# İstisnai Yönetmenler

*Elif Tunca 2004.03.08*

<div bgcolor="#FFFEF6">
 <font>
  <img border="0" height="1" src="/web/20051221131212im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051221131212im_/http://www.aksiyon.com.tr/resim/483/66.jpg" vspace="5"/>
  </p>
 </font>
 <font class="content">
  Türk sineması son dönemde hem ticarî hem de bağımsız yapımlarla gelişiyor. Gişeye oynayan filmler veya sanat filmleri yapan yönetmenlerin haricinde bir de çalışmalarını her gün, her saat izlediğimiz yönetmenler var: Klip yönetmenleri.
  <br>
  </br>
 </font>
 <p>
  <font class="content">
   Dillerden düşmeyen melodileri insanlara görüntüyle sunma çabası yıllar önce başladı. İlk zamanlar, dümdüz bir fon önünde veya yeşillikler içinde şarkı söyleyen sanatçıların görüntülerinden ibaretti bu çaba. Video müzik kanallarının yayın hayatına başlamasıyla birlikte "klip" kelimesi de girdi hayatımıza, bir daha çıkmamak üzere...
   <br>
    <br/>
    Video klip, Türkiye"nin yabancı olduğu bir alandı. Sinemaya tiyatro tecrübesiyle başlayan yönetmenler, video klibe de sinema tecrübesiyle başladı. Böylece ortaya "Türk filmi tadında" klipler çıktı; seven ama kavuşamayan sevgililer, ağlayarak yatağına kapanan genç kızlar... Daha sonra kimi yönetmenlerin başarılı çalışmaları, video klibin apayrı bir alan olduğunu ispatladı. Genel yapıdan sıyrılarak kendi tarzlarını oluşturan bu "istisnaî yönetmenler" arasında Mete Özgencil, Ezel Akay ve Ömer Faruk Sorak"ı sayabiliriz.
    <br/>
    <br/>
    Mete Özgencil"i, özellikle Nilüfer ve Candan Erçetin"e çektiği kliplerden, ayrıca şarkı sözlerinden hatırlayabilirsiniz. Ezel Akay, Nezih Ünen"in rengarenk klipleri ile Şebnem Ferah ve Polad Bülbüloğlu"nun enfes düeti "Gel Ey Seher"in klibine imza atmıştı. Ömer Faruk Sorak ise Ayşen ve Fatih Erdemci gibi isimlerin seyirciyle ilk buluşmasını görsel açıdan desteklemiş, Feridun Düzağaç ve Şebnem Ferah"ın kimi kliplerini de çekmişti. Ayrıca Akay, "Neredesin Firuze", Sorak da "Vizontele" filmlerinin yönetmenliğini üstlenmişti.
    <br/>
    <br/>
    Tarzları farklı olsa da bu üç yönetmenin ortak özelliği, Ömer Faruk"un deyimiyle, kliplere "kısa film muamelesi" yapmaları. Yani şarkıdan bağımsız olarak, görüntülerle kendilerine özgü bir dil geliştirmeleri. Öyle ki artık yönetmenin imzası olmasa da rahatlıkla, "Bu Ömer Faruk Sorak"ın klibidir" veya "Bunu Mete Özgencil çekmiştir" diyebiliyorsunuz. Biz de bu yönetmenleri daha yakından tanımak, tarzlarını kendilerinden dinlemek istedik.
    <br/>
    <br/>
    Ezel Akay: Tarzı belirleyen dramaturjidir
    <br/>
    <br/>
    Ezel Akay, banka müdürü bir baba ile maraton koşucusu, ressam, soprano, kendi deyimiyle "komple yetenek" bir annenin çocuğu. Boğaziçi Üniversitesi makina mühendisliğinden mezun. Ama "Daha çok Boğaziçi oyuncularından mezun oldum" diyor. Bir süre Amerika"da tiyatro okuyan Akay, dönüşte sinema yapma ümidiyle reklam sektörüne girmiş.
    <br/>
    <br/>
    -Niçin reklam filmleriyle başladınız?
    <br/>
    <br/>
    Sinemaya bu yolla geçebileceğimi düşündüm. Metin yazarlığı yaptım. Bir buçuk yıl sonra arkadaşlarla reklam filmi çekelim dedik. İlk olarak Emlakbank reklamını yaptık. Müşteriye, "Beğenmezseniz para vermezsiniz" diyorduk. Sonra devamı geldi. "On yüz bin milyon baloncuk yuttum", "Bence BMC" o dönemlerden kalan cümleler. Başlarken hiç bilgim yoktu. Vizörden mi bakılır, objektiften mi bakılır, onu bile bilmeden başladım.
    <br/>
    <br/>
    -Daha sonra kliplerde adınızı gördük.
    <br/>
    <br/>
    Bir dönem klip çalıştık. Gerçekten beğendiğim işi yapmak istedim. O yüzden çok fazla değildir kliplerim.
    <br/>
    <br/>
    -Ajansınızın adı İstisnaî Filmler ve Reklamlar. Yaptığınız işlerin hangi yanıyla istisnaî olmasını istediniz bu ismi koyarken?
    <br/>
    <br/>
    Açıkçası biz Onat Kutlar"la İstanbul Film"de (İF) çalışıyorduk. Oradan ayrılınca İF"i çok değiştirmeden ne yapalım dedik. Bir arkadaş bu ismi önerdi. Yani önce isim koyup sonra içini doldurmaya çalıştık, olduğumuz gibi görünmedik de göründüğümüz gibi olduk diyelim.
    <br/>
    <br/>
    -Sizin istisnaî, ayırt edici yanınız nedir?
    <br/>
    <br/>
    Benim için oyuncu yönetimi olabilir. Birlikte çalıştığım insanlar da böyle söyler sorarsanız. Ben oyuncu yönetimiyle ilgilenirim en fazla.
    <br/>
    <br/>
    -Renklerle de çok ilgilisiniz.
    <br/>
    <br/>
    Renkler ve diğer bütün unsurlar, hikâyeye göre şekillenir. Renkleri tercih ediyorum, anlatımda kolaylık sağlıyor.
    <br/>
    <br/>
    -Tarzınızı nasıl tarif edersiniz?
    <br/>
    <br/>
    Tarza inanmıyorum, sinemada dramaturji önemli bence. Tarzı, hikâye çağırır. Her hikâyede değişebilir tarz. Ama Amerika"da tam tersi; stüdyo tarzı belirliyor, her şey buna uyduruluyor. Mesela Yüzüklerin Efendisi; bence hikâyesi, senaryosu berbattır. Ama bir tarz dayatılır, bunun içinde ne aşkın önemi kalır ne kahramanlığın. Bence aslolan hikâyedir. Mesela Ertem Eğilmez"in tekniği zayıftır ama herkesin içine işleyen hikâyeleri vardır. İran sineması da vasat teknikle çalışır ama anlatımıyla bütün dünyayı etkiliyor.
    <br/>
    <br/>
    -Sizin beğendiğiniz yönetmenler kimler?
    <br/>
    <br/>
    Terry Gilliam var. Tarkovski gibi film çekmeyi istemem ama sinemasını beğenirim, ilham vericidir. Tarantino ve Guy Ritchie beni eğlendirir. Tarkovski ve Gilliam içerik, Tarantino ve Ritchie tarz hastasıdır. Oliver Stone ise içerik ve tarzın nasıl birleştirileceğini gösterir. Ayrıca Metin Erksan ve Ertem Eğilmez"in kombinasyonuyla çok ilgiliyim.
    <br/>
    <br/>
    Mete Özgencil: Kurgunun bittiği çağda yaşıyoruz
    <br/>
    <br/>
    Mete Özgencil, yönetmenliğin yanı sıra, ressam ve şarkı sözü yazarı. Şu sıralar ağırlık, şarkı sözlerinde. Ege Üniversitesi"nde bir yıl Türkoloji okumuş, ama Pazarlama ve Reklam mezunu. Özgencil, bir süre reklam sektöründe çalıştıktan sonra, İstanbul"a gelip Atıf Yılmaz"a asistanlık yapmaya başlar. Ardından klipler gelir...
    <br/>
    <br/>
    -İlk klibiniz hangisiydi?
    <br/>
    <br/>
    Gökhan Kırdar"ın "Yerine Sevemem" şarkısına çektiğim klip. Sıfır maliyetle ne yapabilirim diye düşündüm, Hi 8"le o klibi çektim. Güzel oldu.
    <br/>
    <br/>
    -Çalışmalarınızda renkler ve mizansenle oluşan gerçeküstü bir tavır seziliyor.
    <br/>
    <br/>
    Gerçeğin üstüne ne çıkabilmiş ki gerçeküstü diye bir laf olsun? Daha gerçeği kavrayamadık. İnsan öğrenmek için önce parçalar. Biz de gerçekliği parçaladık. Ama artık kurgunun bittiği çağda yaşıyoruz. Gerçeğin ne kadar çarpıcı olduğunu yeni öğreneceğiz. 9 milyar insanın üstünde durduğu bir gezegende yaşamaktan daha sürreel bir şey olabilir mi? Hem sürreel nedir ki, realiteyi kim bulmuş da nereye sürüyor? Gerçek, çok şaşırtıcıdır ama sıkıcı sanılır.
    <br/>
    <br/>
    -Uzun zamandır yönetmen olarak çıkmıyorsunuz karşımıza. Neden?
    <br/>
    <br/>
    Daha önemli işler yapmak gerek. Başkasının şarkısının üstüne giysi dikmek yeterli değil.
    <br/>
    <br/>
    -Ama iyi yapıyorsunuz bu işi.
    <br/>
    <br/>
    İyi yaptığım için, yapmak zorunda değilim ama. İnsanlar bu şekilde ya körelir, ya sıkılır.
    <br/>
    <br/>
    -Sıkıldınız mı?
    <br/>
    <br/>
    Sıkılmadan bıraktım. Bir fırça ve tuvalle her şeyi yapabilirsin, ama çekimde ekip giriyor işin içine ve her şey senin kontrolünde olmayabiliyor. Bense sanatçının, gerçeği olduğu gibi, gördüğü gibi anlatmasını savunuyorum. Çünkü yanlış yapamaz sanatçı, yoksa her şey vicdan azabı olur.
    <br/>
    <br/>
    -Bu kadar mükemmeliyetçi düşünmek,    insanı yıpratmaz mı?
    <br/>
    <br/>
    Mükemmeliyetçilik benden kaynaklanmıyor ki. Şu dünyaya bak, her şey mükemmel.
    <br/>
    <br/>
    -Peki bu mesuliyet ve mükemmeliyetçilikle yaklaştığınız çalışmalarda ne besliyor sizi?
    <br/>
    <br/>
    Her şey,  başta zamanın kendisi besliyor ister istemez.
    <br/>
    <br/>
    -Örnek aldığınız isimler var mı?
    <br/>
    <br/>
    Onlar var diye kendimi rahat ve tembel hissettiğim yönetmenler oldu. "İyi ki yapmışlar, yoksa bana iş düşecekti" dediğim, Kieslovski, Polanski, Tarkovski var. Ben her zaman daha hızlı, daha rahat anlatmaktan yanayım. Muhatabımı sıkmamalıyım. Sorumluluğum var çünkü. O yüzden de Spielberg gibi, bir köpekbalığı ile uğraşıp durmam. İnsanları korkutayım diye bir derdim yok. Tek derdim gerçekliktir.
    <br/>
    <br/>
    -Uzun metraj çalışmanız olacak mı?
    <br/>
    <br/>
    Elbette. Şekillendi, şu an son aşamada. O yüzden iki kat ağırdan alıyorum ama yakında bir sürpriz yapabilirim.
    <br/>
    <br/>
    Ömer Faruk Sorak: Şarkıyı değil,
    <br/>
    <br/>
    hayalimi anlatırım
    <br/>
    <br/>
    Ömer Faruk Sorak, okullu yönetmenlerden. 1986"da Basın Yayın Yüksekokulu"ndan mezun olup TRT"nin açtığı kursa girdiğinde "hiç" olduğunu anlamış. "Hiç"liği aşmaya azmedince, Tarık Baykur ve Kemal Kancar gibi hocaları desteklemişler kendisini. TRT"de başladığı kamera arkası serüveni, çeşitli yapımlardaki görüntü yönetmenliği ve yönetmenlik ile sürmüş. Sorak, çalışmalarına 1998"de kurduğu Böcek Yapım çatısı altında devam ediyor.
    <br/>
    <br/>
    -Kliplerinizde bir görsel şölen havası var, ama bu şarkıdan ayrı bir şölen.
    <br/>
    <br/>
    Görsellik hep temel derdimdi. Lisede fotoğraf çeker, sonra onlardan fotoroman yapardım. Görüntüye önem veriyorum. Çünkü, bir öykü radyoda da kitapta da anlatılabilir. Ama görsel olarak sunuluyorsa bir farkı olmalı, kendi diliyle bir öykü anlatabilmeli. O yüzden klibini çektiğim şarkının sözü ne derse desin; hayal gücü görüntüyle ilerler.
    <br/>
    <br/>
    -Tarzınızı nasıl tanımlarsınız?
    <br/>
    <br/>
    Fantastik tarzdan hoşlanıyorum diyebilirim. Her şeyde olduğu gibi görüntüde de belli kurallar var. Ama bunları uzun süre uyguladıktan, içselleştirdikten sonra yorumlamaya başlıyorsun. İçgüdülerim de sürekli, yapılmamışa, denenmemişe zorluyor beni. Ortaya da bunlar çıkıyor.
    <br/>
    <br/>
    -İlk klibiniz hangisiydi?
    <br/>
    <br/>
    Nejat Çarkacı"nın bir şarkısına çektiğimiz siyah beyaz bir klipti. Esas bilinen ilk çalışmamız Ayşen"in "Nerdesin" şarkısına çekilen klip oldu.
    <br/>
    <br/>
    -Bir yerde "Kliplerime kısa film muamelesi yapıyorum" demişsiniz.
    <br/>
    <br/>
    Evet, orada kendimi ifade edebilmek önemli. Prestij meselesi olarak görüyorum. Mesela Feridun Düzağaç"ın ilk klibini bedava çektim, tanıtım olması için. Yine Teoman"ın "Gemiler" klibi benim için çok önemliydi. İnandığım, sevdiğim bir işti ve kendim para koydum o klibe. Bundan sonra da bu yoldan vazgeçmek niyetinde değilim. En son Nil"in "Gitme" şarkısına klip çektik. Şirket beğenmeyip parasını vermedi, ben de Nil"e hediye ettim o klibi.
    <br/>
    <br/>
    -Yeni bir uzun metrajlı çalışma düşünüyor musunuz?
    <br/>
    <br/>
    Bütünüyle bana ait bir sinema projesine daha vakit var. Çünkü hem ekonomik güç gerekiyor, hem bütün sorumluluk sende oluyor. Vizontele"de Yılmaz"la ortak bir şey yaptık. O anlamda mesela Gora, teknik olarak da, tarz olarak da tamamen bana ait bir film. Cem, "Filmin her şeyini sana emanet ediyorum" dedi. Tabii ki hikâye onun. Oyunculuk, mizah çok iyi. Ben o yanlarına karışmıyorum zaten, ama ben de hikâyeyi kendi görselliğimle anlattım.
    <br/>
    <br/>
    -Böyle bir projeye tamamen "benim filmim" diyebilir misiniz?
    <br/>
    <br/>
    Bir filmin tamamen bir yönetmene ait sayılması için illa senaryosunun da yönetmene ait olması gerekmiyor. Senaryo yazmak başka bir şey, ona ayrı yoğunlaşmak gerekiyor. Ben kendi hikâyemi görsel olarak anlatıyorum. O öykü, kendi anlatımım neticesinde benim tarzıma bürünüyor ve o filmin bana ait olduğunu o zaman söylüyorum.
    <br/>
    <br/>
    -Siz ne tarz filmlerden hoşlanırsınız?
    <br/>
    <br/>
    Avrupa filmlerini seviyorum. Lars von Trier"i çok kıskanırım. Zeki Demirkubuz"u çok beğenirim.
    <br/>
    <br/>
    -Tarzlarınız hayli farklı değil mi Zeki Demirkubuz"la?
    <br/>
    <br/>
    Tarzlarımız farklı görünebilir ama ben, herkesin baktığı şeyin farklı yanını gören insanları seviyorum. Zeki Demirkubuz da, Nuri Bilge Ceylan da bu konuda çok başarılı. Metin Erksan"a da çok saygı duyarım.
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11231), [web.archive.org (arşiv bağlantısı)](http://web.archive.org/web/20051221131212/http://www.aksiyon.com.tr:80/detay.php?id=11231)
