# Yılda 500 film görüyorum, yarısı berbat!

*Elif Tunca 2004.05.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sinema seyircisinin şikayeti genelde, yüksek bilet fiyatlarından dolayı çok sayıda film izleyememektendir. Peki hiç bunun aksini düşündünüz mü? Baş sinema eleştirmenliğini yaptığı The Guardian gazetesi için 30 yıldır film seyreden Derek Malcolm, bu işten bıkmış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528024453im_/http://www.aksiyon.com.tr/resim/491/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   "Azı karar, çoğu zarar" sözü, sinema için de geçerliymiş meğer. Çoğu sinemasever, "bilet fiyatı yüksek, vakit yok" diye, çok sayıda film izleyememekten veryansın ededursun, 30 yıldır The Guardian gazetesine yazacağı film eleştirileri için "mecburen" film seyreden Derek Malcolm, bu işten bıktığını söylüyor. Onu bıktıransa, "Aptal Amerikan gençliği için yapılan aptal Amerikan filmleri".
   <br>
    <br>
     Derek Malcolm, soylu bir İskoç ailesinden geliyor. "Dört yaşından itibaren disiplinli, kurallı yani sıkıcı yerlerde okudum" diyen Malcolm, Oxford"da tarih ve felsefe eğitimi görmüş. Babası ve bir operacı olan annesi, Malcolm"un diplomat olmasını istemiş. O ise atlarla, yarışlarla ilgilenmeyi tercih etmiş. Daha sonra başlayan tiyatro merakı sayesinde, The Guardian"da tiyatro yazıları yazma fırsatını bulmuş. Ve bir gün gazetenin sinema eleştirmeni işten ayrılınca kendisine önerilen sinema eleştirmenliğini 30 yıldır başarıyla sürdürüyor. Malcolm aynı zamanda, 10 yıl boyunca başkanlığını yaptığı Uluslararası Film Eleştirmenleri Derneği"nin (FIPRESCI) de onursal başkanı. Bütün bu özellikleri düşününce, "Sinema eleştirmenliği nasıl bir meslektir? Eleştirmen dediğin hiçbir filmi beğenmez mi? Filmde her ne varsa eleştirmen bunların hepsini bilmek zorunda mıdır?" gibi soruları art arda yönelttik Malcolm"a. O da 23. Uluslararası İstanbul Film Festivali"nin jürisinde bulunmak üzere geldiği İstanbul"da, Emek Sineması"nın fuayesinde büyük bir keyifle cevapladı sorularımızı.
     <br>
      <br/>
      -Bir sinema eleştirmeni, sinemanın teknik detayları da dahil olmak üzere her konuya hakim olmak zorunda mıdır?
      <br/>
      <br/>
      Teknik detayları bilmek zorunda olduğunu sanmıyorum. Ama sinema tarihini mutlaka çok iyi bilmesi gerek. Sinemanın nereden nereye geldiğini bilmeli. İnsanların şimdi beğendiği bir filmin ait olduğu türün 20 yıl önceki halini de bilmeli ki ona göre yorum yapabilsin. Bence iyi bir eleştirmen olmak için beş temel şart var. Birincisi, eğlenceli yazılar yazmak. Bazen otobüste yazımı okuyanları görüyorum, ilk paragraftan sonra off diye sayfayı çeviriyorlar, korkunç bir şey! İkinci olarak, hızlı ve ideal uzunlukta yazmak gerek. Çünkü uzun yazarsan editör kendi kafasına göre kısaltır, ki bu da hiç iyi olmaz değil mi?
      <br/>
      <br/>
      Eleştirmen özünde iyi bir insan olmalı
      <br/>
      <br/>
      -Tam editörlerimizin aradığı kişisiniz!
      <br/>
      <br/>
      Gerçekten mi? Bana iş bulabilir misin burada? Ne diyordum, bir diğer şart, başta dediğim, sinema tarihini iyi bilmek. Klasik filmleri, yönetmenleri çok iyi bilmeli, şimdiki önemli isimleri de tabii. Dördüncü olarak, bir eleştirmen, sinemanın zamanımızın en önemli sanat dallarından biri olduğuna inanmalıdır. Sinemanın, eğlenceden ziyade bir sanat olduğuna, Orson Welles"in Dostoyevski gibi büyük bir sanatçı olduğuna inanması gerek. Ve son olarak, belki tuhaf gelebilir ama, eleştirmenin, özünde iyi bir insan olması lazım. Çünkü filmlerde insan öyküleri anlatılır, eğer iyi bir insansanız bu öyküler sizi çeker, onları doğru olarak okuyabilir ve yorumlayabilirsiniz.
      <br/>
      <br/>
      -Bir eleştirmen, yazısında doğrudan, filme gitmek ya da gitmemek yönünde fikir beyan etmeli mi sizce? Yoksa yalnızca filmin artı ve eksilerinden bahsedip kendi kanaatini çok belli etmemesi söz konusu olabilir mi?
      <br/>
      <br/>
      İyi bir eleştirmenseniz, okur zaten anlar ne demek istediğinizi. Sizin beğendiğinizi anlarlarsa gitmek ister, beğenmediğinizi hissederse bir daha düşünür o filme gitmeyi. Bir süre sonra sürekli okurlarınız oluştuğunda zaten her şey daha kolay ve basit hale geliyor. Bazıları da "O beğendiyse kesin işe yaramaz bir filmdir" diyebilir tabii!
      <br/>
      <br/>
      -Filmler belli bir türe olduğu kadar belli bir akıma da bağlı oluyor bazen. Böyle durumlarda, bir eleştiride sinema akımlarından, kuramlardan bahsetmeli mi?
      <br/>
      <br/>
      Yazıyı sinemacılara değil halka yazdığını unutmamalı. Eleştirmenin yapması gereken, izleyicilerini yavaş yavaş daha kaliteli filmlere alıştırmak, eğitmektir. "Git Uzak"ı gör" dersen, -ki ben çok severim- halk bundan hoşlanmaz. Onlar, "Star Wars"a git" demeni bekler.
      <br/>
      <br/>
      Eleştirmenin önemi, kaliteli filmlerde başlar
      <br/>
      <br/>
      -Film eleştirisi, özellikle de gazete gibi günlük bir yayında yer aldığı düşünülünce, biraz uçucu, geçici bir şeymiş gibi görünüyor. Sinema tarihinde bir yeri olabilir mi film eleştirisinin?
      <br/>
      <br/>
      Hollywood filmleri için eleştirinin de eleştirmenin de hiç gereği yok. Zaten onların ellerinin altında bütün reklam ve pazarlama imkanları var. Hamburgerciden oyuncakçıya her koşulda tanıtır o filmini. Eleştirmenin önemi, kaliteli filmlerde başlar, çünkü onların reklamı olmaz. Eleştirmen, işte bu filmlere seyirci çekmeyi başarmalıdır. Milyon dolarlık bütçeli bir Hollywood yapımı ile yönetmenin kendi imkânlarıyla çektiği bir film, aynı kefede değerlendirilemez. Bir eleştirmen ne olursa olsun bunu göz önünde bulundurup zor şartlar altında çekilen ama iyi olan, umut veren filmleri desteklemelidir. Mesela genç bir yönetmene yardımcı olabilmelidir. Siz bir filme iyi derseniz, dağıtımcılar bu filmi alıyor ve çeşitli yerlerde gösterim imkanı doğuyor. İşte o zaman sinema tarihine bir faydanız dokunabilir. Yani gösterilmeyen bir film, sinema tarihine girebilir mi? Eleştirmenler Uzak filminin İngiltere"de gösterilmesinde etkilidir mesela. Festivale katıldı, orada yapımcılarla sözleşme imzaladı ve dünya, Uzak diye bir filmin varlığını öğrendi. Tabii bunun yanında, kötü yapımcılar, kötü yönetmenler gibi kötü eleştirmenler de var. Birbirlerini hak ediyorlar kısacası!
      <br/>
      <br/>
      -Bir de her filmde mutlaka derin anlamlar olduğunu belirten eleştiriler okuyoruz. Gerçekten her film imgelerle mi dolu? Bir kapının aralık kalmasının veya bir bankın mavi oluşunun mutlaka özel bir anlamı var mı?
      <br/>
      <br/>
      Hiçbir anlama geldiği yok bunların. İyi bir yönetmen küçük bir detaya çok fazla anlam yüklemeyi başarabilir. Fakat bu nadirdir. Eleştirmen olmanın zor yanı da bu işte; yılda 500 film görürsünüz ama bunların yarısı berbattır.
      <br/>
      <br/>
      -Biz kimi zaman filmlerin bazı çekim hatalarına şahit oluyoruz. Sizin 30 yıldır sık sık karşılaştığınız hatalar ya da görmekten sıkıldığınız klişeler var mı?
      <br/>
      <br/>
      Araba takip sahneleri görmekten bıktım. Aptal Amerikan gençliği için yapılmış aptal Amerikan filmlerini görmekten bıktım. Bu filmlere giden seyircilerin o filme âşık olduğunu görmekten, iyi bir film görünce de o filmi anlamayıp burun kıvırdıklarını görmekten bıktım. Bunun en bariz örneği Ken Loach"tur. Çok iyi bir yönetmen olmasına rağmen İngiltere"de bu aptal filmlerin yönetmenleri kadar iyi bilinmiyor. Her tarafı bu tarz filmler kaplamış durumda. İyi filmleri, kaliteli yönetmenleri bulup tanıtmak da bizim görevimiz işte. Ve maalesef bu çok zor; çünkü insanlar kötü kitaplar okuyor, kötü müzikler dinliyor, televizyonda kötü programlar izliyor ve siz film tercihini iyi bir filmden yana koymasını bekliyorsunuz.
      <br/>
      <br/>
      -Eleştirmenlik yaptığınız zaman zarfında dünya sinemasındaki trendleri nasıl yorumluyorsunuz? Dönem dönem belli ülke sinemaları ya da türler öne çıkıyor. En son İran sinemasının rağbet görmesi mesela.
      <br/>
      <br/>
      İran filmlerinin çoğu, İran"daki problemleri iyi anlatıyor. Güney Kore sineması da şu aralar revaçta. İran sineması, son dönemde uluslararası alanda pek çok başarı kazandı ama bunun bir tehlikesi var aslında. Artık daha çok dışarıya yönelik filmler yapmaya başladılar. Bir İran filminde daha güzel yüzlü çocuklar, kuşlar, böcekler görürsem fenalık geçireceğim artık!
      <br/>
      <br/>
      -Türk sineması da son dönemde pek çok başarı kazandı. Ama bu başarıların kişisel olduğu, Türk sinemasının, sektör halini almasında etkili olamayacağı yorumları da yapılıyor. Siz ne dersiniz?
      <br/>
      <br/>
      Sinemaların hepsinde Hollywood yapımları varken ulusal bir sinemadan, sektörden bahsedilemez. Yalnız Türkiye"nin bir farkı var; her yerde ticarî film akımı, sanatsal film akımı ve bir de bunun ortası olur. Ama Türkiye"de bu orta nokta yok. Ticarî filmlerle sanat filmleri iki ayrı uçta, bu şekilde bir sektör olması da mümkün değil.
      <br/>
      <br/>
      YÖNETMENDEN DOST OLUR MU?
      <br/>
      <br/>
      Eleştirmen yönetmen yakınlığının ölçüsü nedir sizce?
      <br/>
      <br/>
      Yönetmene yakın olmak, çekim aşamasını, filmin arka planını bilmek açısından önemlidir. Ama bu, taraflı değerlendirme yapmayı gerektirmez elbette. Örneğin çok sevdiğim bir arkadaşımın filmini gördüm gelmeden önce, kötü bir filmdi. Ben de bunu yazıp bıraktım, sanırım ben buradayken yayınlanacak gazetede.
      <br/>
      <br/>
      Bu, neden burada olduğunuzu açıklıyor galiba...
      <br/>
      <br/>
      Ah evet! Şah ve Humeyni yüzünden de İran"a giremiyorum mesela!
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11431), [web.archive.org (arşiv bağlantısı)](http://web.archive.org/web/20060528024453/http://www.aksiyon.com.tr:80/detay.php?id=11431)
