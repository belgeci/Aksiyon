# İsviçre'yi Müslümanlar besliyor

*E. Rasim Cindemir 1995.10.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dr. Hasan Hatipoğlu İsviçre'nin en büyük bankalarından birinde bölüm şefi. Hatipoğlu, İsviçre bankalarında bulunan 2.5 trilyon doların yaklaşık yüzde 40'ının dış kaynaklı olduğunu, bunun da büyük kısmının Araplar'dan geldiğini belirtiyor.
  </font>
 </div>
 <div id="newsText">
  <font class="detail-text">
   Türkiye 'nin de finans çevrelerini ülkesine çekebilmesi için mutlaka istikrara kavuşması gerektiğini vurguluyor
   <br/>
   <br/>
   Dünyanın en zengin ülkesi İsviçre. Bugün sadece bankalarında 2.5 trilyon dolar mevduat var. Yani yaklaşık olarak 112 katrilyon Türk lirası. Bu rakam Türkiye'nin 1995 yılı bütçesinin 70-80 katı. 2.5 trilyon dolarlık mevduatın yüzde 40'ı yurtdışından çekiliyor. Dr. Hasan Hatipoğlu, İsviçre'nin en büyük bankalarından İsviçre Birlik Bankası'nın (DBS) gözdelerin den. Bilgisayar programlarının geliştirilmesi üzerine bölüm şefliği yapıyor. Türkiye'nin henüz dışarı açılmadığı dönemlerde (1972) liseyi bitirince; Milli Eğitim Bakanlığı, TEK ve Etibank'ın bursuyla önce Almanya'ya, ardından İsviçre'ye gitmiş. Bir yandan kimya mühendisliği öğrenimi görürken, bir yandan da bilgisayar dersleri alarak, ihtisasını sistem mühendisliği alanında yapmış. Her zaman birkaç işi birden yürütmek durumunda kalan Hatipoğlu bundan hiç de şikayetçi değil. Bir gün bankadaki işinin başında, bir gün İsviç. re' de Amerikan CİTY Üniversitesi' nde mastır dersleri verirken, diğer ta raftan İsviçreli Müslümanlar'la ortal' programlar, iş ve konferans için yapılar seyahatler... Kendisiyle dünyada kişi ba şına milli gelirin en yüksek olduğu, çi kolata ve saatlerinin yanında bankalar ile de meşhur İsviçre üzerine görüştük
   <br/>
   <br/>
   - İsviçre, bankacılık sektörünün en gelişmiş olduğu ülke. İsviçre bankacılık sisteminin özellikleri neler?
   <br/>
   <br/>
   İsviçre, öncelikle devlet ve hükümet olarak dengeli bir yapıya sahip. Sermaye ve iş çevreleri bu ülkede paralarının başına kötü birşey geleceğinden endişe etmiyorlar. İkinci olarak İsviçre bankaları dünya bankacılık sisteminde çok iyi bir yere sahipler. Yani bankacılık alanında kredi notları çok yüksek. Üçüncü bir etken ise İsviçre'nin bankacılık politikası. Kesinlikle bankacılık işlemlerini gizli tutma ve dışarıya herhangi bir şekilde bilgi verilmeme üzerine oturtulmuş politika.
   <br/>
   <br/>
   - İsviçre bankalarına hesap açtırmanın her geçen gün zorlaştığı gözleniyor. Bu durumda yatırımcıların başka ülkelere kayması söz konusu mu?
   <br/>
   <br/>
   İsviçre bankalarına hesap açtırmada eskiye oranla kısıtlamalar getirildiği hususu doğrudur. Çünkü bu ülkeden , karaparanın yıkandığı ülke olarak adı çıkmaya başlamıştı. Bir çok ülkeden gelen baskılar sonrası, hesap açtırmak isteyen kişiden bu parayı hangi yolla kazandığına dair belge istenmeye başlandı. En azından eroin yoluyla kazanılmadığını ispatlamak zorundasınız. Bu gelişmelerden sonra Lüksemburg hükümeti aldığı bazı kararlarla mevduatıarı kendi ülkesine çekebilrnek için bazı kolaylıklar tanıdı. Bu, İsviçreli bankacıların tepkisini çekti. Şimdi hükümete baskı yapıp, katı tutumlarını yumuşatmasını istiyorlar.
   <br/>
   <br/>
   - İsviçre bankalarıyla iş görmek isteyenler nasıl bir prosedür takip etmek zorundalar?
   <br/>
   <br/>
   Müşteri para yatırmak istediğine dair bankaya müracaat ediyor. Kendisine bir müşteri temsilcisi veriliyor.
   <br/>
   <br/>
   Herşey müşteri ile temsilcisi arasında ~uyor. Bir kod numarası veriliyor ve bütün işlemler bu numara üzerinden yapılıyor. Kişinin adı ve unvanı ortada dolaşmıyor. Yeni uygulamaya göre müşteri temsilcisi, müşteriye bu parayı nasıl kazandığını sormak ve ikna edici deliller getirmesini isternek zorunda.
   <br/>
   <br/>
   Çünkü bütün sorumluluk kendisine ait. Mahkemelik bir durum olması halinde banka yönetimi herhangi bir sorumluluk kabul etmediği gibi müşteri temsilcisine de sahip çıkmıyor.
   <br/>
   <br/>
   - Türkiye'de bazı kişilerin İsviçre bankalarında hesapları olduğu gerekçesiyle bunlara ulaşılmak için TV programcılarının yoğun çabası olmuştu. Herhangi bir şekilde bu hesaplara ulaşmak mümkün değil mi?
   <br/>
   <br/>
   Burada devletlerarası hukuk kuralları devreye giriyor. Herhangi bir devlet İsviçre devletine müracaat ederek bir kişinin hesabının olup olmadığını öğrenmeyi talep edebiliyor. Devlet, hesabıolan kişinin bu paraları kanunsuz olarak kendi hesabına geçirdiğini ve aslında kendi halkının parası olduğunu ileri sürüp, transfer edilmesini isterse İsviçre mahkemeleri bu davayı görüşür. Yoksa söylediğiniz gibi dışarıdan bir insanın gelip hesapları kontrol etmesi mümkün değiL. Banka içinden birisi bu bilgileri sızdırmaya çalışsa işine son verilip kanunı işlemlere başvurulur.
   <br/>
   <br/>
   - İsviçre bankalarında bulunan yabancılara ait mevduat toplamı yaklaşık olarak ne kadar?
   <br/>
   <br/>
   Bankalarda bulunan toplam hesapların miktarı 2.5 trilyon dolar. Bunun yaklaşık yüzde 40'ı yabancılara ait. Müslümanlar'a ve Türkler'e aİt miktar konusunda herhangi bir istatistik yok. Ancak özellikle Arap ülkelerinden gelen meblağın yüksek olduğu tahmin ediliyor. Çünkü Cenevre ve civarındaki bir çok banka müşterisinin Arap olduğu biliniyor.
   <br/>
   <br/>
   - 6.5 milyon nüfusu olmasına rağmen kişi başına 36 bin dolarla dünyanın en zengin ülkesi olan İsviçre bu duruma nasıl geldi?
   <br/>
   <br/>
   İsviçre tabii kaynaklara ve ma denlere sahip olmayan bir ülke. Dışarıdan hammaddeyi almışlar, işlemişler ve tekrar ihraç etmişler. Örneğin Atatürk Barajı'nın jeneratörlerini ABB isimli bir İsviçre firması üretti. Bir önemli nokta da İsviçre firmaları hangi sahada boşluk varsa o alanda faaliyet göstermişler.
   <br/>
   <br/>
   Tabii finans sektörünün bu kadar güçlü olması zenginliğin artmasında önemli bir etken. Yurtdışından gelen mevduatlar 45 katrilyon lira. Sadece bu rakam 60 milyonluk nüfusu ile İsviçre'nin 10 katı büyüklüğündeki Türkiye'nin 1995 yılı bütçesinin 4045 katı. İsviçre'nin gayri safi milli hasılası nüfusu 300 milyonu bulan 4 tane gelişmekte olan ülkenin (Endonezya,
   <br/>
   <br/>
   Filipinler, Malezya ve Tayland) milli hasılasına, yine toplam nüfusu 600 milyonu bulan 46 taije Afrika ülkesinin milli hasılasına eşit.
   <br/>
   <br/>
   - İsviçre finans çevreleri, Türk ekonomisi, bankacılık sistemi, borsa ve diğer ekonomik enstrümanlar hakkında ne düşünüyor?
   <br/>
   <br/>
   Türkiye'deki bankacılık sistemi ve borsa güvenilmez bulunuyor. Bundan dolayı minimum seviyede işlem yapmayı tercih ediyorlar. Siyasi ve ekonomik istikrarsızlık, iflas eden bankalar ve uluslararası rayting kuruluşlarının Türk ekonomisi ve bankalarına yüksek puan vermemesi tedirginlik ve tereddütün başlıca sebepleri arasında. Borsa ilk bakışta cazip görünüyor; ama istikrar çok önemli. Ekonomik ve siyasi istikrar olmadan Türkiye'nin yabancı yatırımcıları ve finans çevrelerini çekmesi çok zor.
   <br/>
   <br/>
   - Önemli mevkilere gelmiş bulunuyorsunuz? Bir Türk olarak bu basamaklarıtırmanırken dışlandığınız oldu mu?
   <br/>
   <br/>
   Ben şahıs olarak yabancı olduğum için haksızlıkla karşılaşmadım. Ancak her ülkede olduğu gibi İsviçre'de de yabancılara karşı reaksiyonun olduğu doğru. Fakat bunda bizim de hatalarımız var. Aynı seviyede bir İsviçreli ile Türk tercih edileceği zaman tabii ki İsviçreli tercih ediliyor. Kalitenin ortaya konması lazım.
   <br/>
   <br/>
   - Türkiye devleti sizin gibi yurtdışında belirli yerlere gelmiş ve kendini kabul ettirmiş kişilerden istifade ediyor mu?
   <br/>
   <br/>
   Herşeyi devletten beklememek lazım. Ancak, bir proje ile -örneğin Türkiye'nin tanıtımıyla ilgili- gittiğimiz zaman, Türkiye'de bize sahip çıkılması lazım. Eskiden sağlıklı bir diyalog yoktu. Şimdi yavaş yavaş bazı taleplerimize cevap veriyorlar. Devletin ise bizden herhangi bir iş yapma konusunda talebi olmadı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=1087), [web.archive.org (arşiv bağlantısı)](http://web.archive.org/web/20140326070634/http://www.aksiyon.com.tr:80/aksiyon/newsDetail_getNewsById.action?newsId=1087)
