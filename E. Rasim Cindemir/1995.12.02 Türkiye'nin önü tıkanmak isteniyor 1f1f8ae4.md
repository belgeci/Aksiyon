# Türkiye'nin önü tıkanmak isteniyor

*E. Rasim Cindemir 1995.12.02*

<div>
 <p>
  <font>
   Isviçreli tecrübeli bir gazeteci Ahmad Huber. 1927 yılında Hristiyan bir ailenin çocuğu olarak dünyaya gelmiş. Ilk ve ortaöğrenimini dini okullarda aldıktan sonra, Bern Üniversitesi’nde hukuk ve ticaret eğitimi görmüş. Üniversite sonrasında Meclis’te sosyal demokrat partilerin redaktörlüğünü yapmış. Zevk almadığı için gazeteciliği seçmiş. 1956 yılından 1989 yılına kadar çeşitli gazete ve haber ajanslarında çalışmış. Çalıştığı bazı basın kuruluşları şunlar:
   <br/>
   <br/>
   Associated Press, Deutsher Depescher Dienst. 1981 yılından itibaren de Die Woche, Sonntags Blick ve Swhweizer Illustrierte.1989 yılından beri serbest gazeteci ve araştırmacı olarak çalışıyor. Ingilizce, Almanca, Fransızca biraz da Arapça biliyor. Müslüman olduğu için çok defa işini kaybetmek zorunda kalan Huber’le; Türkiye’yi, Batı’yı ve Müslümanlığını konuştuk:
   <br>
    <br>
     Hırıstiyan olarak yaşarken Islam’ı seçmenizde neler etkili oldu?
     <br>
      <br>
       Ben dini nedenlerden dolayı Müslüman olmadım. Daha ziyade felsefi, kültürel ve politik nedenler etkili oldu Müslüman olmama. Çok iyi bir Protestan aileden geliyordum, Hıristiyan olarak yetersiz ve hayal kırıklığı içinde değildim. Fakat kafamda bazı sorular vardı: Allah, inanç ve akılla ilgili. Incil’de bu sorulara karşılık olarak yer alan bölümler beni tatmin etmiyordu. Sonra Mısır ve 1962’de Cezayir’de meydana gelen olaylarla Islâm’a ilgi duymaya başladım. Cezayirli Müslümanlar’dan bilgi aldım, kafamda daha önce var olan sorulara cevap verdiler. 1.5 sene düşündükten sonra 1962 yılında Kahire’de Müslüman oldum. Bir yıl sonra da Isviçre’de Müslüman bir Mısırlı hanımla evlendim.
       <br>
        <br>
         Medya aracılığıyla, Müslüman denince teröristi çağrıştıran bir imaj oluşturulmak isteniyor. Siz ünlü basın kuruluşlarında çalışmış biri olarak bu durumu nasıl değerlendiriyorsunuz?
         <br/>
         <br/>
         Batılı medyanın ve bazı insanların böyle düşündükleri doğru. Bugünlerde birkaç küçük grubun yaptığı bazı şeyler var. Ancak, Batılı devletler 150 senedir Müslümanlar’a karşı çok şiddetli terörist eylemlerde bulunduğu bir hengamda, birkaç Müslüman’ın yaptığı eylemlere bakarak “Müslümanlar terörist” demek çok iğrenç. Geçen yıllarda bizzat Batılı tarihçiler tarafından ortaya konulan bir gerçeği hatırlatmak istiyorum: “Çağımızda yeni bir 'katliama uğrayanlar kitlesi' oluştu. Bunlar Yahudiler değil, Müslümanlar'dır.” 20. yüzyıl içinde Batılı devletler yüzünden tam 100 milyon Müslüman soykırıma uğradı, katledildi. Mesela Sovyetler Birliği’nde 1917 yılından 1960 yılına kadar 10—15 milyon arası Müslüman katledildi. Dünyanın her yerinde toplu soykırımlar oldu. Fransa’nın Cezayir’de yaptığı gibi katliam yaptılar. Bosna, Keşmir, Somali, Sudan, Güney Lübnan’da Müslümanlar katlediliyorlar. Bunları organize eden Batılı devletler. Cezayir’de Fransa destekli askeri cunta seçimlerinden bu yana 50 bin Müslüman’ı katletti. Batılılar’ın teröristliği yanında, Müslümanlar’a böyle sıfatlar yakıştırmak çok gülünç.
         <br/>
         <br/>
         Batılılar bu soykırımı niçin yapıyorlar?
         <br/>
         <br/>
         Çok açık. Kuzey Afrika’dan Çin’e kadar Islâm dünyasının bulunduğu bölge, ekonomik ve jeopolitik olarak dünyanın en zengin bölgesi. Birçok rezerv; petrol, uranyum gibi zenginlikler bu bölgede. Beyaz ırklı Batı, bu bölgeyi, Amerikan—Siyonist sistemle kontrol ediyor. Dünyanın en güçlü sistemi, 1930’lu yıllarda nüfusu 300 milyon iken, bugün 1.5 milyar nüfusa ulaşan ve en hızlı artışı gerçekleştiren bölgeyi kontrol etmek istiyor. 40’ı aşan Islâm ülkesi içinde Batı’ya bağlı olmayan Sudan ve Iran var. Belki Libya ve Suriye de sayılabilir. Türkiye, Mısır ve Suudi Arabistan gibi üç büyük Islâm ülkesi son derece klasik bir yapıya sahip. Ama şimdi değişen bazı şeyler var. Şimdilerde bu kontrol kırıldı.
         <br/>
         <br/>
         Batılı ülkeler Türkiye’deki gelişmeleri nasıl yorumluyorlar?
         <br/>
         <br/>
         Nelerin hazırlandığını, neler olduğunu çok iyi takip ediyorlar. Ankara’da Isviçre Büyükelçiliği’nde 4 yıl boyunca çalışan ve şu anda Bern’e dönen üst düzey bir diplomatın hazırladığı bir raporda “Türk ordusu artık 1960 ve 1980 yılında olduğu gibi askeri darbe yapamaz. Ordu içinde bazıları bunu denerse, yine ordu içinde çok ciddi bir savaş çıkar” şeklinde bir rapor hazırladı. Her şeyi en ince detaylarına kadar takip edip, rapor haline getiriyorlar. Türkiye’de şu anda yeni bir durum var. Dünyada birçok insan, Türkiye’deki gelişmelerin diğer Islâm ülkeleri içinde önemli rol oynayabileceğini düşünüyor. Isviçre’li bir yorumcunun ifadesiyle “Osmanlı’nın Dönüşü” olarak yorumlanıyor. Iran hiçbir zaman Türkiye’nin rakibi olamaz. Onların Şii ve diğer Islâm ülkeleri üzerinde etkileri yok. Türkiye ise Islâm dünyasını yıllarca savundu ve bugün bütün Müslümanlar için önemli.
         <br/>
         <br/>
         Bütün engellemelere rağmen olumlu gelişmeler var. Batı medyası 'Türkiye yeniden Islâmlaşıyor' diye alarm veriyor. Türkiye de Ortadoğu ve Islâm ülkeleri arasında 1 numara olma şansı varken, Avrupa'da 16 numara olmayı tercih ediyor.
         <br/>
         <br/>
         Türkiye'nin başında PKK meselesi var. Bu örgütü nasıl görüyorsunuz?
         <br/>
         <br/>
         PKK Stalinci bir örgüt. Onların amacı Kürdistan değil, diktatör bir devlet kurmak. Ancak Türk hükümetleri de hatalar yaptı. Iran’da Kürtler’in gazeteleri var, dillerini rahatça konuşuyorlar, parlamentoda rahatça temsil edilebiliyorlar ve problem teşkil etmiyorlar.
         <br/>
         <br/>
         Batılılar PKK'yı Türkiye'den çekindikleri için destekliyor. Her Müslüman ülkede bir şekilde problem çıkarıyorlar. Türkiye kaynaklar açısından çok zengin ve büyük bir ülke. Mevcut olduğu potansiyel değerlerle bölgesel güç olmasın diye bu şekilde önü tıkanmak isteniyor.
         <br/>
         <br/>
         Batılı insanlara Islam'ı anlatmak için nasıl bir yol takip edilmeli. Isviçre'li Müslümanlar'la ilgili bilgi verebilir misiniz?
         <br/>
         <br/>
         Batılı bir insana yaklaşırken direkt olarak dini ön plana çıkarmamak gerekir. Direkt Allah ve inançtan bahsedince bir çok insan bu kavramlar beni ilgilendirmiyor diye size soğuk bakabilirler. Pek bu kelimeleri sevmiyorlar. Bu terimlerden ziyade Islam bir yaşama tarzı bir toplum modeli demeli ve o yönleri ön plana çıkarmalı. Bir de Batılı birine hemen Müslüman olmalısınız denmemeli. Gerçek bir Hıristiyan olmaları istenebilir. Çünkü gerçek Hıristiyan aynı zamanda iyi bir Müslümandır da. Eğer Hz Isa(a.s)'ın son gelen Peygamberden bir önceki peygamber olduğuna ve kendinden sonra gelecek peygamberin geleceğini haber verdiğine inanıyorsa ve Teslis'i(Üçlemeyi) kabul etmiyorsa iyi durumda demektir. Islam diğer bütün dinlerin temelidir. Ben görüştüğüm insanlara Islam'ın dışımızda olmadığını, Arablara ve Doğu dünyasına ait değil hepimizin olduğunu söylüyorum. Oysa bir çok Batılı Islam'ı, kendi dışında ve Doğu'ya ait bir din olarak görüyor. Bunu hissettirmemek lazım.
         <br/>
         <br/>
         Isviçre’de 10 senede Müslüman sayısı 4 binden 8 bine yükseldi. Yabancı Müslüman sayısı ise, 80 bini Türk olmak üzere, 200 bini buldu. Isviçre asıllı olanlar genelde toplumun orta ve üst kesiminden. Yüksek görevlerde bulunan Isviçre’li Müslümanlar ise kimliklerini açıklayamıyorlar. Kendi aralarında küçük çaplı da olsa örgütlenmiş durumdalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 824 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21684), [web.archive.org (arşiv bağlantısı)](http://web.archive.org/web/20070823200039/http://www.aksiyon.com.tr:80/yazdir.php?id=21684)
