# Kupalar takım ruhunun

*Efe Yiğit 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Montpellier, Chelsea, FC Nordsjaelland, Evian, US Quevilly, F.Bahçe, Akhisar Belediyespor… Bu takımların ortak özelliği, bu sezon, başarının paradan ziyade takım ruhuyla da elde edilebileceğini göstermeleriydi.
  </font>
 </div>
 <div id="newsText">
  <font class="detail-text">
   <p>
    ‘Takım ruhu mu başarı getirir, para mı?” sorusunun cevabı, bu sezon ‘Takım ruhu’ oldu. Fransa Ligi’nde Montpellier mütevazı kadrosuyla tarihinde ilk kez şampiyon olurken; sadece 9 yıllık bir geçmişi olan Evian da geçen sezon çıktığı ligi 9. sırada bitirdi. Şampiyonlar Ligi’nde Chelsea, herkesin Barcelona-Real Madrid finali beklediği bir sezonda ‘takım ruhu’ ile kupayı kaldırdı. F.Bahçe, şike sürecine ve kaybedilen yıldız oyunculara rağmen hem ligde hem de kupada final oynadı. Danimarka’da FC Nordsjaelland, tıpkı Montpellier gibi mütevazı kadrosu ile şampiyonluk sevinci yaşadı. Akhisar Belediyespor’u kısa sürede Süper Lig’e taşıyan güç de yine ‘takım ruhu’ydu.
   </p>
   <p>
    <img alt="" height="300" src="http://web.archive.org/web/20120602153336im_/http://medya.aksiyon.com.tr/aksiyon/2012/05/28/efe-(Montpellier).jpg"/>
   </p>
   <p>
    <strong>
     Montpellier:
    </strong>
    Kuruluş tarihi 1919’a kadar uzanan Montpellier’in tarihinde kayda değer bir başarısı bulunmuyor. Öne çıkan tek özelliği, 5 kez ismini değiştirmesi. 2009’da  ilk kez Fransa 1. Ligi’ne çıkan Montpellier, ilk sezonunda 5. olarak dikkatleri üzerine çekti. Sezon başında şampiyonluk adayı olarak Paris Saint Germain (PSG), Marsilya, Bordeaux, Lyon ve son şampiyon Lille isimleri öne çıkıyordu. Montpellier’in bırakın şampiyon olmasını, geçen sezonki ‘tesadüfi’ 5.’liğe bile ulaşamayacağını düşünenler ciddi bir şekilde yanıldılar. Piyasa değeri 64 milyon avro olan Montpellier, daha çok Fransa genç millî takımlarını çalıştıran Rene Girard yönetiminde tarih yazarken; 9,5 milyon avro ile takımın en pahalı oyuncusu olarak gösterilen Olivier Giround, attığı 21 golle başarıda önemli rol oynadı. Kısaca Montpellier; PSG, Lyon, Marsilya ve Lille gibi devleri ‘takım ruhu’ ile geride bırakıp Fransa şampiyonu oldu.
   </p>
   <hr/>
   <p>
    <img alt="" height="285" src="http://web.archive.org/web/20120602153336im_/http://medya.aksiyon.com.tr/aksiyon/2012/05/28/efe-(Evian).jpg"/>
   </p>
   <p>
    <strong>
     FC Evian:
    </strong>
    2003’te kurulan FC Evian, 8 yıl içinde Fransa 1. Ligi’ne yükseldi. Piyasa değeri olarak 20 takım arasında 19. sırada bulunan Evian’dan beklenen, küme düşmesiydi. Montpellier kadar olmasa da büyük bir sürprize imza atıp ligi 9. sırada bitirdiler ve başarının para ile olmadığını gösterdiler. Takımın en pahalısı, 2 milyon avro değer biçilen Danimarkalı Poulsen.
   </p>
   <hr/>
   <p>
    <img alt="" height="299" src="http://web.archive.org/web/20120602153336im_/http://medya.aksiyon.com.tr/aksiyon/2012/05/28/efe-(US-Quevilly).jpg"/>
   </p>
   <p>
    <strong>
     US Quevilly:
    </strong>
    Fransa Kupası’nda finale Lyon’un kalması ‘doğaldı’ ama ya rakibine ne demeliydi? Rakibin US Quevilly olması ‘kötü bir şaka’ değil, gerçeğin ta kendisiydi. 3. Lig takımı US Quevilly, 2010’da yarı final oynadığı Fransa Kupası’nda Marsilya ve Rennes gibi devleri eleyerek adını bu sezon finale yazdırdı. Milyonluk oyunculara karşı ‘takım ruhu’ ile mücadele eden US Quevilly, güçlü rakibine 1-0 yenilerek kupaya ulaşamadı ama tarihe adını ‘final oynayan ilk 3. Lig takımı olarak’ yazdırdı.
   </p>
   <hr/>
   <p>
    <img alt="" height="300" src="http://web.archive.org/web/20120602153336im_/http://medya.aksiyon.com.tr/aksiyon/2012/05/28/efe-(fc-nordsjaelland).jpg"/>
   </p>
   <p>
    <strong>
     FC Nordsjaelland
    </strong>
    : Danimarka Ligi denince akla FC Kopenhag geliyordu. Son 10 yılda 7 şampiyonluk yaşayan FC Kopenhag, tartışmasız tek şampiyon adayı olarak sezona başladı. Ancak ilerleyen haftalarda FC Nordsjaelland, FC Kopenhag’a bu sezon rakipsiz olmadığını gösterdi. Toplam piyasa değeri 15 milyon avro olan FC Nordsjaelland’ın en pahalı ismi ise 1,2 milyon değer biçilen Mikkel Beckmann’dı. Takım ruhu ile mücadele eden FC Nordsjaelland tarihinde ilk kez şampiyonluğa ulaşırken, FC Kopenhag’ın hegemonyasına son verdi. FC Nordsjaelland, Şampiyonlar Ligi’nde de yine ilk kez mücadele edecek.
   </p>
   <hr/>
   <p>
    <img alt="" height="283" src="http://web.archive.org/web/20120602153336im_/http://medya.aksiyon.com.tr/aksiyon/2012/05/28/efe-(Chelsea-1).jpg"/>
   </p>
   <p>
    <strong>
     Chelsea:
    </strong>
    İngiltere’nin köklü kulüplerinden Chelsea’yi 2003’te satın alan Rus milyarder Roman Abramovich’in en büyük hayaliydi Şampiyonlar Ligi’ni kazanmak. Bir kupa uğruna 1 milyar avro harcayan Abramovich’i bu hayaline Jose Mourinho bile ulaştıramamıştı. Sezon başında transferde 102 milyon avro harcayan Rus milyarder, 15 milyon avro tazminat ödeyip takımı Porto’nun teknik patronu Villas Boas’a emanet etmişti. Hedef İngiltere Premier Ligi şampiyonluğu ve tabii ki 2008’deki finalde penaltılarla kaybettikleri Şampiyonlar Ligi’ydi. Ligde alınan başarısız sonuçlarla şampiyonluk bir başka bahara kalıyor, teknik patron Boas kapının önüne konuyordu. ‘Emanetçi’ Roberto Di Matteo ile yoluna devam eden Chelsea, Torres ve Lukaku gibi yıldızların sıfır çektiği sezonda ligi ancak 6. sırada bitirirken, bu derece Abramovich döneminin en kötüsü oluyordu. Şampiyonlar Ligi’nde yoluna devam eden Chelsea için herkes, ‘peri masalının’ yarı finalde biteceğine inanıyordu. Çünkü rakip Barcelona’ydı. İnsanüstü bir mücadele ile dev rakibini eleyen Chelsea adını finale yazdırırken, rakip Bayern Münih’ti ve final rakibin sahası Allianz Arena’da oynanacaktı. Rakibi karşısında klasik İtalyan savunma mantalitesiyle mücadele eden Di Matteo’nun talebeleri, penaltılarla patronlarının yıllarca hayalini kurduğu kupaya ‘takım ruhu’ ile ulaştı.
   </p>
   <hr/>
   <p>
    <strong>
     <img alt="" height="300" src="http://web.archive.org/web/20120602153336im_/http://medya.aksiyon.com.tr/aksiyon/2012/05/28/efe-(Akhisar-Belediyespor1).jpg"/>
    </strong>
   </p>
   <p>
    <strong>
     Akhisar Belediyespor:
    </strong>
    Ege futbolu denince akla ilk olarak İzmir takımları Altay, Karşıyaka, Göztepe, sonra da Manisaspor ve Denizlispor gelir. Manisaspor’un Süper Lig’e veda ettiği, Altay, Karşıyaka ve Göztepe’nin ‘gözden düştüğü’, Denizlispor’un eski günlerini aradığı bir ortamda Akhisar Belediyespor, tarihî bir başarıya imza atarak Süper Lig’e yükseldi. Bank Asya 1. Lig’de sadece iki sezon mücadele eden Akhisar Belediyespor, geçen yıl düşmekten son anda kurtulmuştu. Hamza Hamzaoğlu yönetiminde ‘takım ruhunu’ sahaya yansıtan Akhisar Belediyespor, Ege’nin tek temsilcisi olarak Süper Lig’de önümüzdeki sezon boy gösterecek. Hem de ligin tek ilçe takımı apoletiyle.
   </p>
   <hr/>
   <p>
    <strong>
     <img alt="" height="306" src="http://web.archive.org/web/20120602153336im_/http://medya.aksiyon.com.tr/aksiyon/2012/05/28/fener.jpg"/>
    </strong>
   </p>
   <p>
    <strong>
     Fenerbahçe:
    </strong>
    3 Temmuz’da başlayan şike sürecinin bir numaralı zanlısı F.Bahçe; Niang, Santos, Emenike, Lugano gibi yıldızlarını kaybederek yeni sezona girdi.  Problemlerle boğuşan F.Bahçe’nin şampiyonluk yarışına ortak olması beklenmiyordu. Yönetimin Başkan Aziz Yıldırım’ı kurtarma mesaisinden dolayı futbolculara fazla vakit ayırmadığı bu sezonda sahada ‘takım ruhu’ ile mücadele vardı. Ligde şampiyonluğu son hafta kaçıran F.Bahçe, Türkiye Kupası’nda 29 yıllık hasrete son verdi. Juventus’tan kiralanan ve F.Bahçe’nin başarısı için ter döken Ziegler’in kaybedilen şampiyonluk sonrası akıttığı gözyaşları ‘takım ruhu’nun dışa yansımasıydı.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1DCD3D1A44EEC2A3D0979D97783AB986?newsId=32698), [web.archive.org (arşiv bağlantısı)](http://web.archive.org/web/20120602153336/http://www.aksiyon.com.tr:80/aksiyon/newsDetail_getNewsById.action;jsessionid=1DCD3D1A44EEC2A3D0979D97783AB986?newsId=32698)
