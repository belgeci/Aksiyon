# Bir kere hocayla ters düşmeyegör!

*Efe Yiğit 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeşil sahalarda Alex-Kocaman gerginliğinin çok örneği bulunuyor. Bu gerginliklerde genelde kazanan hoca oluyor. Yıldız oyunculara ise kulüp bulmak düşüyor.
  </font>
 </div>
 <div id="newsText">
  <font class="detail-text">
   <p>
    <strong>
     David Beckham:
    </strong>
    1990’larda Ferguson’un futbola kazandırdığı ‘altın kuşak’ isimlerden biri olan Beckham’ın hocasıyla arası Şubat 2003’te 2-1 yenildikleri Arsenal maçıyla açıldı. Sinirlenen Ferguson’un fırlattığı kramponlar Beckham’ın başına isabet etti. Ünlü hoca bu hareketinden sonra özür dilemesine karşılık ikilinin ilişkileri düzelmedi. Sezon sonunda Beckham, yıllarca top koşturduğu takıma veda edip Real Madrid’e gitti.
   </p>
   <p>
    <strong>
     Luis Figo:
    </strong>
    Barcelona’dan Real Madrid’e 2000 yılında transfer olduğunda dünyanın en pahalı oyuncusu unvanını alan Portekizli Luis Figo’yu 5 yıl top koşturduğu İspanyol takımından koparan isim Brezilyalı Vanderlei Luxemburgo oldu. Aralık 2004-Aralık 2005 arasında Real Madrid’i çalıştıran Luxemburgo’nun en başarılı icraatı Figo’yu göndermek oldu. Figo ile yıldızı bir türlü barışmayan Sambacı hoca isteğinde başarıya ulaştı.
   </p>
   <p>
    <strong>
     Luiz Nazario Ronaldo
    </strong>
    : Real Madrid’i 2006-07 sezonunda çalıştıran İtalyan teknik adam Fabio Capello’nun yıldızı Ronaldo ile hiç barışmadı. Ronaldo’yu kilolarından dolayı kulübeye hapseden Capello, basın önünde futbolcuyu acımasızca eleştirdi. Bir sezonda sadece 7 maçta forma şansı bulan Ronaldo, sezon sonunda Milan’a gitti. İşin ilginç yanı Ronaldo’nun takımdan ayrılmasından kısa bir süre sonra Capello da gönderildi.
   </p>
   <p>
    <strong>
     Roy Keane:
    </strong>
    1993’te Blackburn’e imza atmak üzereyken Alex Ferguson tarafından vazgeçirilip Manchester United forması giymeye başlayan Keane, sahada hocasının sesi oldu yıllarca. 2005’te Middlesbrough deplasmanında alınan 4-1’lik yenilgi sonrası Keane’in takım arkadaşlarını eleştirmesi sonunu hazırladı. Ferguson’un tepkisini çeken açıklamalar sonrası Keane, 12 yıl top koşturduğu takımdan sezon sonu gönderildi.
   </p>
   <p>
    <strong>
     Del Piero:
    </strong>
    Aralıksız 19 yıl Juventus formasını giyen Del Piero’ya kapıyı gösteren isim, 3 yıl beraber top koşturduğu teknik patron   oldu. Geçen sezon bitmeden Del Piero’nun artık bırakması gerektiğini belirtip kontratını uzatmayacağını açıklayan Conte’nin bu kararına direnen yıldız oyuncu, sonunda 19 yıllık kulübüne veda etmek zorunda kaldı. Del Piero futbola Avustralya’nın FC Sidney takımında devam ediyor.
   </p>
   <p>
    <strong>
     Raul:
    </strong>
    Kulüp tarihinde kırmadık rekor bırakmayan Raul’u 20 yılının geçtiği Real Madrid’den koparan isim Jose Mourinho oldu. İnter’den ayrılıp 2010’da Real Madrid’i çalıştırmaya başlayan Mourinho, takımda Raul’u istemediğini belirtti. Raul’un takıma uzun yıllar yaptığı katkı bir çırpıda göz ardı edilerek Mourinho’nun isteği yerine getirildi. Raul’la birlikte altyapıdan yetişen Guti de Mourinho’nun ‘istenmeyenler’ listesinde olduğu için gönderilenler arasında yer buldu.
   </p>
   <p>
    <strong>
     Roberto Baggio:
    </strong>
    1995-97 arasında Milan forması giyen Baggio’nun Berlusconi’nin takımından kopma süreci oyuncularıyla geçinme problemi çeken Fabio Capello döneminde başladı. Baggio’nun yetenekli olduğunu ancak 90 dakikalık oyuncu olmadığını söyleyen Capello, yıldız oyuncuyu kulübeye hapsetti. Capello sonrası göreve gelen Arrigo Sacchi de Capello gibi düşününce Baggio Milan’dan ayrılmak zorunda kaldı. Capello ve Sacchi’nin ‘yaşlı’ bulduğu Baggio, Milan’dan ayrıldıktan sonra 7 yıl daha yeşil sahalarda başarıyla top koşturdu.
   </p>
   <p>
    <strong>
     Andrea Pirlo:
    </strong>
    İtalyanların son dönemde yetiştirdiği en iyi orta sahalardan biri olan Pirlo’yu 10 yıl top koşturduğu Milan’dan koparan isim, teknik patron Massimiliano Allegri oldu. 2010’da takımın başına geçen Allegri, “30 yaşını geçen oyuncularla sadece 1 yıllık kontrat imzalayacağız.” diyerek Pirlo başta olmak üzere 30’unu geçenlere sıcak bakmadığını söyledi. 2010-11 sezonu sonunda Allegri, Pirlo’yu istemediğini ilan edince yıldız oyuncu takımından kopup Juventus’un yolunu tuttu. Juve’de müthiş bir performans ortaya koyan ‘yaşlı’ Pirlo, takımının 2005’te patlak veren şike sürecinden sonra ilk şampiyonluğuna ulaşmasında başrol oynadı.
   </p>
   <p>
    <strong>
     Josep Guardiola:
    </strong>
    Barcelona tarihine ‘en çok kupa kaldıran oyuncu’ olarak geçen Guardiola’yı kalbinin takımından koparan isim Nisan 2001- Mayıs 2002 arasında takımı çalıştıran Carles Rexach oldu. Göreve gelir gelmez 30 yaşındaki Guardiola’yı ‘yaşlı olduğu’ gerekçesiyle Xavi’ye yer açmak için yedeğe çeken Rexarc, sezon sonunda yıldız oyuncuyu takımdan göndermeyi başardı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33772), [web.archive.org (arşiv bağlantısı)](http://web.archive.org/web/20121019222335/http://www.aksiyon.com.tr:80/aksiyon/newsDetail_getNewsById.action?newsId=33772)
