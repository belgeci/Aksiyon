# En hızlı, tek hızlı: Jamaika

*Efe Yiğit 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2008 Pekin ve 2012 Londra Olimpiyatları’nda kısa mesafede ABD’nin üstünlüğüne son veren Jamaika, son yıllarda atletizme büyük önem veriyor. Kas yapısı, yetenek, eğitim ve disiplin birleşince kimse onları geçemiyor.
  </font>
 </div>
 <div id="newsText">
  <font class="detail-text">
   <p>
    2012 Londra Olimpiyatları’nda sonucu en çok merak edilen müsabakaların başında 100 ve 200 metre atletizm yarışları geliyordu. Kısa mesafe koşularında ABD’li sporcuların tartışmasız üstünlüğü vardı. Ancak bu üstünlüğe 2008 Pekin’de ada ülkesi Jamaika’dan gelen atletler son vermişti. Usain Bolt, 100 ve 200 metrede olimpiyat şampiyonu olurken, 4x100’de de takım olarak Jamaika, ABD’yi geride bırakmıştı. Londra’da Bolt, 100 ve 200 metrede başarısını tekrarladı. 200 metre finalinde üç Jamaikalı madalyaları paylaştı. Bu da “Jamaika’nın başarısı nereden geliyor?” sorusunu akıllara getirdi.
    <p>
     Karayipler’de bulunan Jamaika, yaklaşık 3 milyonluk bir ülke. Başkent Kingston’un varoşlarına yerleşen fakir halkın sınıf atlayıp kendini kabul ettirmesinin tek yolu atletizm, kriket veya futbolda başarılı olmak. ‘Millî spor dalı’ ise atletizm.
     <p>
      Brezilya’da ‘Her çocuk futbolcu doğar’ sözü ne kadar yaygınsa, Jamaika’da da ‘Her çocuk atlet doğar’ sözü o kadar geçerli. Koşmaya doğuştan yetenekliler. Nüfusun büyük bölümü Batı Afrika’dan gelenlerden oluşuyor. Bu bölgenin özelliği, kas yapısının kısa mesafeye uygun olması. Batı Afrikalılar kısa mesafede, Orta ve Doğu Afrikalılar ise uzun mesafede başarılı oluyor.
      <p>
       Ancak Jamaika’nın atletizmde yakaladığı başarıyı sadece kas yapısıyla izah etmek, son 20 yılda yapılan çalışmalara haksızlık etmek olur. Atletizm sevdasının 1910’larda okullar arası müsabakalarla başladığı ülkede yarışlar çok büyük ilgi görüyor. Her Jamaikalı çocuğun hayalini okul yarışmalarında boy gösterip başarılı olmak süslüyor. Bugün atletizm pistlerinde fırtına gibi esen Usain Bolt’un keşfedilmesi de bu okul yarışları sayesinde oldu.
       <p>
        Jamaikalı atletlerin gelişmesinde atletizm hocalarının da büyük rolü bulunuyor. Hocalar, anaokulu sınıfından itibaren kabiliyetli olanları keşfedip yeteneğini geliştirmeye başlıyor. İşlerini büyük bir ciddiyetle yapan hocalar, beslenme ve disiplinden asla taviz vermiyor. Doğal gıdalarla beslenen atletlerin temel protein kaynağı ise Jamaika’ya özgü tatlı patates.
        <p>
         Erkeklerde Usain Bolt ve Asafa Powel, kadınlarda Shelly-Ann Fraser-Pryce gibi şampiyonlar çıkaran Jamaika’nın bir de kaybedilmiş şampiyonları var. Jamaika doğumlu bu atletler 1970’li yılların şartlarından dolayı ülkelerini terk edip daha iyi imkânlar sunan Kanada ve İngiltere adına şampiyonluklara imza atmıştı. Ben Johnson ve Donovan Baily, Kanada adına, Linford Christie ise İngiltere adına yarışlara katılıp altın madalyayı boyunlarına takmıştı.
         <p>
          Son yıllarda Jamaika’nın yetiştirdiği değerlerin yurtdışına gitmesini engelleyen isim, MVP Track&amp;Field Club adlı atletizm kulübünü 1998’de kuran atletizm hocası Stephen Francis. Hayatında hiç koşmamış şişman bir Jamaikalı olan Francis’in mesleği serbest muhasebecilik. Ülkesinin değerlerinin kaybolmasına vicdanı razı olmayan Francis’in kurduğu kulüp sayesinde yüzlerce genç yetenek keşfedilmiş. 2008 Pekin Olimpiyatları’nda Jamaikalı atletler 13 altın madalya kazanırken, 11’ini Francis’in atletizm kulübünün sporcuları kazanmıştı.
          <p>
           Suç oranının yüksek olduğu Jamaika’da Usain Bolt ve Shelly-Ann Fraser-Pryce koşarken ülkede âdeta hayat duruyor. Bu dakikalarda her şey normale dönüyor! Fakir bölgelerde dünyaya gelmesine karşılık, çalışarak zirveye çıkan bu isimler binlerce Jamaikalı gence rol model oluyor. Pekin ve Londra’da Amerikalıları kısa mesafelerde silen Jamaikalı atletler, planlı ve disiplinli çalışmalarıyla liderliklerini uzun yıllar koruyacak gibi gözüküyor.
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FD258BEF0A6A411DE95ED3A51BC574CE?newsId=33312), [web.archive.org (arşiv bağlantısı)](http://web.archive.org/web/20130820214338/http://www.aksiyon.com.tr:80/aksiyon/newsDetail_getNewsById.action;jsessionid=FD258BEF0A6A411DE95ED3A51BC574CE?newsId=33312)
