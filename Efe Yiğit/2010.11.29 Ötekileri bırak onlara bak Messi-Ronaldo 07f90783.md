# Ötekileri bırak, onlara bak: Messi-Ronaldo

*Efe Yiğit 2010.11.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Futbolun NBA’i” denilebilecek İngiltere Premier Ligi’nin popülaritesini, Barcelona ile Real Madrid’in karşı karşıya geleceği şu günlerde Messi ve Ronaldo gölgede bırakıyor.
   <span>
   </span>
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Avrupa futbolunun kalbi 1980’lerde Serie A’da attı. Dünyanın önemli yıldızları Juventus, Milan, Lazio, Napoli, İnter ve Roma gibi İtalyan kulüplerinde top koşturdu. 1990’larda futbolun adresi La Liga oldu. Real Madrid ve Barcelona, topladıkları yıldızlarla La Liga’yı dünyanın en gözde ligi hâline getirdi. Milenyumla birlikte İngiltere Premier Ligi farklı bir kimliğe büründü. Alex Ferguson ve Arsene Wenger gibi tecrübeli teknik adamlar futbolun kalitesini yükseltirken, zengin iş adamlarının satın aldığı İngiliz kulüpleri transfer döneminde harcadıkları milyonlarca dolar ile yıldızların Ada’da top koşturmasını sağladı. Premier Lig, yıldız oyuncu ve oyun kalitesi açısından tartışılmaz bir düzeyde ama bu sezon dünyanın gözleri Messi ve Ronaldo’ya kilitlendi.
    </p>
    <p class="MsoNormal">
     2010 Dünya Kupası, hem Messi hem de Ronaldo için hayal kırıklığıydı. Barcelona’da gösterdiği performansla otoriteler tarafından ‘tek kişilik takım’ diye nitelendirilen Messi, biraz da Arjantin Teknik Direktörü Maradona’nın taktik hataları yüzünden Dünya Kupası’nda bekleneni veremedi. Aynı durum Ronaldo için de geçerliydi. Güney Afrika’ya baraj maçı oynayarak gelen Portekiz’in en büyük handikabı teknik patron Carlos Queiroz’in yetersizliği olunca Ronaldo da tıpkı Messi gibi kupayı hayal kırıklığı ile kapattı.
    </p>
    <p class="MsoNormal">
     Dünya Kupası’nda boy gösteren birçok oyuncu yeni sezona sıkıntılı başladı. Rooney, Eto’o, Lampard, Gerard, Drogba, Robben, Sneijder gibi yıldızlar ya sakatlık ya da formsuzlukla mücadele ederken Messi ve Ronaldo için durum farklıydı. La Liga’da 12 hafta geride kalırken; Ronaldo 14, Messi 13 gole imza attı. Ayrıca asistlerle de takımlarını sırtladılar.
    </p>
    <p class="MsoNormal">
     İkilinin geçmişine kısaca göz atalım isterseniz. Gözünü Barcelona’da açan ve 100 milyon avroluk değer biçilen Messi, futbolu burada bırakmak istiyor. Aslında Messi’nin bu isteği ‘bir vefa’ göstergesi. Henüz 11 yaşındayken büyüme hormonu eksikliği görülen Messi’nin aylık 900 avro tutan tedavi masraflarını top koşturduğu Arjantin kulübü River Plate ödemeyince, devreye Barcelona girdi. 16 yaşından itibaren La Liga’da top koşturmaya başlayan Messi, 23 yaşını geride bıraktığı şu günlerde bir futbolcunun hayal edebileceği tüm başarıları, ülkesi Arjantin’i dünyanın bir numarası yapmak dışında, tattı.
    </p>
    <p class="MsoNormal">
     5 Şubat 1985’te doğan Portekizli Ronaldo’nun tam adı Cristiano Ronaldo dos Santos Averio. Babası eski ABD Başkanı Ronald Reagen hayranı olduğu için oğluna Ronaldo ismini verdi. Ronaldo’nun futbolcu olmasında babasının büyük etkisi var. Babası şehrin mahallî takımlarından Andorinho’da görev aldığı için Ronaldo’nun futbol aşkı küçükken başladı. O ilk kez Sporting Lizbon forması giyerken dikkatleri çekti. Genç oyunculara kanca takmasıyla bilinen Alex Ferguson 2003’te onu Manchester United’a kazandırdı. Ve ona hiç tereddüt etmeden efsanelerin numarası 7’yi verdi. Ronaldo’nun hocasıyla arasına 2009 Şampiyonlar Ligi finalinden sonra ‘kara kedi’ girdi. M. United, Barcelona’ya karşı ‘amatör bir takım’ gibi mücadele edince Ronaldo, Ferguson’u suçladı. Sezonun bitmesiyle de 94 milyon avro karşılığında Real Madrid’e gitmesinin önü açıldı. O artık dünyanın en pahalı oyuncusuydu.
    </p>
    <p class="MsoNormal">
     İstatistiklere bakınca Messi’nin olduğu yerde Ronaldo için en iyi sonuç ikinciliktir demek abartılı olmaz. Ronaldo, La Liga’ya adım attığı ilk yılda 4’ü penaltıdan 26 gole imza atarken, Messi sadece 1’i penaltıdan 34 gole ulaştı ve gol kralı oldu. Messi’li Barcelona 99 puan toplayıp şampiyonluğa ulaştı. Ronaldo’lu Real Madrid ise 96 puanla ikincilikte kaldı.
    </p>
    <p class="MsoNormal">
     Messi’nin en büyük özelliğ,
     <span>
     </span>
     rakiplerini rahat geçmesi, gol yollarında ustalığı ve müthiş tekniği. Messi için bir futbolcudan daha fazlası desek abartılı olmaz. Ronaldo ise hızını teknikle buluşturan ender isimlerden biri. Bizlere de bu iki oyuncuyu zevkle izlemek düşüyor.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28046-otekileri-birak-onlara-bak-messi-ronaldo.html), [web.archive.org (arşiv bağlantısı)](http://web.archive.org/web/20131107030111/http://www.aksiyon.com.tr:80/aksiyon/haber-28046-otekileri-birak-onlara-bak-messi-ronaldo.html)
