# Zambiya, düştüğü yerden havalara uçtu

*Efe Yiğit 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1993’te millî futbolcularını Gabon’un başkenti Libreville yakınlarında düşen uçakta kaybeden Zambiya, 19 yıl sonra aynı yerde oynanan 28. Afrika Uluslar Kupası finalinde Fildişi’ni saf dışı bırakarak mutlu sona ulaştı.
  </font>
 </div>
 <div id="newsText">
  <font class="detail-text">
   <p>
    Tarih, 28 Nisan 1993... Afrika futbolunun yükselen yıldızı olma yolunda ilerleyen Zambiya, 1994 Dünya Kupası elemelerindeki rakibi Senegal ile karşılaşmak için başkent Dakar’a doğru havalanıyor. Zambiya Millî Takımı’nı taşıyan uçağın uçuş planında Kongo ve Gabon’da yakıt ikmali var. De Havilland firması tarafından 1975’te üretilen DHC-5 Buffalo model askerî uçakta metal yorgunluğu had safhada. Öyle ki uçak 1992 sonlarından Nisan 1993’e kadar hiç kullanılmamış. Bakımları tamamlanıp iki deneme uçuşu yapan uçak, artık yolcularıyla havada. Kongo durağı zor da olsa atlatılıyor. Millî takım kafilesini taşıyan uçak, Dakar öncesi son durağı olan Gabon’un başkenti Libreville’ye ikinci yakıt ikmali için iniyor. Kalkıştan bir süre sonra uçağın metal yorgunluğuna pilotun yorgunluğu da ekleniyor. Denize çakılan uçaktaki 5’i mürettebat 30 kişi hayatını kaybediyor. Ölenler arasında Zambiya’nın 18 millî futbolcusu da bulunuyor. Kazadan kurtulan tek isim ise Hollanda’nın PSV Eindhoven takımında oynadığı için kafileye Dakar’da katılacak olan Kalusha Bwalya oluyor. Kazadan sonra Zambiya Millî Takımı, Bwalya etrafında tekrar oluşturuluyor. Bwalya, futbolu bıraktıktan sonra 2003-2006 yılları arasında Zambiya’nın teknik direktörlüğünü yapıyor ve 2008’de de Zambiya Futbol Federasyonu Başkanı seçiliyor.
   </p>
   <p>
    Tarih bu kez 12 Şubat 2012... Gabon ve Ekvator Ginesi’nin ev sahipliği yaptığı 28. Afrika Uluslar Kupası, Zambiya’nın şampiyonluğuyla sona eriyor. Aslında hiçbir ülke kupayı Zambiya kadar istemiyordu. Sebebi, girişte anlattığımız uçak kazasıydı. Kupanın en büyük favorisi Fildişi Sahilleri gösterilirken Gana, Mali ve Senegal de finale yakın diğer takımlar olarak zikrediliyordu. Zambiya’nın bırakın kupayı kazanmasını, çeyrek finale kadar yükselmesini bile kimse beklemiyordu. Finalin Gabon’un başkenti Libreville’de oynanacak olması, Zambiyalı oyuncuların en büyük motivasyonuydu. A Grubu’nda Senegal, Libya ve Ekvator Ginesi ile mücadele eden Zambiya, topladığı 7 puanla gruptan çıkmayı başarırken Sow’lu, Niang’lı, Dia’lı Senegal sıfır puanla grupta sonuncu olarak hayal kırıklığı yaşatıyordu. Zambiya, çeyrek finalde rakibi Sudan’ı 3-0’lık net bir skorla geçip adını yarı finale yazdırırken rakibin adı güçlü Gana oluyordu. Muntari, Ayew, Gyan gibi kalburüstü yıldızları kadrosunda bulunduran Gana, Zambiya için güçlü bir rakipti. Artık herkes Zambiya için peri masalının sonunun geldiğine inanıyordu. Finalin adını Gana-Fildişi koyanlar haklı çıkmanın gururunu yaşamaya hazırlanırken Zambiya’nın ‘takım ruhu’ devreye girip finale adını yazdırıyordu. Zambiya, Mayaku’nun attığı golle rakibini 1-0 yenerek kupanın tartışmasız bir numaralı favorisi Fildişi’nin rakibi oluyordu.
   </p>
   <p>
    Kupanın finaline Gabon’un başkenti Libreville ev sahipliği yapıyordu. Zambiyalı oyuncular, final için geldikleri Libreville’de önce millî oyuncuların hayatını kaybettiği deniz kıyısına gitti. Duygusal anlar yaşandı. 18 arkadaşını kaybeden şimdinin federasyon başkanı Kalusha Bwalya etrafında toplanan oyuncular, arkadaşlarının aziz hatırası için kupayı kazanma sözü veriyordu. Kazanılacak sadece bir kupa değildi onlar için. Bir kazada yok olan bir millî takımın 19 yıl sonra yıkıldığı yerden kalkması demekti. Rakip ise hiç de kolay lokma değildi. Zambiya takım ruhuna güvenirken son 3 Afrika Uluslar Kupası’nı kazanan Mısır’ı örnek alıyordu. Mısır, yıldız oyunculardan oluşmuyordu. Ama takım ruhu ve dayanışma ile yıldızlar topluluğu ülkeleri geride bırakmayı başararak kupanın sahibi olmasını biliyordu.
   </p>
   <p>
    Artık söz bitmişti. Her şey sahada belli olacaktı. 21 Ocak’ta başlayan kupa serüvenine son nokta 12 Şubat’ta konacaktı. Bir tarafta değeri 8,5 milyon avro olan Zambiya, diğer tarafta 168 milyon avroluk Fildişi vardı. Zambiya’nın tek yıldız ismi İsviçre’nin Young Boys takımında top koşturan Emmanuel Mayuka olurken Drogba, Solomon Kalou, Yaya ve Kolo Toure kardeşler, Gervinho, Tiote, Fildişi’nin dünya çapındaki yıldızlarıydı. Senegalli hakem Badara Diatta’nın düdüğüyle final maçı başlıyordu. Fildişi dalga dalga Zambiya kalesine yüklenirken karşısında aşılmaz bir savunma buluyordu. 69. dakikada kazanılan penaltı için topun başına Drogba geçince herkes Zambiya için ‘Buraya kadarmış’ diyordu. Drogba, kalitesini tekzip edercesine topu kale yerine tribünlere gönderince Zambiya’nın kupa ümidi yeniden yeşeriyordu. Golsüz biten normal süre ve uzatma süresinden sonra, kupayı kazananı seri penaltı atışları belirleyecekti. İlk 5 penaltıyı iki takım da gole çeviriyordu. Atılan dokuzar penaltıda Zambiya adına Kalaba başarısız olurken Fildişi’nin usta ayakları Kolo Toure ve Gervinho’nun kaçırdığı vuruşlar kupanın sahibinin Zambiya olduğunu ilan ediyordu. Libreville’de bir tarih yazılıyordu. Zambiya, 19 yıl önce yıkıldığı şehirden, kupayı kazanmanın mutluluğu ile dönüyordu.
   </p>
   <p>
    Zambiya’nın kupayı kazandığı finale Fransız teknik adam Herve Renard’nin davranışı damga vuruyordu. Şampiyonluğun ardından bütün Zambiyalı futbolcular kutlamaya başlarken maçın 11. dakikasında sakatlanarak oyunu terk etmek zorunda kalan Joseph Musonda arkadaşlarına katılamıyordu. Ancak bu noktada devreye Renard girdi. Musonda’yı kucağına alan 43 yaşındaki teknik adam, öğrencisini kutlama yapan arkadaşlarının yanına kadar taşıdı. Fransız teknik adamın bu davranışı, kupayı neden Zambiya’nın kazandığını anlatmaya yetiyordu. Zambiya hükümeti ise ülkeye tarihî başarıyı kazandıran oyunculara 59 biner dolarlık pirimi uygun görüyordu. Kişi başına yıllık 1500 doların düştüğü ülkede bu pirim hatırı sayılır bir rakam anlamına geliyordu.
   </p>
   <p>
   </p>
   <p>
    Kupanın altın 11’i Afrika Uluslar Kupası’nın ‘altın adamı’ 175 bin avro değerindeki Christopher Katongo olurken altın 11’de 4 Zambiyalı, 4 Fildişili, 2 Malili ve bir Ganalı oyuncu yer aldı. Galatasaraylı Eboue’nin sakatlanmasıyla Fildişi kadrosunda yer bulan Ordusporlu Jean-Jacques Gosso altın 11’de kendine yer buldu. Kupanın gol krallığını ise attıkları 3 golle 7 oyuncu paylaştı. Kupayı kazanan Zambiya’nın iki oyuncusu Mayuka ve Katongo krallar arasına adını yazdırdı.
   </p>
   <p>
    İşte kupanın altın 11’i:
   </p>
   <p>
    Kennedy Mweene (Zambiya) - Jean-Jacques Gosso (Fildişi), Stoppila Sunzu (Zambia), John Mensah (Gana), Adama Tamboura (Mali) - Emmanuel Mayuka (Zambia), Yaya Touré (Fildişi), Gervinho (Fildişi), Seydou Keita (Mali) - Chris Katongo (Zambiya),  Didier Drogba (Fildişi)
   </p>
   <p>
    Seyirci yine yoktu Afrika Uluslar Kupası’nın değişmez kaderi olan boş tribünler, bu kupada da değişmedi. Kupayı toplam 456 bin kişi statlarda seyrederken maç başına 14 bin seyirci düştü. Tribünler ev sahibi ülkelerin maçlarında ve finalde dolarken Sudan-Burkina Faso grup maçını 132 kişi, Zambiya-Sudan çeyrek final maçını da 200 kişi seyretti. Final maçı ise 40 bin kişinin önünde oynandı. Zambiya-Libya, Fildişi-Angola maçlarını da 1500 kişi seyretti.
   </p>
   <p>
    Fildişi kupayı gol yemeden bitirdi Kupanın bir numaralı favorisi Fildişi, Afrika Uluslar Kupası’nda oynadığı 6 maçta kalesinde gol görmedi. Grup maçlarında 5 gol atan Fildişi, çeyrek finalde ev sahibi ülkelerden Ekvator Ginesi’ni 3-0, yarı finalde ise Mali’yi 1-0 yenerek gol yemeden finale geldi. Final maçında Zambiya karşısında 120 dakika boyunca kalesini gole kapatan Fildişi, sadece seri penaltı atışlarında gol yedi. 9 gol atıp gol yemeden kupayı bitiren Fildişi, bu başarısını kupa ile taçlandıramadı.
   </p>
   <p>
    <strong>
     Grup sonuncuları sıfır çekti
    </strong>
   </p>
   <p>
    Afrika Uluslar Kupası’nda A Grubu’nda Senegal, B Grubu’nda Burkina Faso, C Grubu’nda Nijer ve D Grubu’nda Botwsana, grupta oynadıkları 3 maçı da kaybederek kupayı puansız tamamladı. Bu ülkeler arasında Senegal’in olması kupanın ilk sürpriziydi. Favoriler  arasında gösterilen Senegal, gücünü sahaya yansıtamayarak hayal kırıklığı ile döndü.
   </p>
   <p>
    <strong>
     Kupanın altın 11’i
    </strong>
   </p>
   <p>
    Afrika Uluslar Kupası’nın ‘altın adamı’ 175 bin avro değerindeki Christopher Katongo olurken altın 11’de 4 Zambiyalı, 4 Fildişili, 2 Malili ve bir Ganalı oyuncu yer aldı. Galatasaraylı Eboue’nin sakatlanmasıyla Fildişi kadrosunda yer bulan Ordusporlu Jean-Jacques Gosso altın 11’de kendine yer buldu. Kupanın gol krallığını ise attıkları 3 golle 7 oyuncu paylaştı. Kupayı kazanan Zambiya’nın iki oyuncusu Mayuka ve Katongo krallar arasına adını yazdırdı.
    <p>
     İşte kupanın altın 11’i: Kennedy Mweene (Zambiya) - Jean-Jacques Gosso (Fildişi), Stoppila Sunzu (Zambia), John Mensah (Gana), Adama Tamboura (Mali) - Emmanuel Mayuka (Zambia), Yaya Touré (Fildişi), Gervinho (Fildişi), Seydou Keita (Mali) - Chris Katongo (Zambiya),  Didier Drogba (Fildişi)
     <p>
      <strong>
       Seyirci yine yoktu
      </strong>
     </p>
     <p>
      Afrika Uluslar Kupası’nın değişmez kaderi olan boş tribünler, bu kupada da değişmedi. Kupayı toplam 456 bin kişi statlarda seyrederken maç başına 14 bin seyirci düştü. Tribünler ev sahibi ülkelerin maçlarında ve finalde dolarken Sudan-Burkina Faso grup maçını 132 kişi, Zambiya-Sudan çeyrek final maçını da 200 kişi seyretti. Final maçı ise 40 bin kişinin önünde oynandı. Zambiya-Libya, Fildişi-Angola maçlarını da 1500 kişi seyretti.
      <p>
       <strong>
        Fildişi kupayı gol yemeden bitirdi
       </strong>
      </p>
      <p>
       Kupanın bir numaralı favorisi Fildişi, Afrika Uluslar Kupası’nda oynadığı 6 maçta kalesinde gol görmedi. Grup maçlarında 5 gol atan Fildişi, çeyrek finalde ev sahibi ülkelerden Ekvator Ginesi’ni 3-0, yarı finalde ise Mali’yi 1-0 yenerek gol yemeden finale geldi. Final maçında Zambiya karşısında 120 dakika boyunca kalesini gole kapatan Fildişi, sadece seri penaltı atışlarında gol yedi. 9 gol atıp gol yemeden kupayı bitiren Fildişi, bu başarısını kupa ile taçlandıramadı.
       <p>
        <strong>
         Grup sonuncuları sıfır çekti
        </strong>
       </p>
       <p>
        Afrika Uluslar Kupası’nda A Grubu’nda Senegal, B Grubu’nda Burkina Faso, C Grubu’nda Nijer ve D Grubu’nda Botwsana, grupta oynadıkları 3 maçı da kaybederek kupayı puansız tamamladı. Bu ülkeler arasında Senegal’in olması kupanın ilk sürpriziydi. Favoriler  arasında gösterilen Senegal, gücünü sahaya yansıtamayarak hayal kırıklığı ile döndü.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31879-zambiya-dustugu-yerden-havalara-uctu.html), [web.archive.org (arşiv bağlantısı)](http://web.archive.org/web/20130713132158/http://www.aksiyon.com.tr:80/aksiyon/haber-31879-zambiya-dustugu-yerden-havalara-uctu.html)
