# Basklı değilsen ‘Athletic’ olamazsın

*Efe Yiğit 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   UEFA Avrupa Ligi’nde son 4’e 3 İspanyol takımı kalırken, en fazla dikkati Athletic Bilbao çekti. Bilbao’yu diğerlerinden ayıran en önemli özellik, kadrosunda sadece Basklı oyuncuların bulunması.
  </font>
 </div>
 <div id="newsText">
  <font class="detail-text">
   <p>
    Şampiyonlar Ligi ve UEFA Avrupa Ligi’nde son 8’e 5 İspanyol takımı kalırken, bunlar içinde en fazla dikkati Athletic Bilbao çekti. Bilbao’yu diğerlerinden ayıran en önemli özellik, kadrosunda sadece Bask bölgesinden oyuncuların bulunması.
    <p>
     Athletic Bilbao, 1928’de start alan La Liga’da Real Madrid ve Barcelona ile birlikte hiç düşmeden mücadele eden 3 takımdan biri. İspanya’dan bağımsızlık isteyen ayrılıkçı Bask bölgesinin takımı olan Athletic Bilbao, sadece o bölgede doğan oyuncuları kadrosunda bulundurmasıyla ünlü. Tarihinde bir kez yabancı oyuncuya kapılarını açtı. Bu isim, Fransız Bixente Lizarazu’ydu. Ama onun özelliği de Fransa’nın Bask bölgesinde doğmuş olmasıydı. Real Madrid, Barcelona, Valencia gibi İspanyol futbolunun devleri şampiyonluk ve kupa sevinçlerini yabancı oyuncuların büyük payıyla yaşamasına karşılık Athletic Bilbao 8 La Liga ve 24 İspanya Kupası şampiyonluğunu sadece Bask doğumlu oyuncularla kazandı. La Liga’da son şampiyonluğunu 1984’te yaşayan Bilbao, hiçbir şekilde yabancı oyuncuya kapısını açmayı düşünmüyor. Bask bölgesinin diğer takımı Real Sociedad yabancı oyuncu oynattığı için Bilbao taraftarlarınca ‘vatan haini’ olarak anılıyor. ‘Davayı’ başarı için satan Real Sociedad ile oynanan maçlar ‘spor’ olarak değil, ‘haine gününü gösterme’ müsabakası olarak görülüyor.
     <p>
      <img alt="" height="260" src="http://web.archive.org/web/20130328063110im_/http://medya.aksiyon.com.tr/aksiyon/2012/04/16/efe-harita.jpg">
       Athletic  Bilbao, geleneksel olarak İngiliz oyun stilinden etkilenmiştir. Fiziki mücadele teknik mücadelenin önüne geçerken, güzel futboldan ziyade sonuç önemlidir. Bilbao, forma renklerini de İngiliz Sunderland kulübünden almıştır. İngiltere’ye eğitim için giden Basklı bir öğrencinin gönderdiği Sunderland forması, Athletic Bilbao’nun renklerini oluşturmuştur.
       <p>
        1898’de kurulan Athletic Bilbao, Barcelona’nın Katalanya bölgesi için taşıdığı anlamdan daha fazlasını Bask bölgesi için taşıyor. Barcelona gibi formasına bir asrı aşan bir süredir reklam almayan Bilbao, bu yeminini 110 yıl sonra 2008’de bozdu. Ancak Barcelona gibi yabancı sermayenin reklamını formasında taşıma yerine Bask bölgesinden bir petrol şirketini tercih ederek yerlilikten taviz vermedi. Bask bölgesinde yaşayan 2,3 milyon kişinin ‘bağımsızlık’ hayallerini yaşatan takım olarak gördüğü A. Bilbao ile taraftarlar arasında dünyanın hiçbir kulübünde olmayan bir bağ var. Halk, oyuncuları evladı veya kardeşi gibi gördüğü için alınan sonuç ne kadar kötü olursa olsun asla onları yuhalayıp aleyhlerinde tezahürat yapmaz. İdmanlar ortalama bin kişi tarafından takip edilir.
        <p>
         Kulübün ‘yabancı oynatmama’ prensibinden dolayı altyapı büyük önem taşıyor. Dünyada altyapıyı ilk oluşturan takımlardan Bilbao’nun kazandığı 8 La Liga ve 24 İspanya Kupası şampiyonluğunun altında, oyuncuların uzun yıllar beraber oynaması yatıyor. Çocuk yaşta kulübe adım atan oyuncular, A takıma kadar uzun yıllar bir arada oynama imkânı buluyor.
         <p>
          Athletic Bilbao’nun soyunma odasında 23 dolap bulunurken, hiçbirinin üzerinde futbolcuların adı yazmıyor. Her oyuncu maç öncesi istediği dolabı kullanırken, sadece takımın genç yıldızlarından 19 yaşındaki İker Munian 14 numaralı dolabı sürekli kullanıyor. Arkadaşları Munian’a animasyon dizisi Simpsonlar’ın ana karakteri Bart Simpson lakabını takarken, 14 numaralı dolabın üzerinde Bart Simpson’un fotoğrafı bulunuyor. Takımın kaptanlığını Andoni İraola yapıyor. İker Munian, Fernando Llorente, Markel Sussaeta ve Oscar De Marcos takımın genç yetenekleri olarak ön plana çıkıyor. Taraftarlar “Bizim Xavi’miz yok; ama İnesta’mız Munian.” diyor. Piyasa değeri 141 milyon avro olan Athletic Bilbao’nun en pahalı ismi, 25 milyon avro değer biçilen Fernando Llorente. Onu 22 milyon avro ile Javi Martinez ve 20 milyon avro ile İker Munian takip ediyor. Bu 3 oyuncunun toplam değeri, diğer oyuncuların toplamına eşit bulunuyor.
          <p>
           Konu oyunculara gelmişken “Bilbaolu Kasap” lakabı takılan Andoni Goikoetxea’ya değinmeden geçmek olmaz. Bu oyuncu, ‘kasap’ lakabını Barcelona’nın yıldız isimleri Maradona ve Bern Schuster’i sakatlayarak aldı. Bilbao taraftarının ‘savaşçı’ lakabını taktığı Goikoetxea, Maradona’nın ayağını kırarken, bu pozisyon futbol tarihinin en trajik görüntüsü olarak hafızalara kazındı. Schuster’i de feci şekilde sakatlayan Goikoetxea, Alman oyuncunun 9 ay futboldan uzak kalmasına sebep olmuştu.
           <p>
            Diğer takımlar yönetim kurulu ve başkan tarafından yönetilirken, Bilbao âdeta taraftarlarca yönetiliyor. Teknik adam seçiminde taraftarlar aktif rol oynuyor. Başkan adayları veya başkanlar, taraftarlar arasında anket yaptırarak kimin teknik adam olması gerektiğine karar veriyor. Takımın başına 2011’de gelen Arjantinli Marcelo Bielsa’nın seçilmesinde de taraftarların katkısı büyük oldu. Başkanlık koltuğunda oturan Jose Urrutia, seçime girmeden önce taraftarlar arasında yaptığı ankette teknik adam olarak Bielsa’nın adı öne çıkınca, seçim vaadinin Arjantinli hocayı göreve getirmek olduğunu ilan etti. Haziran 2011’de koltuğa oturunca da vaadini gerçekleştirdi.
            <p>
             La Liga’da bu yıl istediği sonuçları alamayan Bilbao’yu UEFA Avrupa Ligi’nde yarı finale, İspanya Kupası’nda ise finale taşıyan isim Bielsa oldu. Barcelona’nın hocası Josep Guardiola’nın ‘Dünyanın en iyi teknik adamı’ dediği Bielsa’nın ilginç özellikleri var. Bilbao yönetiminden teklif alan Bielsa, görevi kabul ettikten sonra günlerce evine kapanıp takımın bir önceki sezon oynadığı maçları iki kez seyretmiş. Oyuncularla tanışmadan önce hangisinin nasıl bir özelliği olduğunu adeta ezberleyen Bielsa’nın ilginç bir başka uygulaması ise oyuncuların mevkisinde rotasyona gitmesi oldu. Bielsa, İspanya’nın en iyi orta saha oyuncusu Javi Martinez’i stopere, futbol hayatında hiç forvet oynamayan solbek Oscar De Marcos’u forvete, Carlos Gurpegui’yi de sahanın her tarafında oynattı. Yönetim, oyuncular ve taraftarlar ‘Bu Arjantinli ne yapıyor?’ diye sorarken, takım ligin ilk 5 haftasında sefilleri oynadı. 6. hafta Real Sociedad’la oynanan maç dönüm noktası olurken, bu müsabakayla beraber oynanan 24 karşılaşmada sadece iki mağlubiyet yaşandı. Bielsa’nın rotasyonu başarılı olunca, oyuncular yeni yerlerine alışmak zorunda kaldı. Bielsa, Schalke 04 ile yapacakları çeyrek final maçları öncesinde de Alman takımının bu sezon oynadığı 42 maçı baştan sona seyretti. 63 saat televizyon ekranına kilitlenen Bielsa, rakiplerinin tüm zaaflarını ezberleyerek Bilbao’yu yarı finale taşıdı.
             <p>
              Athletic Bilbao, yarı finalde Portekiz’in Sporting Lizbon takımına karşı final mücadelesi verecek. Avrupa Ligi’ndeki diğer yarı final mücadelesi ise Atletico Madrid ile Valencia arasında. Yarı final maçları 19 ve 26 Nisan’da oynanacak. Bakalım, finaldeki iki İspanyol takımından biri A. Bilbao olabilecek mi?
             </p>
             <p>
              <strong>
               ATHLETİC BİLBAO’NUN UEFA AVRUPA LİGİ MAÇLARI
              </strong>
              <p>
               <strong>
                GRUP MAÇLARI
               </strong>
               <p>
                Slovan Bratislava 1-2 Athletic Bilbao
                <p>
                 Athletic Bilbao 2-0 Paris Saint Germain
                 <p>
                  Athletic Bilbao 2-2 FC Salzburg
                  <p>
                   FC Salzburg 0-1 Athletic Bilbao
                   <p>
                    Athletic Bilbao 2-1 Slovan Bratislava
                    <p>
                     Paris Saint Germain 4-2 Athletic Bilbao
                     <p>
                      <strong>
                       1.TUR
                      </strong>
                      <p>
                       Lokomotiv Moskova 2-1 Athletic  Bilbao
                       <p>
                        Athletic Bilbao 1-0 Lokomotiv Moskova
                        <p>
                         <strong>
                          2.TUR
                         </strong>
                         <p>
                          M. United 2-3 Athletic Bilbao
                          <p>
                           Athletic Bilbao 2-1 M. United
                           <p>
                            <strong>
                             ÇEYREK FİNAL
                            </strong>
                            <p>
                             Schalke 2-4 Athletic Bilbao
                             <p>
                              Athletic Bilbao 2-2 Schalke
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </img>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32345), [web.archive.org (arşiv bağlantısı)](http://web.archive.org/web/20130328063110/http://www.aksiyon.com.tr:80/aksiyon/newsDetail_getNewsById.action?newsId=32345)
