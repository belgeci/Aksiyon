# FC İflas!

*Efe Yiğit 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   FC Servette, Glasgow Rangers, Neuchatel Xamax, FK Moskova, Amkar Pern, Saturn, Parma, Crystal Palace... Avrupa’da iflas eden ya da kayyuma devredilen bu kulüplere yakında yenileri eklenebilir.
  </font>
 </div>
 <div id="newsText">
  <font class="detail-text">
   <p>
    Önceki hafta ajansların “122 yıllık dev çınar iflas etti” başlığıyla flaş olarak geçtiği haberde, İsviçre’nin köklü kulüplerinden FC Servette’nin kapısına kilit vurulduğu yazıyordu. Servette, son yıllarda peş peşe iflas bayrağını çekenler zincirinin şimdilik son halkasıydı. Global mali krizin derin darbe vurduğu sektörlerin başında gelen futbol kulüpleri, son yıllarda yaptıkları hesapsız harcamaların faturasını ağır ödüyordu. Şu sıralar, Servette’nin iflas ettiği, İskoçya’nın dev kulübü Glasgow Rangers’ın da kayyuma devredildiği günleri yaşıyoruz.
    <p>
     Kubilay Türkyılmaz, Karl-Heinz Rummenigge, Oliver Neuville, Christian Krambeu, Sonny Anderson, Alex Frei, Viorel Moldovan gibi yıldızların koşturduğu bir takım olan FC Servette, 1890’da kuruldu. İsviçre futbolunun lokomotiflerinden olan kulüp, 17 kez şampiyonluk sevinci yaşarken son şampiyonluğunu 1999’da elde etti. FC Servette için zor yıllar 2000’lerin başında başladı. Kulübün gelir-gider dengesi bozulunca 2004’te sahneye Fransız oyuncu menajeri Marc Roger çıktı. Kulübü içinde bulunduğu darboğazdan kurtarma sözü veren Roger, Lüblanlı tüccar Joseph Ferraye’nin kulübü kalkındırmak için 13 milyon avro yatıracağını söyledi. Kulüpte tüm yetkileri üzerinde toplayan Roger’in söz verdiği para bir türlü gelmeyince kulüp iflas bayrağını çekti. Kulübün borcu 12 milyon İsviçre Frangı’ydı. Aylardır paralarını alamayan oyuncular serbest kalırken, takım yoluna genç oyuncularla devam etti. Sezon sonunda 2. Lig’e düşen FC Servette, bir yıl sonra yeniden ait olduğu lige yükseldi. Görevi kötüye kullanmak ve vergi kaçırmak suçlarından gözaltına alınan Marc Roger ve kulüp yönetimi,  ancak 3 ay sonra kefaletle serbest bırakıldılar.
     <p>
      Olay adam Marc Roger sırra kadem basarken hakkında kırmızı bülten çıkarıldı. Fransa’da gözaltına alınan Roger, ‘Fransız vatandaşları başka ülkelere iade edilemez’ kanunu sayesinde güvenli bir şekilde yaşamını sürdürdü. FC Servette, 2008’de İranlı iş adamı Majid Pişyar tarafından satın alındı. Eski günlerinden oldukça uzak bir görüntü çizen kulüp, Pişyar’ın internet sitesindeki “İflas kararını üzülerek aldım.” sözleriyle lige veda etti. Cenevre yetkilileri ve iş adamlarının takıma desteğinin, beklentilerinin altında kaldığını kaydeden Pişyar, “Takımın başarısı için tüm tarafları davet ettim. Üzgünüm ancak çok azı bize destek verdi.” dedi. Pişyar’ın “Mücadelemizi sürdüreceğiz.” dediği kulübün borcunun 3,5 milyon dolar olduğu tahmin ediliyor. 10 takımlı İsviçre Ligi’nde bu yıl FC Servette’nin yanı sıra Neuchatel Xamax, banka garantilerinin sahte olmasıyla iflas edip ligden düşürülmüştü.
      <p>
       <strong>
        Rangers, kayyuma devredildi
       </strong>
       <p>
        İskoçya futbolunun olmazsa olmazlarıdır Glasgow Rangers ve Celtic. Glasgow kentinin iki takımı arasındaki rekabet sadece yeşil sahalarla sınırlı değil. Katolikler Celtic’i tutarken Protestanların takımı Glasgow Rangers. Tam 54 kez İskoçya şampiyonu olan ve son 3 yılı zirvede bitiren Glasgow Rangers’in borçlarından dolayı kayyuma devredildiğinin açıklanması, futbol kamuoyuna bomba gibi düştü. İskoçya kulüplerinin 2004’ten beri ekonomik sıkıntı çektiği yıllık bilançolara yansımıştı ama kimse Glasgow Rangers’in kayyuma devredileceğini tahmin etmiyordu. Fakat vergilerle birlikte borçların 80 milyon sterlini bulduğu Rangers, şubatta kayyuma devredildi. Şampiyonluk yolunda Celtic’le amansız bir mücadele veren Rangers, borçlarından dolayı 10 puanının silinmesiyle şampiyonluk yolunda büyük bir yara aldı. Glasgow Rangers sezon sonuna kadar ekonomisini düzeltmezse önümüzdeki yıl lige eksi 10 puanla başlayacak. Kulübün sahibi Craig Whyte, ekonomik sıkıntıdan dolayı kulubü kayyuma devretmekten başka bir çare kalmadığını söyleyerek taraftarlardan özür diledi.
        <p>
         İskoçya Ligi’nde sıkıntıda olan tek kulüp Glasgow Rangers değil. Ligdeki takımların toplam borcu 300 milyon sterline dayanmış durumda. Borcun korkunç boyutlara ulaşmasında en önemli etken, yüksek TV geliri beklentisiyle oyuncu ücretlerinin rekor düzeyde olması. Kulüpler, oteller ve otoparklar inşa ederek finansal yüklerini azaltmaya çalışıyor fakat bunun da çözüm olmadığı görülüyor. Bazı kulüpler, haftalık oyuncu ücretlerini 500 sterlin gibi sektör için komik sayılacak düzeylere düşürerek krizden çıkmanın yolunu arıyor. İskoçya Ligi’nin temel sorunu olarak, zirve mücadelesinin sadece Celtic ile Rangers arasında geçmesi gösteriliyor. Bu hem seyirci sayısının hem de yayın gelirlerinin düşmesine sebep oluyor.
         <p>
          <strong>
           Rusya’da bile üç kulüp iflas etti
          </strong>
          <p>
           Yakın zamanda Avrupa futbolunda iflasların yaşandığı bir başka ülke ise Rusya. Zengin oligarkların âdeta oyuncağı konumuna gelen Rus takımlarının iflası, geçen yıl peşpeşe geldi. Rusya’nın 4. zengini olarak gösterilen Vladimir Potanin’in takımı FK Moskova’nın iflasıyla başlayan süreç, Amkar Pern’in ligden çekilmesiyle devam etti. 2011-12 sezonunun başlamasına günler kala ise Saturn takımı 20 milyon avroyu bulan borcundan dolayı ligden çekildiğini açıkladı. Çok kısa bir süre içinde 3 Rus takımı iflas etmesine rağmen Rusya Futbol Federasyonu’nun bu konuda herhangi bir açıklama yapmaması herkesi şaşırttı. Federasyon iflaslar karşısında kılını kıpırdatmazken, Sibirya takımı Tom Tomsk’u iflastan Vladimir Putin kurtarmıştı. İflasın eşiğine gelen Tom Tomsk, Putin’in emri ile devreye giren 7 enerji şirketinin para musluklarını açmasıyla kapanmaktan kurtulmuştu.
           <p>
            İflasların sıklıkla görüldüğü liglerden biri de Serie A. 1990’ların başında Avrupa’nın bir numaralı ligi olarak gösterilen İtalya Serie A’da son dönemlerde Fiorentina, Napoli ve Parma iflas eden takımlar arasında bulunuyor. Fiorentina ve Napoli iflastan sonra Serie C’ye kadar düşerken şehir halkının kulüplerine sahip çıkmasıyla yeniden Serie A’ya yükselmeyi başardı. Ekonomik krizin en sert vurduğu ülkelerin başında gelen İtalya’da kulüplerin sıkıntı içine girmesine, oyunculara ödenen maaşların astronomik düzeyde artması sebep gösteriliyor. Yaşanan krizden dolayı, bir zamanlar yıldız oyuncuların top koşturduğu Serie A, sıradan oyuncuların ligi konumuna geldi.
            <p>
             İngiltere’de de 2009’da Portsmouth 70 milyon sterlin borçla kayyuma devredilirken Crystal Palace 30 milyon sterlin borçla iflas etti. Futbolun bir numaralı ligi olarak gösterilen Premier Lig’de sadece 6 takım kâr ediyor. 2000’lerin başındaki efsane takım Leeds United, borçlarından dolayı lig düşürülen ilk Premier Lig takımı olmuştu.
            </p>
            <h3>
             <span>
              Kulüpleri iflasa götüren sebepler
             </span>
            </h3>
            <p>
             <strong>
              Yüksek transfer maliyetleri:
             </strong>
             Fahiş transfer ücretleri Avrupalı kulüpleri iflasa sürükleyen temel faktörlerin başında geliyor. Gelirleri giderlerini karşılamayan kulüplerin, finansman açıklarını banka kredileri ile karşılamaya çalışmaları ise onları sona daha da hızlı yaklaştırıyor.
            </p>
            <p>
             <strong>
              Sportif başarısızlık:
             </strong>
             Sportif başarı, mali başarıyı beraberinde getiriyor. Sportif başarı, mali başarı için gerekli şartlardan en önemlisi. Sportif başarının mali başarıyı getirmesi için kulüplerin çok iyi yönetilmesi gerekiyor. Özellikle büyük kulüpler sportif başarıya hasret kalınca ekonomik darboğaza giriyor.
            </p>
            <p>
             <strong>
              Yayın gelirlerindeki dramatik düşüş:
             </strong>
             Futbol kulüplerinin gelirleri içinde naklen yayın gelirleri, önemli bir paya sahip. Avrupa’da yüzde 50’lere yaklaşan yayın gelirlerindeki düşüşe hazırlıksız yakalanan kulüpler, zor günler geçirmeye başladı.
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Ali Ayhan, 13 March 2012, 21:15
> Hesapsız kitapsız harcamanın sonu iflas olur. Gereksiz transferlere milyonlar harcayan bizim takımlar da iflas ederse şaşırmayacağım. 

Kaynak: [www.aksiyon.com.tr](http://aksiyon.com.tr/aksiyon/haber-32049-fc-iflas.html), [web.archive.org (arşiv bağlantısı)](http://web.archive.org/web/20140926130624/http://aksiyon.com.tr/aksiyon/haber-32049-fc-iflas.html)
