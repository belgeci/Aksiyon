# Jübileyi unutan ünlü futbolcular

*Efe Yiğit 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen hafta Angola’ya transfer olan 39 yaşındaki Rivaldo’nun yanı sıra Zanetti, Giggs, R. Carlos, Brad Friedel, Litmanen ve Del Piero gibi ünlü futbolcular ilerlemiş yaşlarına rağmen kariyerlerine devam ediyor.
  </font>
 </div>
 <div id="newsText">
  <font class="detail-text">
   <p>
    ‘Sao Paulo’daki kontratım sona ermişti. Fakat ben oynamaya devam edebileceğimi düşünüyorum. Farklı ülkelerden de teklif aldım; ama proje ve dil avantajı Angola’yı tercih etmemi sağladı.” Geçen hafta Angola’nın Kabuscorp takımıyla sözleşme imzalayan Brezilyalı ünlü futbolcu Rivaldo (39), Afrika’da top koşturmak istemesinin nedenini bu cümlelerle özetliyordu. Rivaldo gibi bir yıldızın, futbolda adı sanı duyulmayan bir Angola takımıyla anlaşması şaka değil, gerçekti. Barcelona’da oynarken Avrupa ve dünyada yılın futbolcusu seçilen Rivaldo’nun yolunu Angola’ya düşüren, ‘futbol oynama sevgisi’nden başka bir şey değil.
   </p>
   <p>
    Aslında yıldız futbolcuların yeşil sahalardan kopması hiç de kolay olmuyor. Bu sevgiyi ‘duygusal’ sebep olan para ile açıklamak imkansız. Zira kariyerlerini zirvede sürdüren bu isimler, zaten yeterince para kazanmış oluyor. Yeşil sahalara baktığımızda Rivaldo gibi yaşı kemale erip de top koşturmaya devam eden birçok yıldızı saymak mümkün. Ryan Giggs, Paul Scholes, Roberto Carlos, Javier Zanetti ve Del Piero, ilerleyen yaşlarına rağmen yeşil sahalarda boy göstermeye devam ediyorlar. Maldini, Romario, Shilton, Zico, Ardiles gibi efsane isimler de yeşil sahalardan ancak 40’lı yaşlara merdiven dayadıklarında kopmuştu.
   </p>
   <p>
    Nisan ayında 40 yaşına merhaba diyecek olan Rivaldo, 4 kıta, 6 ülke ve 13 takımda top koşturdu. Futbolculuk kariyerinde zirveye 1997-2002 arasında Barcelona’da ulaştı. 1999’da Avrupa ve dünyada yılın futbolcusu seçilen Rivaldo, 2002 Dünya Kupası’nı kazanan Brezilya’nın en önemli isimlerinden biri olmuştu. Kariyerinde zirveye ulaştığında Barcelona’dan gönderilme şokunu yaşamıştı. Rivaldo, saha içinde gayet başarılı olmasına rağmen ‘futbolun sadece futbol’ olmadığı günümüzde, saha dışında cazibesi olan bir kişiliğe sahip değildi. Sadece saha içi başarı için de Rivaldo’ya bir çuval dolusu para ödemek gereksizdi! Bundan dolayı Rivaldo futboluna bakılmaksızın kapı dışına konuldu. Barcelona sonrası geldiği Milan’da hayal kırıklığı yaşayan Rivaldo; Brezilya, İspanya, İtalya, Yunanistan ve Özbekistan’da devam eden kariyerine son noktayı koymak için Afrika ülkelerinden Angola’yı seçti. Rivaldo, “Bu benim için yeni bir tecrübe olacak. Daha önceki takımlarda olduğu gibi burada da elimden geleni yapmaya, formamın hakkını vermeye çalışacağım.” diyor.
   </p>
   <p>
    Yeşil sahalardan kopamayan ünlü isimlerden biri de Roberto Carlos. 11 yıl formasını giydiği Real Madrid’den 2007’de F.Bahçe’ye transfer olan Carlos, kısa sürede sarı-lacivertlilerin ‘kahramanı’ oldu. 2010’da Corinthias’a giderek 15 yıllık gurbetten ülkesine dönen Carlos, sadace bir yıl sonra Rusya’nın Anzhi Mahaçkale takımına transfer oldu.  Nisanda 39 yaşına girecek olan Carlos, futbolu bırakmaya niyetli gözükmüyor. Kariyerinde kazanmadık kupa bırakmayan Carlos için futbol bitmek tükenmek bilmeyen bir sevgi demek.
   </p>
   <p>
    Ryan Giggs, Paul Scholes, Nicky Butt ve David Beckham ile Phil ve Gary Neville kardeşler, Manchester United Teknik Direktörü Alex Ferguson’un 1990’larda futbol dünyasına kazandırdığı ‘altın kuşak’ın en önemli isimlerindendi. Bu isimler birer birer yuvadan uçarken, geriye sadece Giggs ve Scholes kalmıştı. 1974 doğumlu Scholes’un geçen sezon sahalara veda etmesini içine bir türlü sindirememişti Alex Ferguson. Oyuncusunu hâlâ genç bulan Ferguson’un ‘dön’ çağrısına olumlu cevap veren Scholes, önceki hafta yeşil sahalara tekrar döndü. Bolton karşısında takımının ilk golünü atarak dönüşünü muhteşemleştirdi. 32 yaşındaki Nihat Kahveci’nin futbolu bıraktığını açıkladığı şu günlerde 38 yaşındaki Scholes’un tekrar yeşil sahalara dönmesi ilginç bir tezat oluşturdu. Scholes gibi kariyeri boyunca sadece Manchester United formasını giyen Giggs ise 38 yaşına rağmen dünyanın en zor liginin en başarılı takımında top koşturmaya devam ediyor.
   </p>
   <p>
    Del Piero için Juventus, aşkın diğer adı demek. Futbola 1991’de Padova takımıyla merhaba diyen Del Piero, Juve formasını 1993’te giymeye başladı. Sırtına geçirdiği Juventus formasını iyi günde, kötü günde çıkarmadı. ‘Temiz ayaklar’ operasyonu Juventus’un üzerinden silindir gibi geçip şampiyonluğa şike bulaştırıldığı tespit edildiğinde, birçok oyuncu gemiyi terk etmişti. Serie B’ye düşen takımını terk etmeyen önemli isimlerden biri olan Del Piero, golleriyle Juve’yi yeniden Serie A’ya çıkarmıştı. 1974 doğumlu Del Piero’nun kariyerinde lig ve kupa şampiyonlukları, Şampiyonlar Ligi ve Dünya Kupası şampiyonluğunun yanı sıra gol krallığı başarıları bulunuyor. Sezon sonunda sözleşmesi bitecek olan 38 yaşındaki Del Piero, futbola devam etmek istiyor. Ancak kulübünden henüz olumlu bir cevap alamaması nedeniyle oldukça zor bir aşamada bulunuyor. Futbola devam etmek isteyen Del Piero, istemeyerek de olsa Juve’ye veda edip futbol aşkı için kariyerini ABD’de devam ettirecek gibi gözüküyor.
   </p>
   <p>
    İlerlemiş yaşına rağmen futbolu bırakmayan ve oynadığı kulüple özdeşleşen bir başka futbolcu ise Javier Zanetti. 17 yıldır İnter formasını giyen Zanetti, İtalyan değil, Arjantinli. Oynadığı takımla özdeşleşmiş yabancı oyuncu listesinde, ilk sıralarda yer alan Zanetti, 38 yaşında olmasına rağmen gençlere taş çıkartıyor. 552 maçta İnter formasını giyen Zanetti, 1999’dan beri takımın kaptanı. Bu performansla 40’lı yaşlara kadar oynamasını öngörmek, bir kehanet olmasa gerek.
   </p>
   <p>
    Şubatta 40 yaşına girecek olan Finlandiya futbolunun gelmiş geçmiş en büyük yıldızı Jari Litmanen de Ajax’ta oynadığı 1992-1999 yılları arasında Avrupa’nın gündeminden düşmeyen bir isimdi. Barcelona ve Liverpool’da da oynayan yıldız oyuncu, 2008’de ülkesi Finlandiya’ya dönerek Lahti formasını giymeye başladı. Litmanen halen HJK takımında top koşturuyor.
   </p>
   <p>
    Brezilya’nın yetiştirdiği en önemli yıldızlardan Romario ise 2008’de yeşil sahalara veda ettiğinde 40 yaşındaydı. Futbol kariyerinde 1000 gol barajını geçen ikinci oyuncu olmak (ilki Pele) için yeşil sahalardan kopmayan Romario, kendi hesabına göre bu rakamı geçse de FIFA 929 gol attığına karar vermişti. Gol atma aşkı ile 16 değişik takımın formasını giyen Romario, kendi hesabına göre 1027 gol attı.
   </p>
   <p>
    Yine ‘Doğuştan Milanlı’ Paolo Maldini 41 yaşına kadar yeşil sahalarda ter döktü. 1985’te giydiği Milan formasını, 2009’da çıkaran Maldini için futbol, sevginin diğer adıydı. Zico da futbola 41 yaşında veda ederken, ünlü İngiliz kaleci Peter Shilton eldivenlerini çıkardığında 48 yaşındaydı.
   </p>
   <p>
    Son olarak, G.Saray’ın eski kalecilerinden ABD’li Brad Friedel’in de 41 yaşında olmasına rağmen İngiltere Premier Lig takımlarından Tottenham’da kariyerine başarılı bir şekilde devam ettiğini belirtelim.
   </p>
   <p>
    <img alt="" height="307" src="http://web.archive.org/web/20120430143207im_/http://medya.aksiyon.com.tr/aksiyon/2012/01/23/efe-jubile-5.jpg"/>
   </p>
   <p>
    <img alt="" height="307" src="http://web.archive.org/web/20120430143207im_/http://medya.aksiyon.com.tr/aksiyon/2012/01/23/efe-jubile-6.jpg"/>
   </p>
   <p>
    <img alt="" height="307" src="http://web.archive.org/web/20120430143207im_/http://medya.aksiyon.com.tr/aksiyon/2012/01/23/efe-jubile-7.jpg"/>
   </p>
   <p>
    <img alt="" height="307" src="http://web.archive.org/web/20120430143207im_/http://medya.aksiyon.com.tr/aksiyon/2012/01/23/efe-jubile-8.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=71C2C5C0396A5EBDA0BCB4073CA255DA?newsId=31673), [web.archive.org (arşiv bağlantısı)](http://web.archive.org/web/20120430143207/http://www.aksiyon.com.tr:80/aksiyon/newsDetail_getNewsById.action;jsessionid=71C2C5C0396A5EBDA0BCB4073CA255DA?newsId=31673)
