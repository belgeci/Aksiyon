# Boşluktaki yıldızlar

*Efe Yiğit 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ara transfer dönemi için Türk takımlarına tüyo! Michael Ballack, Emile Heskey, Owen Hargreaves, Thomas Hitzlsperger, John Carew, Zambrotta ve Salihamidziç gibi yıldızlar, bonservisi ellerinde teklif bekliyorlar.
  </font>
 </div>
 <div id="newsText">
  <font class="detail-text">
   <p>
    Avrupa’da ligler başladı, bir müddet sonra transfer dönemi de bitti. Takımlar kadrolarını güçlendirmek için bu dönemde boş durmadı. Bazı futbolcuların ise kapısını kimse çalmadı. Hem de bir zamanlar birçok kulübün peşinde koştuğu, hatta bonservisleri elinde bulunan futbolcuların… Bu isimler, transfer sezonunun bitimini hüzünle seyrettiler. İşte, kulüp bulamayan yıldızlardan bir demet...
    <p>
     1) Nigel Reo-Coker: Henüz 28 yaşındaki Reo-Coker, çok değil, 5 yıl önce Premier Lig’de en fazla dikkat çeken orta saha oyuncularından biriydi. West Ham’da yıldızını parlatan Reo-Coker, 11 milyon avro karşılığında transfer olduğu Aston Villa’da iki sezon başarılı bir profil çizdi. 2009’dan itibaren gözden düşen Reo-Coker, geçen yıl top koşturduğu Bolton’un küme düşmesiyle boşta kaldı ama hiçbir kulüp bonservisi elindeki futbolcunun kapısını çalmadı.
     <p>
      2) Owen Hargreaves: İngiliz olmasına karşı futbol kariyerine Almanya’nın dünya devi Bayern Münih’te başlayan Hargreaves, seyredenleri hayran bırakan tekniğiyle 7 yıl Bundesliga’da top koşturdu. Alex Ferguson tarafından 17 milyon sterline alınan Hargreaves, Manchester United’da bir türlü istenilen form düzeyine gelemedi. Sakatlıklarla uğraşan Hargreaves, geçen sezon geldiği Manchester City’de menajer Roberto Mancini ile ters düşünce formaya hasret kaldı. 31 yaşında kulüpsüz kalmanın acısını yaşayan Hargreaves’in tek ümidi ara transfer dönemi.
      <p>
       3) Thomas Hitzlsperger:  Alman futbolunun yetiştirdiği iyi orta saha oyuncularından biri olan Hitzlsperger, sol ayağıyla mesafe tanımaksızın vurduğu sert şutlarla hafızalarımıza kazındı. 52 kez Almanya millî formasını giyen Hitzlsperger’in büyük ümitlerle 2010’da geldiği West Ham günleri adeta kâbus gibi geçti. İki sezonda sadece 25 maçta forma giyen Hitzlsperger, yeniden Bundesliga’ya dönerek Wolfsburg formasını giydi. Teknik patron Felix Magaht tarafından fazla şans verilmeyen Hitzlsperger, geçen sezon sonunda 30 yaşında kulüpsüz yıldızlar kervanına katıldı.
       <p>
        4) James McFadden: Everton formasını giydiği 2003-2008 arasında dikkat çeken bir performans ortaya koyan İskoç McFadden, 2008-2011 arasında Birmingham formasını giydi. Geçen sezon başında geldiği eski takımı Everton’da yaşadığı talihsiz sakatlıktan dolayı fazla forma şansı bulamayan McFadden, sezonun bitimiyle 29 yaşında kulüpsüz kaldı.
        <p>
         5) Hasan Salihamidziç:  Boşnak futbolunun yetiştirdiği en önemli yıldızlardan biri olan Salihamidziç, Hamburg formasını giyerken Avrupa’nın dev kulüplerinin dikkatini çekti. 9 sezon aralıksız Bayern Münih formasını giyen Boşnak yıldız, 2007-2011 arasında bir başka devin, Juventus’un formasını giydi. Geçen sezon yeniden Bundesliga’ya dönüp Wolfsburg formasını giyen Salihamidziç, sezon bitimiyle boşta kaldı. 35 yaşında olmasına karşı futbol oynamak isteyen yıldız oyuncunun kapısını hiçbir kulüp çalmadı.
         <p>
          6) Mikael Forssell: Jari Litmanen’den sonra Finlandiya’nın yetiştirdiği en büyük yıldızlardan biri olan Forssell, henüz 17 yaşındayken Chelsea’ye transfer olmayı başarmıştı. İlk yıllarda forma şansı bulan Finli oyuncu, daha sonra 4 değişik Premier Lig takımında kiralık oynadı. Birmingham’da kendine yer bulan Forssell, Honnover ve Leeds United formalarını giydikten sonra geçen sezonun bitimiyle 31 yaşında işsiz oyuncular listesine adını yazdırdı. Forssell, 81 maçta giydiği Finlandiya formasıyla 26 gol attı.
          <p>
           7) Michael Ballack: Bayer Leverkusen, 1999-2000 sezonunda tarihinde ilk kez Şampiyonlar Ligi finali oynarken, başarının mimarı orta sahanın komutanı Ballack’tı. Franz Beckenbauer’e göre o yılların yıldızı Brezilyalı Ronaldinho’dan daha iyi olan Ballack, Bayern Münih yıllarında tartışmasız Avrupa’nın en iyi orta saha oyuncularından biri oldu. Chelsea yılları beklentilerden çok uzak geçen Ballack, 2010’da, yıldız olduğu Leverkusen’e döndü. Yaşadığı sakatlıklardan dolayı eski günlerini mumla aratan Ballack, sezonun bitimiyle boşta kaldı. 35 yaşında kulüpsüz kalan bir zamanların yıldızına kimse ilgi göstermedi.
           <p>
            8) Gianluca Zambrotta: Juventus, Barcelona ve Milan gibi devlerin formasını giyen Gianluca Zambrotta, rakip forvetlerin korkulu rüyası oldu uzun yıllar. İtalya millî formasını 98 kez giyen Zambrotta, son 4 sezonda Milan için ter döktü. Son maçını mayısta oynayan Zambrotta, sezonun bitimiyle boşta kaldı. 35 yaşındaki yıldız defans oyuncusuna hiçbir takım kapılarını açmadı.
            <p>
             9) Emile Heskey: Güçlü fiziğiyle rakip defansı yıpratan Heskey’in yıldızı Liverpool’da parlamıştı. Ada futbolunun en iyi golcüleri arasında gösterilen Heskey, aynı başarıyı Birmingham ve Wigan’da da gösterdi. 2009’dan itibaren Aston Villa formasını giyen Heskey, İngiltere Millî Takımı’nın da değişmez ismiydi. Sezon sonunda kontratı biten Heskey, 34 yaşında kulüpsüz kalmanın üzüntünü yaşıyor.
             <p>
              10) John Carew: Bir dönem Beşiktaş forması da giyen Norveçli Carew; Rosenborg, Valencia, Roma, Lyon ve Aston Villa’da oynadı. Devasa fiziğiyle etkili bir forvet olan Carew’in adı her transfer döneminde Türk takımlarıyla anılırdı. Geçen sezon West Ham formasını giyen Carew, sezonun bitimiyle boşta kaldı. Hiçbir kulübün kapısını çalmadığı 32 yaşındaki golcü, bir zamanlar paylaşılamayan isimdi.
              <p>
               11) Craig Gordon: 2007’de İskoç Heart’tan 13 milyon avro karşılığında Sunder-land’a transfer olan Gordon’un kalitesi tartışılmazdı. Ada’nın en gözde kalecileri arasına adını yazdıran Gordon, yaşadığı talihsiz sakatlıklardan dolayı formundan hızla uzaklaştı. 2012 ara transferde Southampton’a transfer olan Gordon’un yarım sezonu yedek kulübesinde geçti. Sezonun bitimiyle kulüpsüz kalan Gordon, 30 yaşında, bonservisi elinde, teklif bekliyor.
               <p>
                12) Eidur Gudjohnsen: PSV Eindhoven, Chelsea ve Barcelona gibi Avrupa futbolunun dev kulüplerinde top koşturan Gudjohnsen, İzlanda futbolunun yetiştirdiği en büyük yıldızlardan biri oldu. Monaco yıllarında futbolu düşüşe geçen Gudjohnsen’in Tottenham ve Stoke City macerası, eski günlerine çok çok uzaktı. 2011-12 sezonunda AEK Atina formasını giyen İzlandalı yıldız, sezonun bitimiyle kulüpsüz kaldı. Şansını ABD’de arayıp Seattle Sounders’la kontrat imzalayan Gudjohnsen’in yeni kıta macerası sadece 1 maç sürdü ve 33 yaşında kulüpsüzler kervanına katıldı.
                <p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33672), [web.archive.org (arşiv bağlantısı)](http://web.archive.org/web/20121019222314/http://www.aksiyon.com.tr:80/aksiyon/newsDetail_getNewsById.action?newsId=33672)
