# 'Karayolu lobisiyle anlaştık!'

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20030704145330im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030704145330im_/http://www.aksiyon.com.tr/resim/53/52.jpg" vspace="5"/>
  </p>
 </font>
 <font class="content">
  Ulaştırma Bakanı Binali Yıldırım: “Karayolu lobisi dediğiniz kesimler de deniz ve tren yolunu istiyorlar. Gelinen noktanın cinayet ve cinnet olduğunu onlar da kabul ediyor ve bize dileklerini iletiyorlar. Benim dönemim bu anlamda çok şanslı. Karşımdaki lobiler sessiz kalmayı tercih ediyor.”
 </font>
 <p>
  <font class="content">
   Ulaştırma Bakanlığı’nın faaliyetleri Türk halkının fakirleşmesinde önemli rol oynuyor iddiası hiç de abartı değil. Bu iddiayı ispatlayan örnekler fazla: Ulaşımın yüzde 93’ünü karayolunda yapmak zorunda kalan 70 milyon kişi her yıl 6 bin ‘trafik şehidi’ veriyor. 1994’te satılsaydı 50 milyar dolarlık ederiyle bütün dış borçları iki kere ödeyen Telekom’a bugün tek bir alıcı çıkmıyor. Ve aynı Telekom kârlı görünme adına Türk tüketicisine dünyanın en pahalı telefon görüştürmesini yaptırıyor. Büyük özelleştirme başarısı olarak gösterilen 3 GSM şirketi de Türkiye’yi uluslararası tahkime şikayet etti. Devletin elindeki GSM şirketi Aycell ise sadece geçen yıl tam 500 trilyon lira zarar etti. Bir asgari ücretle sadece bir saatlik yolculuk yaptıran Türk Hava Yolları ise ısrarla satılamıyor. Amerika’nın milli gururumuza dokunan 1 milyar dolarlık yardımı bile DDY’nin bir yıllık zararını ancak karşılıyor. Ve söz savunmada... Ulaştırma Bakanı Binali Yıldırım’a “halkın canına okuyan” bir bakanlığın faaliyetlerini sorduk.
   <br/>
   <br/>
   -Her ulaştırma bakanı koltuğa oturunca “deniz ve demiryolunu geliştireceğim” der ve değişen hiçbir şey olmaz. Siz de aynı söylemi kullanıyor musunuz?
   <br/>
   <br/>
   Deniz ve demiryolu bizim için önemli.  Denizyolları yakıtın pahalı olmasından dolayı 200 trilyonluk ek maliyetle karşılaşıyor. Bu maliyet kalkınca denizyolları bir ölçüde rahatlayacak; bu yöntemle kaçakçılığı da önlemiş oluruz. Bugün 600 milyon kaçak petrol ticareti yapılıyor. Bu oran düşecek. Deniz taşımacılığı toplam taşımacılık içinde yüzde 1 seviyesinde, 3 yıla kadar yüzde 10 seviyesine çıkmak istiyoruz. Nihayet Ankara-İstanbul arasındaki hızlı ulaşım için temel atıyoruz.
   <br/>
   <br/>
   -Bu hedefleri sizden önceki Ulaştırma bakanlarıyla da çok konuştuk. Sizi farklı kılacak güç nedir?
   <br/>
   <br/>
   Açık konuşalım o zaman. Deniz ve demiryolunu engelleyen iki etmen vardır: Para ve lobi gücü. Bir bedel ödemeniz gerekiyor. Bütçe dengelerini bozmanız, lobileri karşınıza almanız gerekiyor. Paramız yok, devlet tüm yatırımlara 8 katrilyon lira ayırıyor. Maliye Bakanlığıyla sıkı pazarlıklar yapıyoruz. Deniz ve demir yolunun getirisini anlatmaya çalışıyoruz. Ekonomik ve sosyal açıdan kazanılacak rahatlıklar, yatırım maliyetini unutturacak. Yıllardır ulaştırma sektörünü olumsuz etkileyen karayolu lobisi ise ilk defa olumlu düşünüyor. 1950 Marshall yardımlarından beri karayolu lobisi var ve yatırımlara engel oluyordu. Büyük bir memnuniyetle ifade ederim ki karayolu lobisi dediğiniz kesimler de deniz ve tren yolunu istiyor. Gelinen noktanın cinayet ve cinnet olduğunu onlar da kabul ediyor ve bize dileklerini iletiyor. Benim dönemim bu anlamda çok şanslı. Karşımdaki lobiler sessiz kalmayı tercih ediyor.
   <br/>
   <br/>
   -Kim bu sessizliği tercih eden lobiler ve sizden bu sessizlik karşısında bir bedel istediler mi?
   <br/>
   <br/>
   Karayolu sisteminden kimler para kazanıyorsa lobiyi de onlar kuruyor. Şimdilik bedel istenmedi. Ancak engellemeler ve istekler öyle doğrudan olmaz. Adı üstünde bu şirketler lobi yapıyor; sessiz ve derinden ilerlerler.
   <br/>
   <br/>
   -Lobi kavramı da biraz abartılmıyor mu? Neticede karayolu lobisi varsa; deniz ve havayollarının da lobileri var.
   <br/>
   <br/>
   Evet ama Türkiye’de özel havayolu ve denizyolu şirketlerinin sayısı az. Yine demiryollarının devletin elinde olması büyük handikap. Yani özel sektörün gücü kamu gücünü yeniyor lobi konusunda.
   <br/>
   <br/>
   -Karayolu lobisi deniz ve demiryollarını desteklerken, sizin hükümetiniz sıkı bir karayolcu çıktı. 15 bin km’lik duble yol yapımına başlandı bile. 20 yıllık profesyonel denizci olarak bu tezat gücünüze gitmiyor mu?
   <br/>
   <br/>
   Evet, bu ne perhiz bu ne lahana turşusu denilebilir. Ancak duble yol tanımını iyi irdelemek gerekir. Mevcut yollar genişletiliyor. Kör noktalar ortadan kaldırılıyor. Biraz da ekonomiyi canlandırmak için bu yollar yapılıyor. Bunların yapılması demiryolu sistemini ortadan kaldırmaz.
   <br/>
   <br/>
   -Peki hükümet sizin projeleriniz için ne kadar kaynak ayırdı?
   <br/>
   <br/>
   Demiryolları için 200 trilyon lira ayrıldı. Ancak bu rakam ilk bakışta küçük olsa da geçen yılki rakamın tam 5 katı.
   <br/>
   <br/>
   -Yılan hikayesine dönen tüp geçidin yapılamaması da mı lobi ve para yüzünden?
   <br/>
   <br/>
   Tüp geçit yapılacak. Gerekirse 3. köprü de olur. Tüp geçit için gerekli finansmanı sağlayan Japon şirketi Irak Savaşı araya girince bir müddet projeleri askıya aldı.
   <br/>
   <br/>
   -Ortalama bir tüketici için uçak, televizyondan izlenilen bir ulaşım aracı olmaktan ne zaman çıkacak?
   <br/>
   <br/>
   Bu konuda çok iyimser değilim. Yüzde 30 fakirleşen bir halkın uçağa sıradan bir ulaşım aracı olarak binmesi çok zor. 50’ye yakın hava meydanı yapılmış ve bu meydanları dolduracak uçak yok.
   <br/>
   <br/>
   -Ulaşımı bırakıp iletişim sektörüne geçersek; Turkcell ve Telsim’den sonra Aria da tahkime gitti. Bu ne tür bir GSM özelleştirmesidir?
   <br/>
   <br/>
   Biz, ülkemizde yatırım yapanların mağdur olmadığını göstermek istiyoruz. İdare her türlü sorumluluğunu yerine getirmiştir. Ancak ulusal dolaşım anlaşmasını GSM şirketleri kendi aralarında yaptı ve bu anlaşmazlığın son neticesi Aria’nın tahkime gitmesi oldu.
   <br/>
   <br/>
   -Üç GSM şirketi kavga ediyor ama uluslararası tahkimin vereceği ceza Türk tüketicisinden alınan vergilerle ödenecek...
   <br/>
   <br/>
   Maalesef durum bu. Bu tür davalar 1.5 yıldan önce sonuçlanmaz. Kimin kazanacağı çok önemli değil. Kaybedecek olanın bir taraf olması önemli. Telsim ve Turkcell de bizi uluslararası hakem heyetlerinde dava etti. Bu davalarda Aria bizim yanımızda. Bizim şahidimiz, bu sefer bizi dava ediyor. Bu sebeple Aria’nın davayı kazanması zor.
   <br/>
   <br/>
   -Devletin GSM şirketi olan Aycell de bizim aleyhimize çalışıyor galiba; çünkü yıllık zararları çok net...
   <br/>
   <br/>
   Evet. Aycell’den istenilen başarı elde edilemedi. Bugün için zarar eden bir şirket; getirisi yatırımlarını bile karşılamıyor. Başka bir GSM şirketi ile Aycell’i evlendirebiliriz.
   <br/>
   <br/>
   -Üç özel GSM şirketinin fiyatları ve davaları ortada; Aycell’in zararı bizim cebimizden çıkıyor. Hal böyle olunca Telekomun elindeki 5. GSM hattının varlığı bile tedirgin edici...
   <br/>
   <br/>
   Şimdilik bu 5. GSM hattını gündeme getirmeyeceğiz. Bugünkü GSM pazarı zaten bu hattı karşılamaz.
   <br/>
   <br/>
   -Tek kâr yapan kuruluşunuz Türk Telekom; ancak bu kurum da bizlere dünyanın en pahalı telefon görüşmelerini yaptırıyor. Vicdanen rahat mısınız?
   <br/>
   <br/>
   Doğru. Türk Telekom görüşmeleri için üç katı fazla para ödüyoruz. Tüketim vergileri ve teknolojik yenilik yapamamak tüketicinin aleyhine işliyor.
   <br/>
   <br/>
   -Tüketicilere ucuz telefon görüşmesi için söz verebilir misiniz?
   <br/>
   <br/>
   Söz vermem çok zor. Çünkü fiyatları vergiler artırıyor. Biz alt yapıyı düzeltip teknolojik yenilikler yaparak fiyatı bir nebze olsun düzeltebiliriz.
   <br/>
   <br/>
   -Bütün dünya internet üzerinden VOİP denilen sistemle ses iletiyor; Türkiye’de ise bu yöntem Telekom kârları için mi yasaklanıyor?
   <br/>
   <br/>
   Hayır. Halkın kazancı bizim de kazancımızdır. Bizim kurumlarımız para kazanmış, halk mutlu değilse biz üzülürüz. VOİP ile ses iletimi yasaya göre 2004’te başlayacak.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2521&yorum=36), [web.archive.org (arşiv bağlantısı)](http://web.archive.org/web/20030704145330/http://www.aksiyon.com.tr:80/detay.php?id=2521&yorum=36)
