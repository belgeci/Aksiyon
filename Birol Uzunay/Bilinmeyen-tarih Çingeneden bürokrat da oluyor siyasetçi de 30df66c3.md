# "Çingeneden bürokrat da oluyor siyasetçi de"

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20040705063953im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040705063953im_/http://www.aksiyon.com.tr/resim/492/52.jpg" vspace="5"/>
  </p>
 </font>
 <font class="content">
  Ankara’da iyiden iyiye büyüyen Çingene lobisi, Nihat Erim ve Turan Güneş gibi devlet adamları çıkardıklarını anlatarak, bürokrat ve siyasiler ile bütünleşme sağlamak istiyor. Çingene lobisi, Türk ve Müslüman olduklarını ispatlamak için gerekirse AİHM’e kadar gidecek.
 </font>
 <p>
  <font class="content">
   Türkiye’de 72 buçuk milletten insan olduğu rivayet edilir. 72 çeşit milletin kimler olduğu bilinmez; ama buçuk milletin Çingeneler olduğunu iyi biliyoruz. Çingene, bütün dünyada bir ırk ismi; ancak Türkiye’de olumsuz davranışta bulunan kişileri nitelemek için kullanılan bir sıfat haline getirildi. Çingenelerin imajı ise malum: Çalgıcı, şarkıcı, kavgacı, çiçekçi.
   <br>
    <br/>
    Son günlerde ise bildiğimiz Çingene imajının abartıldığını ve Çingenelerin de diğer ırklar gibi saygın yerlere ulaşabileceğini anlatan bir lobi Ankara’da harıl harıl çalışıyor. Çingenelerin öncelikli olarak Müslüman olduğunu ve her Çingenenin kendisini Türk hissettiğini anlatan lobinin başında eski bir bürokrat olan Mustafa Aksu bulunuyor.
    <br/>
    <br/>
    Kamuoyundaki olumsuz imajı düzeltmek için öncelikli olarak toplumda yer edinmiş Çingeneleri saptamakla işe başlayan lobinin en büyük referansı ise eski başbakanlardan Nihat Erim ve eski bakanlardan Turan Güneş. Erim ve Güneş’in iyi birer Çingene olduğunu savunan Mustafa Aksu ve ekibi, yakında açıklayacakları yeni isimlerle kamuoyunu etkilemeyi hedefliyor.
    <br/>
    <br/>
    Dışlanmamak için kimliklerini açıklamıyorlar
    <br/>
    <br/>
    44 yıllık bürokrasi hayatının son gününe kadar kimliğini saklayan ve 66 yaşında emekli olduğunda Çingene olduğunu açıklayan Aksu, 8 yıldır yoğun biçimde bunnula uğraşıyor.
    <br/>
    <br/>
    Bürokraside çok sayıda Çingeneye rastladığını ancak malum imajın insanları kimliklerini saklamaya ittiğini söyleyen Mustafa Aksu: “Kimliği Allah belirliyor. Kimsenin doğuştaki kimliğini belirleme lüksü  yok. Sorumlusu nedenben olayım? Okudum, iş yaşamımda başarılı oldum. Ama kimliğimi ‘dışlanmamak’ için tam 66 yaşıma kadar sakladım. Şimdiden yüzlerce bürokrat Çingeneyle temastayız; ama insanlar korkuyor. Bürokratlar dışlanmaktan, küçük görülmekten korkuyor. Herkes ya toplu olarak kimliğimizi açıklayalım ya da emekliliği bekleyelim diyor.”
    <br/>
    <br/>
    Mustafa Aksu’nun Çingenelerle ilgili araştırmaları ise tam 35 yıllık. Müslüman kimliğini seçmiş olduklarının ısrarla vurgulanması gerektiğine inanan Aksu, günlerce uğraştıktan sonra Diyanet İşleri Başkanlığı’ndan resmi bir onay alarak Çingenelerin Müslüman kimliğini onaylatmış ve dinen Çingenelerle evlenmenin hiçbir sakıncası olmadığını da ispatlamış. Diyanet İşleri Başkanlığı’nın yayınladığı resmi belge Çingenelerin hiçbir şekilde küçümsenemeyeceğini ve evliliklerinde sakınca olmayacağını belirtiyor.
    <br/>
    <br/>
    Aksu’nun Müslüman kimliğini Diyanet’e onaylatırken yaşadıkları ise oldukça ilginç: “Dinen Çingenelerle evlenilebileceğini bilen Diyanet yetkilileri bile çocuklarının Çingenelerle evlenmesine izin vermeyeceklerini belirtiyorlar. Beni kravatlı görüp saygı gösteren yetkililerin Çingene olduğumu öğrenince bakış açılarının değiştiğini gördüm. Toplumdaki alışkanlıkları, bilginin gücüyle bile yenmek güç.”
    <br/>
    Başbakan, bakan olur da bürokrat olmaz mı?
    <br/>
    <br/>
    Meclis İnsan Hakları Komisyonu’na ve bakanlıklara bugüne kadar yüzlerce kez Çingenelerle ilgili raporlar sunan Mustafa Aksu’ya en büyük ilgiyi üniversite gençliği gösteriyor. Üniversitelerde verdiği konferanslarda akademi dünyasında, siyasette, bürokraside yer alan Çingenelerin ismini zikreden Mustafa Aksu’nun en büyük gurur kaynağı ise Nihat Erim ve Turan Güneş. Aksu, Erim ve Güneş’in doğum yerleri olan İzmit Kandıra’da bizzat araştırmalar yapmış ve tespitlerini her iki ismin aileleriyle de paylamış.
    <br/>
    <br/>
    Aksu’ya göre sivil ve askeri bürokraside olduğu gibi siyasette de üst düzey Çingenelerin sayısı hayli fazla. Mustafa Aksu’nun tespitlerinde hüzünlü bir Türkiye manzarası var. Etnik özelliğinden dolayı bir ömür kendini gizleyen ve sürekli suçlu hisseden Çingeneler, kimliklerini bazen yakınlarına hatta çocuklarına bile söyleyemiyorlarmış. Bazen “Biz Romeniz” bazen de “Karıştırmayın oraları biz Türk’üz işte” uyarıları alan Mustafa Aksu’nun mücadelesi sürüyor.
    <br/>
    <br/>
    Siyasi partilerin Çingene yöneticileriyle toplu olarak bir araya gelen ve strateji belirlemelerine rağmen kamuoyunun önüne henüz iddialı biçimde çıkmadıklarını belirten Aksu’nun bu konudaki sitemi oldukça düşündürücü: “Benim ömrüm belki Çingene kimliğini yeteri kadar anlatmaya yetmeyecek. Çocuklarım da kimliklerini zor duruma düşmedikten sonra açıklamıyorlar ama niçin torunlarım kendilerinden utansınlar?”
    <br/>
    <br/>
    “Mecburen” AİHM’e gidecekler.
    <br/>
    <br/>
    Kendini Türk hisseden ve Müslüman kimliğini her fırsatta beyan eden Çingene toplumunun Türkiye’deki yaşantısı ayrı bir ırk şeklinde değil, farklı bir etnik kültür özelliğinde. Kimliklerini açıkça beyan edebilmeleri için toplumun imaj kodlarının yanında resmi belgelerdeki Çingene tanımlarının da değişmesi gerekiyor. Özellikle sözlüklerde, kitaplarda hatta kanun maddelerinde bahsedilen Çingene tanımı alçaltıcı ifadeler barındırıyor.
    <br/>
    <br/>
    Kendisini Türk hisseden etnik bir kültürün okumuş kesiminin Türkiye’yi Avrupa İnsan Hakları Mahkemesi’ne şikayet etmek istemediklerini belirten Mustafa Aksu, “Bir kurumdan olumlu bir düzeltme alsak diğer kurum direniyor. Biz ayrım değil, bizzat Türk ve Müslüman olduğumuzu  ispat etmek istiyoruz. Herhalde asli çoğunluktan olmak için Türkiye’yi dışarıya şikayet etmek oldukça düşündürücü olmalı. Üstünlük için değil; ezilmemek için ve herkes gibi olmak için çok çaresiz kalırsa AİHM’e başvurabiliriz” diyor.
    <br/>
   </br>
  </font>
 </p>
</div>


## Yorumlar

### Ali Ahmet Güneş, 11-Haziran-2004
> Turan Güneş Çingene değil: 
> Aksiyon Dergisi'nin 10 Mayıs 2004 Tarihli 492. sayısında çıkın "Çingene'den bürokrat da oluyor siyasetçi de" başlıklı yazınızı okudum. Yazıda röportaj yapılan Mustafa Aksu isimli kişinin görüşleri gerçeği tam olarak yansıtmamaktadır. Mustafa Aksu, eski bakanlardan Turan Güneş'in Çingene olduğunu iddia ediyor ve Kandıra'da bizzat araştırma yaptığını, Güneş ailesinin fertleri ile tesbitlerini paylaştığını ileri sürüyor. Aksu'nun kiminle görüştüğünü ve tespitlerini kiminle paylaştığını belirtmesi gerekir. Çünkü bizim ailemizde böyle bir görüşme yapan yok. Merhum Güneş'in bir akrabası olarak söyleyebilirim ki bizim ailemiz özbe öz Türk ve Kandıra'nın eşraf ailesidir. Ailemizin önemli kısmı Kandıra'da yaşıyor ve sevilen bir kitleyi temsil ediyor. Ailemizin eğitim seviyesi oldukça yüksektir. Elbetteki Çingene olmak suç da değildir, ayıp da. Ancak Turan Güneş, Çingene değildir. Aile hassasiyetlerimizi anlayacağınızı ümid ediyorum. ALİ AHMET GÜNEŞ

Kaynak: [www.aksiyon.com.tr](http://www.aksiyon.com.tr:80/detay.php?id=11460&yorum_id=1), [web.archive.org (arşiv bağlantısı)](http://web.archive.org/web/20040705063953/http://www.aksiyon.com.tr:80/detay.php?id=11460&yorum_id=1)
