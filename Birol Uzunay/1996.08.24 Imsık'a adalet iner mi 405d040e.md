# Imsık'a adalet iner mi?

*Birol Uzunay 1996.08.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hatice Teyze olayı sadece arazisi gasb edilerek hakkı çalınan bir kadını anlatmıyor.
  </font>
 </div>
 <div id="newsText">
  <font class="detail-text">
   Bu olay; Türkiye'de hakkın göz göre göre nasıl alınabildiğini, hukukun nasıloyalanıp, uygulatılmadığını, kişi ve kurumların sırtlarını bir yerlere dayayarak her istediklerini yapabildiğini gösteriyor.".
   <br>
    <br>
     Son haftalarda hemen hemen bütün gazete ve televizyonlar belindeki rahatsızlığı nedeniyle zor yürüyen, hayatında hiç okula gitmemiş bir ihtiyar kadıncağızdan bahsediyor. Bodrum'un dışında hiçbir yer görmeyen, bir oğlu ve kızından başka kimsesi olmayan ve maddi zorluklarla dolu bir hayat mücadelesi sürdüren Hatice Bay bir anda medyanın "Hatice Teyzesi" oluverdi.
     <br>
      <br>
       Kendisiyle görüşmek için biz de Bodrum' un yolunu tuttuk ama nafile... Daha düne kadar kendi halinde yaşayıp giden Hatice Teyze, gazetecilerin yoğun telefonlarından ve kimliği belli olmayan şüpheli aramalardan öylesine bunalmış ki, sonuçta, gizlenip kimseyle görüşmemeye karar vermiş. "Bu kadar uğraşsaydık başbakanla bile görüşürdük " diye düşünürken bir yolunu bulup güç de olsa görüşmeye ikna ediyoruz.
       <br>
        <br>
         Gerçek yaşı 53 olsa da hayat boyu çektiği sıkıntıların etkisiyle, en az 70'inde gösteren bir Anadolu kadını duruyor karşımızda. Elini öpüp hatırını soruyoruz. Cevaplarken kullandığı uzun cümlelerinin yanına mimikleriyle beraber vücut hareketlerini de ekliyor. Artık kızım oldu diye bahsettiği Sanem Sevgili'den konuşmalarını anlamakta zorlandığımız Hatice Teyze'nin söylediklerini tercüme etmesi için yardım istiyoruz.
         <br/>
         <br/>
         Bizimle buluşsa bile konuşmamaya kararlı olduğunu sonradan öğrendiğimiz Hatice Teyze elini öpmemizden hoşlanarak başlıyor derdini dökmeye. Hatice Teyze anlatıyor biz dinliyoruz. Duyduklarımızla yetinmeyip yaptığımız araştırmalarda konunun sadece hakkı yenen bir kadının dramı olmadığının farkına varıyoruz. Sırtlarını belli yerlere dayayanların "hukuk" kavramına rağmen yapabileceği işleri bir kez daha net olarak görüyoruz.
         <br/>
         <br/>
         ILK DAVA BAŞLIYOR
         <br/>
         <br/>
         Nüfusu yaz aylarında 2 milyona kadar çıkan Bodrum'da havaalanı olmamasının eksikliğini hisseden işadamıFuat lmsık, 1988'de havaalanı inşaatı için gereken izinleri alır. İnşaat için merkeze 20 km uzaklıktaki bir alanı seçerek, buradaki arazileri sahiplerinden satın almaya başlar. Ancak iki kişi tarlalarınısatmaz. Imsık, buna rağmen inşaatı başlatır. Anlaşamadığı iki tarla sahibi de kadındır. Bu kadınlardan birisi evlidir ve maddi gücü yerindedir. Arazisinin zorla alınmak istenmesine tepkisi sert olur. Hakkını almayı da başarır.
         <br/>
         <br/>
         Diğer tarlanın sahibi Hatice Bay ise; duldur.ve sağlık sorunlarıyla uğraşmaktadır. Ustelik maddi gücü hiç de iyi değildir. Bir gün komşuları, koşarak, tarlasındaki zeytin ağaçlarının kesildiğini, ektiği ürünlerin üstünde greyderlerin dolaştığını söylediklerinde; bugünlerde Türkiye'nin gündemine oturacak, bazılarını zengin, bazılarını mahzun bırakacak olan hukuk dinlemez olaylar zinciri de başlamış olur...
         <br/>
         <br/>
         Kendisine herhangi bir ücret teklifi gelmediği halde hızla betonlaşan 16 dönümlük tarlasını kurtarmak için mahkemeye başvurur. Avukatının kendisine söylediği "Merak etme. Yüzde yüz haklısın. Ortada gasp var. Kısa sürede alırız hakkını" sözüne, aradan 8 yıl geçip onlarca mahkeme kazanmasına rağmen hala inanamıyor Hatice Bay.
         <br/>
         <br/>
         Fuat Imsık, ortasında başkasına aİt tarla bulunan arazi üzerine yaptırdığı havaalanını tammladıktan kısa süre sonra iflas eder. Tüm mallarına 'haciz gelen Imsık, havaalanının Pamukbank eliyle satışa konulmasına engelolamaz. İlk önce, kumarhaneler kralı olarak bilinen Sudi Özkan, havaalanını satın almak ister. Ancak yakın dostu Ali Haydar Şen (Bugünün FB Başkanı) havaalanını 'bakım ve onarım için' 1993 yılında icra dairesinden alır. Satışa sunulan alanın 'bakım ve onarımını yapmak için' anlaşma yapan Ali Şen'in aklına sahibi olduğu Maş Air'in uçaklarının da Bodrum'a iniş kalkış yapabileceği gelir. Maş Air'in uçakları yüzlerce kere iniş-kalkış yapmasına rağmen hiçbir engelleme ile karşılaşmaz. Üstelik alanı Top Air ile birlikte kullanır. Bu arada Hatice Teyze'nin hakkı kimsenin aklına gelmez. Havaalanını bir müddet kullanan Top Air yetkilileri bu konuda "Biz Ali Şen'in kiracısıydık. Herhangi bir şekilde alanı sahiplenmedik. Dolayısıyla Hatice Bay'dan bu yıllarda haberimiz
         <br/>
         yoktu: Fakir hir insanın.3 kuruş para için hakkı, çalınamaz" dıyorlar.
         <br/>
         <br/>
         SAHIBININ HABERI YOKKEN KIRALANIYOR
         <br/>
         <br/>
         Ali Şen, Top Air'den iniş- kalkış ücreti alıp bir suç işlerken alanı kiralamaya karar verdi. Mahkemenin 13 milyar lira fiyat biçtiği alanı Türk Hava Y 01ları'na tam 1.6 milyon dolara kiraladı. Bu alışverişin şüpheli bir diğer yönü de THY'nin kiralamadan önce kendi hazırlattığı raporda alanın tam olarak işleyemeyeceği, rüzgar ve alan genişliğinin büyük uçaklar için elverişli olmadığının belirtilmesi. Ayrıca hakkında çeşitli şaibeler yayılan ve mahkemenin inceleme halinde olduğu Türk Hava Yolları ile Ali Şen arasındaki bu anlaşma metninin 13 Ağustos 1996 tarihinde THYavukatı Mustafa Yıldırım tarafından Bodrum mahkeme kaleminden çalınmak isterken yakalandığı iddiası da var. Resmi olarak yakalanıp hakkında tutanak tutulan avukat Mustafa Yıldırım'ın suç işlemleri ise üstlerden gelen baskı sonunda 10 gün geçmesine rağmen bulunduğu yerin bir alt katındaki savcılığa teslim edilmedi. Fuat Imsık'ın sağlığının bozulmasının ardından işleri devralan oğlu Nihat Imsık ve damadı Nihat Çam, Ali Şen'in havaalanını kullanıp kiralayabilmesi hakkında "Ne olduğunu biz de anlayamadık. Resmi kayıtları bizim üzerimizde olan bir işletme, icra kanalıyla satışa sunulmasına rağmen bakım, onarım için verilen adam tarafindan kullanılıyor. Kendisini bizzat arayıp ne oluyor dediğimizde ise 'Ben sonra sizi ararım, konuşuruz. Hakkınızı veririm' diyerek bizi oyalıyar. Adam, alanı kendisi kullandığı gibi bir ba§ka şirkete de kiralayabiliyor. Olay halen mahkeme halinde. Hatice Bay bir parsellik yer için mağdur oldu. Ya bizim diğer 26 parsellik alanımızın hakkı ne olacak" diyorlar.
         <br/>
         <br/>
         Türk Hava Yolları Ali Şen'e 1995'te ödediği 1.6 milyon dolar ve her yolcu başına ödediği 10 dolarlık komisyonun parasını çıkartmak için olacak ki, alana kendisinden başka hiçbir yerli şirkete ait uçakların inmesine izin vermedi. Bodrum İstanbul arasında normal bileti satın alabilmek neredeyse imkansız hale geldi. Hemen herkes 21 milyon 600 bin liraya gidiş dönüş bilet almaya itildi. Oysa ki alanı diğer şirketler de kullanabiise normalolarak gidiş-dönüş ücreti bazı şirketlerin uyguladığı gibi 10-12 milyon lira arasında değişecek. THY'nin alanı sadece kendisinin kullanmak istemesinin sonucunda THY- Top Air sürtüşmesi de başlamış oldu. Bu sürlüşme öylesine bir hal aldı ki S.O.S adlı ilk yardım şirketinin sahibi Nilgün Kanber'in anlattıklarına göre kalp kırizi geçirdiği için ölüm tehlikesi geçiren bir hastayıBodrum'a getiren bir uçak Top Air' den kiralandığı gerekçesiyle iniş izni alamadı. Hatice Bay'ın arazisinin hakkı için hiçbir gazeteye tek bir demeç vermeyen THY'nin mali işler müdürü, yönetim kurulu başkanı ve aynı zamanda genel müdürü Atilla Çelebi, Top Air yetkililerine "çapulcu, çete" gibi yakıştırmayı sık sık kullanmaya başladı. Alanı bir İsviçre firmasından başka hiç bir şirkete kullandırmayan THY buna gerekçe olarak da alana inecek uçakların uçuş güvenliğine sahip olmadığını iddia ediyor. Oysaki bahsedilen Antonov tipi uçaklar kısa pist için en müsait modeller. Bu uçaklara ülkemizdeki Yeşilköy Havaalanıda dahil dünyanın her yerinde iniş ve kalkış izni veriliyor
         <br/>
         <br/>
         HATICE TEYZE DE ARAZISINI TOP-AIR'E KIRALIYOR
         <br/>
         <br/>
         Bu gelişmeler olurken Hatice Teyze'nin davasında bir de THY faslı açılmıştır. Hatice Bay, Fuat Imsık-icra dairesi-Ali Şen üçgeninden alamadığı hakları için devlet kuruluşudur hak yemez anlayışıyla THY'ye başvurur. Ama nafile. Sonuç yine aynıdır: 16 dönümlük arazisinin hakkını mahkeme yoluyla ispat etmiş bir kadının varlığı yine yok sayılır.. Hiçbir THY yetkilisi onunla konuşmaya bile gerek duymaz. Hatice Bay "Bıktım artık, uğraşacak ne param var ne dermanım var" diye düşünürken oğlu aracılığıyla tanıştığı Top Air Bodrum Bölge Sorumlusu Serkan Kemal Uysal'dan hakkını araması için büyük destek görür. Daha sonra yapılan anlaşmalarla arazisinin kullanım hakkını S yıllığına Top Air'e verir. Mahkeme kararlarının tamamı ise Hatice Bay'ı haklı bulup alanın kendisine verilmesine karar verir.
         <br/>
         <br/>
         Bu sefer de THY mahkeme kararını temyize göndermiştir. Temyiz sonuçlanır: Zafer yine Hatice Bay'ındır. Ancak bu kez icra yöntemi nedeniyle THY mahkemeye gider. Mahkeme, Hatice Bay için yine zafer yine temyiz ve beraberinde gelen bir zafer şeklindeki zincirleme davalar halinde sonuçlanır. Ve Hatice Teyze arazisine 8 yıl aradan sonra nihayet yeniden sahip olacaktır. Çocukluğunun geçtiği, dedesinden babasına sonra da kendisine kalan hatıralarla dolu bu araziye kavuşmak için mahkemenin belirlediği gün avukatı Akın Baleı ve icra heyetiyle birlikte alana gittiğinde ise bir son dakika haksızlığına daha uğrar. Kanunlarda en az iki aydan başlayan icra işlemlerini yaptırmamakla karşılaşır. Vücudunun daha fazla bu heyecana dayanamayacağını anlayınca da yıllardır beklediği telleri kesme ve arazisine kavuşma işlemlerini oğluna bırakır. Böylece 8 yıllık heyecanın gerçekleşmesi de birkaçgün sonraya atılarak üzüntüye dönüşür.
         <br/>
         <br/>
         YAR YINE BANA MAHKEME GÖRÜNDÜ
         <br/>
         <br/>
         Türkiye'deki hukuk sistemini, sorgulamanın yanında mahkum eden "Imsık olayı" gündemde bir hayli daha kalacağa benziyor. Çünkü Hatice Bay arazisine kavuştu ancak 8 yıllık süre zarf ındaki kullanım tazminatı olarak henüz tek kuruş almış değiL. Talep ettiği en az 14 milyarlık rakam ise gerek Ali Şen, gerekse THY için denizde damla oranında. Ancak şimdilik paranın verilmesi yönünde hiçbir talep gelmediğinden Hatice Teyze için yeniden mahkeme kapıları görünüyor.
         <br/>
         <br/>
         Fuat Imsık ve oğulları ise başlarda Hatice Teyze'ye yaptıkları haksızlığın 26 katını çekiyorlar. Çünkü halen kendilerine ait görünen havaalanında milyarlar kazanılıyor. Kendileri ise yıllarca uzayan mahkemelere girmekten başka bir şey yapamıyorlar. Nihat Imsık bu konuda "Biz Hatice Bay'ın alacağı tazminatın 26 katını istiyoruz. Çünkü topraklanmız ondan daha fazla. Ali Şen haciz halindeki bu araziyi önce kullanıp sonra kiraladığında, gereken merciler harekete geçseydi bu sorunlann hiçbiri yaşanmazdı" diyor.
         <br/>
         <br/>
         İcra dairesi ve Hatice Bay' ın avukatı Akın Balcı, icra işlemlerini yaptırmadıkları gerekçesiyle THYaleyhine mahke. meye başvurdu bile. Yine Ali Şen ve THY arasındaki anlaşmayı çalma iddia. sında bulunulan THY avukatı Mustafa Yıldırım'ın mahkemesi önümüzdeki günlerde gerçekleşecek.
         <br/>
         <br/>
         BAKAN DA ŞAŞIRIR
         <br/>
         <br/>
         Hatice Teyze'nin 16 dönümlük ara. zisi belirlenip uçuşa kapatıldıktan sonra Ulaştırma Bakan'ı Ömer Barutçu'nun mahkeme kararını hiçe sayarak "Havaalanını kapattırmam" sözüne güvenen THY, alanın kapatılmasından birkaç saat sonra yine bir iniş gerçekleştirdi. Hatice Bay'ın arazisinin kullanım hakkını alan Top Air ise bu durumda yine mahkeme. ye başvurup suç duyurusunda bulunabilme yetkisine sahip. Ulaştırma Bakanı Ömmer Barutçu'nun yaptığı "Bu kışa kada. Güllük havaalanı bitiyor. Imsık'a bağlı değiliz" açıklamaları ise tebessümlere neden oluyor. Çünkü Güllük Havaalanı'nın bu kışa kadar bitirilmesi, yine üst düzey çalışanlarının ifadesiyle imkansız. Ömer Barutçu'nun yaptığı "Gerekirse kamulaştırınz" sözü de zihinleri karıştı. ran ayrı bir konu. Çünkü alanın kamulaşması demek Hatice Teyze'nin hakkını alması demek. Bu yöntem denenmeden önce neden Hatice Teyze'nin hakkıverilmiyor. Ayrıca alan devletin olacağı jçin tüm şirketlerin uçaklarına açılmış 0lacak. Dolayısıyla mahkeme kararlarına aldırılmadan yapılan uçuşların anlamı kalmıyor. Bu nedenle Bodrum Imsık Havaalanı önemini koruyor. Konumu ise Top Air ve THY arasında yapılacak anlaşmalarla belirlenecek. Fuat Imsık'ın devam eden mahkemesi sonuçlandığında ise işler yine karışacak...	.
         <br/>
         <br/>
         Kimin eli kimin cebinde?
         <br/>
         <br/>
         - İşadamı Fuat Imsık, Bodrum'da havaalanı yapmak için arazi satın almaya başladı.
         <br/>
         <br/>
         - Hatice Bay isimli şahsın ortada kalan 16 dönüm arazisini satmamasına rağmen havaalanı yapıldı.
         <br/>
         <br/>
         - Fuat Imsık iflas edince, havaalanı icra kanalıyla satışa çıkarıldı.
         <br/>
         <br/>
         - Kumarhaneler kralı olarak bilinen Suudi Özkan Fuat Imsık'tan alacağı olduğu gerekçesiyle havaalanınısahiplenmek ister.
         <br/>
         <br/>
         - Ali Şen, havaalanını, yalnızca bakımını yapmak üzere aldı.
         <br/>
         <br/>
         - Bakım için aldığı büyük kısmı Imsık'a, bir bölümü de Bay'a ait havalanını kendi şirketine ve Top Air'in uçaklarına da kira karşılığında kullandırdı.
         <br/>
         <br/>
         - Daha sonra THY, Ali Şen'e 1.6 milyon dolar gibi büyük bir para vererek alanı kiraladı.
         <br/>
         <br/>
         - THY alanı yabancı şirketlerin uçaklarına kiralarken hiçbir yerli şirkete izin vermedi. Oluşan tekelden karlıçıktı.
         <br/>
         <br/>
         - Hatice Bay, kendi hissesini gönül rızası ile Top Air'e kiraladı.
         <br/>
         <br/>
         - THYavukatı, THY ile Ali Şen arasındaki anlaşma metnini mahkeme kaleminden çalarken yakalandı.
         <br/>
         <br/>
         - Mahkemenin Hatice Bay'ın arazisini belirleyip el koymasının ardından; bakanın açıklamalarına dayanarak THY uçuşlarını -suç olmasına rağmen- yine sürdürdü.
         <br/>
         <br/>
         İşte mahkemeden mahkemeye koşturan bir hikayenin kısa özeti. Onlarca mahkeme sonunda kağıt üzerinde kazanan taraf hep Hatice Teyze ve Top Air oldu. Ya bu araziden Hatice Teyzeyle beraber hukuku da unutup büyük paralar kazanan Fuat Imsık, Ali Şen ve THY neyi savunuyor?..
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1706-34-imsika-adalet-iner-mi.html), [web.archive.org (arşiv bağlantısı)](http://web.archive.org/web/20140202094801/http://www.aksiyon.com.tr/aksiyon/haber-1706-34-imsika-adalet-iner-mi.html)
