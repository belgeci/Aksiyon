# "Ayakkabı bize uzak"

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20030904094623im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030904094623im_/http://www.aksiyon.com.tr/resim/20/76.jpg" vspace="5"/>
  </p>
 </font>
 <font class="content">
  Uzay sanayiini başlatamayan, bilişim sektöründe üretimi bilmeyen, ağır makina üretimini montajla idare eden Türkiye, ayakkabı sanayiinde de oldukça geri. Bir ayakkabı yapımında yaklaşık 30 farklı malzeme kullanılıyor ve bu malzemelerin yüzde 60’ı dışarıdan ithal ediliyor.
 </font>
 <p>
  <font class="content">
   Dost başa düşman ayağa bakar atasözünü iyi bilsek de toplum olarak ayakkabı kültürümüzün olduğu pek söylenemez. Ayak yapısına uygun alamadığımız ayakkabının bakımını da bilmiyoruz; ayakkabılarımızın dışı çamurlu, içi mikroplu! Ayakkabı kültüründeki geri kalmışlığımız ekonomiyi de etkilemiş ve ayakkabı sektörümüz ithal bağımlısı hale gelmiş.
   <br/>
   <br/>
   Uzay sanayiini başlatamayan, bilişim sektöründe üretimi bilmeyen, ağır makina üretimini montajla idare eden Türkiye, ayakkabı sanayiinde de oldukça geri. Bir ayakkabı yapımında yaklaşık 30 farklı malzeme kullanılıyor ve bu malzemelerin yüzde 60’ı dışarıdan ithal ediliyor. Türkiye’nin niçin bir ayakkabıyı bile tam olarak üretemediğini sorduğumuz Emin Ayakkabı’nın sahibi Mehmet Emin Akıncı, tek problemin Türk imalat sanayiindeki kolaycı felsefede olduğunu belirtiyor: “Ticaret globalleşti. Her ülke birbirinden mal alır mal satar. Tek ürün tek ülkede üretilecek diye bir şey yok. Ancak ayakkabıda biz bir dram yaşıyoruz. Birinci sınıf bir ayakkabı üretmek istiyorsanız malzemeleri birkaç ülkede aramak zorundasınız. Peki bu malzemeler Türkiye’de yok mudur? Fazlası vardır; ancak bizim kaliteli hammaddelerimizi işleyen zihniyet kolaycı. Yaptığı ürüne değer vermiyor, markalaşma problemi yaşamıyor. 2 dolarlık malzemeyi dışarıdan 4 dolara alıyorum, kaliteli mal üretiyorum ama içim rahat etmiyor”.
   <br/>
   <br/>
   Türk insanının kıyafete büyük paralar harcamasına rağmen tek bir çift ayakkabı ile yetindiğini söyleyen Mehmet Emin Akıncı ayakkabı çeşidinin artmasının öncelikle sağlık açısından yararlı olacağı iddiasında: “Vücudun teri, asidi ayakta birikiyor ve bir giyilen çorap bir daha giyilmiyor, ayakkabı ise aynı kalıyor. Birkaç çeşit ayakkabının olması estetik açıdan olduğu kadar sağlık açısından da oldukça yararlı” diyor.
   <br/>
   <br/>
   “Islak ayakkabı giymeyin”
   <br/>
   <br/>
   İdeal bir ayakkabının sığır derisinden ya da ot danası denilen 2 yaşına gelmemiş danaların derisinden yapıldığını söyleyen Mehmet Emin Akıncı, yazın kösele kışınsa kauçuk tabanlı ayakkabıları tavsiye ediyor ve ayakkabı bakımı açısından tüketicileri uyarıyor: “Ayakkabı ıslak ya da çamurluysa oda sıcaklığında kurutulmalı, bu durumlarda ayakkabıyı kesinlikle yüksek ısıya yaklaştırmamak gerekiyor. Islak bir ayakkabı mutlaka kurutulduktan sonra giyilmeli aksi halde cilt hastalıkları başlar” diyor.
   <br/>
   <br/>
   Bayanların ayakkabı kültürüne erkeklerden çok daha fazla önem verdiklerini, bu yüzden de Türkiye’deki bayan ayakkabılarının dünya standartlarının bile üstüne çıkabildiğini söyleyen Mehmet Emin Akıncı bu yılın erkek ayakkabı modasını ise şöyle açıklıyor: “Yakın zamana kadar geniş burunlu ayakkabılar giyiliyordu. Bugünün modası ise sivri burunlu ayakkabılar. Kotun moda olması, geniş burunlu ayakkabılardan bıkılması bu modanın gelişmesinde büyük etken oldu. Siyah ve taba renkleri tavsiye ediyorum.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1816), [web.archive.org (arşiv bağlantısı)](http://web.archive.org/web/20030904094623/http://www.aksiyon.com.tr:80/detay.php?id=1816)
