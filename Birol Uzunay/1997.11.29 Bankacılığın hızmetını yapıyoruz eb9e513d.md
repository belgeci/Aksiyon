# Bankacılığın hızmetını yapıyoruz

*Birol Uzunay 1997.11.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Turgut Özal, uyguladığı serbest piyasa ekonomisiyle paranın yönünü değiştirdi ve Türk halkını bir anda yeni yatırım araçlarıyla tanıştırıverdi.
  </font>
 </div>
 <div id="newsText">
  <font class="detail-text">
   Dövizi turistlerde ya da bankalarda görebilen Türk halkının cebi, kısa sürede dolarla markla doldu; Hazine bonosuna, devlet tahviline korkarak para yatıranlar kısa sürede büyük paralar kazandılar. Yeni yatırımlar bunlarla da sınırlı kalmadı ve borsa ile repo yatırımcıların son gözdesi oldu. Kısaca parayı üretime dönüştürmek yerine 'paradan para kazanmak' daha cazip hale geldi.
   <br/>
   <br/>
   Üretimin adeta unutulduğu 1980'li yıllarda toplumun bir bölümü faizli yatırımlardan yüksek kazançlar elde ederken; dini inançlarından dolayı faizden uzak duran kesim ise parasının değerini altın ve döviz alarak koruyabiliyor, ancak yeni kazanç elde edemiyordu. İlk kez 1983 yılında Turgut Özal'ın katkılarıyla kurulan özel finans kurumları, faize duyarlı kesimlerin birikimlerini, yatırım ortaklığı yöntemiyle değerlendirmeye başladı. Özel finans kurumlarının dağıttıkları kârlar risk payına rağmen bugüne kadar faizle işleyen bankaların dağıttığı kâr oranının altında kalmadı. Yatırılan paraların tamamı ise ekonomiye üretim ve kredi olarak geri döndü. Türkiye'deki tedirgin yatırımcıların 80 milyar dolarlık altın ve dolara yatırım yaptıkları tahmin ediliyor; ancak özel finans kurumlarının sayısı sadece 6'yla sınırlı kaldı. Kuruluşu Bakanlar Kurulu kararıyla olması ve işleyişlerinde henüz hukuki prodesürün tam olarak oturmaması ÖFK'ların sayısının artmasını engelliyor. Bugün 10 yeni özel finans kurumu Bakanlar Kurulu'nun kendilerine vereceği izni bekliyor. Hazine'nin özel finans kurumlarının yetkilerini kısıtlayacağına dair çıkan gazete haberlerine rağmen büyük grupların ve tedirgin yatırımcıların özel finans kurumlarına ilgisi hergeçen gün artıyor.
   <br/>
   <br/>
   Geçtiğimiz yıl büyük iddialarla kurulan Asya Finans, özel finans kurumunun aynı zamanda tüm bankacılık işlemlerinide yapabileceğini iddia ediyor. Faize karşı duyarlı yatırımcılar için kurulan Asya Finans'ın faiz sistemiyle çalışan bankaların işlemlerini nasıl yapabildiğini genel müdürü Murat Ulus'la görüştük.
   <br/>
   <br/>
    Geçtiğimiz yıl kurulma aşamasındaki Asya Finans iddialı konuşuyordu; aynı Asya Finas bu iddialarını ne ölçüde gerçekleştirebildi?
   <br/>
   <br/>
   13 aylık çalışma takvimimize baktığımızda amaçlarımızın çok büyük kısmını gerçekleştirdiğimizi görüyoruz. Faize karşı duyarlı kesimlerin birimlerini değerlendirmek, ÖFK'ların toplam bankacılık hizmetleri içerisindeki yüzde 3'lük payını yükseltmek için kurulduk. 40 ülkede 65 muhabir bankayla çalışıyoruz. Muhabir banka sayımızı daha da artıracağız. İlk 3 yılda 50 şube açmayı hedefledik ancak yapılan bir tüzük değişikliğiyle ÖFK'ların yılda ondan fazla şube açmaları yasaklandı. Bu amacımızı da 1997 yılı bitmeden 15. şubemizi açarak gerçekleştireceğiz. Mevduatımız yıl sonuna kadar 20 trilyonu aşacak. 2 bin yılında 1 milyar dolarlık bir işlem hacmine sahip olmak istiyoruz.
   <br/>
   <br/>
   Bankalara alternatif değiliz
   <br/>
   <br/>
    Reklamlarınızda sürekli olarak bir bankadan beklenen tüm hizmetleri verebileceğinizi belirtiyorsunuz. Siz faizle işleyen bu bankalara alternatif olarak kurulmamış mıydınız?
   <br/>
   <br/>
   Gerek kurulmadan önce gerekse kurulduktan sonra sürekli araştırma yaptık ve sonuçta halkın özel finans kuruluşlarını sadece yatırım aracı olarak gördüğünü anladık. Oysa ki insanlar bu tür kuruluşlardan ekonomik sistemin mecburiyeti haline gelen bankacılık hizmetlerini de bekliyor. Kendimizi sadece bir yatırım aracı olarak görmemiz şu anki ekonomik sisteme göre imkansız. Kurumumuzda son teknolojyi kullanıyoruz, iyi bir ekiple çalışıyoruz ve bize güvenenlerin parasını en iyi şekilde değerlendirmeye gayret gösteriyoruz. Bu arada ticari işlemlerde her türlü bankacılık faaliyetleri için teknolojimizi ve elemanımızı hazırladık ve bugüne kadar da başarıyla çalıştık. Bankacılık işlemlerini yaparken dikkat ettiğimiz tek konu yaptığımız işleme faizin karışmaması. Repo, devlet tahvili, faizli para işlemleri yapamadığımız bankacılık işlemleri arasında. Ancak önümüzdeki günlerde yapamadığımız bu faizli işlemleri kendi sistemimize uygun olarak değiştirip, müşterilerimizin gönül rahatlığıyla kullanabileceği yatırım şekillerini tanıştıracağız.
   <br/>
   <br/>
   Ben özel finans kurumlarının faizle işleyen bankalara bir alternatif olduğunu düşünmüyorum. Parayı kullanım şekilleri farklı olsa bile her iki tarafın da önemli ölçüde ticari hizmet görevi var. Bu görev her iki kurumda da aynı. Yurt dışı bankalar arasındaki elektronik fon ve bilgi alışverişini yapabiliyoruz. Yurt içinde Egebank, Yapı Kredi ve Vakıflar Bankası'nı muhabir banka olarak kullanıyoruz. Türkiye'de bu sisteme en hızlı biz girdik. Şimdiye kadar da bankacılık hizmetlerimizden hiçbir şikayet gelmedi; çünkü işlemlerimiz tamamıyla faize karşı duyarlı kesimin istekleriyle uyumlu.
   <br/>
   <br/>
    Faiz sistemiyle işleyen bankalar bireysel bankacılığa yöneldiler, siz bu sistem için biraz geç kalmadınız mı?
   <br/>
   <br/>
   Asya Finans'ın bireysel bankacılık için geç kaldığını söylemek istemiyorum. Çünkü 21. yüzyılın bireyin yeteneklerini ön planda tutacağını hesaplayarak çalışmalarımızı sürdürüyoruz. Alo Asya Hattı'nı kurarak her türlü bankacılık sorusuna cevap bulmaya çalışıyoruz. Çok yakında para çekme makinelerimiz ve her yerde geçerli olabilecek kredi kartlarımızı piyasaya sunacağız. Büyük mağazalarla yapacağımız anlaşmalarlada müşterilerimizin bu mağazaya ödeyecekleri taksitler Asya Finans üzerinden olacak. Vezne sistemini kaldırarak gişelerimizde para alışverişini yapıyoruz. Amacımız bankacılık hizmetlerinin bir eziyet olmaktan çıkarılması, ev bankacılığını özendirmek.
   <br/>
   <br/>
    Bankaların, ÖFK'ların kendilerinden avantajlı çalıştıkları iddialarına ne diyorsunuz?
   <br/>
   <br/>
   Herşeyden önce özel finans kurumlarının 15 yıllık faaliyetlerine rağmen daha hâlâ hukuki alt yapısı yok. Bakanlar Kurulu kararlarını, Hazine'nin ve Merkez Bankası'nın tebliğleriyle alıyoruz ve bu kararlara göre yönetiliyoruz. Bankalar bizim, biz bankaların daha avantajlı olduğunu iddia ediyoruz. Kimse problemin nedenini araştırmıyor. Bende özel finans kurumlarının bankalara göre nasıl dezavantajlarla çalıştığını onlarca örnekle anlatabilirim. Her iki kurum da aynı hukuki zemin üzerine oturtulsun, avantajlar alınsın, eksiklikler giderilsin. Ama sesimizi duyan yok. Özel finans kurumlarının tamamı ulaşmak istedikleri kitlenin ancak yüzde 8'ine ulaşabilmiştir; hal böyleyken bankaların müşterilerine göz diktiği iddialarına da katılmıyorum.
   <br/>
   <br/>
    Faizsiz sistemle çalışan ÖFK'lar faiz orijinli çalışan bankalara göre daha mı çok kazanıyor?
   <br/>
   <br/>
   Kimin daha çok kazandığını bir anda söylemek imkansız gibi. Ancak parayı bizim çok daha büyük uğraş sonunda kazandığımız gün gibi aşikar. Sistem faize çalışıyor, bu arada siz topladığınız paralarla yeni yatırımlara ortak oluyorsunuz, proje geliştiriyorsunuz, yatırımcının ortaklık yoluyla elinden tutuyorsunuz. Bankalarda ise en iyi para cambazı en kazançlı sayılıyor. Biz üretimden gelecek sonuçları da beklemek zorundayız. Bankalara yatırılan paraların ancak yüzde 45'i kredi yoluyla ekonomiye geri dönerken; bize yatırılan paranın tamamı üretim ve kredi olarak ekonomiye geri dönüyor. Bankaların dezavantajı ise aralarında inanılmaz bir rekabet var ve bu rekabetle birlikte koydukları faiz oranları reel anlamda büyümelerini engelliyor.
   <br/>
   <br/>
   Gizlimiz saklımız yok
   <br/>
   <br/>
    Hazine'nin yukarılardan gelen baskılar sonunda ÖFK'ların yetkilerini kısıtlayacağı iddialarına ne diyorsunuz?
   <br/>
   <br/>
   Ben bu tür bir iddianın doğruluğuna inanmak istemiyorum. Çünkü finans kurumlarının işlemleri ortada, gizli saklı bir işlem mümkün değil. 6 özel finans kurumu ekonomiye 1.7 milyar dolarlık bir fon kazandırmış. Üretimin askıya alındığı son yıllarda özel teşebbüsün yanında yer almış; kullandığı tüm paranın tamamını ekonomiye geri kazandırmış. Para cambazlığı yapmamış. Kayıt dışı ekonominin kayıtlı hale gelmesinde bu kurumların rolü çok büyük olacaktır. Kimseye yararı olmayan 8090 milyar dolarlık yastık altı birikimleri ülke ekonomisine kazandırmayı amaçlamak suçsa biz suçluyuz. 'Finans 1' ismi altında 6 özel finans kurumu birleşerek bir birlik kurduk. Bu birlik yoluyla kendimizi rahatlıkla anlatabiliriz ancak ben yine de iyimserim; ülke ekonomisine katkıları bu kadar net olan kurumların önündeki hukuki engellerin bile kısa sürede kaldırılacağına inanıyorum. Aksi Türkiye'yi sevmeyenlerin bileceği iş olmalı...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3230), [web.archive.org (arşiv bağlantısı)](http://web.archive.org/web/20140820141558/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3230)
