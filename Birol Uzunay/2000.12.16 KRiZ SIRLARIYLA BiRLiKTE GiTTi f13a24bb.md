# KRiZ SIRLARIYLA BiRLiKTE GiTTi

*Birol Uzunay 2000.12.16*

<div>
 <img border="0" src="/web/20020329150705im_/http://www.aksiyon.com.tr/2000/315/resimler/Kriz.jpg"/>
 <p class="spot">
  Para piyasalarını allak bullak eden, borsayı düşmez dediği dip noktaya kadar iteleyen kriz IMF'nin hamiliği ile şimdilik bitti. Ama krizin gerçek nedeni hiçbir resmi ağız tarafından açıklanmadı.  Böyle olunca ortaya bol miktarda komplo teorisi çıkıyor. Bakalılım siz hangisini beğeneceksiniz
 </p>
 <p class="metin">
 </p>
 <p class="metin">
  Kasırga gibi başlayıp aniden biten finansal krizden sonra yapılan açıklamalar bilinen bir fıkrayı hatırlattı: Rakibinden sürekli yumruk yiyen ve ayakta kalamayacak hale gelen boksöre, hocası seslenir; 'Devam et, adamı fena dövüyorsun.' Boksör son bir gayretle hocasına döner; 'İyi de, ben adamı dövüyorsam, beni kim parçalıyor?'. Krizden IMF yardımıyla çıkıp, enflasyonu yüzde 30—40 bandına çektiysek ekonominin nisbeten rahatlamaya girmesi gerekiyordu. Peki bu vergileri, para sıkışıklığını ve faizlerdeki yüksekliği nasıl açıklayacağız?
 </p>
 <p class="metin">
  Sadece bugünü değil, 2001 yılındaki tüm beklentileri de silip süpüren finans krizinin çıkış sebebini ise hiçkimse net olarak söyleyemiyor. Sadece bir haftada 7 milyar doları kaçıran, faizleri yüzde 2000'lere çıkartan ve IMF'yi bile korkutan bir krizin, çıkış sebebini bilememek oldukça ilginç!..
 </p>
 <p class="metin">
  Sonuçlarını en acı biçimde ödeyeceğimiz bu kriz hakkında ortaya atılan görüşleri tek tek inceledik ve kararı size bıraktık; 2001 yılında kapanan fabrikaları, deli dumrul vergilerini ve zamlanan ürünleri gördükçe boksör fıkrasındaki gibi 'bizi dövenin kim olduğunu' merak edebilirsiniz...
 </p>
 <p class="metin">
  Krizin sebebi Batının
 </p>
 <p class="metin">
  kulak çekme operasyonu muydu?
 </p>
 <p class="metin">
  Krizin dış kaynaklı olduğunu savunan görüşün seslendiriciliğini iki eski dışişleri bakanı yaptı. Dısişleri eski bakanlarından Emre Gönensay, mali piyasalarda yaşanan krizin, Türkiye'nin Kıbrıs görüşmelerinden çekilebileceğini açıklamasıyla oluştuğunu iddia ediyor. Türkiye'nin gösterdiği sertliğin, büyük uluslararası bankalarda bir güvensizliği oluşturduğunu söyleyen Gönensay, paranın bu nedenle dışarıya çıktığını belirtiyor. Gönensay, Batı ülkelerinin Türkiye'nin sert çıkışlarını dengelemek için bankaları yönlendirdiği iddiasına katılmıyor.
 </p>
 <p class="metin">
  Eski dışişleri bakanlarından Mümtaz Soysal krizi yine Kıbrıs meselesine bağlasa da Gönensay'dan farklı olarak, krizin Avrupa Birliği ülkeleri tarafından bilinçli olarak çıkartıldığını söylüyor. "Türkiye eğer bazı şeyleri kabul etmese mali kriz bugün de aynı hızda sürerdi" diyen Mümtaz Soysal, Batılı ülkelerin oluşturdukları krizle Telekom, enerji ihaleleri ve kamu bankalarının özelleştirilmesini garantilerken, Türkiye'nin de uluslararası görüşmelerde hızının yavaşlatıldığını söylüyor.
 </p>
 <p class="metin">
  Finans uzmanı Mehmet Ali Yıldırımtürk'e aynı soruyu sorduğumuzda ise Mümtaz Soysal'ın 'Kıbrıs iddiasına' benzer bir yanıt aldık. Yıldırımtürk krizin bir kulak çekme operasyonu olduğunu iddia ederek "Türkiye'nin Cenevre görüşmelerini reddetmesinden sonra çıkan krizi sadece mali tablolarla açıklayamıyoruz. Krizin sebebi sadece ekonomik dengeler değil, siyasi sebepler."
 </p>
 <p class="metin">
  Almanya'nın dünyaca ünlü bankası Deutsche Bank, krizin daha başlangıcında iken piyasalardan tam 2 milyar dolar para çekti. Bu kadar büyük bir meblağın aniden çekilmesinden sonra da piyasalarda oluşan 'Krizin arkasında Almanya' mı var?' sorusu, komplo teorileriyle süslendi. Zekeriya Temizel'in vurguladığı 2 hacker fonun piyasalardan çektiği paranın Deutsche Bank aracılığıyla olduğu, çıkarılan sonuçlar arasında.
 </p>
 <p class="metin">
  Krizin arkasında yine bankalar var
 </p>
 <p class="metin">
  Birinci yaklaşım belki biraz kompo teorisi havası taşıyor ama aşağıda ifade edeceğimiz açıklama daha somut veriler barındırıyor. Kara Çarşamba'nın nedenlerini açıklarken ikinci görüş bu krize iki özel bankanın sebeb olduğunu ileri sürüyor... Bu iki banka yanına iki bankayı alarak piyasanın dengelerini alt üst ediyor. Pek birşey anlamadı iseniz olayın başından anlatalım:
 </p>
 <p class="metin">
  Tüm işlerini tasfiye ederek, var gücüyle finans sektörüne ağırlık veren Cıngıllıoğlu ailesine ait olan Demirbank'ın, batacağı hiç de akıllara gelmeyen bir ihtimaldi. 1997'den sonra büyük bir çıkış yapan bankacılık sektöründeki dengeleri zorlayarak '1 numaraya' oynayan bir bankanın batması aslında hiç de kolay değildi. 4,5 milyar dolar kamu kağıdı potföyü ile devletin iç borcunun önemli bir kısmının alacaklısı olan Demirbank, bugüne kadar elindeki bonoları satarak piyasadan ve dışarıdan aldığı borçları ödüyordu; ancak faizlerin yükselmesiyle yüzde 30 kâr oranlarıyla alınan bonoların hiçbir hükmü kalmadı ve Demirbank telaşla piyasadan para istemeye başladı. Gürültü de bu borç istemelerden sonra koptu!..
 </p>
 <p class="metin">
  Demirbank telaşla A bankasından ve G bankasından para istediyse de çabaları boşunaydı; çünkü bu bankalar para vermedikleri gibi, ellerindeki bonoları da satışa çıkararak, Demirbank'ın işini daha da zora soktular.
 </p>
 <p class="metin">
  Demirbank'ın ipi çekiliyor
 </p>
 <p class="metin">
  Hüsamettin Özkan'ın Akbank, Garanti Bankası, Yapı Kredi Bankası ve İşbankası'nın sahipleri ve genel müdürleriyle yaptığı toplantıdan sonra Demirbank'ın geleceğine dair ipuçları alınabiliyordu. Türkiye'nin büyük bankalarıyla yapılan toplantıya devlete en çok borç veren bir bankanın çağırılmaması ve toplantı sonucunda 'küçük bankaları satın alanlar vergi avantajlarından yararlanacak' sonucunun çıkmasıyla denklem çözülmeye başlıyor. Hüsamettin Özkan 4 bankaya, 'Piyasaya 1 milyar dolar sürün' derken acaba bu 4 banka sahibinin istekleri nelerdi?..
 </p>
 <p class="metin">
  Fondaki 10 bankanın 6 ay içerisinde satılacak olması ve kamu bankalarının özelleştirilmesini içeren kanunun Meclis'ten geçmesinden sonra büyük bankalar arasında kuzu kapmaca yarışı başladı. Ve servetinin çok büyük kısmını Demirbank'a yatıran Cıngıllıoğlu ailesi bu kuzu kapmacada en iddialı bankalardan biriydi...
 </p>
 <p class="metin">
  Süleyman Demirel'e yakınlığıyla da bilinen Cıngıllıoğlu ailesinin kuzu kapmaca oyununda nasıl devre dışı kaldığının bir de teknik ayrıntılarını inceleyelim.
 </p>
 <p class="metin">
  IMF'nin 10 milyar dolarlık kredi için şart koştuğu 'riskli bankalar büyükleriyle ya birleşecekler ya da sistemden çekilecekler' şartından sonra; krizin aşılması için 'kurban bir banka' aranmaya başlandı. Finans krizinde yaklaşık 600 milyon dolar zarar eden Demirbank'a bankalar yasasının 14/2 maddesine göre kendini düzeltmesi için süre verilmeliydi. Oysa ki Türkiye'nin en saygın bankalarından biri olan Demirbank'a IMF'den 10 milyar dolarlık kredinin alındığı günün sabah 7'sinde el konuldu.
 </p>
 <p class="metin">
  Sekiz binden fazla şubesiyle dünyanın en büyük bankalarından biri olan HSBC ile flörtte olduğu bilinen ve bu bankayla birleştikten sonra alınacak küçük bankalarla bir numara olmayı düşünen Demirbank bugün, hortumlandıkları kesinleşen Egebank ve Sümerbank'la aynı kefeye konuluyor. Ayrıca, muhteşem ikili A ve G bankalarına dışarıdan destek veren ve krizin kârlılarından Y bankasının Demirbank'a olan 150 milyon dolarlık borcu, şimdi devlete geçti; fakat Y bankasının bu borcu devlete ödemesi kendisi için çok daha avantajlı; çünkü bu grubun medya gücü malum!..
 </p>
 <p class="metin">
  Kriz sonrası tufan
 </p>
 <p class="metin">
  IMF'yle yapılan 10.4 milyar dolarlık rezerv anlaşmasından sonra problemler bitmiyor; çünkü bu paranın bir de geri ödeme takvimi var. Anlaşmanın gözden kaçan özelliği ise kredinin büyük kısmının 2001'de ödeneceği... 2001 bütçesinde tüm Türkiye'deki yatırımlara ancak 2.5 katrilyon lira ayırabilen bir hükümetin bu borcu, dengeleri değiştirmeden ödeyebilmesi imkansız... Akla ilk gelen çare ise 'Deli Dumrul tekniği', yani yeni vergiler... Bir diğer ucuz çare ise kamu ürünlerine zam yapılması; ancak bu yöntemle enflasyon oranının artacağı kesin. Dr. Mustafa Özel, krizin faturasının 6 ay sonra 20 milyar dolara çıkacağını söylerken, İstanbul eski Vergi Defterdarı Nurettin Canikli ise develüasyon ortamına girildiğini belirtiyor.
 </p>
 <p class="metin">
  2001'e yaklaşık bir ay kala düşünmeye başlıyoruz: Hükümet, kriz döneminde can yakan bonolardan sonra şimdi kaç kişiye bono satabilecek; diğer bir deyişle içborç nasıl bulunacak? Hızla yükselen enflasyon ve faizin aşağıya çekilmesi de bir hayli zor. O, çok övülen ancak bir türlü uygulanamayan özelleştirmeler içinse içeriden ve dışarıdan müşteri bulmak şimdi daha zor.
 </p>
 <p class="metin">
  Yılan hikayesine dönen THY, Telekom ve enerji ihalelerinin IMF'nin verdiği krediden sonra apar topar özelleştirme kapsamına alınması ve bu stratejik KİT'lerin özelleştirilmesine ayak sürüyen Ulaştırma Bakanı Enis Öksüz ve Cumhurbaşkanı Ahmet Necdet Sezer'in nasıl ikna edildiği ise ayrıca düşünülmesi gereken konular arasında.
 </p>
 <p class="metin">
 </p>
 <p class="arabaslik">
  FIRTINA ÖNCESi TÜRKiYE
 </p>
 <p class="metin">
  Yabancı etkilerin ya da banka savaşlarının krize etkilerini ne kadar tarşılsa da Türkiye ekonomisinin gerçekleri vardı, fırtına öncesi sessizlikte...
 </p>
 <p class="metin">
  Merkez Bankası'nın döviz rezervlerinin tehlike sinyalleri verdiği, enflasyonun istenilen oranlara indirilemediği ve cari açığın büyük olduğu bir Türkiye'de üst üste yapılan banka operasyonlarıyla da piyasaya güven iyiden iyiye azalmıştı. Mali piyasalardaki gerilimin krize dönüşebilmesi için bir kıvılcım gerekliydi; ancak krizin büyüklüğünün 1994 krizinden bile siddetli olabileceğini kimse tahmin edemedi.
 </p>
 <p class="metin">
  Kriz öncesi, kamu kesimi borç yükünün yüzde 66 değil de yüzde 83 olduğunun açıklanması ve geri ödemelerde sıkıntı yaşayabileceği söylentisi yabancıların Türkiye'ye olan olumsuz düşüncelerinde etkili oldu.
 </p>
 <p class="metin">
  İktisatçı Mustafa Özel de döviz üretemeyen ve cari açığını kapatamayan bir ülkenin dışarıdan gelen paralarla her an krizi hissedeceğini söylüyor. Mustafa Özel, uygulanan ekonomik programın reel ekonomiye dönük olmadığını ve dışarıya bağımlı olduğunu da belirterek "Kriz bugün olmasaydı 2 ay sonra olurdu. Krizi başlatacak bir kıvılcım her zaman olur. Önemli olan kriz ortamına girmemek. Krizin faturası altı ay sonra 20 milyar dolardır" diyor.
 </p>
 <p class="metin">
  Kriz sırasında dünyanın en büyük yatırım bankalarından olan ABN Amro'nun uzmanlarından Arturo Porzecanski'nin yaptığı tespitler düşündürücü. Porzecanski, Asya mali krizinden sonra Türkiye dışında birçok ülkenin suni ayarlı kambiyo sistemini terkettiğini tesbit ederek; Türkiye'de bankacılık sisteminin zayıf yapısından, borç problemlerinden, yerel yatırımcının tabanda derinleştirilmediğinden ve dışarından gelecek paraya olan bağımlılıktan kaynaklanan sorunların krizi getirdiğini belirtiyor.
 </p>
 <p class="metin">
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/315/ekonomi/1.htm), [web.archive.org (arşiv bağlantısı)](http://web.archive.org/web/20020329150705/http://www.aksiyon.com.tr:80/2000/315/ekonomi/1.htm)
