# Aç kalınca uyanacağız

*Birol Uzunay 1997.11.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye sanayi ülkesi midir pek bilinmez ama artık tarım ülkesi olmadığı kesin.
  </font>
 </div>
 <div id="newsText">
  <font class="detail-text">
   Dünyanın kendi ürünleriyle kendini besleyen birkaç ülkesinden birisi olan Türkiye, son yıllarda temel gıdaları bile dışarıdan ithal ediyor; dünyaca ünlü ürünlerinin de ihracatında zorlanıyor. Problem çıkarmayan ve oy deposu olarak görülen çiftçiler bile tarıma vurulan darbelere tahammül edemediklerinden yakında meydanlara inmeye hazırlanıyorlar.
   <br/>
   <br/>
   Özellikle 1950'den sonra devlet desteğiyle hızla büyüyen Türk tarımı, 1970'li yıllarda milli gelirin yüzde 24'ünü, toplam ihracatın üçte ikisini oluşturuyordu. Bugüne oranla buğdayda 5, pirinçte 12, tereyağında 5, peynirde 13 kat daha az ithalat yapılıyordu. 1980'lerden önce diğer kesimlere kaynak aktarılırken bugün diğer kesimlerden tarıma kaynak aktarılıyor. Milli gelir içindeki tarımın payı ise yüzde 13'lere indi. 8 milyon civarındaki çalışanıyla toplam iş istihdamının yüzde 43'ünü oluşturan tarım sektöründeki kötüye gidiş 1980'den sonra başladı. Sanayi ülkesi olma uğruna feda edilen Türk tarımının ne zaman eski haline geleceği pek bilinmiyor; çünkü son yıllarda böyle bir ifadeye pek rastlanılmadı. Bu arada Türk toplumu ithal gıdalarla beslenmeye, Türk çiftçisi kendine başka işler bulmaya başladı bile...
   <br/>
   <br/>
   İmkan var, ürün yok
   <br/>
   <br/>
   Türkiye'nin 35 bin 324 köyü, 690 bucağı, 3 milyon 966 bin tarım işletmesi, 8 milyon civarında da tarım çalışanı var. Tarım işletmelerinin ortalama büyüklüğü 59.1 dekar, işletme başına düşen istihdam sayısı ise 2 olarak açıklanıyor. Dünyada 20 tür ürünün üretimi yönünden ilk 10'a girebilen, ithalatı ihracatından fazla ülkeler arasında da 20. sırada yer alan Türk tarımı, son 17 yıldır yaşadığı tüm olumsuzluklara rağmen çalışan, iklim ve toprak açısından dünyanın bir çok ülkesinden daha avantajlı. Ancak Türk tarım sektörünün aldığı ürün verimi son derece düşük. Örneğin Türkiye, dekar başına 182 kg buğday alırken, bu rakam Hollanda'da 807, Avrupa Birliği ülkelerinde ise 510 kg seviyesinde. Türkiye'de bin hektara 33 traktör düşerken Avrupa Birliği ülkelerinde her bin hektara 102 traktör düşüyor. Tarım sektörüyle geçinen 8 milyon kişinin yüzde 56'sı asgari geçim standardının çok altında yaşıyor. Bu dev kitlenin yüzde 14'ü ise insan yaşamı için zaruri olan 2.450 kalorilik beslenme ihtiyacını bile karşılayamıyor.
   <br/>
   <br/>
   Tarımsal üretim artış oranı 1.3 olan Türkiye'de nüfus artışı ise yüzde 2 seviyesinde. Bu dengesizliğin bozulması için Türkiye'nin önümüzdeki yıllar içerisinde üretimini en az iki katına çıkarmak zorunda; ihracat içinse üretimini 3 kat daha artırması gerekiyor. Bugün için belirli ürünler ithal ediliyor ve açlık tehlikesi önümüzdeki birkaç yıl için mümkün değil görünüyor. Ancak uzun vadede belirli ürünlerde ithalat bağımlılığının artmasıyla yerli sektör yok olmaya yüz tutacak. Gelişmiş ülkelerde tarımsal nüfus, sanayi ve hizmet sektörüne yönlerdirilirken; verimli ürün yetiştirmeden hiçbir taviz vermiyorlar ve son teknolojik metodları kullanıyorlar. Tarımsal verimin yükseltilmesi için 2530 yıllık planlar yapılıyor; ürünler daha tarladayken uzaydan fotoğrafları çekilerek yıl sonunda alınacak sonuçlar tahmin ediliyor.
   <br/>
   <br/>
   Hükümetler teşvik vermiyor; oy istiyor
   <br/>
   <br/>
   Tarım ürünlerinin arztalep değişkenliğinin düşük olması, çiftçinin pazarlık gücünün az olması, üretim periyodunun uzun olması, ürünlerin kolayca bozulabilmesinden dolayı tüm dünyada tarım sektörü devlet tarafından destekleniyor. Avrupa Birliği ülkeleri Türk malı sanayi ürünlerinin sıfır gümrükle Avrupa pazarına girmesini kabul ederken; Türk tarım ürünlerine aynı hakkı tanımıyor. Çünkü ülkelerindeki tarımı ithalat bağımlılığından koruyorlar. Suudi Arabistan'da buğday üretim maliyeti çok yüksek olmasına rağmen devlet buğday ekimini destekliyor; aynı şekilde Japonya ürettiği pirincin yüksek maliyetine rağmen ekimini ısrarla teşvik ediyor. Türkiye'de ise 1994'ten beri pirinç teşvikleri kaldırıldı, son aylarda ise çiftçinin tüm itirazlarına rağmen kredi faizleri yüzde 40'tan yüzde 120'ye kadar çıkartılıyor. Maalesef ülkemizde devletin teşvikleri daha değişik bir anlayışla işliyor. Hükümetler nüfusu çok olan ve oy kapasitesi yüksek bölgelerdeki ürünlere teşvik vermeyi tercih ediyor. Bu teşvikler son yıllarda ürün fiyatını artırıp, ihracat dengesini bozmaya, tarım sektörünün içinde dengesizliklerin oluşmasına neden oluyor.
   <br/>
   <br/>
   Daha bir yıl önce 176 bin liraya satılan fındık, önce Refahyol sonra AnasolD hükümetlerinin verdiği taban fiyatları sayesinde bu yıl 475 bin liradan satılmak isteniyor. Tabii alıcı bulabilirse... Çünkü İtalya'nın Avrupa Birliği ülkelerine satmak isteği fındığın kilosu 425 bin lira ve Türk fındığına yıllık yüzde ikiyüze yaklaşan zamlardan sonra Avrupa ülkeleri Azerbaycan ve Gürcistan pazarına yönelmek üzereler. Yıllık 718 milyon dolar döviz elde edilen fındık sektörü son iki hükümetin popülist kararlarıyla yara almış oldu. Ziraat Odaları Birliği Başkanı Faruk Yücel son hükümetin fındık politikasıyla Türkiye'nin milyonlarca dolarlık ihracat gelirinden olduğunu ve tarımda çifte standartın en bariz örneğinin uygulandığını söylereyek "Fiskobirlik, 60 bin ton fındığı 400 bin liradan alıyor, 340 bin ton fındığı da 300 bin liradan alıyor. Bu 60 bin ton fındığı en yüksek ücretle Fiskobirlik'e kim satıyor? Türkiye'de Karadeniz bölgesinden oy almak isteyen fındığa zam yapıyor. Fındığa uygulanan bu çifte standartlı fiyatları veren Fiskobirlik Hazine'den destek alıyor. Yani hükümetin oyunu tüm Türkiye olarak satın almak zorunda bırakılıyoruz" diyor.
   <br/>
   <br/>
   Yıllık üretimi 200 bin ton, tüketimi ise 40 bin ton olan zeytinyağı sektörü de devletin verdiği 'teşvikler yüzünden' büyük yaralar aldı. Destekleme fiyat politikalarının etkisiyle 280 bin liralık taban fiyatı, Avrupa piyasalarında yüksek kaldı ve Türkiye'nin ihracat yolu tıkandı. Tariş'in elinde bulunan 35 bin ton zeytinyağı üreticiye sübvansiyon yoluyla verilerek ihracat teşvik edilmek isteniyor. Ekonomiden sorumlu Devlet Bakanı Güneş Taner'in Hazine'den verilmesini istemediği 1 trilyon liralık sübvansiyon bedeli, Sanayi Bakanlığı ile Hazine ve Dış Ticaret Müsteşarlığı arasında sorun oldu. Ziraat Odaları Birlikleri Başkanı Faruk Yücel bu paranın Tariş'ten verileceğini ve böylece 1 trilyon liranın yine halktan çıkarılacağını iddia ediyor.
   <br/>
   <br/>
   Ne olacak bu işin sonu?
   <br/>
   <br/>
   1 Ocak 1998'den itibaren Türkiye Avrupa Birliği'nin tarım ve hayvancılık ürünlerine kapısını açıyor. Dünün tarım ülkesi Türkiye, bundan sonra yüzde 100 gümrük muafiyetiyle, her türlü et ürünleri, hububat, bitkisel yağlar ve her türlü sebzeyi Avrupa Birliği ülkelerinden alacak.
   <br/>
   <br/>
   Türk çiftçisini kurtarmak için kurulan ve Türkiye'nin en büyük bankası olarak bilinen Ziraat Bankası bugün borç deryasında yüzüyor. Bankanın 1997'den kalan 204 trilyon liralık zararını azaltmak için 1998'de çiftçilere verilen kredi faizleri yüzde 40'tan yüzde 120 seviyesine çıkartıldı. Kredi faizlerinin yükseltilmesiyle banka bir yıl içinde 26 trilyon lira kâr yapmayı amaçlıyor; ancak 1998'de bile bankanın zararının 400 trilyon lira olması bekleniyor. Şu an elinde tütün koçağı bulunan 600 bin kişi tütün ekse de ekmese de Ziraat Bankası'ndan 100 milyon lira kredi alabiliyor; bu kredilerin toplamı da yılda 65 trilyon lira yapıyor.
   <br/>
   <br/>
   Ziraat Odaları Birliği Başkanı Faruk Yücel, tarım girdilerinin enflasyonun çok üzerinde olduğunu ve artık çiftçinin dayanacak gücü kalmadığını belirterek "Son 3 ayda gübre fiyatları 30 bin liradan 64 bin liraya; kredi faizleri yüzde 120'ye, mazot fiyatları 40 bin liradan 90 bin liraya fırlamış. Hükümet gelecek yıl enflasyonun yüzde 50 olacağını iddia ediyor. Öyleyse benim gelecek yıl ödeyeceğim kredi faizini niçin yüzde 120'lere kadar çıkarıyor? Bu hükümet çiftçinin en büyük düşmanı oldu" diyor.
   <br/>
   <br/>
   Anasol D Hükümeti'nin kurulduğu Temmuz ayında Tarım Bakanı seçilen Mustafa Taşar, ellerinde 200 bin ton sertifikalı tohum olduğunu müjdeliyordu; ancak bu miktardaki tohumluk sadece Konya Ovası'nın ihtiyacını bile karşılamadı ve üretici taleplerine olumsuz yanıt verildi. Tarım ürünlerinin ithalatında elini çabuk tutan Tarım Bakanlığı, tohum ithalatını bugüne kadar gerçekleştiremedi ve binlerce çiftçi bugün Türkiye'nin görünmeyen mağdurları arasında. Tarım Bakanlığı'nın öncülüğünde ilk kez düzenlenen Tarım Şûrasında ise Türkiye tarımının sorunları ve bulunduğu aciz durum açıkça belirtiliyor ancak çözümün ne olacağı, çiftçilerin yaşam standardının nasıl düzeltileceği net olarak belirtilemiyor. Tarım Bakanı Mustafa Taşar bu konuda sadece "Tarımı geliştirmek için ne gerekiyorsa yapacağız. Tarım Şûrasında tarımın içinde bulunduğu sorunları tesbit edeceğiz. Bugün için çiftçiye tohumluk kredi veremeyeceğiz" diyor.
   <br/>
   <br/>
   1980 sonrası hükümetlerinin tarıma bakış zihniyeti değişmediği için buğday, pirinç, şekerpancarı, et, tereyağı, zeytinyağı, pamuk ürünlerinin açtığı ithalat kapısı daha da aralanacak gibi. Ziraat Odaları Birliği'nin önderliğinde önümüzdeki günler meydanlara inecek olan çiftçiler seslerini duyurmaya çalışacaklar; bu sesi duymak istemeyenler ise onlara muhtemelen yine aynı nakaratı savunacaklar: Türkiye bir sanayi ülkesi olacak...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3210), [web.archive.org (arşiv bağlantısı)](http://web.archive.org/web/20140820141553/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3210)
