# "Tayyip Bey'e karşı liderlik savaşı vermem"

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20040515232915im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040515232915im_/http://www.aksiyon.com.tr/resim/482/36.jpg" vspace="5"/>
  </p>
 </font>
 <font class="content">
  Melih Gökçek: “Yaşadığım sürece Tayyip Bey'in liderliğinde her zaman bu partinin bir elemanı olarak hizmet ederim. Tayyip Bey başbakan olduğu sürece başka şey düşünmemiz söz konusu değildir.”Melih Gökçek ismi sadece bir belediye başkanını değil, Türk siyasetindeki bir “vakayı” anlatıyor. Melih Gökçek sadece alt geçitleriyle, parklarıyla anılan bir belediye başkanı değil; polemikleriyle, siyasi hırsıyla ve Türkiye’nin her köşesine ulaşan yardımlarıyla siyasi bir fenomen. Üçüncü kez Ankara Büyükşehir Belediye Başkanlığı’na aday olan Melih Gökçek yine çok iddialı ve hedefini 4 dönemlik belediye başkanlığı olarak açıklıyor.
  <br>
   <br/>
  </br>
 </font>
 <p>
  <font class="content">
   Seveni kadar sevmeyeni de çok olan Melih Gökçek’e adaylık sürecini ve projelerini sorduk.
   <br/>
   <br/>
   — Melih Gökçek “potansiyel lider adayı” olduğundan “tehlikeli kişi” şeklinde tanımlanıyor. Katılıyor musunuz?
   <br/>
   <br/>
   Bakın, Tayyip Bey’e Allah uzun ömür versin, ben de yaşadığım sürece onun başbakanlığında her zaman bu partinin bir elemanı olarak hizmet ederim. Bunun aksini düşünmek mümkün değil. Tayyip Bey bizde başbakan olduğu sürece hiç başka şey düşünmemiz söz konusu değildir. 10 yıl daha belediye başkanlığı yapmaya kararlıyım. Niyetim bu. Tayyip Bey şu bir yıl içinde çok büyük işler yaptı. İnanıyorum ki Allah yardım etti. Tam birinin bir ok attığı, kafasına isabet edeceği anda ayakkabısını düzeltmek için yere eğiliyor, oktan kurtuluyor. Tayyip Bey’inki böyle bir şey. Böylesine hadiseler yaşadı Türkiye. Tayyip Bey’in her refleksi bir sıkıntıyı ortadan kaldırdı. Amacım, beş yıl sonra bir daha aday olup şu başladıklarımı temelli bitirmek. Neticede hepimiz ölüp gideceğiz, hayırla yad edilmek istiyorum.
   <br/>
   <br/>
   — Kendinizi Tayyip Erdoğan’dan sonra AKP’ye lider olarak görmüyor musunuz?
   <br/>
   <br/>
   Hayır. Sayın Erdoğan sağ olduğu sürece her zaman Tayyip Bey’in altında yer alacağım. Hiçbir şekilde partiden ayrılıp başka yerde bir siyasi hareketi başlatmam söz konusu olamaz.
   <br/>
   <br/>
   —İki dönem daha belediye başkanıyım diyorsunuz; oysa Başbakan’ın Turgut Altınok’a bir sonraki dönem için büyükşehir sözü var deniliyor.
   <br/>
   <br/>
   Bu iddia gerçek dışı. O söz Turgut Bey’e verildiyse gidin sorun ama olmadı böyle bir şey.
   <br/>
   <br/>
   — Parti teşkilatı size karşı nasıl yorum yapıyor? Seçimde yanınızda olacak mı?
   <br/>
   <br/>
   Tabii. Tamamen yanımda. Elbette 100 kişinin içinde üç beş kişi beni istemez, bu çok doğal. Ama ekseriyeti bizi destekliyor. Benim partiye geçişimde parti içinde anketler yapıldı. Gökçek partiye katılsın mı katılmasın mı diye. Bazıları benim gelmemi istemiyordu. İl merkezinde yapılan oylamada 56 arkadaşımız beni tercih etti, 17 arkadaşımız.
   <br/>
   <br/>
   — Adayların belirlenme sürecinde en önemli muammalardan biri Turgut Altınok’un mu, sizin mi aday seçileceğiniz konusuydu?
   <br/>
   <br/>
   Benim için hiç bir zaman bu konu muamma olmadı.
   <br/>
   <br/>
   — Neden? Tayyip Erdoğan, ‘aday sensin’ mi demişti?
   <br/>
   <br/>
   Hayır. Ben size bir şey diyeyim, Tayyip Bey’le hiçbir zaman başkanlık adaylığı işini görüşmedik. Anketlere baktığınız zaman ortaya çıkıyor. Arada o kadar büyük bir uçurum vardı ki, bu uçuruma rağmen partinin bir başkasını seçmesi mantıklı değildi. Anketlerde siz rakibinizi 8—10 kat katlıyorsanız, Başbakan’ın o anketlere bakmaması mümkün değil.
   <br/>
   <br/>
   —Altınok’la görüştünüz mü bu süreçte?
   <br/>
   <br/>
   Görüştüm. İlk kez size açıklıyorum. Adaylığımızı koymadan bir gün önce, bu işi kırgınlık olmadan çözmek için Turgut Bey’le bir araya geldim, hatırlı bir aracı vasıtasıyla. “İkimiz de anket sonucunu bekliyoruz. Gel bu anketi beraber yapalım. Sen 10 kişi ver, ben 10 kişi vereyim, 10 kişi de il versin, her telefonun başına üçer kişi otursun. İlçeleri nüfusları oranında, mesela Gölbaşı’ndan yüzde 1, Keçiören’den yüzde 20 oranında kişi belirleyip arayalım. Telefonun diafonu açık olsun, rastgele numaraları arayalım, seçmenin söylediğini herkes duysun. Sen çıkarsan söz veriyorum ben çekileceğim, istersen hemen imzalayayım” dedim. Önce kabul etti, “Beş bin kişiye yapalım anketi” dedi, hay hay dedim. Sonra durdu, dedi ki, “Benim arkadaşlarıma sözüm var, adaylığımı devam ettireceğim.” Ben partiyi rahatlatmak istedim, ama kabul etmedi. Toplantımız iyi dilekle bitti.
   <br/>
   <br/>
   — Kader sizi sürekli aynı makamlarda buluşturuyor. Aranızdaki gerginliğin özel bir sebebi olmalı.
   <br/>
   <br/>
   Onunla hiç bir kişisel sorunum olmadı. Ben Keçiören Belediye Başkanlığı yaptığım dönemde hep büyükşehir belediye başkanlığını hayal etmişimdir. Sonra nasip oldu geldim. Turgut Bey’in de en doğal hakkıdır. Ama o arzu kırgınlığa yol açacak suçlamalara yol vermemeli.
   <br/>
   <br/>
   “Oğlumu siyasete hazırlıyorum”
   <br/>
   <br/>
   — Galiba Keçiören’deki belediye koltuğu insanları hırslandırıyor?
   <br/>
   <br/>
   Herhalde bereket orada. Benim 21 yaşında oğlum var, öğrenci. 25 yaşına geldiğinde, Keçiören belediye başkanı olmayı kafaya koymuş. Onun için çok güzel şeyler düşünüyoruz. Oğlum babasını kullanarak siyaset yapmıyor. Kendi şahsiyetiyle, yeteneğiyle yapıyor. Çok arzulu oğlum. Şu anda Ankara’daki en büyük gençlik teşkilatına sahip. Şimdi burs veriyorlar, fakirlere hastanelere gidemeyenleri tedavi ettiriyorlar. Hazırlıyorum oğlumu.
   <br/>
   <br/>
   — AKP, Gökçek’i aday gösterdi ama elini kolunu bağlayarak aday gösterdi deniyor. Mesela, belediye meclis üyelerini siz değil parti seçecekmiş. Yine belediye bürokratlarının değişeceği, bunları partinin seçeceği söyleniyor. Doğru mu?
   <br/>
   <br/>
   Yedi sekiz aydan beri, adaylığıma karşı ciddi bir kampanya yürütenler var. Bunlar, özellikle Gökçek’in Ankara’da bir daha belediye başkanı olmasını arzu etmeyen medyadaki sol gruplar. Aleni olarak CHP’ye bağlılar. Temsilci, yazar, haber müdürü vesaireler. Bunlar sipariş veriyorlar. Bizim partinin içinde de bunlarla işbirliği yapan iki üç kişi var, isimlerini vermeyeyim. Bu tür haberler böyle üretiliyor.
   <br/>
   <br/>
   — Peki gerçekte böyle bir kısıtlama var mı size karşı?
   <br/>
   <br/>
   Tamamen benim istemediklerim mi olmuş, yoksa hepsini ben mi seçmişim; onu ilden öğrenin. Ama şu var ki, bir belediye başkanının çalışabileceği insanların olması lazım. Öyle insanlar vardır ki gelip belediye meclisinde hizipçilik yaparlar, huzursuzluk çıkarırlar. Belediye başkanı, meclis üyelerinden destek almak zorundadır. Partinin, ilin, genel merkezin, belediye başkanının istedikleri arasında denge kurmak gerekir. Önemli olan belediye başkanının birlikte çalışabileceği insanların meclise girmesidir, huzur içinde çalışacak insanlar olması önemli. Bunun gerçekleştiğine inanıyorum. Belediye meclisinde en ufak bir sıkıntım olmayacak. Herhangi bir dayatmanın olmayacağına inanıyorum. Çünkü Tayyip Bey belediye başkanıyken hep bu metodu kullanmıştır.
   <br/>
   <br/>
   — Sol birleşirse sizi zorlar, hatta yenebilir mi?
   <br/>
   <br/>
   Geçen seçimde CHP’ye oy verenlerin önemli kısmı bu seçimde bana oy verecek. Anketler böyle diyor. Bu durum bazı ilçelerde yüzde 40’a kadar çıkıyor. Çankaya’da geçen dönem CHP’ye oy verenlerin yüzde 17’si bana döndü. CHP’liler önümü kesip, ‘Başkanım ne olur televizyona çıkıp Karayalçın’la tartışma. Çünkü biz sana bu seçimde oy vermek istiyoruz ve senin televizyonda çıkıp söyleyeceğin bir söz bizi kırar, vazgeçebiliriz. Hizmetinden memnunuz” diyorlar.
   <br/>
   <br/>
   — Kendinize çok güveniyorsunuz; son anda bir seçim sürprizi sizi hayal kırıklığına uğratabilir mi?
   <br/>
   <br/>
   Bu, kısmet işidir. Özal döneminde ben Keçiören’e ikinci kez aday oldum. Ankette kesin görünüyordum ama seçimi kaybettim. Vatandaş, Özal’a kızmıştı. Biz Tayyip Bey’le 94’te belediye başkanı olduk, 95’teki genel seçimlere partiyi belediye başkanları olarak taşıyıp götürdük. Ama bugün belediye başkanları olarak partiyi taşımadık. Tayyip Bey ve ekibi Türkiye’yi bir noktaya getirdi, oyları artırdı, onlar bizi alıp buraya getirdi. Bu dönem gönlümüzden geçen, Ankara tarihindeki rekoru kıracak kadar oy almak.
   <br/>
   <br/>
   — En çok merak edilen yönünüz gelir kaynaklarınız. Değirmenin suyu nereden geliyor?
   <br/>
   <br/>
   Dualardan geliyor. Siz yoksulunuzu doyurur, yaşlınıza sahip çıkar, çocuklarınızı kollarsanız, para da gelir.
   <br/>
   <br/>
   — Yurtdışından da kaynak buluyorsunuz. Bir dönem Ali Babacan sizin yurtdışındaki para trafiğinizi yönetiyordu.
   <br/>
   <br/>
   Karayalçın tahvil satmış dışarıya. Parayı değişik yerlerde kullanmış. Borsa oyunlarıyla paranın değeri çok düşmüş. Çok büyük tahvillerin değeri kaybolmuş, beşte bir fiyatına elden çıkarılmış. Birileri o tahvillerin değerinin düşmesiyle para kazandı. Aynı şeyi ben yapsam herhalde hapiste yatıyor olurdum. Biz o zaman paramızı kurtarabilmek için Ali Babacan beyi rica ederek getirmiştik. Çok yararlı oldu.
   <br/>
   <br/>
   —Ankara’da sizin açınızdan yapılacak icraat kaldı mı?
   <br/>
   <br/>
   Beş seneye kadar 150 milyon metreküplük bir baraj elde etmemiz lazım. Bu konuda ciddi çalışmalarımız var. Kentin işsiz olan gençlerinin istihdam edilmesini sağlayacağız. Bunun için de ticaretin ve sanayiin teşviki yapılacak. Etimesgut’ta şeker fabrikası var. Buranın 1 milyon 700 bin metrekaresini fuar alanı yapacağız. Bunu TOBB yapacak. Arkada ise 2,5 milyon metrekare alan kalıyor. Oraya da her kenti sembolize eden inşaat yapacağız. Mesela, Edirne’nin Selimiyesi var. Belki birebir yapamayacağız ama mümkün olduğunca benzeteceğiz. Kentlerinin sembolünü oraya her ilin ticaret odasının kendisinin yapmasını ve mülkiyetini ona vermeyi kararlaştırdık. Yaptıkları yerde illerinin sembolü olan ürün neyse onu satacaklar.
   <br/>
   <br/>
   — Sizi sevmeyenler bile yurdun dört bir yanındaki doğal afetler karşısında gösterdiğiniz performansı takdir ediyor. Doğal afetlere özel olarak mı hazırlanıyorsunuz?
   <br/>
   <br/>
   Ankara Büyükşehir Belediyesi’nin imkanlarını sadece şehrimiz için değil bütün Türkiye için kullanıyoruz. Örneğin, Düzce depreminde ekmek gönderilecek kamyon bulunamıyordu. Hemen 250 belediye otobüsünü ayarladım ve bölgenin ekmek sorunu kalmadı. Konya’ya herkesten önce biz vardık, Bingöl’de olduğu gibi. Ekipleri disiplin içinde yetiştiriyorum ve hatayı affetmiyorum.
   <br/>
   <br/>
   — Türkiye’nin en başarılı polemikçilerinden birisiniz. Karşınıza çıkacak rakip bulmakta zorlanıyorsunuz. Özel ders aldınız mı, Allah vergisi bir yetenek mi?
   <br/>
   <br/>
   Kimseden ders almadım. Sadece bildiğimi konuşuyorum. Belgeli konuşmak polemik değil ki. Bu seçim sürecinde benimle tartışma programlarına çıkmak istiyorlar. Bunun sebebi şu: CHP’nin oy oranı aşağı düştü. Ekranda işi kavgaya çekme stratejisi hazırlıyorlar. Ne koparsak kârdır diyorlar. Bir de CHP’de bana karşı kullanılan bir metod var: Gökçek ekrana çıktığında konuşturmayacaksın, konuşturursan batarsın diyorlar. Başlıyorum anlatmaya, küt kesip lafa giriyorlar.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11217&yorum_id=1), [web.archive.org (arşiv bağlantısı)](http://web.archive.org/web/20040515232915/http://www.aksiyon.com.tr:80/detay.php?id=11217&yorum_id=1)
