# Kaynağı var kendısı yok

*Birol Uzunay 1997.07.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin enerji ihtiyacı, artan nüfus ve büyüyen sanayileşmeyle birlikte her geçen artıyor; enerji üretimi ise günbegün azalıyor.
  </font>
 </div>
 <div id="newsText">
  <font class="detail-text">
   Hidroelektrik ve termik santrallerin enerji üretimindeki yetersizliğinin farkedilmesinden sonra, gelişmiş ülkeler  yeni enerji kaynaklarına yönelerek; gelecek yüzyıllardaki enerji gereksinimlerini şimdiden sağlama yoluna gidiyorlar. Ucuz, sağlıklı, uygulanabilir ve uzun süreli yeni enerji kaynakları gelecekte sadece çağın ihtiyaçlarını karşılamayacak. Güç unsurunun belirlenmesinde enerji, en büyük rolü oynayacak.
   <br/>
   <br/>
   Türkiye'nin enerji gereksiniminin büyük kısmı termik ve hidroelektrik santrallerden sağlanıyor. Hidroelektrik potansiyelin henüz yüzde 29'u kullanılıp yeni 510 adet baraj projesi olsa da, linyit potansiyelinin de yüzde 33'ü kullanılıp 8.3 milyar tonluk linyit rezervi olsa da; yakın bir gelecekte bu enerji kaynaklarının yeterli olamayacağı kesin. Su ve linyitin dışında yüzde 7 fueloil, yüzde 14 doğalgaz enerjisi kullanılan Türkiye'de bugünün sorunu ise, toplam enerjinin yüzde 26'sını oluşturan 14 milyar kilowatsaatlik iletim ve dağıtım kayıpları oluyor. Yüzlerce trilyon liralık enerji kayıpları seyredilirken, Türkiye'nin enerji ihtiyacı da gün geçtikçe artıyor. Ekonomik İşbirliği ve Kalkınma Örgütü (OECD) üyesi 9 Avrupa ülkesi arasında  enerji toplamı ile altıncı sırada olan Türkiye, yıllık yüzde 4.6'lık tüketim artışıyla birinci sırada bulunuyor.
   <br/>
   <br/>
   Enerji, sektörel özelliği gereği elde edilmesi oldukça masraflı bir kaynak. Türkiye halen kullandığı enerji için 4.3 milyar dolar para harcıyor. Birkaç yıl sonrasının 130.4 milyar kilowatsaatlik enerji ihtiyacının karşılanabilmesi için yıllık en az 4 milyar dolarlık yatırım yapılması gerekiyor. Kamu kesimi ise bu yatırımları yapmak yerine dışarıdan enerji ithal etmeyi yeğliyor. 1970'li yıllarda ve 80'lerin başında günlük elektrik kesintilerine alışan Türkiye, Turgut Özal'la birlikte elektrik ihraç eder hale gelmişti. Ancak son yıllarda sadece Bulgaristan'dan aylık 150 milyon kilowatsaatlik enerji ithal ediyor. 1995'te yurt içindeki enerji üretimi toplam talebin ancak yüzde 42'sini karşılayabildi. 199095 yılları arasında yalnızca 4 bin MW'lik kapasite artışı sağlanabilmiş. Oysa ki sadece oluşan talep için en az 1012 MW'lik kapasite artışı yapılması gerekiyordu. Yapılan araştırmalar 2010 yılında Türkiye'de kullanılan enerjinin yüzde 60'ının dışarıdan ithal edileceği gerçeğini ortaya koyuyor.
   <br/>
   <br/>
   Dünya piyasalarında linyit, su ve petrol fiyatlarının sürekli artması, doğalgazın çok az ülkede varolması nedeniyle işlenmiş enerji fiyatları son yıllarda devamlı yükseliyor. Örneğin Amerika'da bir varil petrolün 17 dolardan 24 dolar seviyesine çıkmasından sonra evlerde kullanılan yakıtlar da yüzde 20 oranında zamlandı. Özellikle gelişmiş ülkeler gelecek yüzyıllarda 'güç' ün kimde olacağını belirleyecek olan enerji sektörüne büyük yatırımlar yapıyorlar. Bunun için de yeni enerji kaynaklarını araştırırken, nükleer gücü ve doğalgazı enerjiye dönüştürürken oldukça başarılı sonuçlar da alıyorlar. Ancak gelişmiş ülkeler, hemen her yerde uygulanabilecek, çevreyle dost, yapım maliyeti benzerlerinden daha düşük, geleceği olan kaynakları arıyor. Rüzgar gücünü ve güneş ışınlarını enerjiye dönüştürürken aldıkları başarılı sonuçların neticesinde; dünya güç dengesini kendi lehlerine çevirmek  için bu iki kaynağa yatırım yapıyorlar artık.
   <br/>
   <br/>
   Rüzgar gibi enerji!
   <br/>
   <br/>
   Türkiye'nin ise büyük şehirlerde ve sanayi bölgelerinde yıllık yüzde 20'lere varan enerji ihtiyacına rağmen gelecek yıllar için  alternatif enerji kaynaklarını işlemeye yönelik çalışması yok gibi. Doğal enerji kaynakları açısından zengin sayılan Türkiye, bir çok ülkenin gıpta ettiği bu zengin kaynakların ancak yüzde 11'ini kullanabiliyor. Turizm amaçlı hazırlanan broşürlerde Türkiye'nin çeşitli yörelerindeki yeldeğirmenleriyle Anadolu'da yaşayan uygarlıkların rüzgar gücünden nasıl enerji ürettikleri övünçle anlatılır. Ama bugün Türkiye'de, özellikle kamu kesiminin konuyla ilgili olarak yaptığı hiçbir ciddi çalışması yok. Amerika'dan Hindistan'a kadar onlarca ülke, yüzlerce rüzgar santralleriyle enerji elde ediyor. Amerikan Wordwatch Enstitüsü'nün rüzgar enerjisi hakkında hazırladığı raporlardan sonra bu enerji türüne rağbet artmaya başladı. ABD'de kullanılan 5 bin MW enerjinin yaklaşık yarısına yakın bir kısmı rüzgar enerjisinden sağlanıyor, yine ABD bu yöntemle enerji üretiminde yüzde 150 verim sağladı. Türkiye'de ise konuyla ilgili tek somut çalışmayı ANAP eski Milletvekili Naci Ekşi gerçekleştirmek istiyor. Manisa'nın Akhisar ilçesine tesis etmeyi düşündüğü santrale 14 milyon dolar yatırım yapıp, 20 yıl çalıştırmak isteyen Naci Ekşi projenin henüz başında. Temiz Enerji Vakfı'nın yaptığı çalışmalara göre ise 400 milyar kwh doğal ve 120 milyar kwh teknik rüzgar potansiyeli bulunan Türkiye'nin bu imkanı yüzde 58 oranında ithal ettiği enerji oranını büyük ölçüde düşürebilecek seviyede.
   <br/>
   <br/>
   Devletin mevcut enerji santrallerini özelleştirmenin dışında yatırım yapmadığı enerji sektörü için büyük şirketler son yıllarda gözle görülür biçimde atağa kalktılar. Rüzgar gücünü enerjiye dönüştürmeye çalışan Türk müteşebbislerinin yanısına kendi elektrik santralini yapanların sayısı da hızla artıyor. Son olarak Türk Pirelli Lastikleri, 10 dönümlük arazi üzerinde  doğalgaz, fueloil ile çalışacak santral kurmak için çalışmaları başlattı. 27.5 megawatt kurulu güce sahip olacak santral 25 milyon dolara mal olacak. Pirelli bu santralle yüzde 10 elektrik tasarrufu yapabilecek. Türkiye'de özel kesimin girişimciliğini anlatan son örnek ise Kombassan Holding'in üzerinde çalıştığı Solar Enerji Projesi oldu. Kombassan Holding bu projeyle enerji satmak yerine; bir kez alınacak sistemle insanların uzun yıllar enerjiyi ücretsiz kullanmalarını amaçlıyor.
   <br/>
   <br/>
   Solar Projesi, enerjinin umudu olabilir mi?
   <br/>
   <br/>
   Dünyanın en büyük motor üreticilerinden Cummins Inc'nin bulup geliştirdiği ve satışından büyük patent geliri beklediği Solar Projesi; şirketin maddi krize girmesi nedeniyle Kombassan Holding tarafından Aralık 1996'da satın alınarak proje laboratuvarları Alanya'ya taşınmış. Böylece Türkiye'nin son yıllarda unuttuğu enerji projesi ve yatırımı Kombassan Holding tarafından gerçekleştirilmiş oldu. Solar Projesi, gerçekleştiğinde Türkiye'nin enerji ihtiyacının büyük kısmı karşılanabilecek. Cummins Inc. şirketinden ekibiyle birlikte satın alınan proje  Alanya'da Kombassan Araştırma Geliştirme (ArGe) laboratuarında güneş ışınlarını yüzde 30 oranında enerjiye dönüştürebiliyor. Solaryum Projesi'yle güneş enerjisi elde etmeye çalışan Avrupalı firmalar ise ancak yüzde 1015 oranında bir başarı elde edebiliyorlar. 7 aylık bir sürede 7.5 KW ve 25 KW motorları ve sistemleri yapabilen tesislerde pek yakında faaliyete geçmesi beklenen  60 KW ve 100 KW sistemleri için çalışmalar yapılıyor.
   <br/>
   <br/>
   Solar enerjinin işleme biçimi olan çanak/stirling teknolojisi üzerindeki çalışmalar 1960'lı yıllarda başladı ve son 10 yıl içerisinde büyük ivme kazandı. 1980'li yıllarda ise NASA konuyla ilgili çalışmaları başlattı. Sistemin benzerlerinden farkı güneş ışınlarını enerjiye daha çok dönüştürmesinin yanısıra tesislerin kurulduğu alanın küçük olması, sistemin satın alınabilmesi ve enerjisinin diğer bölgelere daha kolay iletilebilmesi olarak gösteriliyor. Sistemin çalışma biçimi hakkında proje sorumlusu Prof. Dr Isoroku Kubo, "Solar çanağı güneşi izlemek için 2 eksende hareket edip; güneşin dünyanın herhangi bir yerindeki konumunu hesaplayarak enerjisini toplar. Sistemin mikro bilgisayarı da pek çok işlemi kontrol ediyor. Serbest pistonlu stirling motoru ise sistemin güvenilirliğini artırıyor" diyor.
   <br/>
   <br/>
   Solar enerjisinin en büyük hammaddesi güneş ışınları olduğu için bu özellik bazı yörelerde sorun olabiliyor. Kombassan Holding, projenin Türkiye'de Akdeniz ve Güneydoğu Anadolu Bölgesi'nde kurulabileceğini ve buralarda kurulacak tesislerden diğer bölgelere dağıtılacağını belirtiyor. Denizcilik, sulama, demir yolları, elektrik, komünikasyon, petrol kuyuları gibi geniş bir kullanım alanı olan solar enerji sistemlerinin bir diğer dezavantajı ise depolama sisteminin düşük olması olarak gösteriliyor. Prof. Dr. Isoroku Kubo gündüz ışığında elde edilen enerjinin geceleri de kullanılmasının şu anki sisteme göre mümkün olduğunu ancak daha fazla süreli depolamanın çevreye zarar verebileceği için kullanılmadığını söylüyor.
   <br/>
   <br/>
   Kombassan Holding bu projenin sonunda güneş enerjisini yüzde 60 oranında enerjiye dönüştürerek geliştirdiği ürünü tüm dünyaya pazarlamak istiyor. Solar Projesini'nin koordinatörü Adnan Şahin, herkesin enerji ihtiyacı kadar stirling çanaklardan alarak ücretsiz ve sürekli enerjiye sahip olabileceğini belirterek "Şu an 35 yetişmiş elemanımız proje üzerinde çalışıyor, çok yakında bu sayı 70'e çıkacak.  Biz enerji satmak yerine insanların ömür boyu kullanacakları enerji sistemini satacağız. Şu an herhangi bir satış yapmamamıza rağmen özellikle seracılardan büyük talep var" diyor. Sistemin Türkiye'deki benzerlerinden en büyük farkını ise Prof. Dr Isoroku Kubo "Türkiye'de sayısı çok az da olsa bulunan yurt dışından ihraç edilmiş Panel Sistemlerden 25 KW enerji elde etmek için 1500 metrekare alan gerekiyor, bizim sistemimizde ise 150 metrekare alan yeterli" diyerek açıklıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2789-kaynagi-var-kendisi-yok.html), [web.archive.org (arşiv bağlantısı)](http://web.archive.org/web/20140507055406/http://www.aksiyon.com.tr:80/aksiyon/haber-2789-kaynagi-var-kendisi-yok.html)
