# Heykelın önünde beklıyorum

*Birol Uzunay 2003.04.14*

<div>
 <p>
  <font>
   İnsan yalnız doğuyor ve yalnız ölüyor; ancak sadece bekleyeni olanlar kendisini yalnız hissetmiyor. Bekletenin “geliyor...” olması yaşama anlam katıyor, bedbin ruhları canlandırıyor.
   <br/>
   <br/>
   Yaşanılan anların aynileştiği, ilişkilerin tekrara başladığı bir döneme inat, insanlar bekleme heyecanıyla yaşama sarılıyor ve “beklenilen” hiç eksilmiyor. Bazen birkaç dakika bazen de bir ömür süren bekleme anlarının Ankara için ise ayrı bir önemi var; çünkü başkentin diğer şehirlerden farklı olarak üç büyük bekleme mekanı var.
   <br>
    <br>
     Ankaralılar sözleşmişçesine ‘Kızılay Gima’, ‘YKM’ ve ‘Ulus Heykel’in önünde buluşuyor ve tarifi zor yapılan bekleme heyecanını birlikte yaşıyorlar. Günün hemen her anında duyulan üzüntülerden, hissedilen yalnızlıklardan kurtulma ümidiyle yüzlerce kişi dolduruyor bu mekanları.
     <br>
      <br>
       İnsan yalnız doğuyor ve yalnız ölüyor; ancak sadece bekleyeni olanlar kendisini yalnız hissetmiyor. Bekletenin “geliyor...” olması yaşama anlam katıyor, bedbin ruhları canlandırıyor. Beklemek ve bekletilmek yaşamı heyecanlandırsa da çoğu zaman hayatın en acı anları oluyor. Beklemenin iki aktörü var: Bekleyen ve bekleten. Ne hazindir ki bu iki aktörün çekişmesiyle başlıyor acılar ve beklemenin bütün sorumluluğu “bekletende de” olsa acıyı “bekleyen” çekiyor. Güneşin hafif hafif gülümsediği bir nisan gününde “bekleyenleri” bekledik ve onların ruh halini anlamaya çalıştık.
       <br>
        <br>
         “Çok beklettim mi”den az önce
         <br/>
         <br/>
         Bekleme halinin en kısa tanımı “içildikçe susatan deniz suyu” olmalı. Hayat içinde katedilen mesafelerin en geçmezi herhalde bekleme anları olmalı; çünkü an beklemekle bitmiyor ve kararlaştırılan saat yaklaştıkça beklemeye olan tahammül sona eriyor. Ve beklenen her an ‘bekleyenin’ bir parçasını alıp götürüyor. Bekleyenler, tünelin ucunda görünen ışığı aydınlık olarak görüyorlar; bekleyeni gelmeyenlerse hızla yaklaşan ışığın kendilerini ezecek tren olduklarını anlıyorlar ve herşey bitmiş oluyor. Ama yine de insanlar bekliyor! Mutlu olmayı düşlemek ve yalnızlığı paylaşmak için galiba beklemek de gerekiyor. Ankara’nın bekleyenleri, bekleme mekanının özelliğine göre ayrılıyor.
         <br/>
         <br/>
         Kızılay Gima önünde bekleyenler daha çok öğrenciler ve orta yaşlılardan oluşuyor. Gün boyu binlerce kişiyi ağırlayan ‘Gima önü’ne sadece yüz metre uzaklıkta bulunan YKM’nin bekleme müşterileri ise tamamıyla gençler. Kaldıkları yurtlardan, ders gördükleri anfilerden çıkan gençler için YKM’nin çarpık kaldırımlarının ayrı bir önemi olmalı. Ulus heykel önünde bekleyenler ise Ankara’ya yeni gelen taşralılar oluyor. Fakir pazarlarının sıkça rastlandığı Ulus’ta buluşanlar, daha çok hasret gidermeyi ya da ticari iş görüşmesi yapmayı amaçlıyorlar. Ulus’un kasvetli havası, romantik buluşmaları Kızılay meydanına yönlendiriyor.
         <br/>
         <br/>
         Bekleyen kişiler genellikle yalnız ve çevreye duyarsız oluyor. Kendileriyle birlikte bekleyen yüzlerce kişiye indirilen perdeler arkasında zihinler geçmişe, bekletenle olan ilişkilere uzanır. Bazen mutlu bir tebessüm bazen de bir çift gözyaşı olarak kendini gösteriyor ‘beklenenle’ olan anılar...
         <br/>
         <br/>
         Şehrin her objesinde ‘beklenen’ görülür ve defalarca bakılan tabelalar bir müddet sonra eziyete dönüşür. Şehrin insana uzak görüntüleri bekleyenin yabancılığını artırır. Bekleyen bu yabancılık içinde kendisiyle bir kez daha yüzleşir. Topuklar hızla yere vurulur, cep telefonları sık sık kullanılır ve Ankara’ya sembol olmuş bekleme mekanlarında hep aynı nakarat duyulur: “Çok beklettim mi?”
         <br/>
         <br/>
         Beklemek acıyla yoğruluyor ve
         <br/>
         <br/>
         zihinler sorgulamaya başlıyor
         <br/>
         <br/>
         Her bekleme bir umut olsa da; bu umuda giden süreler acıyla geçer. Bekleme anlarında zaman çoğalır ve acılar depreşir. Beklenilen hakkında duyulan “gelir mi?” sorusuyla birlikte başlar şüpheler. Geçen her dakika beyne inen bir balyoz etkisi yaparken zift gibi karanlık düşünceler de tek tek belirmeye başlar beddua dolu gözlerde. Akla bir kere kuşku düşmüştür; ne taksilerin çığırtkanlığı, ne de saçları şampuan kokulu, güneş gözlüklü bekleyenlerin bir hükmü vardır. “Nisanın ışıltılı güneşi yok burada. Ben birim, kimse ben değil. Neden bu kadar acımasız insanlar?” gibi cümleleri kesik kesik tekrar eden “bekleyen”, düşüncelerini daha fazla taşıyamaz ve çaresiz düşünceler, omuza düşen bir saç oluverirler.
         <br/>
         <br/>
         Bir ihanet psikozuna girip; kalbi kaplıyor bütün kötü düşünceler... Kalp uyuşuyor ve geçen her an heyecanı daha da artırıyor. Ve nihayet umutlar bitiyor; zihindeki yorgunluğu omuzlar da taşıyamıyor ve nihayet “beklenilenin” gelmeceği kesinleşiyor. Heyecanla başlayıp, hüzünle biten bu seremoni; dingin yüreklerin, tedirgin adımlara dönüşmesiyle son buluyor. Ve Ankara’nın bekleme mekanları bir yitik aşka daha sahne oluyor.
         <br/>
         <br/>
         Yüzlere kan geliyor ve etrafa taze çimen kokusu yayılıyor
         <br/>
         <br/>
         Herkes behemehal “beklenen” olmak ister; ama her bekleyen acı çekecek diye bir kural da yok. Kalabalıklar içinde kanı donduran sessizliği yaşayıp, bekletenine zamanında kavuşanlar da var. Yüzlerce kişiyi barındıran bir bekleme mekanında, uzaklardan, karşı kaldırımdan gelen; havayı, kalabalığı, yüksek sesle telefon görüşmesi yapan görgüsüzü ve önemlisi “gelir mi?” sorusunu unutturmuştur. Bakışlardaki mahmurluk kalkar, yanaklara kan gelir ve yüzde birkaç dakika boyunca gülümseme hiç eksik olmaz. Taze çimen kokusuna kavuşan toprak tazeliğindedir ruhlar... Her buluşma yeni bir hayattır, her yeni hayat, yaşanılan hayatı uzatır.
         <br/>
         <br/>
         Münzevi bekleyişin ardından çocukça bir neşeyle uzaklaşan “bekleyen”in zihninde sadece küçük bir soru vardır: “Sinirinden alt dudağını şişiren genç erkek az önce buradaydı, şimdi yok. Acaba beklediğiyle mutlu olabilir mi?” Eski Türk filmlerinde görülen “elimde kırmızı karanfil olacak, beni tanırsın” repliği 2003 Ankarasında geçerliliğini koruyor. Bazen ortak arkadaşların bazen de internetin nimetiyle Ankara’nın klasik bir bulaşma mekanında sözleşenler için bir sokak çiçekçisinden alınacak buket en belirgin “tanımlılık” işareti olmalı. Beklenenin nasıl birisi olacağına dair kurulan düşünce helezonları zamanı hızlı sarıyor ve vitrinler bozulan saçları düzeltmek için iyi birer ayna oluyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 267 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11684), [web.archive.org (arşiv bağlantısı)](http://web.archive.org/web/20070505084102/http://www.aksiyon.com.tr:80/yazdir.php?id=11684)
