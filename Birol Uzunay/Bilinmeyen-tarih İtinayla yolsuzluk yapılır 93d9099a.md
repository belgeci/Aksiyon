# İtinayla yolsuzluk yapılır

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050119204714im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119204714im_/http://www.aksiyon.com.tr/resim/450/28.jpg" vspace="5"/>
  </p>
 </font>
 <font class="content">
  Yolsuzlukları Araştırma Komisyonu üyelerine göre vergi kaçıran, kaçak tüketim maddeleri kullanan, devleti kazanç kapısı olarak gören ve biran önce zengin olmak isteyen bir toplumda yolsuzlukla mücadele edilemez! Bugünün en büyük gündemi Yolsuzlukları Araştırma Komisyonu"un basına sızdırdığı belgeler...
 </font>
 <br/>
 <p>
  <font class="content">
   Hemen her gün yüce divana gidecek, hakkında soruşturma dosyası açılacak kişilerin isimlerini duyuyoruz. Başbakan Tayyip Erdoğan her konuşmasında "yolsuzluk bombalarından" bahsediyor. Yolsuzlukları açığa çıkarmak için duyulan bu heyecan takdire şayan ancak Türkiye gerçekleri çok daha farklı. Yolsuzluk hemen herkese bulaşmış durumda. Yolsuzlukları yapanlar arasındaki tek fark; yapılan işin büyüklüğü. Bu yüzden gazete sayfalarını kaplayan yolsuzluk haberleri halk nezdinde hiç heyecan uyandırmıyor. Duyarlılığını kaybetmiş bir toplumda, topyekün halk desteğini alamamış bir hükümetin, yolsuzluklarla mücadelede ne derece başarılı olacağı tam bir muamma...
   <br>
    <br>
     Hayatının son 6 ayını yolsuzluk dosyaları içinde geçiren ve uykusunda yolsuzluğa karışan isimleri sayıklamamak için özel bir odada uyumaya başlayan komisyon üyesi bir milletvekilinin tesbitleri çok acı: "Ne yaparsak yapalım yolsuzlukları engellemeyemeyeceğiz; çünkü halk yolsuzluğa bulaştırılmış. Siz hiç komisyon raporunu merakla bekleyen halktan kişiler gördünüz mü?"
     <br>
      <br>
       Dağ fare doğurur mu?
       <br/>
       <br/>
       Önümüzdeki hafta aylardır beklenen rapor açıklanacak ve yolsuzluğa bulaşmış kişilerin isimleri deşifre edilecek. Ancak bu isimler ceza alacaklar mı ve yolsuzluk sisteminin önüne nasıl geçilecek sorularını kimse cevaplayamıyor. Yolsuzlukla mücadele uzun bir yolculuk gerektiriyor; raporu açıklayacak komisyonun ve Meclisin yolsuzluk yapanlar üzerinde hiçbir yaptırım güçü yok. Komisyonlar ancak suç duyurusunda bulunabiliyor. Yüce divan sisteminin işletilmesinde ise anahtar rolü Anayasa Mahkemesi oynuyor. Bugünün Türkiyesinde en medyatik kişiler Yolsuzlukları Araştırma Komisyonu"nda yer alan milletvekilleri olsa da; geçmişte bu komisyonların pek işe yaramadığı açık. Son 20 yılda, soruşturma açılması amacıyla Meclis"e 102 önerge verildi. Bunlardan 73"ü, yolsuzluk ve usulsüzlük iddialarını içerdi ve tam 70 bakan suçlandı. Önergelerden 48"i kabul edilerek soruşturma komisyonu kuruldu. Dağ fare doğurdu ve sadece 2 önerge için Yüce Divan kararı verildi. Yargılanan üç bakandan da yalnızca biri ceza aldı.
       <br/>
       <br/>
       Komisyonlar yolsuzluk aklıyor!
       <br/>
       <br/>
       Doğrudan yaptırım gücü olmaması nedeniyle Meclis komisyonları geçmişte siyasal kavgalarda silah olarak kullanıldı. Mesut Yılmaz ile Tansu Çiller"in birbirlerine yönelttikleri "hırsız" suçlamalarından sonra anlaşıp karşılıklı olarak birbirilerini aklamaları hâlâ hafızalarımızda.
       <br/>
       <br/>
       12 Eylül sonrası 1983"te açılan ilk Mecliste son 10 yılın 200 yolsuzluk dosyası gündeme geldi ama "bombalar patlayacak" söylemlerinin boşa çıkacağı kısa sürede anlaşıldı. Eski Devlet Bakanı İsmail Özdağlar, bu dönemin yolsuzluktan dolayı hapis cezası alan tek kişisi oldu. Türkiye, 1990"larda ise Demirel"in iddialı demeçleriyle karşılaştı. 1991"de başbakan olan Süleyman Demirel yolsuzlukların üstüne gitmek için devlet bakanlığı kurdu ve Orhan Kilercioğlu"nu Türkiye"yi temizlemek için görevlendirdi. Meclis"e tam 25 soruşturma önergesi veren Demirel Hükümeti, bu önergelerden sadece bir tane yüce divan çıkartabildi. ANAP"lı eski bakanlar Safa Giray ile Cengiz Altınkaya, otoyol ihalelerinde yolsuzluk yaptıkları gerekçesiyle yüce divanda yargılandılar ve bir Türkiye klasiği olarak beraat ettiler!
       <br/>
       <br/>
       DYP eski lideri Tansu Çiller hakkındaki TOFAŞ soruşturmasına ANAP"ın destek vermesi, ANAP-DYP koalisyonunu bitirmişti. Refahyol hükümetinin kurulması için DYP hakkında yolsuzluk dosyalarını temizleyen Refah Partisi, Meclisin birkez daha yolsuzluklarla olan mücadelesinde yenilmesini sağlamıştı.
       <br/>
       <br/>
       1997 sonrasında 46 soruşturma önergesinin 23"ü kabul edildi ve komisyonlar kuruldu. Ancak sonuç tam bir hüsran oldu; tek bir komisyon bile çalışmalarını tamamlayamadı. ANAP ve DYP, kendi liderlerinin mal varlıkları ile ilgili komisyonları beklettiler ve yolsuzluk komisyonlarını lağvetmede anlaşmış oldular.
       <br/>
       <br/>
       1999 seçimlerinden sonra kurulan Mecliste tam 17 soruşturma komisyonu kuruldu. İki komisyonda SEKA arazisinin Ford Firması"na verilmesindeki usülsüzlüğü nedeniyle Mesut Yılmaz ve Karadeniz Otoyolu"yla ilgili olarak ise ANAP"lı Bakan Yaşar Topçu için yargılama istendi. Meclisteki oylamalar liderleri ve bakanları koruma yönünde sonuçlandı ve yolsuzlukları yapanlar yine galip geldiler.
       <br/>
       <br/>
       "Halk yolsuzluklara bulaştırıldı"
       <br/>
       <br/>
       Acaba niçin yolsuzlukların üstüne gidilemiyor? Bu soruyu Meclis Yolsuzlukları Araştırma Komisyonu üyelerine sorduk. Aldığımız cevaplar arasında en ilginci "Halkın yolsuzluklara ortak edilmesi" oldu. Her fırsatta basına demeç veren komisyon üyeleri halkın yolsuzluklarla olan ilgisini konuşurken isimlerinin anılmasını istemiyorlar. Komisyon üyelerine göre vergi kaçıran, kaçak tüketim maddeleri kullanan, devleti kazanç kapısı olarak gören ve biran önce zengin olmak isteyen bir toplumda yolsuzlukla mücadele edilemez! Komisyon üyelerinin halkın yolsuzluklara ortak edilmesiyle ilgili yaptıkları tesbitleri biraz incelediğimizde karşımıza şok sonuçlar çıkıyor. Türkiye"ye getirilen kaçak petrolü yine bu ülkenin insanları kullanıyor ve bu kaçak petrolün yıllık cirosunun 4 milyar dolar seviyesinde olduğu belirtiliyor. 70 milyonluk ülkede sadece 3.5 milyon kişi vergi mükellefi. Her 5 kişiden birisi elektriğini kaçak olarak kullanıyor ve sınır illerinde "1 kilo toz bir otobüs" formülü meşru görülüyor. Güvensizliğin had safhada yaşandığı Türkiye"de her ay ortalama 80-100 bin adet çek karşılıksız çıkıyor.
       <br/>
       <br/>
       Devlet, vatandaşlarına kestiği cezaların ancak yüzde 45"ini tahsil edebiliyor. Kitabı korsanından okuyan, çayı kaçağından içen, alışveriş fişi almayı zul gören, trafik cezasını küçük bir bahşişle kapatmak isteyen bir toplumun yolsuzluk çalışmalarına destek vermesi çok zor.
       <br/>
       <br/>
       Yolsuzluk dosyaları uzman bulamıyor
       <br/>
       <br/>
       Yolsuzlukları Araştırma Komisyonu"nun iddialı raporları hukuki sonuç doğurup, geçmiş dönemde yolsuzluk yapanlar cezalandırılmazsa Türkiye büyük bir sosyal kaosun içine girecek. Zaten duyarlılığını yitirmiş olan toplum, yolsuzlukla mücadele yapılamayacağına birkez daha inanacak ve yolsuzluğun meşrulaşması daha da hızlanacak.
       <br/>
       <br/>
       Geçmişte bu işte başarısız olan Meclis Araştırma Komisyonlarına göre bugünkü komisyonun avantajı Meclisin sadece iki partiden oluşması ve bu partilerin yolsuzluğa karışan partilerle doğrudan ortaklıklarının olmaması. Komisyona danışmanlık yapan ve Bankekspres, İnterbank, Beyaz Enerji soruşturmalarında aktif rol oynayan Avukat Selim Sarıibrahimoğlu, yolsuzluğun hukuk sistemiyle çözülebileceğini belirterek, komisyon çalışmalarının ancak tarihe bir not düşme şeklinde yararlı olacağını iddia ediyor: "Meclis komisyonlarının hukuki bir yaptırımı yok; ancak kamuoyuna kimin neler yaptığını bildirmesi açısından yararlı sonuçları olabilir. Geleceğin tarihi kimin ne olduğu öğrenecek."
       <br/>
       <br/>
       Meclis Yolsuzlukları Araştırma Komisyonu"nu bekleyen en önemli tehlikelerden biri de, incelenen yolsuzluk dosyalarının çoğuna, mahkemeler tarafından beraat kararı verilmesi. Özellikle enerji yolsuzluklarını ortaya çıkartacak ve ispatlayacak uzman sayısının az olması da bir diğer problem. Herkesin dilden dile konuştuğu Mavi Akım Projesi"nin teknik ayrıntıları hâlâ çözülmedi. Enerji Bakanı Hilmi Güler"in komisyonda ifade verirken birçok soruya "bilmiyorum" demesi bunun en önemli ispatı. BDDK faaliyetlerinin incelenmesi de arapsaçına döndü.
       <br/>
       <br/>
       Beyaz Enerji Operasyonu"nu yürüten ve yasa değişikliği yapılarak görevinden alınan emekli Savcı Talat Şalk"ın tesbitleri ise bir hayli ilginç: "Benim önüme öyle dosyalar geldi ki teknik olarak bu dosyalardaki suç unsurlarını ispatlamam mümkün değil. Uzmanlardan yardım istedim; ancak hukuk sistemimize göre uzmanlarla yürütülen davalardan istenilen sonuçlar zor alınıyor. Yolsuzlukta adı geçen bakanlar bile bu yolsuzluğu nasıl yaptıklarını bilmiyorlardır; uzmanlara yolsuzluklar havale ediliyor ve mahkeme safhasına kadar piyasada yapılan yolsuzluğu çözecek uzman bulunamıyor."
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2805&yorum_id=1), [web.archive.org (arşiv bağlantısı)](http://web.archive.org/web/20050119204714/http://www.aksiyon.com.tr:80/detay.php?id=2805&yorum_id=1)
