# ''Fakir çocuğuyuz, fakiri anlarız''

*Birol Uzunay 2004.04.19*

<div>
 <p>
  <font>
   Türk fakiri ilginç özellikler taşıyor. Yandım, bittim çığlıkları atan fakirlerin küçük bir yardımla geleceğe olan güven duyguları artıyor. Türk fakirine "mutluyum" dedirtmeyi  başaran Devlet Bakanı Beşir Atalay, başarının 1 katrilyonluk yardımlarda değil, "biz sizin yanınızdayız"  imajında olduğunu söylüyor.
   <br/>
   <br/>
   Çok değil iki yıl önce, dünyanın en mutsuz toplumu olduğumuz ortaya çıkınca, araştırmayı yapan uluslararası şirkete tepkiler artmış ve Türklerin mutlulukta Çin ve Afrika ülkelerini geçebileceği iddia edilmişti. Bugünkü mutluluk endeksimiz ise çok şaşırtıcı sonuçlar içeriyor. Devlet İstatistik Enstitüsü"nün yaptığı araştırmalara göre Türk halkı, özellikle de ev hanımları çok mutluymuş!
   <br>
    <br>
     İki yıl içinde Türkiye ne petrol zengini olabildi ne de gelişmiş ülkelere topyekün iltica hakkını kazandı. Yaşam Memnuniyeti Araştırması"na göre mutluluğun tek bir sebebi var: Acil ihtiyaçların kısmen dahi olsa karşılanması.
     <br>
      <br>
       Resmi rakamlara göre Türkiye"de 18.4 milyon yoksulluk, 1 milyon kişi de açlık sınırında yaşıyor. Bu dev kitlenin bir nebze mutlu olabilmesindeki temel neden hükümetin uyguladığı sosyal yardımlar...
       <br>
        <br>
         2003 yılında isteyen her aileye kömür, giyim ve erzak verildi; çocuklar okul kitaplarını parasız aldı; her öğrenciye burs verildi ve tam 800 trilyon lira fakirlerin emrine ihdas edildi. Küçük bir devlet yardımıyla toplumun tamamen mutluluğa kavuşması elbette ki beklenemez ancak gelecekten umutlu olma hissi insanlara "mutluyum" dedirtiyor.
         <br/>
         <br/>
         Dünyanın en mutsuz toplumunun hangi sihirli güçle "mutlu" olabildiğini hükümetin "fakir babası" Beşir Atalay"a sorduk. Hükümetin sosyal yardımlardan sorumlu bakanı Beşir Atalay, Türk toplumundaki bugünkü mutluluğun sebebini 1 katrilyon liralık yardımlara değil, topluma verdikleri güven duygusuna bağlıyor. Aynı zamanda hukuk sosyolojinde profesör olan Beşir Atalay, Türk fakirinin portresini çizerken ilginç bir tespitte bulunuyor: "Fakirimiz gelecekten umutlu olunca daha az yardım istiyor!"
         <br/>
         <br/>
         10 bin dolarlık mutluluk nasıl sağlandı?
         <br/>
         <br/>
         DİE"nin son verilerine göre Türkiye"nin yüzde 27"si yoksulluk sınırının altında ve 136 bin kişi günlük 1 dolardan az gelirle yaşıyor. Bu iç karartıcı sonuçlara rağmen, "2004 yılı çok iyi geçecek" diyenlerin oranı ise yüzde 46. Yine "kendi geleceğimden umutluyum" diyenlerin oranı yüzde 61 olarak açıklanıyor. Bu rakamlar 3 bin dolarlık gelire değil, 10 bin dolarlık milli gelire sahip toplumların cevapları olarak yorumlanıyor. Peki ne oldu da Türk halkı fazladan 7 bin dolarlık bir mutluluğu yaşıyor?
         <br/>
         <br/>
         Cevabı yine Mutlu Yaşam İstatistikleri veriyor: Vali ve kaymakamlıklardan yardım alanların oranı yüzde 16.2. Belediyelerden yardım alanların oranı ise yüzde 8.8. Türkiye nüfusunun yüzde 25"i devletten yardım alıyor! Yardım alan hanelerin yüzde 40"ını 250 milyon - 500 milyon grubundakiler oluşturuyor.
         <br/>
         <br/>
         Her dört kişiden birine yardım yapmanın maliyeti ise 2003 yılında 800 trilyon, 2004"te ise tam 1 katrilyon liralık bir bütçe demekti. Kabinenin en büyük bütçeli bakanlarından biri olan Beşir Atalay, yaptıkları yardımların temel felsefesini sorduğumuzda şu cevabı veriyor: "İktidar olduğumuzda karşılaştığımız karamsarlığı anlatmamız mümkün değil. Öyle ki, "enkaz devraldık" bile diyemiyorduk, halk daha da umutsuz olmasın diye. Yardım için fonlarda toplanan paraların binalara, bankalara aktarıldığını öğrenince hemen bunu iptal ettirdik. Toplanan para fakirin hakkıydı, fakire verilmeliydi. Sosyal ve ekonomik politikaları birbirinden ayırmayarak fakirlere daha çabuk ulaştık. Bakanlık ayırt etmeksizin fakirlere ulaşıyoruz. Örneğin, Sağlık Bakanlığı bir yardım yaparken, Milli Eğitim Bakanlığı başka bir kampanya düzenliyor."
         <br/>
         <br/>
         Parti programlarında ve mitinglerinde sürekli "fakir, fukara, garip guraba" tanımlamasını kullanan Tayyip Erdoğan"ın bugün başbakan olduktan sonra fakirler için neler yaptığını sorduğumuzda ise Devlet Bakanı Beşir Atalay"dan net bir karşılık aldık: "Başbakanımızın fakirlere duyarlılığı çok fazla. Bütün bakanlıklar fakirler için çalışıyor. Ayrıca başbakanımız kendisi proje üretip bize uygulatıyor. Örneğin her aileye bir ton kömür projesi bizzat başbakanımızın eseridir. Daha önceki hükümetler Sosyal Yardımlaşma Fonu"nda biriken paraları genel bütçeye aktarıyorlardı. Başbakanımız ise genel bütçeden 480 trilyon lirayı yardımlara aktardı. Daha da önemlisi bütçede tek kuruş para kalmayacak, hepsi fakirlere dağıtılacak, sistemiyle çalışıyoruz. Bütçesinde para tutana soruşturma açıyoruz".
         <br/>
         <br/>
         Beşir Atalay tüm bakanlıkların sosyal yardım projeleri uyguladıklarını, kendi bakanlığının ise koordinatörlük yaptığını belirterek ilginç örnekler veriyor: "Geçtiğimiz yıl Sağlık Bakanlığı yaklaşık 3 milyon kişiye 211 trilyon liralık yardım yaptı. Yeşil kartı olmayanların sağlık giderlerini bizim bakanlığımız karşılıyor. Yine ücretsiz kitap dağıtan Milli Eğitim Bakanlığı yeni uygulamasıyla, çocuğunu okula gönderen annelere, sağlık bakanlığı da çocuklarını sağlık kuruluşuna getiren annelere para yardımı yapıyor. Bu amaç için bugüne kadar 83 bin çocuk eğitim, 34 bin çocuk da sağlık yardımı aldı."
         <br/>
         <br/>
         Toplumun mutlu olabilmesi için her şeyden önce temel eğitim giderlerini karşılayabilmesi gerekiyor. Türkiye"deki eğitim sistemi hâlâ tartışılıyor; ancak son dönemde okul öncesi 1 milyon öğrenciye dağıtılan para, gıda ve sağlık yardımlarının toplamı 142.5 trilyon liraya ulaşınca mutluluk bir nebze olsun arttı. Milli Eğitime yapılan yardımlar bununla da sınırlı değil. Kırtasiye ve öğle yemekleri için Sosyal Yardımlaşma ve Dayanışma Fonu geçen yıl 75 trilyon lira yardım yaptı.
         <br/>
         <br/>
         Yardımlar projelere kaydırılacak
         <br/>
         <br/>
         Devlet Bakanı Beşir Atalay, geçtiğimiz yıl Kurban Bayramı"nda 19 trilyon, Ramazan Bayramında ise 25 trilyon lira yardım yaptıklarını belirterek "Tam 1 milyon 100 bin aileye 682 bin ton kömür yardımı yaptık. Bu yardımın sonunda elimizde yaklaşık 200 bin ton kömür bile kaldı. Hem yerli kömürümüzü değerlendirdik hem de kış aylarının fakir vatandaşlarımız için eziyet olmasını engelledik" diyor.
         <br/>
         <br/>
         Atalay"a halka her yıl katrilyonlarca yardım yapmanın kitleleri tembelliğe ve bedavacılığa alıştırabileceğini hatırlattığımızda ise şu cevabı alıyoruz: "Evet, özellikle Yeşil Kart uygulamasında bu tür bir durum oldu. 12 milyon yeşil kartlı  var. Bu rakamın çok abartıldığı ortada. Ancak insanımız bezmiş, yorulmuş ve fakirlikten bıkmış. Böyle bir toplumu her şeyden önce ayağa kaldırmak gerekiyor. Üç beş istismarcı için bir toplumu feda edemezsiniz. Her halükârda yardım alan insan mahcup oluyor; bu yüzden ben yardım alanların dürüst olduğuna inanmak istiyorum. Bakanlığa başladığım ilk 6 ay önümü keserlerdi, bakanlık binasına yardım almak için hücum ederlerdi. Bugün ise bu tür olaylar azaldı. İnşaallah birkaç yıl sonra kısıtlı sayıda yardıma ihtiyacı olan insana ulaşacağız."
         <br/>
         <br/>
         Sosyal yardımların önümüzdeki dönem artıp artmayacağını sorduğumuzda ise Bakan Atalay, yardımların koordinasyonunun ilginç biçimde işlediğini belirterek, "Bizim dönemimizde enflasyon ve döviz düştü, bu durum fakirlerimiz için büyük nimet; çünkü fiyatlar sabit kaldı. Elektrik ve doğalgaz fiyatlarının sabitlenmesi ise fakirlere yapılabilecek en büyük yardımdır. İnsanlara sadece para vererek değil, imkanları düzelterek yardım yapmak gerekiyor" diyor.
         <br/>
         <br/>
         Bilinen bir ilke olan "Balık yedirmek yerine balık tutmayı öğretmenin" zor olmadığını söyleyen Devlet Bakanı Atalay, önümüzdeki dönemden itibaren yardımları proje bazlı vereceklerini belirtiyor; "Şimdilik 9 trilyon liralık bir yardımı projelere verdik. Kırsal kesimde yaşayanlar için kooperatiflere 14 trilyon lira yardım yaptık. 2004 yılında bu alandaki yardımlarımız yaklaşık 15 kat bile artabilir. Özellikle meslek edinme ve tarım projelerine önümüzdeki dönemden itibaren yardımlarımız artacak ve insanımız yardım alan değil yardım yapan konuma gelecektir."
         <br/>
         <br/>
         Üniversite bursları birleştirilerek
         <br/>
         <br/>
         her öğrenciye burs verildi
         <br/>
         <br/>
         Üniversite öğrenci bursları yakın zamana kadar Kredi Yurtlar Kurumu"nun ve Sosyal Yardımlaşma ve Dayanışmayı Teşvik Fonu"nun ayrı ayrı çalışmasıyla veriliyordu. Bütün öğrencilere burs vermeyi amaçlayan her iki kuruluş da amacına ulaşamıyordu; çünkü her iki kurumdan burs alan öğrencilerin etkisiyle on binlerce genç burs imkanından yararlanamıyordu.
         <br/>
         <br/>
         Beşir Atalay, üniversite öğrencilerinin tamamının burs alabilmesi için bu bursları birleştirdi. Bu sistem, tam 213 bin üniversite öğrencisine burs imkanı doğurdu. Diğer bir deyişle, bu yıl başvuran her üniversiteli burs imkanına kavuştu. Halen aylık 90 milyon lira olan üniversite burslarını 213 bin öğrenci alıyor. En fakirden zengine doğru oluşturulan piramitle en fakir dilimdeki öğrenciler, karşılıksız sosyal yardımlaşma bursu alırken, orta gelir düzeyindeki öğrenciler ise aldıkları bursu uzun vadede geri ödüyor. Özürlü ve şehit çocuğu olan üniversite öğrencilerinin ise aylık 100 milyon liralık bursları hemen bağlanıyor.
         <br/>
         <br/>
         FAKİRLER İÇİN AZ AĞLAMADIM
         <br/>
         <br/>
         Bakanlığı devraldığımda Türkiye"de herkesin fakirlikten yana bir derdi vardı. Ancak bir sosyolog olarak baktığımda Türkiye"nin daha çok moral problemi olduğunu, fakirliğin bile ikinci plana itildiğini tespit ettim. Her isteyene kömür vereceğiz diyoruz; elimizde kömür kalıyor. Demek ki halkımız önce sahipsiz kalmayacağına inanacak. Bu makam odasının duvarları arasında bana yardım için başvuran fakirler için az ağlamadım. Öyle hikayelerle karşılaşıyoruz ki, hepsi birbirinden acı. Fakirlik nedeniyle aynı odada yaşayan ve artık psikolojik bunalım geçiren anayla kızın hikayesi beni çok yaraladı. Gencecik bir kızın fakirlikle yıkılan hayalleri ve aynı odada yaşadığı annesine tüm sorumluluğu yüklemesi beni çok üzdü. İnsanımız çok yıpratılmış. Bunu üniversitedeyken de biliyordum ama şimdi bizzat görüyorum. Bizim kabinemiz bir halk kabinesi. Fakirlik yıllarımız için hiç duygu sömürüsü yapmadık ama biliyorum ki arkadaşlarımızın çoğu taşra kökenli ve fakirlik sınırında olan ailelerin evlatları. Benim çok şükür ki fazla fakirlik yaşamım olmadı; ancak ben de devletin bursuyla okudum, ben de lüks yaşamadım ve hep hesap yapmak zorunda kaldım. Üniversiteden öğrencilerimin iş istemesi ve zor durumda olması ise benim için ayrı bir üzüntü kaynağı. Biz bu gençleri iş istesinler diye yetiştirmedik. Suçluları bilmem ama işsiz her üniversiteli, bu ülkenin kaybıdır.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 4019 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11388), [web.archive.org (arşiv bağlantısı)](http://web.archive.org/web/20060113093653/http://www.aksiyon.com.tr:80/yazdir.php?id=11388)
