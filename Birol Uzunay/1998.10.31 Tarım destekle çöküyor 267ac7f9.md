# Tarım "destek"le çöküyor

*Birol Uzunay 1998.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de tarımın hergeçen gün eridiği ve yakın bir gelecekte yok olma tehlikesiyle karşılaşacağı herkesin malumu;
  </font>
 </div>
 <div id="newsText">
  <font class="detail-text">
   fakat bu malum için bugüne kadar seçim zamanlarında verilen teşviklerin dışında pek birşey yapılmadı.
   <br/>
   <br/>
   Türkiye'nin bugünlerde seçim atmosferine girmesiyle, tarım sektörü ve çiftçinin sorunları yeniden konuşulur hale geldi ve başbakan 29 milyon çiftçiyi aç bırakamayacaklarını ısrarla vurgulamaya başladı. Başbakan Mesut Yılmaz'ın son haftalardaki çiftçilere yönelik mesajları ve ardı ardına tarım destek fiyatlarını açıklaması Türkiye siyaseti için çok normal bir gelişme. Adnan Menderes'in çiftçi desteğiyle iktidar olmasından sonra Türkiye siyaseti iktidara uzanan yolun çiftçilere destek vermeden geçtiğini farketti. Fakat Adnan Menderes'in iktidardan uzaklaştığı 1960 yılından beri tarıma yapılan en büyük destek, seçim zamanlarında yapılan destekleme alımları oldu.
   <br/>
   <br/>
   Kredi, hasar ödemeleri, yeni pazar ve sosyal güvenlik taleplerini hükümetlere duyuramayan çiftçiler seçim dönemlerinde ellerindeki ürünün peşin olarak yüksek fiyattan satın alınmasına kısa vadede sevinseler de, tarım sektörüne ve Türkiye ekonomisine seçim dönemlerinde büyük darbe vuruluyor.
   <br/>
   <br/>
   Siyasetçiler için 'destek' balkaymak
   <br/>
   <br/>
   Tarım ve hayvancılığın Türkiye gelirine katkısı yüzde 14 seviyesinde; tarımla uğraşan nüfusun oranı ise yüzde 45. Bu durum tarım sektörünün yeterince kazandırmadığını açıkça gösteriyor. Tarım sektörünün yeterince kazanç getirmemesi çiftçileri Türkiye standardının altında yaşamaya zorluyor; 3 bin 130 dolar seviyesindeki kişi başına düşen milli gelir seviyesi tarım sektöründe 950 dolar seviyesine iniyor.
   <br/>
   <br/>
   Bir seçim öncesi Turgut Özal'la Süleyman Demirel'in çiftçilere hoş görünmek için girdikleri fiyat artırma yarışında Süleyman Demirel'in meşhur "o ne verirse ben 5 bin lira fazlasını veriyorum" sözü tarımın siyasete alet edildiğinin en belirgin örneği olsa gerek.
   <br/>
   <br/>
   Tarımda çalışan yaklaşık 29 milyon kişi ve bu nüfusun şehirde yaşayan aileleri de düşünüldüğünde tarım sektörünü tamamen unutmaya hiçbir politikacı cesaret edemiyor. Süleyman Demirel'in partisinin güçlü olduğu Ege Bölgesindeki çiftçileri destekledikten sonra söylediği iddia edilen "Fındık ormanda yetişiyor, çiftçiler çalışmadan fındık satıyor" sözünden sonra Karadeniz Bölgesinde büyük oy kaybetmesi çiftçilerin destek fiyatlarına kısmen destek verdiklerini gösteriyor.
   <br/>
   <br/>
   Seçim destekleri ekonomiyi vuruyor
   <br/>
   <br/>
   Aralık 98 mi, yoksa Nisan 99 mu derken Türkiye bugünlerde yine seçim atmosferine girdi ve tarım ürünleri bir anda prim yapmaya başladı. 1998'de 325 trilyonluk hububat alımı, 250 trilyonluk şeker pancarı, 150 trilyon liralık fındık ve 50 trilyon liralık pamuk alımı yapıldı. İhtiyaçtan fazla alınan tarım ürünleri yakılarak, denize dökülerek, depolarda uzun yıllar bekletilerek ya da ucuz fiyattan ihraç edilerek değerlendiriliyor.
   <br/>
   <br/>
   1996'da 1.5 ton olan hububat alımı 1998'de 5.5 milyon ton olarak belirlenmişti ancak seçim söylentileriyle birlikte şimdiden 8 milyon ton alım gerçekleşti ve yıl sonuna kadar en az 10 milyon ton hububat alımının gerçekleşmesi bekleniyor.
   <br/>
   <br/>
   Anasol D Hükümeti aldığı tarım ürünlerini ihracat yaparak değerlendirmek istiyor; bu istek de Türkiye ekonomisine acı bir darbe vuruyor. Sebep çok açık: 210 dolara alınan buğday 90 dolara, 144 dolara alınan arpa 61 dolara satılıyor. Tarım ürününden oy bekleyen zihniyet sadece hububat satımından Türkiye ekonomisine 40 trilyon lira zarar ettirdi; Toprak Mahsulleri Ofisi de başbakanın "Ürünü miktarına bakmadan peşin fiyatına alın" talimatıyla yüzde yüz zarar ettiren ürünleri almaya bütün hızıyla devam ediyor.
   <br/>
   <br/>
   1997'de 173 bin ton şeker ihracatı yapan Türkiye bu yıl bu rakamı ikiye katladı ve 350 bin ton şeker ihracatı yaptı. Bu ihracatın en büyük özelliğiyse 650 dolara mal olan şekeri 350 dolara satıp, Türkiye ekonomisinin 28.8 trilyon lira zarara uğratılması..
   <br/>
   <br/>
   Ürün miktarına bakmadan alınan hububat ürünlerinin dışında fındık ve zeytinyağında da hükümetlerin bol keseden yaptıkları destekler ekonomiyi ve tarımı vurmaya devam ediyor. Bu yıl fındıktan 582 bin ton rekolte beklenirken üretim 700 bin ton oldu; fazla fındığın ne olacağı pek belli değil. Dünya fındık üretiminin yüzde 70'ini elinde tutan Türkiye, desteksiz destekleme alımları yüzünden ürünlerini satmakta zorlanıyor.
   <br/>
   <br/>
   Türkiye'deki destekleme alımlarının piyasayı karıştırmasından yarar sağlayanlar da yok değil. Kalitesi Türkiye fındığından çok daha düşük olan Gürcü fındığının 450 bin liraya Türkiye'ye getirilip, Fiskobirlik'çe 690 bin liraya satın alınması ve 1.2 trilyon lira zarara uğratılması konuşulan son fındık zararı...
   <br/>
   <br/>
   Desteğe çiftçiler de karşı
   <br/>
   <br/>
   Hükümetlerin seçim zamanlarında yaptıkları destekleme alımları, enflasyonun büyümesine, piyasa fiyatlarının artmasına, ihracat dengesinin bozulmasına, tarım sektörünün zarar görmesine neden oluyor. Ancak tarım ürünlerinin devlet tarafından desteklemek amacıyla satın alınması bütün dünyada görülen bir uygulama. Tarımda üretimi çoğaltmaya ve yeni pazarlar bulmaya yönelik çalışmalar yaptıktan sonra destekleme alımları yapan Batı ülkeleri için seçimin ve oy kaygısının hiçbir önemi yok; ürünlerinin oy için devlet bütçesinden satın alınması da Avrupalı çiftçiler için çok uzak bir ihtimal. Çünkü destekleme alımı sonucu düşünülerek yapılıyor ve bu alımlarla birlikte iç piyasa fiyatları ayarlanıyor, gerekirse ihracat oranı düzeltiliyor.
   <br/>
   <br/>
   Destekleme alımlarına karşı çıkanlardan biri de hayatını tarımın ve çiftçinin problemlerine adayan Ziraat Odaları Birliği Başkanı Faruk Yücel. Çiftçinin destekleme alımları yüzünden seçim zamanlarında kötü bakışlara muhatap olduğunu belirten Yücel, tarımın topyekün desteklenmesi gerektiğine inanıyor. Faruk Yücel, devletin çiftçinin ürününü daha verimli hale getirmesi ve yeni pazarlar bulabilmesi için çalışmalar yapmak yerine kolaya kaçarak destekleme alımları yaptığını belirterek "Benim çiftçi olarak yüzlerce problemim var ve bu problemlerin hiçbirinin çözümü zor değil. Sanayiciye yapılan teşviklerin çok az kısmı tarıma yapılsaydı bugün bu tartışmaların hiçbiri olmazdı. Destekleme alımları yüksek fiyattan oluyormuş, biz bu fiyatların karşılığında malımızı veriyoruz. Yüksek fiyatları biz belirlemiyoruz ayrıca devlet aldığı ürünü ucuza satıyorsa benim suçum nedir? Sorun bizim ürün fiyatımızda değil, bu ürünün çok ucuza satılmasında. Buğday 55 bin liraya satılıyor, bu para çok mu?" diyor.
   <br/>
   <br/>
   Suriye ve Yunanistan'dan bile pamuk alındığını belirten Faruk Yücel, Türkiye'nin tarım politikasının olmamasından dolayı Türk çiftçisinin ürününün pazar bulamadığını, destekleme alımıyla alınan ürünlerin yarı fiyatına satılmasına rağmen tarımda ithalatı sürdürmenin en büyük yanlış olduğunu belirtiyor.
   <br/>
   <br/>
   Faruk Yücel, destekleme alımlarında sermayedarlardan alınan yüksek faizli borçlarla kendilerine para ödendiğini belirterek "Hükümetler bizim isteklerimizi yerine getirmiyor ve sermayedarları memnun eden borçlar alarak bize ödeme yapıyorlar. Milyonlarca insanın bir yıllık emekleri karşılığında hükümet zar zor 750 trilyon veriyor ve bu göze batıyor. Aynı hükümetin bankalara bir gecede verdiği 900 trilyon çok mu küçük para" diyor.
   <br/>
   <br/>
   Faruk Yücel, Avrupa'nın birçok ülkesinde tarım ürünü yetiştirenlere şehre göç etmeyip köyde kaldıkları için devletin ayrıca para verdiğini hatırlatarak "Tarım çalışanları Türkiye'nin en alt gelir grubunda yer alıyor. Bize göz boyamak için verilen paralar çok olsaydı tarım çalışanları zengin olurdu. Keşke bize verilen paralar piyasayı olumlu etkilese; biz 190 bin liraya 1 kilo pamuk satıyoruz, bu pamuktan 3040 milyona satılan takım elbise yapılıyor, 8 bin liralık buğdaydan 80 bin liralık ekmek çıkıyor. Piyasadaki tarım ürünlerinin kime gittiği ortada" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4331), [web.archive.org (arşiv bağlantısı)](http://web.archive.org/web/20121224004023/http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4331)
