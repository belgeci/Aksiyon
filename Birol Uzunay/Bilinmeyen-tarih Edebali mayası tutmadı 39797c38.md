# Edebali mayası tutmadı

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041106082247im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106082247im_/http://www.aksiyon.com.tr/resim/478/36.jpg" vspace="5"/>
  </p>
 </font>
 <font class="content">
  Yerel seçimlerdeki muhtemel başarısızlık, Baykal’a rakip bir sol parti doğurabilir. Araştırmalar, varoş ve fakir muhitlerin CHP'den uzaklaştığını gösteriyor. ‘Halkçı’ özelliği gitti, şimdilik göbekçilerin oyuna bakıyor. Türkiye’nin en eski partisi olan CHP bugünlerde hareketli günler geçiriyor. Bir yanda, “gerilla taktikleriyle” hırçın muhalefet yapan parti yönetimi diğer yanda ölüm sessizliğiyle yerel seçim sonuçlarını bekleyen parti içi muhalefet...
 </font>
 <p>
  <font class="content">
   CHP yönetimi Meclis komisyonlarını bastığı anlarda parti içi muhalefetin bir kısmı beklemekten yorulup AK Parti ile transfer pazarlığına oturmuştu bile. 15 CHP milletvekili bugünlerde AK Parti ile pazarlık yapıyor. Siyasi atmosferin daha fazla gerilmemesini isteyen AK Parti ise önümüzdeki günlerde iki CHP’liyi saflarına katarak, hırçın muhalefete göz dağı verecek!
   <br/>
   <br/>
   AK Parti saflarına katılmak istemeyen muhalif CHP’li vekillerin ise yaklaşık 50 kişi olduğu ve mücadelenin şimdilik parti çatısı altında sürdürüleceği belirtiliyor. 28 Mart yerel seçim sonuçları CHP için parti içi hesaplaşma sebebi olacak. CHP parti programı, liberal ilkelerle ve Anadolu Solu söylemiyle yazıldı. Bugünkü CHP ise değişime direnen, devletçi bir portre çiziyor. AB, YÖK, kamu reformu, anayasa, özelleştirme gibi konularda devrim niteliğindeki değişim taleplerini parti programına yazdıran Deniz Baykal, programı değil de ‘altı oku’ esas alınca kamuoyunda puan kaybetmeye başladı. Bu durumu gören muhalefet de ayağa kalktı.
   <br/>
   <br/>
   AK Parti karşısında “yerleşik düzeni koruyarak” muhalefet eden CHP yönetimi ile “sistemi eleştirerek” AK Parti’nin karşısına çıkmak isteyen CHP’liler arasında sessiz ama ciddi bir savaş yaşanıyor. Yerel seçimlerde muhtemel bir başarısızlık elde edecek olan 68 yaşındaki Deniz Baykal, ya yönetimi devredecek ya da karşısında yeni bir sol parti bulacak.
   <br/>
   <br/>
   Parti halkçı mı göbekçi mi?
   <br/>
   <br/>
   AK Parti karşısında etkin bir muhalefet etmediği gerekçesiyle eleştirilen CHP yönetimi önemli bir tercih yaptı ve hükümetin icraatlerine karşı, statükonun argümanlarını savunmaya başladı. Son 10 yılın bütün parti programlarında Kıbrıs’ta kesin çözüm isteyen, YÖK’ün kaldırılmasını teklif eden, özelleştirilmenin hızlanmasını, anayasanın değişmesini ve AB için bütün şartların yerine getirilmesini talep eden CHP, bugün bu değişikliklerin olmaması için mücadele veriyor.
   <br/>
   <br/>
   Anadolu Solu, Baykal yeniden partinin başına döndüğünde kitleleri heyecanlandıran bir projeydi. Bu söylemi rafa kaldırarak katı laikçi bir politikaya dönen CHP, karşısında etkin bir sol partinin olmamasına rağmen sürekli kan kaybediyor. İktidarın kendi yaşantılarına zarar vereceği vehmiyle hareket eden kesimlerin aşırı tutumları sebebiyle yeni politika üretemeyen partinin halk nezdinde puan kaybetmesi, parti içi dengeleri bozdu.
   <br/>
   <br/>
   Parti seçkinlerin elinde
   <br/>
   <br/>
   Bugünkü CHP’nin geçen seneki CHP’den çok farklı olduğu teziyle bir araya gelen parti içi muhalefetin tezi şu: 1950’lerde “temel haklar”, 1960’larda “sosyal haklar”, 1990’larda “kültürel haklar” tezini savunan CHP, başarılı olduğu dönemlerde “halkçıydı”, bugün ise parti tamamiyle seçkinci bir özelliğe bürünmüş durumda. Yerel seçim tahminlerinde CHP’nin yine İzmir, Çankaya, Bakırköy, Kadıköy ve Beşiktaş gibi “tuzu kuru” belediyeleri kazanacağını belirten muhalefet, asıl oy tabanının ise küçük şehirlerde ve varoşları barındıran Bayrampaşa, Mamak, Gaziosmanpaşa gibi belediyelerde olduğunu savunuyor. Parti içi muhalefet, solun en büyük partisi olmasına rağmen CHP’nin kırsal kesimde ve varoşlarda aday bulmakta zorlanmasını koz olarak kullanmak istiyor. Yakın zamana kadar lüks semt Çankaya ile fakir semt Mamak arasında oy farkı bulunmayan CHP, şimdi sadece yüksek gelir gruplarının bulunduğu merkezlerden oy alabiliyor.
   <br/>
   <br/>
   Parti içi muhalefetin çizdiği yerel seçim tahmini, CHP’nin taban değiştirdiğini açıkça gösteriyor. Yakın zamana kadar varoş oylarıyla parti seçime giriyordu, bugün ise lüks semtler CHP’ye oy veriyor. AK Parti’nin kendi yaşamları için bir tehlike oluşturmadığına inanmaya başlayan lüks semtlerdeki tercih değişikliği de CHP yönetimini zora sokuyor.
   <br/>
   <br/>
   CHP camiası son yıllara kadar zengin semtlerde yaşayanları “göbekçi” diye, kendi tabanlarını ise halkçı olarak tanımlardı. Bugünün CHP’si “halkçıların” değil göbekçilerin” desteklediği bir parti konumunda. Parti içi muhalefet yerel seçimlerden sonra “göbekçi parti istemiyoruz” söylemini yaygınlaştıracak. Bugünkü CHP’yi yorumlayan partinin eski genel sekreteri Ertuğrul Günay’ın tespitleri oldukça ilginç: “Parti tüzüğü sadece bir dekor havasında. Genel başkanın ses tonu, hırçınlığı partinin performansını oluşturuyor. Kamuoyunda kaç kişi CHP yönetimindeki isimleri sayabilir? Tek kişilik bir orkestra var karşımızda ve bu orkestra yeni projeden bahsetmiyor. AKP’nin rejim sorunuyla puan toplamak istiyor. Oysaki CHP yenilikçidir. AKP’nin gerçekleştiremediği reformları CHP desteklese oy pusulası bugün çok farklı olurdu. Çankaya ile ilişki kurmak, Anayasa Mahkemesi’ni işlettirmek elbette güzeldir ama oyu halk veriyor.”
   <br/>
   <br/>
   Derviş ve Livaneli’nin yıldızı parlıyor
   <br/>
   <br/>
   Bugünün CHP yönetimi, CHP grubunun tam desteğini alamıyor. AK Parti’nin ekonomik performansını değerlendiren birçok CHP milletvekili, parti yönetimi kadar hırçın olmuyor. Yönetimde yeteri kadar etkinliği olmayan Kemal Derviş ve Zülfü Livaneli, parti içinde gün geçtikçe popülerliklerini artırıyor. Derviş ve Livaneli’nin liberal söylemlerinden rahatsız olan Deniz Baykal, “Bazıları kırmızı çizgimiz olan tesettürü bile hoş görüyor” diyerek 3 kasım seçimleri öncesindeki tutumunu bütünüyle değiştirdiğini ortaya koyuyor.
   <br/>
   <br/>
   Anadolu Solu ve liberalleşme yönünde daha bir yıl öncesine kadar olumlu mesajlar veren Baykal’daki değişimi ise Ertuğrul Günay şu cümlelerle açıklıyor: “2002 Genel Seçimlerinde yüzde 35 oy AKP karşısında yüzde 65’lik dağınık bir seçmen kitlesi CHP için hedef kitleydi. Ancak zamanla bu hedef kitleden yeteri kadar oy alamayacağını anlayan CHP yönetimi, sistemle iyi geçinerek AK Parti’nin parçalanmasını bekledi. Bu yüzden de bir siyasetçi gibi değil sistem savunucusu bürokrat gibi davranmaya başladı. Azınlık hükümeti formülüyle siyasi hayatının son dönemlerinde başbakan olmak isteyen Baykal, AKP’nin sistemle barışan çıkışları sonunda zor durumda kaldı.”
   <br/>
   <br/>
   CHP’nin önemli bir söylem yanlışlığına düşerek demokrasi ve cumhuriyeti karşıt görüşlermiş gibi anlattığını söyleyen CHP genel başkan adaylarından Erol Tuncer, “CHP keskin bir cumhuriyetçi. Bu keskinlik içinde demokrasiyi unuttu. Oysa bu iki kavramın birleştirilmesi gerekir. CHP’ye karşıdan bakanlar, demokrat bir çizgi yerine cumhuriyetçi bir kadro görüyorlar. Partimin durumunu anlatırken, ona kıyamıyorum. En avantajlı dönemde kan kaybediyoruz. Parti içi muhalefet var; ancak parti dışı muhalefet daha büyük” diyor.
   <br/>
   <br/>
   CHP’den istifa ederek AK Parti’ye geçen Ağrı Milletvekili Cemal Kaya, özellikle Doğu milletvekillerinin CHP’nin üniter yapıyla ilgili görüşlerinden rahatsız olduğunu belirterek, “CHP, bizim kaldıramayacağımız kadar milliyetçi. Sürekli üniter yapıdan söz ederek bizi yok yere rencide ediyor. CHP’den tek istifa eden Doğulu vekil ben olmayacağım” diyor.
   <br/>
   <br/>
   CHP, en önemli muhalefet
   <br/>
   <br/>
   silahıyla da bozuştu
   <br/>
   <br/>
   CHP’yi aktif muhalefet yapmamakla eleştiren kesimler bile CHP ile Anayasa Mahkemesi arasındaki uyumlu çalışmayı takdir ediyordu. Çünkü CHP onlarca yasayı Anayasa Mahkemesi’ne götürerek iptal ettirdi. Başta orman yasası, okul arazilerinin satışı, Kültür ve Turizm Bakanlıklarının birleştirilmesi, bütçe, TÜBİTAK, Milli Piyango, belediyecilik, ek vergiler, zorunlu emeklilik, imar gibi yasa tekliflerini iptal ettiren CHP, Anayasa Mahkemesi’yle de bugünlerde anlaşamıyor. Anayasa Mahkemesi Başkanı Mustafa Bumin, AK Parti’nin “Mahkemenizin yapısında değişiklik yapalım” teklifini kabul etti. Mustafa Bumin ve AK Parti, Anayasa Mahkemesi üyelerinden bir kısmının Meclis tarafından seçilmesi ve cumhurbaşkanının üye seçme yetkisinin sınırlandırılması gibi konularda uzlaştı. Deniz Baykal ise bu uzlaşmaya karşı sert çıkışlar yapıyor. Baykal’ın çıkışlarına sessiz kalmayan Mustafa Bumin, açıkça Baykal’ın yanlış bir söyleme sahip olduğunu belirtiyor.
   <br/>
   <br/>
   Muhalefet stratejisini Anayasa Mahkemesi ve Köşk’ten dönen yasalar üzerine kuran CHP’nin Anayasa Mahkemesiyle anlaşmazlığa düşmesi oldukça manidar görünüyor.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11120), [web.archive.org (arşiv bağlantısı)](http://web.archive.org/web/20041106082247/http://aksiyon.com.tr:80/detay.php?id=11120)
