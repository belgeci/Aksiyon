# İthalatın lâle devri bitti

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050226214700im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214700im_/http://www.aksiyon.com.tr/resim/334/26.jpg" vspace="5"/>
  </p>
 </font>
 <font class="content">
  Devalüasyonun getirdiği karamsarlığı önlemek için “merak etmeyin ihracat artacak” söylemlerini sıkça duyar olduk bugünlerde.. İhracatın tek başına devalüasyonla artmayacağını bilenler biliyor.
 </font>
 <br/>
 <p>
  <font class="content">
   İhracat anlaşmalarının önemli bir kısmının bir sene önceden yapıldığını düşünecek olursak 2001 yılının ihracatta artış göstermesinin zorluğu ortaya çıkıyor.
   <br>
    <br>
     Türkiye’de ihracat güzel gösterilip, ithalat sürekli kötüleniyor; oysa ki bizim ihracat zannettiğimiz ticaret bile ithalatla içiçe girmiş durumda. Teknoloji üretmekte zorlanan ve teknolojinin yanısıra hammaddede dışarıya bağımlı bir ülkenin ihracattan çok şey beklemesi, fazla iyi niyet gibi görünüyor.
     <br>
      <br>
       Esnafın, sanayicinin, işçinin, memurun, ihracatçının sorunlarını dinlerken, ithalatçıyı kötü görüyoruz ve ithalatçının sorunları duyulmuyor bile. İlaç ithalatının durmasıyla, sağlık sektöründe yaşanan çaresizliklerden sonra ithalat konusunu bir kez daha düşünmemiz gerekiyor. İlaç ithalatçılarının yaşadığı sorunların gün yüzüne çıkmasından sonra, diğer ithalatçıların da tepkilerini duymak zorundayız.
       <br/>
       <br/>
       İthalatın sürekli kötülendiği bir ülkede ithalatçı olmak ve cesaretle ithalatı savunmak oldukça zor olmalı. Merve Grubu Yönetim Kurulu Başkanı Ali Demirel bu zoru başaran işadamlarından. Henüz 29 yaşında olmasına rağmen tam 470 kez yurtdışına çıkarak, şirketlerinin yurtdışı işlerini takip eden Ali Demirel, ithalatın tüm zorluklarını ve yararlarını bilen işadamlarımızdan.. 750 bayisiyle Türkiye gözlük sektörünün etkin ismi olan Ali Demirel, tam 40 yabancı firmadan ürün alıyor ve Türkiye piyasasına sunuyor. Türkiye ekonomisinin düzelebilmesi için mutlaka ihracat ve ithalat sisteminin yenilenmesini isteyen genç işadamı Ali Demirel, ithalatın hiç de korkulacak bir şey olmadığını iddia ediyor ve ekliyor: “Dengeli bir ithalat, şu an yaptığımız ihracattan çok daha yararlı olur”.
       <br/>
       <br/>
       Sistemli ithalat, tekelleri kaldırır
       <br/>
       <br/>
       Türkiye’yi kurtaracak formüllerin başında söylenen ihracatı acaba nasıl yapıyoruz. Yıllık 29 milyar dolarlık ihracatın içindeki “hayali” olanları dilden dile dolaşıyor; Türkiye’nin adı taşeron ihracatçıya çıktı. İthalatın kötülendiği bir ortamda, ithal tekellerle içiçe yaşıyoruz. Başta otomotiv ve petrokimya olmak üzere birçok ithal ürün tekel konumunda.
       <br/>
       <br/>
       Türkiye’nin en büyük yüz sanayicisinin ihracat oranları yüzde 5 seviyesindeyken, dışarıdan ithal ettikleri teknoloji ve hammadde oranı ise yüzde 40 seviyelerinde.
       <br/>
       <br/>
       Sistemli yapılacak bir ithalatın Türkiye’nin kurtuluşu olacağını söyleyen Ali Demirel, aynı zamanda bir ihracatçı. Başta Rusya, Bulgaristan ve Romanya olmak üzere birçok ülkeye gözlük ihraç eden Ali Demirel, ithalatı çarpık ihracat sistemi yüzünden savunduğunu belirterek “İthalatı kötülerken dünyaya en çok mal ve hizmet satan Amerika’nın bile gerçekleştirdiği ithalatı unutuyoruz. Türkiye’nin uluslararası hangi markası var? Ya da hammaddesi ve teknolojisiyle bizim olan kaç ürünü ihraç edebiliyoruz? Dengeli bir ithalat modeliyle herşeyden önce bir çok sektördeki tekelleri kaldırabilirsiniz. 70 milyon insanın dünya standartlarının çok üzerinde tüketim yapıp, birilerinin zengin olması mı yoksa dengeli bir ithalatla ucuz ve kaliteli tüketim mi? Türkiye, birinci şıkkı tercih ediyor” diyor.
       <br/>
       <br/>
       İthalatçıların da en az ihracatçılar kadar problemleri olduğu söyleyen Ali Demirel, krizden en çok kendilerinin olumsuz etkilendiğini belirterek “Satışlarınız Türk parası üzerinden, mal alışınız dolar üzerinden ise işiniz çok zordur. Krizde satışları tamamen bitirmemek için zam yapmadık; ancak dışarıdan satın aldığımız ürünlerin fiyatı dolar kurunun artmasıyla ikiye katlandı” diyor.
       <br/>
       <br/>
       Vadeli bir ekonomide ithalatçı olmanın zorluklarına değinen Ali Demirel “Biz ürünlerimizi vadeli satıyoruz, çek alıyoruz. Bugünkü ortamda karşılıksız çeklerin oranı da malum. Bizim ise yurtdışına vadeli ödeme yapmamız mümkün değil; çünkü dolar üzerinden yüzde 9 fazla ödemeniz gerekir” diyor.
       <br/>
       <br/>
       “Türkiye’de ticaret değil, tatil yapılır”
       <br/>
       <br/>
       Ali Demirel, ürün satın aldıkları yabancı firmalara Türkiye’deki devalüasyonu anlatıp, fiyatlar konusunda anlayış ricasında bulunduklarında ise hiçbir olumlu cevap alamadıklarını da belirterek “Yabancılar bize hiçbir şekilde yardımcı olamayacaklarını söyleyerek Türkiye’deki 94, 97, 98 ekonomik krizlerini hatırlattılar ‘Ülkenizde ticaret yapılmaz; olsa olsa tatil yapılır’ dediler. Bu sözleri biraz düşünmek gerekir” diyor.
       <br/>
       <br/>
       İlaç ithalatçılarının çektiği sıkıntıların ayyuka çıkmasına rağmen ithalatçıların hâlâ üvey evlat muamelesi gördüğünü söyleyen Ali Demirel “Bir ticaret adamı için yaşadığı devlette önünü görmesi çok önemli. Bir dolar kuru herşeyi değiştirebiliyor. Daha iki yıl öncesine kadar 165 gözlük ithalatçısı varken bugün bu sayı 30’a kadar indi. Benim Türkiye’deki en büyük rakibim İtalyanlar. Dolardı, enflasyondu, çekti derken bir şekilde işlerimin bozulması, Türk halkına değil İtalyanlara yarar. Çünkü piyasada kendi istedikleri fiyatı oluşturabilirler. İthalatçının günah keçisi olduğu bir de bu yönden düşünülsün!” diyor. Yabancıların ithalatçıları zor duruma düşürerek, Türkiye piyasasında pahalı ürün satmak istediklerini de söyleyen Ali Demirel, “1990’da zor durumda olan Rus ve Bulgaristan şirketleri bize yalvarıyorlardı. Bugünse biz yabancı şirketlere aman çekiyoruz. İç piyasayı ele geçirmek için her türlü zorluğu çıkartarak, ithalatçıyı bıktırmak istiyorlar” diyor.
       <br/>
       <br/>
       b.uzunay@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13107), [web.archive.org (arşiv bağlantısı)](http://web.archive.org/web/20050226214700/http://www.aksiyon.com.tr:80/detay.php?id=13107)
