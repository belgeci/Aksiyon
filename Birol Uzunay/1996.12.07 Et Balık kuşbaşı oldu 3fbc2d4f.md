# Et Balık kuşbaşı oldu

*Birol Uzunay 1996.12.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tarım Bakanı Musa Demirci’nin geçtiğimiz haftalarda sarfettiği “Satılan 11 et balık kombinasını geri alacağız” sözü, özellikle son 10 yıldır dillerden düşmeyen ‘özelleştirme’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061030101337im_/http://www.aksiyon.com.tr/resim/105/41.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   fikrinin nasıl uygulandığını ve yüz trilyonlarca gelir getirebilecek bir kurumun acı sonunu anlatıyordu. Son 4 yılda tam 3 kez özelleştirmeye açılan ve her seferinde şaibelerle iptal edilen satışlardan sonra yeniden devletleştirilmek istenen EBK böylece; 56 yıllık özelleştirme maceramızın en kötü örneğini teşkil eden kurumlardan biri oldu. Ekonomiye katkısının yanında Türkiye’de önemli sayılabilecek sosyal yararları da olan EBK’nın şimdilik 12 kombinesi özel sektörün, 18 kombinesi de devletin elinde bulunuyor. Ancak, kurum son dört yıldır aldığı darbeler yüzünden kapasitesinin ancak yüzde 5’i ile çalışıyor.
   <br>
    <br>
     Özelleştirme kime yarar?..
     <br/>
     <br/>
     Tüm dünyada; halkın en önemli besin kaynağı olan et sektörü  hem genel idarelerce, hem de yerel idarelerce korunuyor. Türkiye Cumhuriyeti’nin ilk yıllarından itibaren korunmaya çalışan et sektörünün bilinçli ve sistemli bir şekilde koruma altına alınması 1952’de Et ve Balık Kurumu’nun kurulmasıyla gerçekleşmiş. Bu kurum hayvan türünün ıslahı, kasaplık, hayvancılığa yön verilmesi, hayvan ve et ürünlerinin ticareti, hayvancılık kredileri ve et teknolojisinin geliştirilmesi amacını başarıyla gerçekleştiriyordu. Dünya Bankası yetkililerinin 32 KİT’in ekonomik yaşanabilirlik ve yatırım ihtiyaçları kriterlerini dikkate alarak  hazırladıkları raporda en son özelleştirilecek KİT’in EBK olduğu belirtiliyordu.
     <br/>
     <br/>
     Yıllardır et lobilerinin ve büyük et şirketlerinin ‘Et ve Balık Kurumu’nun rekabeti önlediği ve özel sektör için zararlı olduğu’ iddiaları 1991 seçimlerinden sonra bir kez daha gündeme geldi. Çünkü en büyük et şirketlerini biraraya getiren süt ve et üreticileri derneğinin (Set—Bir) eski başkanlarından Orhan Kilercioğlu seçimlerden sonra bakan olmuş ve ilk icraatı da Et ve Balık Kurumu’nu özelleştirme kapsamına almak olmuştu. Kurumun faiz batağına saplanması, çalışanlarının sayı olarak diğer kitlerden  daha az olması ve dönemin başbakanı Tansu Çiller ve Murat Karayalçın tarafından ilk özelleştirme için ‘kolay lokma’ olarak görülmesi nedeniyle kurum  Mayıs 1992’de alelacele özelleştirilmesi için Kamu Ortaklığı İdaresi’ne devredildi.
     <br/>
     <br/>
     Et ve Balık Kurumu’nun özelleştirme kapsamına alınması; Türkiye’yi dünyada  özelleştirmeye tarım sektöründen başlayan ilk  ülke yapmasının yanında, 1 katrilyonun üzerindeki  et sektöründen özel sektörün daha fazla yararlanması demekti aynı zamanda. 1 Haziran 1994’te yapılan ilk ihaledeki şaibeler  gelecekteki şaibelerin ve skandalların da habercisi oldu. İhalenin şeffah yapılmadığı ve sadece arsa ve lojman değerinin kurumun tamamına verilen miktardan 11 kat fazla olduğu iddiası, ödemenin uzun vadeli olması, işçilerin kıdem ve ihbar tazminatlarının ödenmesini devletin üstlenmesi ilk satıştaki şaibelerdi. Hak İş Konfederasyonu’na bağlı Öz Gıda İş Sendikası’nın ısrarlı takibi sonucunda ilk ihale iptal edildi.
     <br/>
     <br/>
     2. Deneme de facia oluyor
     <br/>
     <br/>
     Özelleştirme İdaresi Başkanlığı’na geçen Et ve Balık Kurumu yeniden satışa çıkartıldı. Bu satışın farkı ise; daha önce ihaleye alınmayan Hak İş Konfederasyonu’nun, özelleştirmeye karşı başlattığı kampanyada başarılı olamayınca satışlarda iddialı bir müşteri olması oldu. İhalede, kuruma diğer teklif verenlerden daha az para vermesine karşılık işçi istihdam garantisi, 4 bin üyenin kıdem ve ihbar tazminatlarını ve yıllık en az 36 bin ton et üretme garantisini vermişti. Ancak özellikle büyük basın organlarının aleyhte yayınları durmaksızın sürüyordu.
     <br/>
     <br/>
     Siyasi partilerin hemen tamamı ihale sonuçlarından memnun olsa da; daha önce kurumun arsalarının değersiz olduğunu yazan gazetelerde satıştan sonra arsaların değerinin 50 trilyon lira ettiği ve bedavaya dağıtıldığı iddialarını artırmıştı.
     <br/>
     <br/>
     Ve nihayet basının ısrarlı yayınlarından sonra dönemin başbakanı Tansu Çiller kendi hükümetinin verdiği ihaleyi ‘kamu vicdanını rahatlatma’ gerekçeksiyle iptal ettirdi.  Tepkilerini daha da artıran Hak—İş’in ise artık yapacağı hiçbir şey yoktu. Hak— İş Genel Başkanı Salim Uslu bu iptal için “Ben o günlerde konfederasyonumuzda genel sekreterdim. Hükümetin satışı iptal etmesinde hiçbir mantıklı gerekçe yoktu. Satış olsa olsa birilerinin ısrarıyla iptal olmuştur. Satıştan kimin vicdanı rahatsız olmuş, rahatsız olan et lobileri ve kurumun arsalarını isteyenlerdir. Bizim işçilere vereceğimiz tazminatlar ve pirimler sayesinde 95’in parasıyla devlet 10 trilyonluk bir kazanç elde edecekti” diyor.. Bu arada 3 yıldır özelleştirme maksadıyla hiçbir yatırım yapılmayan EBK’nın ısrarlı isteği sonucunda atıl durumdaki arsaların satışı gerçekleşiyor ama bu para da özelleştirme fonuna aktarılıyordu.
     <br/>
     <br/>
     3. Özelleştirme şaibeleri başlıyor
     <br/>
     <br/>
     26 Temmuz 1995’te yeniden satışa çıkartılan EBK parça parça satılmak için ihaleye çıkartılıyor. Bu satışa  en büyük tepki veren Hak— İş Konfederasyonu ve Özgıda İş Sendikası  Güçbirliği Platformunu kurdular. Cumhurbaşkanı Demirel kendilerine “Kurum tesislerinin yüzde 80’i benim zamanımda yapılmıştır. Bunlar çok faydalı hizmetler görmüştür. Siz sorunlarınızı bana getirdiniz. Şimdi top bendedir. Merak etmeyin, gereğini yapacağım” dese de değişen hiçbir şey olmadı ve 12 kombine teker teker satıldı.
     <br/>
     <br/>
     Devlet; satılan 11 kombineden  363 milyar lira gelir elde ederken yine bu kombinada çalışan işçilere ihbar ve kıdem tazminatı olarak 299 milyar lira ödedi. 983 işçi için  iş kaybı tazminatı olarak 89 milyar lira ödedikten sonra devlet bu satıştan 26.1 milyar lira zarar etti.  Bugünkü değeriyle 2 trilyonun üzerinde değer biçilen Kars kombinası 20 milyar liraya satıldı. Bu kombinanın sadece işçi tazminatları devlete 33 milyar liralık bir yük getirdi. Aynı zamanda kurumun mevcut borçlarını da üstlenen devlet satışlardan vergi ve harç ücreti almayarak önemli bir geliri elden kaçırmış oldu. Taban fiyatlarının açıklanmamış olması ve istihdam garantisinin verilmemesi olması ihalelerin en çok tartışılan maddeleriydi.
     <br/>
     <br/>
     Tartışmalar sürüyor,  kurum ölüyor
     <br/>
     <br/>
     Et ve Balık Kurumu’nun 3. satışına muhalif olan çevrelerin satış sözleşmesinde beğendikleri tek madde ise satılan kombinaların en az 3 yıl üretim yapma zorunluluğu olmasıydı. Satışlara en büyük tepkiyi veren  Hak— İş Konfederasyonu ise kurumu takipte kararlıydı ve satıştan 15 ay sonra 12 kombinanın bağlı olduğu yerel mahkemelere üretimin yapılıp yapılmadığını kontrol ettirdi. Mahkeme heyetlerinin aldığı sonucu ise kimse tahmin edemiyordu: 12 kombinadan sadece 2’si üretim yapıyor, işçi istihdamı 867 kişiden 176 kişiye düşmüş, özelleştirme öncesinde yılda 33.560 ton üretim yapan tesisler bu yıl sadece 1339 ton üretim yapmış.
     <br/>
     <br/>
     Hak İş Genel Başkanı Salim Uslu kombinalarda üretimin yapılmamasının sebebini “Zaten et üretmek, besiciye yardım etmek için alınmamışlardı. Mahkemeler ispatladı. Üretim yapılmıyor, arsalar, araçlar, lojmanlar kullanılıyor. Arsaların fiyatları, kombinalara verilen parayı kat kat çıkartır” diye açıklıyor ve devam ediyor. “Durum gayet net. Kombinalar sözleşmeye geri alınmalı. Tarım Bakanlığı’na geri verilmeli. Biz şimdilik talip değiliz.”
     <br/>
     <br/>
     Tarım Bakanlığı’nın kombinaları özel idarenin yönetimine vermek istemesi ise EBK’ya vurulacak 4. darbe olacak gibi. Çünkü bu yeniden devletleştirme yöntemiyle kurumun yeni teknolojilere adapte olması ve pazar sorununu çözmesi çok zor. Kurumun tamamıyla özelleştirilmesi durumunda ise; petrolü istediği zaman satan, Türk işçi istihdamı yapmayan, fiyatları kendisi ayarlamak isteyen ikinci bir ATAŞ örneği olmasından korkuluyor. Turgut Özal döneminde 45 özel et üreticisi şirkete verilen yüksek kredilere rağmen bu şirketlerin sadece 2 tanesinin faaliyette olması özel sektörün et sektöründe çok fazla başarılı olamadığını gösteriyor. Ziraat odalarının, kurum işçilerinin bağlı olduğu Öz Gıda İş ve Hak— İş, besiciler, EBK’nın Tarım Bakanlığı’na bağlı olarak çalışmasını istiyor. Ancak Tarım Bakanlığı’nın EBK hakkında net bir projesi bile yok.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19015), [web.archive.org (arşiv bağlantısı)](http://web.archive.org/web/20061030101337/http://www.aksiyon.com.tr:80/detay.php?id=19015)
