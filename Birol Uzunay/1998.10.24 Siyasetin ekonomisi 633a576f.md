# Siyasetin ekonomisi

*Birol Uzunay 1998.10.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyet ekonomisini yorumlayabilmek için ciltler dolusu kitap okumaya, yüzlerce veriyi incelemeye, uzmanlara soru sormaya gerek yok.
  </font>
 </div>
 <div id="newsText">
  <font class="detail-text">
   Çevremize şöyle bir baktığımızda bu ekonominin adını koyuyoruz: Eşitsizlikler ekonomisi.
   <br/>
   <br/>
   Devletin zenginlerde belirli ideolojik şartları araması, zenginlerin birleşerek sektörlerde tekel oluşturması, gelir dağılımının sınıfların aralarında uçurum oluşturacak şekilde fark oluşturması eşitsizlik ekonomisinin en büyük özellikleri...
   <br/>
   <br/>
   Eşitsizlikler ekonomisi birkaç Türkiye birden ortaya çıkarıyor. Sayıları bir kaç bini geçmeyen sermaye sınıfı hayatlarında Paris'i, İsviçre'yi yaşıyorken nüfusun büyük kısmı Pakistan'ı, Bangladeş'i yaşıyor.
   <br/>
   <br/>
   Türkiye Cumhuriyeti'nin gelişmiş bir ülke olmaması aslında çok normal.. 52 yıllık çok partili yaşamında tam 56 hükümet değiştiren Türkiye, 3 askeri darbeyle tanıştı, birçoğunu da ramak kala atlattı; çevresinde savaş, kriz hiç eksik olmadı ve rejim mücadelelerini bugüne kadar hiç bitiremedi. Siyasetin ekonomiye her zaman darbe vurduğu Türkiye'de devletin ekonomiye el attığı alanların hemen tamamı çöktü; özel kesimse Türkiye'nin kalkınabileceği umutlarını hâlâ yaşatıyor...
   <br/>
   <br/>
   DP, AP ve ANAP dönemlerinde Türkiye'nin ortalama büyüme oranı yüzde 7, enflasyon oranı ise yüzde 25'ti; üç iktidarın da ortak özelliği tek başlarına iktidar olup halk desteğini sağlamaları... 56 hükümet değiştiren Türkiye'de 3 hükümet daha tek başına iktidar olup 5 yıl çalışabilseydi bugünkü zenginlik 4 katına ulaşacaktı.
   <br/>
   <br/>
   Zenginleşeceğine çok az kişi inansa da, Türkiye ekonomi kurallarını alt üst ederek kalkınmasını sürdürüyor. Ekonomi yönetiminin en kötü örneklerinin sergilendiği 1997'de bile büyüme hızı yüzde 8'lere ulaştı. 5 yıllık kalkınma planlarının 7 hükümetle bitirildiği dönemlerde bile Türkiye'nin kalkınma hızı yüzde 5'lerin altına inmedi. 75 yıllık Cumhuriyet döneminde "her şeye rağmen" kalkınan Türkiye'nin sırrını bugüne kadar kimse çözemedi. Bu sırrı düşünürken işte varlık içinde yokluk çektiren ekonominin kısa hikayesi...
   <br/>
   <br/>
   Genç Cumhuriyet liberalizmi benimsedi
   <br/>
   <br/>
   Yıllarca bitip tükenmeyen savaşlardan sonra bezgin düşen 12 milyon insan son düşmanı Akdeniz'e döküp çevresine şöyle bir baktığında ortada ekonomik değer adına hiçbirşey kalmamıştı. Osmanlı Devletinde üretimin değil de, ithalat yoluyla yapılan ticaretin ekonomiyi belirlemesi yeni yatırımlar düşüncesini öldürmüştü. 1923 Türkiye'sinin en büyük işletmeleri, 20 un değirmeni, 8 sigara fabrikasıydı; köylü ürettiği ürünü satacak kimse bulamasa da büyük şehirlerde yaşayanlar için tarım ürünleri yurtdışından getiriliyor; İstanbul ve İzmir'in dışında ekonomik faaliyeti olan il bulunmuyordu. Anadolu insanının elindeki son maddi değerleri de kağnısından çorabına kadar Tekalifi Milliye kanunu gereğince Kurtuluş Savaşı'nda kullanılmış ve ortaya özgürlüğünden ve umudundan başka hiçbirşeyi kalmamış bir halk ortaya çıkmıştı.
   <br/>
   <br/>
   Eylül 1922'de son düşman birliklerinin ülkeden kovulmasıyla Türk'ün tarih sayfasında yeni bir dönem açıldı. Osmanlı Devleti'nin çöktüğü, yeni idare rejiminin netlik kazanmadığı bir ortamda, 17 Şubat 1923'te İzmir İktisat Kongresi düzenlendi. Bu kongrenin milli mücadelenin bitiminden birkaç ay sonra düzenlenmesi yeni yönetiminin ekonomik kalkınmaya verdiği önemi gösteriyordu. Kongrede çalışma özgürlüğü, tekelleşme, ihracat ve madencilik konularında iyi niyetli kararlar alınsa da tütün tekelinin kaldırılıp ekiminin serbest bırakılması uygulanan en önemli karardı.
   <br/>
   <br/>
   Çiftçilere toprak veriliyor, sanayi tesislerinden bahsediliyor, ekonominin yönetimi azınlıkların elinden alınıyor ve önemlisi Osmanlı'dakine benzer devletleştirme politikalarından özellikle kaçınılıyordu. Devletçiliğin önüne geçip girişimciliği desteklemek isteyen Cumhuriyet yönetimi, liberalizmi İzmir İktisat Kongresi'nde ve 1924 Anayasası'nda güvence altına aldı.
   <br/>
   <br/>
   Devletçilik ideolojiyle birleştirildi
   <br/>
   <br/>
   Nüfusunun yüzde 80'i tarımla geçinen fakir Cumhuriyet'in en büyük sermayesi umuttu... 1929 Dünya ekonomik krizi ve Osmanlıdan kalan 115 milyon liralık borç, genç Cumhuriyetin umudunu kıramadı. Ekonomik krizin dalga dalga Türkiye'ye yayılmasından sonra 'devleti' ön plana alan ekonomik sistemler düşünülmeye başlandı. Krizle birlikte tarım ürünlerinin fiyatı hızla düştü. Cumhuriyet idaresi için devletçi ekonomi politikaları artık zorunluluktu... Bu dönemde İngiltere, Amerika gibi ülkeler de devletçi uygulamalara geçip krizden kendilerini korumayı amaçlıyorlardı.
   <br/>
   <br/>
   193033 yıllarında ithalat, ihracat, çay, şeker, kahve üretimi, para sistemi devletçi bir bakış açısıyla yeniden şekillendirilirken halka yerli malı kullanılması öğütleniyor, devletin işleteceği işletmelerin temeli atılıyordu. 1990'lı yıllara kadar devletçi zihniyetin kalesi sayılan Sümerbank, banka olmanın ötesinde devletin fabrikalarını işleten, özel sektörü denetleyen, devlet kuruluşlarına kredi veren bir yapıya büründü.
   <br/>
   <br/>
   1929 Krizi'nin etkisinden kurtulmak için bir çok ülke devletçi politikalarla önlemler alırken, Türkiye de İsmet İnönü'nün Rusya'ya ve İtalya'ya yaptığı iki gezi sonunda liberalizm ilkesini unutup Etibank, Halkbankası gibi güçlü devlet bankalarını açtı. Nüfusun yüzde 80'inin tarımla uğraştığına bakmadan tarım ve hayvancılık devlet çiftlikleriyle tekel haline getirildi, halk girişimci değil işçi olmaya zorlandı.
   <br/>
   <br/>
   193438 yıllarını kapsayan kalkınma planı, 1929 ekonomik buhranının etkisi azalmasına rağmen devletçi politikalara göre hazırlanmış; planın uygulaması Sümerbank'a bırakılmıştı. Cumhuriyet'in ilk yıllarında ideal olarak gösterilen liberalizm ise Türkiye'ye düşman bir sistemdi... Karabük Demirçelik, Şişe Cam fabrikaları açılıyor; özel sektörün elindeki 4 şeker fabrikası ve madenler yeniden devletleştiriliyor, bu dönemde açılan 100 KİT devletçi ekonominin gururu sayılıyordu. 1935'te CHP'nin altı okundan birisi haline gelen 'devletçilik' ilkesine artık kimse dokunamıyordu...
   <br/>
   <br/>
   II. Dünya Savaşı'nda fırsatlar kaçtı
   <br/>
   <br/>
   İsmet İnönü kutsal devlet anlayışını ekonominin her sektöründe uygularken, II. Dünya Savaşı çıkacak haberleri günden güne yayılıyor, ekonomiye yeni kısıtlamalar getiriliyor, tam bir milyon kişinin silah altına alınması ve ekonomide devletçi yatırımları bile durduruyordu. Türkiye II. Dünya Savaşı'na girmemeye karar verse de, hazırlıklar savaş ekonomisi üzerinde yoğunlaştırılıyordu.
   <br/>
   <br/>
   1938'de Atatürk'ün ölmesiyle Cumhurbaşkanlığı'na çıkan İsmet İnönü ülkenin siyasetinde ve ekonomisinde tek söz sahibiydi. II. Dünya Savaşı'nda tarım ürünlerinin fiyatları hızla artsa da tarım ülkesi Türkiye, bu fırsatı kaçırdı. Bütün dünyaya buğday satarak zengin olabilecek bir Türkiye halkı tam iki yıl ekmeği karneyle tüketmek zorunda kaldı.
   <br/>
   <br/>
   1942'de 114 bin kişiden alınan Varlık Vergisi'nin küçük bir kısmı azınlıklardan tahsil edilmişti. Varlık Vergisi veren azınlıkların sayısının az olması Cumhuriyet idaresinin ticareti kendi eline alma politikasının başarısını gösteriyordu. Azınlıkları ticaretten silme politikası başarılı olmuştu fakat onların yerine yerli girişimci yetiştirilememişti. Ülkede bilinen tek zengin Vehbi Koç'tu; o da servetinin kaynağı olan devletçi politikalardan şikayetçi değildi. 1940'lı yıllarda Türkiye'de belirgin bir işadamı sınıfı çıkartılamamıştı ama II. Dünya Savaşı'nın getirdiği buhranlı ortamda oluşan karaborsacılar ve kendilerinden Varlık Vergisi alınmasını hazmedemeyen az sayıdaki zengin Tek Partinin alternatiflerini düşünmeye başlamıştı.
   <br/>
   <br/>
   Amerikan müttefikliği CHP döneminde başladı
   <br/>
   <br/>
   Türkiye II. Dünya Savaşı'nın bitiminde kurulan IMF, Dünya Bankası gibi dünya ekonomisinde söz sahibi olacak kuruluşlarla CHP'li tek parti döneminde ilişkiye girdi. Savaşın sonunda Amerika'nın gücünü koruması sonucu doların dünya ekonomisindeki etkisi hergeçen gün artıyordu. Stalin'in 1945'te Kars ve Ardahan'ı istemesi, Boğazlar'ın statüsünü tartışmaya açması Türkiye'yi Amerika'ya daha da yakınlaştırırken CHP'li Başbakan Recep Peker'in Amerika'dan aldığı para yardımından sonra Türkiye yönünü belirlemişti artık; Milli Şef İsmet İnönü'nün gönüllü olarak Amerikan müttefikliğini kabul etmesi, Rusya rüyasının da bittiğini gösteriyordu.
   <br/>
   <br/>
   Türkiye Amerikan müttefikliğini kabul etse de Amerika Türkiye'nin devletçi ekonomi sistemini kabullenemiyordu. Amerikan Başkanı Truman'ın 1947'de Türkiye ve Yunanistan'a yapmayı vaadettiği 400 milyon dolarlık yardımı, Amerikalı uzmanların Türkiye raporunda yer alan "Devlet öncülüğünde planlı sanayileşme olsa olsa Rusya'da olur" cümlesi engellemişti.
   <br/>
   <br/>
   Liberalizm DP ile yeniden canlanıyor
   <br/>
   <br/>
   Halkın ve varlıklı ailelerin kendilerini destekleyeceklerine inanan Celal Bayar, Adnan Menderes, Refik Koraltan ve Fuat Köprülü; CHP politikalarını eleştirmeye başladılar ve kurdukları Demokrat Parti  1950 seçimlerinde iktidar oldu.  DP, Türkiye ekonomi politikalarında da yepyeni bir dönemi başlatıyordu.
   <br/>
   <br/>
   DP, 1930'dan beri devletçi ekonomi politikalarıyla yönetilen Türkiye'ye serbest piyasayı getireceğini, özelleştirme yapacağını, Türk işçilerinin pek bilmediği sendika, grev gibi hakları vereceğini açıkladı. Bu açıklamalar ülkenin büyük bölümünde memnuniyetle karşılanırken, küçük bir azınlık, devletçilik ilkesini programına almayan Menderes Hükümeti'nin rejimi tehlikeye soktuğunu düşünmeye başlamıştı...
   <br/>
   <br/>
   1948'de başlayan Amerikan Marshall yardımları, 1952'ye kadar sürdü ve Menderes'in izlediği ekonomi politikalarının Amerikan sistemine uyması Türkiye'yi Amerika'ya daha çok yakınlaştırdı. Menderes iktidarının ilk yıllarında başlayan Kore Savaşı Türk tarım ürünlerinin dış pazarlarda değerlenmesini sağladı. Amerikan yardımları ve Kore Savaşı gelirlerinden sonra çiftçilere toprak, makina, kredi veriliyor, girişimcilere teşvikler dağıtılıyor ve halkın gelir düzeyi belirli ölçüde yükseliyordu.
   <br/>
   <br/>
   Adnan Menderes Hükümeti, CHP'nin demiryolu projeleri yerine karayolu yapıyor, Devletçiliğin Kalesi Sümerbank etkisiz hale getirilip yerine özel sektöre destek veren Sınai Kalkınma Bankası'nı kuruyor, dışlanan yabancı sermayeyi ülkeye çekmeye çalışıyor, Avrupa Ekonomik Topluluğu'na başvuruyor ve her mahalleden bir milyoner çıkarmaya çalışıyordu.
   <br/>
   <br/>
   1955'e kadar Cumhuriyet Türkiye'sini görülmemiş biçimde kalkındıran Menderes Hükümeti iç ve dış kaynakların yetersizliğinden dolayı ithalatihracat dengesini sağlayamadı ve Türk parasının değeri dolar karşısında 280 kuruştan 900 kuruşa indi. Amerika'ya büyük umutlarla gidip aradığı yardımı bulamayan Menderes, sürpriz bir kararla Rusya'yı ziyaret edip yardım istemeyi planlarken "geldi gelecek" denilen ordu yönetime el koydu ve Cumhuriyet Türkiye'si 27 Mayıs darbesiyle müdahaleler dönemine merhaba dedi.
   <br/>
   <br/>
   Ekonomiyi darbeler yönlendirmeye başladı
   <br/>
   <br/>
   27 Mayıs darbesi daha çok siyasi nedenlerle yapılsa da, müdahale gerekçelerinden birisi olarak kalkınmanın "hiçbir plan ve hesap istinat edilmeden" yapılması gösteriliyordu. 27 Mayıs Cuntası Türkiye'nin planlı ve devletçi ekonomi sistemleriyle kalkınacağı inancıyla Devlet Planlama Teşkilatı'nı kuruyor, teşkilattan Sümerbank'ın Cumhuriyet'in ilk yıllarında yüklendiği devletçi misyonu sürdürmesini istiyordu. 1963'te 1. Beş Yıllık Kalkınma Planı hazırlandı.
   <br/>
   <br/>
   1965'te anti komünist söylemlerle dikkati çeken Süleyman Demirel, Adalet Partisi'nin (AP) başına geçti ve Menderes Politikalarını izleyeceğinin ilk izlenimlerini vermeye başladı. Demirel Hükümeti 1962'den itibaren yurtdışına işçi olarak giden gurbetçilerin ekonomiye kazandırdığı olumlu havayı iyi değerlendirip 1966'da yüzde 12'lik bir büyüme gerçekleştirmiş, sanayi sektörüne teşvikler vererek özel sektörün toplam yatırımların yarısına imza atmasını sağlamıştı.
   <br/>
   <br/>
   1970'te 1 doların 15 Türk Lirası olması, ithalat ihracat dengesinin sağlanamaması, Demirel'in üreticiyi değil de üreticinin malını pazarlayan ihracatçıları desteklemesiyle azalan üretim değeri, rekor düzeye ulaşan dış borçlar ekonomideki iyimser havayı gölgeledi. Yine siyasi nedenlerle verilen 12 Mart Muhtırası ekonomiyi 10 yıl aradan sonra bir kez daha vurdu. Demirel iktidarlarının popülist politikalarından sonra darbenin gelmesi Türkiye'yi çift rakamlı enflasyon rakamlarıyla tanıştırdı. Demirel'in istifasıyla Nihat Erim ve Ferit Melen iktidarları başarılı olamayınca EcevitErbakan ikilisi zamanında da Kıbrıs Barış Harekatı ve Arapİsrail savaşlarıyla sarsılan ekonomi bir türlü rayına oturtulamıyor; Ecevit yeniden devletçi ekonomi politikalarına dönmek, yeni KİT'ler açmak istiyordu.
   <br/>
   <br/>
   Süleyman Demirel, girişimcileri desteklemek için işadamlarına büyük teşvikler vermiş ve onların desteğini de kazanmıştı. Demirel iktidarından büyük ölçüde teşvikler alan işadamları ise sanayi tesisi kurmak yerine ticaret yapıp, yurtdışından getirdikleri ithal malları satıyorlar ve ekonomik güçlerini siyasi güce yansıtarak 78'de Ecevit iktidarını düşürüyorlardı.
   <br/>
   <br/>
   Özal'lı dönem yeni girişimciler çıkarttı
   <br/>
   <br/>
   Süleyman Demirel, 6. başbakanlığında Turgut Özal'la birlikte 24 Ocak Kararları'nı hazırlarken Cumhuriyet Türkiyesi bir darbeyle daha tanıştı; 12 Eylül sabahı askerler birkez daha işbaşındaydılar. Askerler ekonominin yönetimini Turgut Özal'a bırakınca 24 Ocak Kararları da hayata geçmeye başladı. Yeraltı ekonomisini çökertme amaçlı hazırlanan 24 Ocak Kararları tüketimi ve finans sistemini de destekliyordu. 1980'de yüzde 107 olmuş enflasyon oranı yüzde 30'lara inip, artan petrol fiyatlarıyla iyice zenginleşen Arap ülkelerine mal ihracının arttığı bir anda başbakan olan Turgut Özal, ekonomide 'yeniden liberalleşme, yeniden serbest piyasa ekonomisi' diyordu. Özal, ithalat ihracat dengesini sağlayamasa da girişimcilerin yurtdışına çıkmasında ve yabancı sermayenin Türkiye'de yatırım yapmasında oldukça etkili oldu.
   <br/>
   <br/>
   Siyasal çatışmaların bitip, Doğuda terör olaylarının başladığı Özal'lı dönemde Türkiye ekonomisi birçok olumlu uygulamalarla karşılaştı. TL'nin konvertibilete olması, İMKB'nin, özel finans kurumlarının açılması, ilk özelleştirmelerin yapılması, girişimcilerin desteklenmesi, kamu kesiminin otoyollarda, iletişimde, enerji ve konut sektöründe gösterdiği başarı Turgut Özal hükümetlerinin olumlu icraatleriydi. Özal, ara rejim dönemlerinde yazılan ekonomik planlara nisbet yaparcasına Türkiye nüfusunun 100 milyon'a çıkmasını istiyor, 27 Mayıs Darbesi'nin ürünü olan DPT'yi dışlıyor, devletçi zihniyeti andıran ne varsa yok etmek istiyordu.
   <br/>
   <br/>
   İthalatın yüzde 2.6'dan yüzde 8.7'ye çıkması, 1 doların 375 liradan 2 bin 141 liraya fırlaması, finans sektörünün üretim sektörünün önüne geçmesi, banker krizinin olumsuz etkileri, dış borçların artarak devam etmesi, tüketim çılgınlığının başlaması bu dönemin olumsuz yansımaları..
   <br/>
   <br/>
   Krizler geliyor, tüketim artıyor, paralar faize gidiyor
   <br/>
   <br/>
   1989'da Turgut Özal'ın Cumhurbaşkanı olmasından sonra Türkiye ekonomisi yeni bir durgunlukla tanıştı. Körfez Savaşının yol açtığı bu durgunlukta sanayi kesimi büyük yara aldı. Sonuçta sanayiciler son 20 yılda iyi prim yapan ithalatçılık ve finans piyasasına yöneldiler. 1991 seçimlerinde başbakan olan Süleyman Demirel'in "ekonomiyi 500 günde düzeltirim" vaadi de işe yaramadı. Türkiye ekonomisi Özal'lı ilk yıllarını aramaya devam ediyor; bakir pazar olarak Türkiye'nin önüne çıkan Orta Asya pazarını Amerikalılar ve İranlılar değerlendiriyordu. Demirel iktidarıyla birlikte 53 işletmeci KİT de zarar yapmaya başlıyor ve bu zararlar kartopu gibi katlanarak artıyordu.
   <br/>
   <br/>
   Turgut Özal'ın ani ölümünden sonra ekonomiden sorumlu Devlet Bakanı Tansu Çiller başbakan oldu. Liberal ekonomiyle kendini bütünleştirmiş bir başbakandan yepyeni bir dönem bekleyenler kısa sürede yanıldıklarını anladılar. Özelleştirmeyi tamamlayacağım diyen başbakan özelleştirme yapamıyor, küçük işletmeler benimdir derken büyük sermayeyi güçlendiriyor, ithalat ve dış borçlar artıyor, terör ve iç borç faizleri bütçeyi çökertiyor; sonuçta geçmiş dönemlerin de etkisiyle 5 Nisan Krizi ortaya çıkıyordu. Hemen her kesimden fedakarlık bekleyerek yeni vergiler ve kısıtlamalar getiren 5 Nisan Kararları, TL'yi yaklaşık 3 kat düşürdü, gecelik faiz oranlarını yüzde 1000'e kadar çıkardı, bankalara mevduat güvencesi verildi ve enflasyon yüzde 149'a ulaştı. Bu dönemde PKK terörü 1984'ten beri Türkiye'ye 200 milyar dolar kaybettirirken; Cumhuriyet rejminin en büyük gururu olan GAP'a sadece 25 milyar dolar harcandı.
   <br/>
   <br/>
   5 Nisan krizinin etkisinin yavaşladığı 1995'te iktidara gelen Anayol Hükümetinden sonra kurulan Refahyol iktidarı ekonomi politikalarını uygulayamadan iktidardan uzaklaştı ve bugün iktidarda olan Anasol D Hükümeti kuruldu. Bu hükümetin en büyük özelliği azınlık hükümeti olması ve yeni bir ekonomik programının olmaması...
   <br/>
   <br/>
   Enflasyon ve faiz: Böyle yaşamaya alıştık artık
   <br/>
   <br/>
   Türkiye'nin son 20 yıllık enflasyon ortalaması yüzde 70. Dünyada 20 yıllık bir dönemde bu ortalamayı yakalayabilmiş bir başka ülke yok. 1968'de yüzde 3 seviyesinde gezinen enflasyon, Türkiye'nin dışa açık ekonomi politikaları uyguladığı dönemlerde istikrarsız hükümetlerde iyice büyüdü ve bugün hayatın bir parçası oldu. Enflasyon banka faizlerinin dünya ortalamalarına büyük farklar yapıp; sermaye sahiplerine kolay para kazandırdığı zamanlar canavarlaştı. Büyük sermaye sahipleri sattıkları malların fiyatlarını yükselterek ve uyguladıkları yüksek faiz oranlarıyla enflasyondan kârlı çıkmasını bilirken; sabit ücretliler 75 yıllık Cumhuriyet'in 30 yılında 'ay sonu' sendromunu yaşıyorlar.
   <br/>
   <br/>
   Türkiye ekonomisinin enflasyondan sonraki ikinci belası iç borç faizleri oldu. Şu satırların yazıldığı ana kadar Türkiye bütçesi günde 19 trilyon 215 milyar lira faiz ödüyor. 1999 yılında da Türkiye bütçesinde bulunan paraların yüzde 40'ı yani tam 8.9 katrilyon lira iç borç faizine gidiyor, yatırımlara ise sadece 1.4 katrilyon lira ayrıldı. Saatte 800 milyar lira faiz ödeyen Cumhuriyet'in en zengin yüzde 20'lik kesimi gelirin yüzde 54'ünü alıyor; en fakir yüzde 20 ise gelirin yüzde 4'üyle yetinmek zorunda.
   <br/>
   <br/>
   Yatırımların durup, bütçenin iç borç faizine akması aslında Cumhuriyet'in ilk yıllarından itibaren birikerek gelen bir miras... Devletçi zihniyetle açılan ve son 15 yılda büyük zarar eden KİT'ler, 70'lerden itibaren üreticinin değil de ticaret yapan işadamının desteklenmesi, halen süren terör olayları, zengin yaşıyoruz imajı vermek için gelecekteki kazançların bugünden harcanması ve en önemlisi faiz ve enflasyonun engellenememesi Cumhuriyet'in 75. yılında Türkiye'yi ekonomik açıdan kısır döngüye sokan sebepler...
   <br/>
   <br/>
   18 Eylül 1974  Ecevit hükümeti istifa etti.
   <br/>
   <br/>
   18 Ekim 1974  ABD Başkanı Ford, Amerika Temsilciler Meclisi'nin Türkiye'ye askeri yardımın kesilmesi konusundaki üçüncü kararını onayladı.
   <br/>
   <br/>
   7 Ocak 1975  "Milliyetçi Cephe"yi oluşturan 4 partinin lideri hükümeti kurmak istediklerini açıkladılar.
   <br/>
   <br/>
   18 Şubat 1975  TBMM lokantasında içki satışı yasaklandı. Meclis bahçesine cami yapılması kararlaştırıldı.
   <br/>
   <br/>
   12 Mayıs 1975  TRT Genel Müdürü İsmail Cem İpekçi'nin görevden alınmasıyla ilgili kararname, Korutürk tarafından imzalandı.
   <br/>
   <br/>
   16 Mayıs 1975  TRT Genel Müdürlüğü'ne, Prof. Nevzat Yalçıntaş atandı.
   <br/>
   <br/>
   22 Ekim 1975  Viyana Elçisi Daniş Tunalıgil ASALA tarafından öldürüldü.
   <br/>
   <br/>
   24 Ekim 1975  Paris Büyükelçisi İsmail Erez, otomobiliyle elçiliğe dönerken öldürüldü.
   <br/>
   <br/>
   3 Mart 1976  "Mobilya" sanığı Yahya Demirel, Karadeniz Ereğlisi'nde Savcılığa teslim oldu ve cezaevine konuldu.
   <br/>
   <br/>
   5 Mart 1976  Hava Kuvvetleri Komutanı Emin Alpkaya istifa etti. İstifaya, Hava Kuvvetleri subay ve astsubay eşlerinin Lice'de deprem sonrasında yaptırdıkları bir okula, İtalyan uçak yapımcısı Air İtalia Şirketi'nin, Ankara'daki İtalyan Büyükelçisi'nin eliyle yaptığı 30 bin dolarlık bağış neden oldu.
   <br/>
   <br/>
   1 Ağustos 1976  Ankara'da bir camiide Nur dersi yapan 30 kişi gözaltına alındı.
   <br/>
   <br/>
   5 Ağustos 1976  Ankara DGM Savcılığı, "nurculuk" olayına karışan sanıklar hakkında kovuşturmaya yer olmadığına karar verdi. Gözaltına alınanlar bırakıldı.
   <br/>
   <br/>
   7 Ağustos 1976  Yunanistan, "Hora" gemisinin Ege Denizi'nde Yunan kıt'a sahanlığını ihlal ettiği gerekçesiyle Türkiye'yi resmen protesto etti ve bir daha tekrarlanmaması konusunda Ankara'yı uyardı.
   <br/>
   <br/>
   11 Ağustos 1976  Filistinli iki gerilla, Yeşilköy Havaalanı'nda İsrail uçağına binen İsraillilere ateş açtı. 20 yaralı, dört ölü tespit edildi.
   <br/>
   <br/>
   1 Mayıs 1977  Kanlı 1 Mayıs olayları. 34 ölü, 300'ü aşkın yaralı.
   <br/>
   <br/>
   7 Haziran 1977  5 Haziran seçimlerinin kesin sonucu: CHP: 213, AP: 189, MSP: 24, MHP: 16, CGP: 3, DP: 1
   <br/>
   <br/>
   28 Haziran 1977  Başbakan Bülent Ecevit Hükümeti'nin programı TBMM'de görüşüldü.
   <br/>
   <br/>
   3 Temmuz 1977  Ecevit Hükümeti Millet Meclisi'nde güvenoyu alamadı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4309), [web.archive.org (arşiv bağlantısı)](http://web.archive.org/web/20121224070951/http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4309)
