# Son tezleri darbe

*Birol Uzunay 2004.05.24*

<div bgcolor="#FFFEF6">
 <font>
  <img border="0" height="1" src="/web/20060104161517im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104161517im_/http://www.aksiyon.com.tr/resim/494/48.jpg" vspace="5"/>
  </p>
 </font>
 <font class="content">
  Üniversite hocaları yine cüppelerini giyip sokağa çıktı. Geçmişte, H. Nail Kubalı, Sıddık Sami Onar, Kemal Gürüz, Kemal Alemdaroğlu ve Nur Serter gibi hocaların oynadığı rolü şimdi çok daha geniş bir hocalar grubu oynamaya başladı.
  <br>
   Üniversitelerin geniş kesimi YÖK"ten ve mevcut üniversite yapısından memnun değilken,  yeni YÖK Kanunu bahanesiyle, olay, "hükümet-üniversite" çatışmasına sürükleniyor.
   <br>
    "Hocam siz bu kadar ihtilaller yaşadınız, ama ihtilalle flört ettiğinizi hiç hatırlamıyorum. Bazı hocalarımız dolaylı, hatta bazen açık bir şekilde ihtilalleri desteklediler. Asker müdahale etsin dediler, ama sizin böyle bir eğiliminiz olmadı?"
   </br>
  </br>
 </font>
 <p>
  <font class="content">
   Bu soruyu, Profesör Niyazi Öktem, yargı dünyasına seslenen "Güncel Hukuk" dergisi adına üç ay önce Ordinaryus Profesör Sulhi Dönmezer"e yöneltti. "Hocaların hocası" unvanına sahip 86 yaşındaki ünlü ceza profesörü Dönmezer, şu cevabı verdi: "Ben meşruiyetçiyim, meşruiyet adamıyım. Hukuki meşruiyetin yanında yer aldım. Bütün hayatımı öyle geçirdim. 27 Mayıs 1960 ihtilalinde de öyle."
   <br/>
   <br/>
   Profesör Dönmezer"in bu çizgisini 1971 döneminin ünlü öğrenci lideri Deniz Gezmiş şöyle değerlendirecekti: "Sulhi Dönmezer devletin güdümündedir. Devlet komünist olursa, o da komünist olur." Ne var ki, Türk üniversite tarihinde bazı hocalar, Profesör Dönmezer"in sözünü ettiği "meşruiyet çizgisi"nde durmaya hiç özen göstermedi. Profesör Niyazi Öktem"in deyimiyle, onlar "ihtilalle flört eden" hocalardı.
   <br/>
   <br/>
   Anayasa hukukçusu Profesör Hüseyin Nail Kubalı, 27 Mayıs 1960 ihtilalinden sonra, 78 yaşındaki Cumhurbaşkanı Celal Bayar"ın idam edilmesi için, "Suçlar işlendiği zaman mer"i (yürürlükteki) kanunlara göre cezalandırılır kaidesi (kuralı) varid (uygulanabilir) değildir. Zira bir ihtilal yapılmıştır" diyerek, Bayar"ın darağacına gönderilmesine hukuki gerekçe ortaya koymaktaydı. Şu sözler de o dönemde Profesör Muammer Aksoy tarafından söylendi:
   <br/>
   <br/>
   "İhtilalin meşru müdafaa hakkı olarak, çetenin diğer unsurlarının da tevkif edilmesi, suçluların cezalandırılması, idarenin tasfiye edilmesi, suçluların mal beyanına tabi tutulması, eski iktidar mensupları ve yakınlarının mallarının müsadere edilmesi gerekir."
   <br/>
   <br/>
   O günlerde, Milli Birlik Komitesi üyesi Ahmet Er, "ihtilal aleyhine konuşmalar" yaptığı gerekçesiyle Demokrat Partili Ali Naili Erdem"e, "Senin yanlış dediğin ihtilalin doğruluğunu en şöhretli profesörler bile onayladı. Sen kimsin ki aksine şeyler söylüyorsun? Dilin fazla uzun, birazını kesmek lazım" demekteydi. Aynı zamanda avukat olan Ali Naili Erdem, "Şöhretli profesörler ihtilali onaylıyor" diyen Er"e, "Sizlere o fetvayı veren hocalar Hukuk Fakültesi"nde bize yanlış şeyler öğretmişler. Sıddık Sami Onar bize, "Dışarıdan müdahale yapılması demokrasinin tabiatına uygun değil. Demokrasi kendi içindeki zafiyetleri bizzat kendisi düzeltir" diyordu" cevabını vermişti, ama o hocalar için üniversite kürsüsünde söylediklerinin artık önemi yoktu. Nitekim bugün hâlâ Ordinaryus Profesör Sıddık Sami Onar"ı anlatan bazı çalışmalarda ondan söz edilirken; "Demokrat Parti iktidarının yıkılmasında öğretim üyelerine ve öğrencilere önderlik edenlerden biri olmuş, 27 Mayıs 1960 Devrimini desteklemiş ve yeni Anayasa tasarısını hazırlayan heyete başkanlık etmiştir" deniyor.
   <br/>
   <br/>
   Başka bir medeni ülkede "ihtilalle flört eden eylemci hocalar" var mı, bilemiyoruz. Ancak Türkiye"de 1960"lı yıllardan beri böyle hocalar hep oldu. Öğrenci hareketleri sırasında bu hocalar (profesörler), polisle çatışan öğrenciler tarafından üniversite kapılarında omuzlara alındı. Bu olaylar sırasında, zaman zaman öğrencilerinden yumruk yiyenler (Sıddık Sami Onar) oldu. Bu "eylemci" hocalar, "ilerici" olarak adlandırılan sol çizgideki öğrencilerin perde gerisindeki lideriydiler. İhtilal kapıya dayandığında hem "fetva" verdiler, hem de ihtilal sonrasında devletin yeni hukuk yapısını oluşturdular. Profesör Hüseyin Nail Kubalı ve Profesör Sıddık Sami Onar, 1961 Anayasasının hazırlanmasında aktif görev alan isimlerin başında geliyor.
   <br/>
   <br/>
   12 Mart 1971 muhtırası döneminde "9 Mart cuntası" olarak bilinen ihtilalcileri destekleyen geniş kitle içinde "üniversite" yine ağırlıklı bir yere sahipti. Ankara"dan Mümtaz Soysal, Bahri Savcı, İstanbul"dan İdris Küçükömer gibi hocalar örnek gösterilebilir. 9 Mart cuntasını deşifre ederek Türkiye"yi Baas tipi bir yönetimden kurtaran dönemin Milli İstihbarat Teşkilatı görevlisi Profesör Mahir Kaynak, hocaların o dönemdeki rolünü anlatırken şöyle diyor:
   <br/>
   <br/>
   "Darbenin içinde olmakla, desteklemek farklı şey. Bu hocalar darbeyi destekledi. Zaten darbeciler profesörleri içlerine sokmaz. Hocaların darbenin iç yapısına girmeleri gerekmez de. Bunların rolü daha ziyade kamuoyunda etki yaratmaktır. Cüppeleri ile yürümeleri yeterliydi. Onlardan beklenen odur. Genelde bir gövde gösterisi yaparlar ve yerlerinin neresi olduğunu belli ederler." Kaynak, dönemin Yargıtay Başkanı İmran Öktem"in cenaze töreninde çıkan olaylar sebebiyle Ankara"da 7 Mayıs 1969 günü yapılan hukukçular yürüyüşünü, bu gövde gösterilerinden biri olarak gösteriyor.
   <br/>
   <br/>
   12 Eylül 1980"e gelindiğinde üniversite deyince akla "sağ-sol çatışması" geliyordu. Bu dönemde hocaların ihtilalle ilişkisi, Profesör Orhan Aldıkaçtı ve Profesör Ergun Özbudun gibi hocaların 1982 Anayasasının hazırlanmasında görev almaları biçiminde oldu. Hocaların pozisyonu bakımından asıl önemli gelişme, 28 Şubat sürecinde yaşandı. Dönemin Yüksek Öğretim Kurulu Başkanı Kemal Gürüz ve İstanbul Üniversitesi Rektörü Kemal Alemdaroğlu, hükümet aleyhine kampanya yürüten en aktif iki hoca oldu. İstanbul Üniversitesi Rektör Yardımcısı Profesör Nur Serter de, Rektör Alemdaroğlu kadar aktifti.
   <br/>
   <br/>
   Bugün Ankara"da yaşanmakta olan "YÖK ve imam hatip krizi"nde ise, daha değişik bir tablo ile karşı karşıyayız. Hükümetle sadece YÖK Başkanı Erdoğan Teziç ve İstanbul Üniversitesi Rektörü Alemdaroğlu çatışmıyor. Aralarında Orta Doğu Teknik Üniversitesi Rektörü Profesör Ural Akbulut"un da bulunduğu 100 öğretim üyesi, 10 Mayıs günü Ankara"da Türkiye Büyük Millet Meclisi"nin önüne cüppeleri ile gelip bildiri okudu. Bir hafta sonra 17 Mayıs günü bu sefer Marmara bölgesindeki 25 üniversitenin rektörü ve bazı öğretim üyeleri, valilik izin vermemesine rağmen İstanbul"da cüppeleriyle yürüyüş yaptı. Sadece kaldırımda yürüme izni verilen rektörler caddeden yürüyünce, kilitlenen trafikte vatandaşlar ile hocalar arasında yaşanan bağrışmalar, hocaların yaptığı gösterinin karakterini yansıtan bir unsurdu.
   <br/>
   <br/>
   Ancak İstanbul"daki olay sadece yürüyüşle kalmadı. Rektör Kemal Alemdaroğlu, "Baskıcı ve dayatmacı yöntemlerle düşüncelerimizin susturulacağı sanılıyorsa bu bir yanılgıdır ve pahalıya mal olur" sözlerini kullandı. Hükümetin YÖK reformunda ısrar etmesinin nasıl pahalıya mal olacağını daha açık biçimde dile getiren kişi ise yürüyüşe katılan ilahiyat profesörü Zekeriye Beyaz"dı. "Bu ülkenin vazgeçilmez dinamikleri vardır. Genelkurmay"a, YÖK"e ve milletin değerlerine yanlış yapılmaz. Yanlış yapılırsa sokağa çıkmak yetmez, arkasından başka şeyler de gelir." diyen Beyaz, bir gazetecinin "Başka şeylerden kastınız darbe mi?" sorusuna, "Onlar (hükümet) anlar. Erkan-ı Harbiye ile çatışılmaz" cevabını verdi.
   <br/>
   <br/>
   O gün Milliyet gazetesinden Derya Sazak"a röportaj veren Yüksek Öğretim Kurulu Başkanı Erdoğan Teziç"in, "Üniversitelerin ayakta ve gergin olması, Türkiye"yi 1960"lı yıllara götürür. O örnekleri yaşamış biri olarak uyarıyorum. Oraya gelmemeli" sözleri daha da açıktı. Üstelik Profesör Teziç, "27 Mayıs" çağrışımları yapan ilk hoca değildi. Ondan önce, Dokuz Eylül Üniversitesi Rektörü Profesör Emin Alıcı, "Hepimiz birer Kubilay olmaya hazırız" çıkışını yapmıştı. Başbakan Tayyip Erdoğan, Rektör Alıcı"ya "Hükümet rektörler tarafından en çirkin ve edebe sığmayacak şekilde eleştiriliyor. Rektör olmak, insana edep dışına çıkma yetkisi vermez. Önce edep öğrensinler" tepkisini verince, Orta Doğu Teknik Üniversitesi Rektörü Profesör Ural Akbulut, noktayı koydu: "Erdoğan"ın bu ifadesi, Adnan Menderes"in kara cüppeliler sözü gibi 50-100 yıl hiç unutulmayacak."
   <br/>
   <br/>
   Aynı zamanda bir anayasa hukukçusu olan Erdoğan Teziç, YÖK reformu kanunu Meclis"ten geçmeden önce hükümete sunduğu kanun taslağı çalışmasında, "Bu kanunu Bakanlar Kurulu ve YÖK yürütür" cümlesini taslağa monte etmekle dikkat çekmişti. Eğer hükümet Teziç"in önerisini kabul etseydi ve Teziç"in bu taslağı Meclis"ten geçseydi, tarihinde ilk defa YÖK bir kanunu Bakanlar Kurulu ile birlikte uygulayacaktı. Oysa Teziç"in kendisi, "Türkiye"de 1961 Anayasasına göre kanun kavramı" adını taşıyan doçentlik tezinde, "Bakanlar Kurulu kanunları yürürlüğe koymakta, yürürlükte olan kanunları uygulamaya geçirmektedir" demekteydi.
   <br/>
   <br/>
   Profesör Teziç"in, YÖK"ü hükümetin yetkilerine ortak etme yaklaşımına en güzel tanımlamayı Orta Doğu Teknik Üniversitesi Uluslararası İlişkiler Bölümü öğretim üyesi Doçent Doktor İhsan Dağı getiriyor. Aksiyon"a konuşan Dağı, üniversitelerde bir "YÖK iktidarı" oluştuğunu, bu iktidarla uzlaşarak bir üniversite reformu yapmanın mümkün olmadığını belirtiyor: "12 Eylül rejimi içinde YÖK"ün kurulması ile birlikte üniversitede son derece merkeziyetçi ve denetleyici bir yapı oluştu. Bu, üniversitelerin alt birimlerini yukarıdan denetleyecek bir yapı üretti. Bu yapı da doğal olarak bir iktidar üretti. Bunun için bazen Türk-İslam sentezcileri, bazen Kemalistler, Ordu"ya yakın hocalar kullanıldı. Hükümetin böyle bir iktidarla YÖK reformu için uzlaşması zordu."
   <br/>
   <br/>
   Doçent Dağı, hükümetin YÖK reformu konusunda uzlaşılması mümkün olmayan YÖK iktidarını muhatap almakla hata yaptığını düşünüyor: "Üniversitenin reforma tâbi tutulması konusunda kararlı, gerçekten özgürlükçü, özerk bir üniversiteden yana öğretim üyelerinden oluşacak bir heyet kurulmalıydı. Çünkü iktidardakilerle (YÖK yönetimi) iktidarı başka kurumlara aktaracak bir reform çalışmasını yürütmek ve başarmak mümkün değildi. Hükümetle ve YÖK bürokrasisi ile eşit mesafede duran, akademik hassasiyetlere sahip öğretim üyelerinden bir heyet oluşturup, Meclis"e sevk edilecek tasarıyı onların hazırlamasını sağlamak mümkündü. Böylece ne YÖK tartışmaların içine girecekti ne de hükümet tartışmaların parçası haline gelecekti. Belirtildiği gibi "hassas" bir sorun söz konusuysa, iki kesimi de (hükümet ve YÖK) bu sürecin dışında, kenarında tutacak bir formül olarak bağımsız akademisyenler forumu oluşturulmalıydı. Bu, yasa yapma yetkisini bir heyete devretmek olarak algılanmamalı, konuya uzlaşı arama yöntemi olarak bakılmalı."
   <br/>
   <br/>
   Profesör Mahir Kaynak ise, hükümetin imam hatipler ile ilgili düzenlemeyi YÖK reformu ile birlikte Meclis"e sevk etmesini hatalı buluyor. Prof. Kaynak, "Hükümetin yapması gereken, üniversite sınavındaki katsayıyı (ortaöğrenim puanı) kaldırmak, sistemi eski haline getirmekti. Çünkü Kemal Gürüz, ortaöğretim katsayısını imam hatiplileri engellemek için getirmişti" diyor.
   <br/>
   <br/>
   Şüphesiz, şu anda sürmekte olan YÖK reformu krizinin geçmişteki mimarlarından biri eski YÖK Başkanı Kemal Gürüz. Hükümete bayrak açarken, "Laiklik ilkesinin Türkiye"deki operasyonel anlamı laik eğitimdir. Bazıları zorla da bunu öğrenecek" diyen; 10 Eylül 2003 günü beraberinde bazı rektörlerle birlikte Kara Kuvvetleri Komutanı Orgeneral Aytaç Yalman"ı ziyaret edip YÖK meselesini görüşen; kendisini ve düşünce dünyasını, "Ben sosyolojik olarak Müslümanım. Akıl her zaman vahiyden üstündür" sözleriyle anlatan eski YÖK Başkanı Gürüz, şu anda gelinen noktayı Aksiyon"a değerlendirirken yine geri adım atmadı:
   <br/>
   <br/>
   "Ben YÖK Başkanı Erdoğan Teziç"in uygulamalarını ve söylemlerini beğeniyorum. Hepsinin de altına imza atıyorum. Teziç bugüne kadar ne söylediyse YÖK"ün programıyla uyumludur. Hükümet imam hatipler konusunda ideolojik davranıyor, yanlı davranıyor. Elbette ki YÖK, hükümete tepki gösterecektir. Üniversiteler ayrı bir alandır, ideolojik tavırlar üniversitelerde sergilenemez. Buna izin de verilemez. Laiklik bizim hassasiyetimizdir."
   <br/>
   <br/>
   Profesör Gürüz"ün, "laiklik ilkesinin operasyonel anlamı" sözleriyle savunduğu görüşler, bir başka açıdan "Tevhid-i Tedrisat (öğretim birliği) Kanunu bunu gerektiriyor" gerekçesiyle savunuluyor. Ancak, İnönü Üniversitesi Tarih Bölüm Başkanı Prof. Dr. Salih Cöhçe, bu konuya yepyeni bir yaklaşım getiriyor:
   <br/>
   <br/>
   "Tevhid-i Tedrisat"ı yanlış anlatıyorlar. Kamuoyunda sık sık Tevhid-i Tedrisat bölünüyor nidalarını dinliyoruz. Bunlar yalandır, yanlıştır. Osmanlı"nın son döneminde Hilafet Medreseleri vardı. Bunlar Cumhuriyet döneminde ilahiyat fakültesine dönüştürüldü ve genel eğitimin içine alındı. Cumhuriyet"in ilk dönemlerinde askeri okullar da, Hilafet Medreseleri de aynı eğitim birliğinin içindeydi. Türkiye Büyük Millet Meclisi karar verdi, askeri okullar göreceli olarak özerkleşti. Meclis yine karar veriyor, imam hatipliler hakkında bir küçük düzenleme yapıyor ve eskisinin yarısı bile etmeyen göstermelik haklar veriyor. Bu durumun Tevhid-i Tedrisat"ın bölünmesiyle ne alâkası var? Cesaretleri varsa, "Askeri okullar genel okullardan ayrıldı" desinler. Meclis, askeri okulları nasıl ayırdıysa, şimdi de belirli okullar hakkında değişiklik yapıyor. Tevhid-i Tedrisat ne demekmiş, önce onu öğrenmek gerekir."
   <br/>
   <br/>
   Aksiyon"a YÖK krizi ile ilgili değerlendirmeler yapan Profesör Cöhçe, sol ya da liberal bir iktidar döneminde hiç sokağa çıkmayan üniversite hocalarının sağ iktidarlar döneminde "Vatan elden gidiyor" diye sokağa çıktıklarını ve üniversitelerdeki sağ düşünceli hocalara büyük baskı yaptıklarını belirtiyor. "Mesela Profesör Erdoğan Teziç daha önce Meclis"i överdi, şimdi Meclis karar veremez diyor" diyen Profesör Cöhçe şöyle devam ediyor: "İnönü Üniversitesi Senatosu, "Bu ülkeyi ordu kurdu, ordu sahiplenir" diyor. Hayır, bu ülkeyi Türkiye Büyük Millet Meclisi kurdu. Orduyu da aynı TBMM kurdu. Yanlış bilgilendirme var. Örnekleri çoğaltabilirim. Atatürkçülük benim uzmanlık alanım. Atatürk"ün Meclis"i öven sözlerini niçin hiç kullanmıyorlar da; Meclis tek yetkili değildir diyorlar?"
   <br/>
   <br/>
   Üniversitenin iktidarla girdiği çekişmelerin Osmanlı dönemindeki tarihsel kökenlerine de değinen Profesör Cöhçe, şu ilginç açıklamaları yaptı: "Osmanlı"nın son döneminde ulema yönetimle zıtlaştı ve Yeniçeri Ocağı"nı kışkırtmaya başladı. Yeniçeriler ulemanın, yani bugünkü anlamıyla üniversite hocalarının etkisinde olur olmaz sebeplerle padişaha karşı ayaklandı. Yeniçeri Ocağı kaldırılınca ulema fiili muhalefet yapamadı ve partilerin içine sızdı. Cumhuriyet döneminde ise 1960"larda üniversite hocaları askeri yine etkiledi ve sürekli askere Demokrat Parti"nin kötülüklerini anlattı. Cumhuriyet Halk Partisi (CHP), İttihatçı geleneği sürdürerek 1960"larda üniversite hocaları aracılığıyla askeri etkilemeye çalıştı. Ama bugün, asker üniversite hocalarını etkiliyor. Arada önemli bir fark var. Bugün ulema askerin emrine girdi. Bir komutan Ankara Üniversitesi Rektörü"nden Kıbrıs Mitingi için 2 bin öğrenci talep edebiliyor."
   <br/>
   <br/>
   Daha önce, "Kemal Gürüz, üniversiteleri JİTEM"e izletti" çıkışıyla dikkatleri çeken Tüm Öğretim Elemanları Derneği Başkanı Prof. Dr. Tahir Hatipoğlu"na son tartışmaları nasıl değerlendirdiğini sorduğumuzda yine sert konuştu. "Bilim adamı kisvesindeki kişilerin meydanlarda darbe çığırtkanlığı yapması beni tiksindiriyor" diyen Hatipoğlu, şöyle devam etti:
   <br/>
   <br/>
   "Ben sol görüşlü bir öğretim üyesiyim, ancak kendilerini solcu ya da ulusalcı olarak tanıtan bu kişiler tamamen güdümlüdür. Çünkü hiçbir bilim adamı demokrasiyi askıya alan darbeyi istemez. Bilim, özgür ve demokratik ortamlarda gelişir. Darbe istiyorlar, orduyu istiyorlar. Tamam, sonra ne yapacaklar? Üniversitede güdümlü bilim mi üretecekler? Ancak kadrolaşma yaparlar. Bugün sokağa çıkıp Meclis"i kötüleyenler kimlerdir? Sayılarının az olduğu kesin. Bizim gibi sol demokratlar ya da liberaller nerede? Yok. Üniversite, öğrenci demektir. Sokaklara çıkanlar, yanlarında öğrenci bulamıyor. Nerede onların öğrencileri? Koca profesörler yürüyor, yanlarında 20 tane öğrenci var. Böyle üniversite tepkisi mi olur? 1960"ları örnek verirken de dikkat etsinler. O zaman üniversite tepkisinde öğrenciler ön plandaydı. 1960"taki 28 Nisan olayları, 5 Mayıs olayları güdümlü değildi; bugünküler ise güdümlü. 68 yaşına gelmiş bir hukuk profesörünün (Erdoğan Teziç) Meclis iradesini küçümser ifadeler kullanması çok yadırgatıcı. Kendisi için üzüldüm. Kullandığı kelimeler hukukla ters. 1960"lı yılları Teziç de, ben de iyi hatırlarız. Bugün 60"lı yılları özlemek çok ayıp."
   <br/>
   <br/>
   Sokaklara çıkan hocaları yerden yere vuran Profesör Hatipoğlu"nun eleştirilerinden hükümet de nasibini aldı. Hükümetin Meclis"ten geçirdiği YÖK Kanunu"nun çok dar kapsamlı olduğunu belirten Hatipoğlu, "Böylece, demokrat hocalar sessiz kalmaya mecbur oldu. Bu yasa kimseyi memnun edemedi. Üniversiteye gerçek özgürlüğü getiren ve geniş tabanı memnun eden maddeler içeren bir yasa hazırlansaydı, bir avuç darbeci, kalabalıklar arasında kaybolur giderdi" diyor.
   <br/>
   <br/>
   Öğretim Elemanları Derneği Başkanı Profesör Kadir Erdin de, Profesör Cöhçe ve Profesör Hatipoğlu ile benzer görüşler dile getiriyor. Üniversitenin özgürlüklerin kalesi olduğunu, siyasetçi veya asker hiçbir güce dayanmaması gerektiğini belirten Erdin, "Üniversite özgürlüğünü korumalıdır, aksi halde bilim üretemez, toplumu aydınlatamaz. Üniversite hocasının işi bilimdir; siyasi gerilimlerle hocalık kavramı zedeleniyor" diyor. Kimsenin üniversite öğrencileri üzerinde siyaset yapmaması gerektiğini belirten Profesör Erdin, şöyle devam ediyor: "Ortada bir sorun var. Bu sorunun adına ister imam hatip deyin, ister meslek lisesi deyin. Netice değişmez. Ortada dağ gibi bir sorun varken, bazı öğretim üyelerinin gerilim oluşturmasına anlam veremiyorum. Çocuklar hükümetin bir başka kurumla ya da kişilerle olan kavgasına kurban gitmemelidir. Bazı öğretim üyelerinin askerle birlikte çalışmasını yadırgıyorum. Üniversiteye emir girmemelidir."
   <br/>
   <br/>
  </font>
  <br/>
  <!---- YAZI SONU ----------->
 </p>
</div>


## Yorumlar

### murat besimov, 07-Haziran-2004
> Katilmiyorum: 
> Turkiyede 4 senem gecti ve anladimki demokrasi postuna burunmus kurtlar var. Siyasetle siyasetci derslerle de hocalar ugrasmadikca siz birakin dunyayi Ortadoguda bile soz sahibi olamazsiniz.Turkiyeye bu yakismiyor. Asil hocalari yurtdisina ithal ediyorsunuz halbuki kendinize oyleleri lazim.

### İbrahim Yetiş, 26-Mayıs-2004
> Biz bu filmi de gördük.: 
> Türkiye'de ne yazık ki çok mesele iki yüzlülük ve çıkarlar için örtbas ediliyor.Geçmiş hükümetler zamanında oluşan kaos ve kargaşaya ses çıkarmayan bir takım mihraklar ve güç odakları şimdilerde yeniden Türkiyenin huzur atmosferini canlandırmaya çalışan yepyeni çalışan bir hükümete köstek olmak için uğraş veriyorlar.Tabii ki hortumladıkları paraların üstleri de böyle kapanacaktır. Bu yüzden darbe çığlıkları atmaktalar. Öyle ki Türkiye bir 50 sene geriye dahi gitse umurlarında olmayacaktır. Rahmetli Menderesi asanlar daha sonra Rahmetli Özal zamanında da bunu yaptılar şimdide aynı senaryo sahnede. Kesinlikle bu insanların oyununa gelmemeli ve Hak Özgürlük uğrunda atılmış olan temellere sahip çıkmalı. Basın olarak bu istismara göz yummayan AKSİYON'a sonsuz teşekkürlerimizi  sunuyoruz.Ve çalışmalarının devamını diliyor.

### ragıp öztürk, 26-Mayıs-2004
> üniversiteyi bitirdikte ne oldu ?: 
> yok efendim YÖK şöyle olsunmuş böyle olsunmuş. nasıl olursa olsun o beni ilgilendirmiyor.beni  üniversitenin bana  ne verdiği ilgilendiriyor, diplomanın neye yaradığı daha çok ilgilendiriyor. büyüklerimiz, bıraksınlar tartışmayıda ; diplomalı işsizlere ve ilkokul mezununun yarı maaşına çalışmaya can atan üniversite mezunlarının durumunu tartışsınlar.  ben iş bulan şanslılardanım ama arkadaşlarımın işsizlikten bunalıma girdiklerini görmek beni çok üzüyor.  EZBERCİ BİR EĞİTİMDEN KURTULMUŞ, BİLİM VE TEKNİK ARAŞTIRMALARIN SAYISININ ÇOK OLDUĞU, HERKESİN KENDİ KONUMUNDA KABUL EDİLDİĞİ,  MİLLETLERARASI PLATFORMDA BAŞARILARA İMZA ATMIŞ HOCALARIN OLDUĞU , ÖĞRENCİLERİNİN TAM DONANIMLI OLARAK  MEZUN EDİLDİĞİ VE HER FERDİNDE SEVGİ, HOŞGÖRÜ,SAYGI VE ÖZGÜR DÜŞÜNCENİN  HAKİM OLDUĞU ÜNİVERSİTE.  işte ozaman  ''bitirdikte ne oldu'' denilen değil . ''iyiki okumuşuz,ufkumuz açıldı , hayatı daha iyi algılaya biliyorum ve başarılı oluyorum''

### Mikail Türker, 26-Mayıs-2004
> Teşekkür: 
> Sayın Mercan-Uzunay   Böyle hacmi küçük bir yazıda ancak bir kitapta anlatılabilecek muhtevaya ulaştığınız, olaylardan çok kafa yapılarını iyi tahlil ettiğiniz için çok teşekkür ederim.     Sadece sloganlar, içi boş söylemler ve kavramların arkasında asıl amaçlarını gizleyen (artık gizleme ihtiyacı da duymayan) değişik meslek gruplarındaki sürü mantığı ili hareket eden şahıs ve kurumlara atılan bir şamarın gafletten uyandırmayacağına inanıyorum. Kendilerine gelmeleri için bu ve benzeri yazılarınızı daha çok kimsenin okuyabilmesi/dinleyebilmesi için lütfen gayretlerinizi esirgemeyiniz.   Çalışmalarınızda başarılar dilerim.

Kaynak: [www.aksiyon.com.tr](http://www.aksiyon.com.tr:80/detay.php?id=11526&yorum_id=1352), [web.archive.org (arşiv bağlantısı)](http://web.archive.org/web/20060104161517/http://www.aksiyon.com.tr:80/detay.php?id=11526&yorum_id=1352)
