# Asya Finans "kalite"de ilk

*Birol Uzunay 1998.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İş yaşamında artan rekabetle birlikte şirketler de çalışma yöntemlerini gözden geçirme gereği duyuyorlar.
  </font>
 </div>
 <div id="newsText">
  <font class="detail-text">
   Çünkü küçülen dünya ve artan rekabet, iş yaşamında sadece 'en iyi'lerin ayakta kalmasını sağlıyor. Şirketler 'en iyi'yi bulma yolunda herşeyden önce kendi işleyiş sistemlerini gözden geçirerek, eksikliklerini tamamlıyorlar; ancak son yıllarda teknoloji ve bilgi transferinin sorun olmaktan çıkması şirketlerin kendi yağlarıyla kavrulmalarını imkansızlaştırıyor. Şirketler önce ayakta kalmak sonra da zirveye çıkmak için sihirli sözcüğün "kalite" olduğunu keşfettiler. Bu keşifle birlikte şirketlerin iş hedefleri de belirginleşti; ne kadar kalite o kadar kazanç
   <br/>
   <br/>
   İş yaşamında başlayan "kalite" yarışında standart enstitüleri, uluslararası kalite dernekleri kalite hakemleri oldular. Şirketler önce kendi çalışmalarıyla sonra da kalite hakemlerinin raporlarıyla düzenledikleri işleyişlerini aldıkları belgelerle de ispatlayarak 'geleceğin iş yaşamında biz de olacağız' mesajını veriyorlar.
   <br/>
   <br/>
   Henüz iki yıl önce kurulmasına rağmen Asya Finans da geleceğin iş yaşamında var olmak isteyenlerden. Faizsiz bankacılık sektöründe faaliyet gösteren Asya Finans, bu ay içerisinde RWTÜV adlı uluslararası kalite kuruluşundan, ISO 9001 kalite belgesini alarak kendi sektöründe bir ilke daha imza attı. Asya Finans'ın bu ay içerisinde aldığı kalite belgesinin aslında sadece bir ispat olduğunu söyleyen kurumun Fon Geliştirme ve Bankacılık Hizmetleri Müdürü Mustafa Büyükateş kuruldukları ilk günden itibaren kalite kavramı üzerine kilitlendiklerini ve tüm uygulamalarında bu kavramı dikkate alarak hayata geçirdiklerini belirtiyor.
   <br/>
   <br/>
   Yaklaşık iki yıl önce 'Çağı aşan hizmet' sloganını kullanarak açılan Asya Finans için, ISO 9001 belgesinin kalitenin ispatı anlamına geldiğini söyleyen  Fon Geliştirme ve Bankacılık Hizmetleri Müdürü Mustafa Büyükateş, "Kalite bizim kuruluş felsefemiz, yaptığımız tek şey iki yıllık hizmetimizi belgelemek oldu. Bizim, sistemimiz kalite üzerine kurulu dememiz çok fazla anlam taşımıyor ama uluslararası bir örgütün bunu en iyi belgeyle ispatlaması ve sektörümüzde ilk olmamız attığımız temellerin sağlamlığını gösteriyor" diyor.
   <br/>
   <br/>
   Kalite kavramının ancak kaliteli elaman ile mümkün olacağını belirten Mustafa Büyükateş, "Benim elemanım en yeni bilgiye ulaşmalı, en iyi şekilde yaşamalı ki benim müşterimi memnun edebilsin. Aksi mümkün değil" diyor. Mustafa Büyükateş özellikle ISO 9001 belgesini almalarının sebebini ise "Bu belge kalite konusunda verilen en kapsamlı belge niteliğinde. Biz bu belgeyi geliştirdiğimiz kredi kartları, Alo Asya  gibi geliştirilmeye müsait bankacılılık argümanlarımız sayesinde aldık" diyor.
   <br/>
   <br/>
   Asya Finans sektöründe ilk olarak aldığı kalite onayını yılda iki kez RWTÜV kalite kuruluşu tarafından denetlenerek teyit ettirecek. Asya Finans'ın Fon Geliştirme ve Bankacılık Hizmetleri Müdürü Mustafa Büyükateş ISO 9001 belgesinin toplam kalite için bir adım olduğunu verdikleri hizmetlerden şimdiden yüzde 10 oranında bir verim elde ettiklerini yüzde 95'lik kalite puanına ulaşmayı hedeflediklerini belirtiyor.
   <br/>
   <br/>
   Asya Finans çalışma sistemleriyle sadece kendilerinin daha rahat bir çalışma ortamına, daha fazla kazançlara yol açmayacağını faizsiz bankacılık modelinin Türkiye'ye çok şey kazandıracağını belirterek "Faizsiz bankacılık sistemiyle atıl durumda bulunan paralar ekonomiye yeniden kazandırılıyor; kalite belgeli bir finans kurumu ekonomiye yeni paralar kazandırırken de bankacılık işlemleri yaparken de işinin en iyisini yapabilir" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4004-34-asya-finans-kalitede-ilk.html), [web.archive.org (arşiv bağlantısı)](http://web.archive.org/web/20140419183148/http://www.aksiyon.com.tr:80/aksiyon/haber-4004-34-asya-finans-kalitede-ilk.html)
