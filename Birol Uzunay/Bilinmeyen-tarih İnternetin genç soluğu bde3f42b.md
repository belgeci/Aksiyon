# İnternetin genç soluğu

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050225162755im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162755im_/http://www.aksiyon.com.tr/resim/393/393sektor.jpg" vspace="5"/>
  </p>
 </font>
 <font class="content">
  İnternet üzerinden para kazanmanın yolları çok konuşulur da “ben başardım” diyene az rastlanır. 22 yaşındaki bir gencin kurduğu turkticaret.net ise onbinlerce kobiye sanal âlemin sırlarını anlatıyor, paranın bilgisayar tuşlarıyla nasıl kazanılacağını uygulamalı olarak gösteriyor.  İnternetin iş dünyasına nasıl uyarlanacağına dair beylik lafları çok dinlesek de Türkiye iş dünyası hâlâ “al malı, ver parayı” felsefesiyle çalışıyor. İnternet üzerinden ticaret yapabilenlerin sayısı ise bir elin parmaklarını geçmiyor.
 </font>
 <br/>
 <p>
  <font class="content">
   22 yaşındaki bir gencin kurduğu turkticaret.net sanal iş dünyasının ilk tohumlarındandı. Bu tohumu atan Murat Yanıklar bugün 26 yaşında ve sitesi turkticaret.net, onbinlerce üyesi olan, sanal paranın nasıl kazanılacağını öğreten, sektörün de lideri konumunda... Murat Yanık’ın internet sitesi yurtdışındaki bilişim şirketlerinin de dikkatini çekti ve turkticaret.net ardı ardına yabancı ortaklarla işbirliğine giriyor.
   <br/>
   <br/>
   22 yaşındaki “dev” patron!
   <br/>
   <br/>
   Matematik bölümünden mezun olan Murat Yanıklar, 22 yaşındaki bir gencin toyluğuyla, memurluk yapmak yerine iş dünyasında maceraya atılmak istiyordu. Araştırdığı birçok sektörde dev markalarla karşılaşan Murat Yanıklar, başlangıçta umutsuzluğa düşse de bilişim sektörünün iş dünyasıyla entegre olamadığını farketti ve tüm enerjisini bilgisayar dünyasına yöneltti.
   <br/>
   <br/>
   Özellikle küçük ve orta ölçekli firmaların sanal iş dünyasından habersiz yaşadığını farkeden Murat Yanıklar, internet üzerinden danışmanlık hizmeti vermeye başladı. Kobilere sanal danışmanlık yapma fikri için Murat Yanıklar ilginç rakamlar veriyor: “Türkiye ticaretinin bel kemiğini kobiler oluşturuyor. En çok ihracatı kobiler yapıyor ancak kobilerin yüzde 40’ı teknolojiye çok uzak. Yine her yüz kobiden ancak 20’sinde bilgisayar var. Bu bilgisayarı da genelde sekreter ya da muhasebeci kullanıyor. Biz zoru tercih ettik. Büyük holdinglere teklif vermek yerine küçük işletmeleri tercih ettik. Kader yüzümüze güldü ve küçük işletme tercihimizdeki başarılardan sonra bugün büyük holdinglerle e—iş ortaklığı yapıyoruz.”
   <br/>
   <br/>
   İnternet sitesini “Ticareti kolaylaştırma Merkezi” olarak tanımlayan Murat Yanıklar, 2005’te tam 400 bin işletmeyi sitesine üye yapmayı hedefliyor. Garanti Bankası, PricewaterhouseCoopers, yenibircom, Destek Patent ile şirket ortaklıkları yapan türkticaret.net kobilere iş bağlantısı yaptığı gibi vergi, mali hukuk, bilişim konularında danışmanlık yapıyor.
   <br/>
   <br/>
   Sanal ortamın sınırı olmaz
   <br/>
   <br/>
   26 yaşında bir gencin, 100 kişiye nasıl patronluk yaptığını sorduğumuz Murat Yanıklar, yeni ekonomide patronluk kavramının olmadığını belirtiyor: “22 yaşındayken işin başına geçtim; birtakım zorlukları yaşasam da bugün taşlar yerli yerine oturdu. Sanal ortamda kim olduğunuz değil, ne yaptığınız önemli. Çalışanlarımız bunun bilincinde. Ben kimseye sen şunu yap, bunu götür demiyorum. Her işin komutu belli” diyor.
   <br/>
   <br/>
   Turkticaret.net, İstanbul ve yurtdışındaki dev şirketlerle ortaklığa gitse de hâlâ bir Anadolu şirketi. Bursa’da faaliyetlerini sürdüren turkticaret.net’in başka bir şehre taşınması söz konusu bile değil. Murat Yanıklar bu durumu “İnternetin sınırı yoktur” diye özetliyor ve ekliyor: “Bursa’da kurulduk ve faaliyetlerimiz gelecekte de Bursa’da yürüyecek. Sanal âlemin patronu olmadığı gibi sınırları da yok. Bursa ya da Kars hiç farketmez. Benim kırmak istediğim tabulardan biridir, İstanbul merkezli bir şirket olmak. ”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1333), [web.archive.org (arşiv bağlantısı)](http://web.archive.org/web/20050225162755/http://www.aksiyon.com.tr:80/detay.php?id=1333)
