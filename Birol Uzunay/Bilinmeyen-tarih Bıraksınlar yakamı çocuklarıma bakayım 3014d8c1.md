# Bıraksınlar yakamı çocuklarıma bakayım

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050118064522im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064522im_/http://www.aksiyon.com.tr/resim/465/36.jpg" vspace="5"/>
  </p>
 </font>
 <font class="content">
  Yüksek Öğretim Kurulu (YÖK) Başkanı Kemal Gürüz, hükümeti ve "irticayı" kötülerken sürekli aynı ismi kullanıyor: Alev Erkilet Başer. Gürüz kendisine yöneltilen eleştirilere çantasından çıkardığı Alev Erkilet Başer dosyasıyla cevap veriyor ve "Yaptıklarımızın doğruluğunu bunlar ispatlıyor" diyor.
 </font>
 <br/>
 <p>
  <font class="content">
   İşsiz bıraktığı yüzlerce akademisyenden birine özel tarife uygulayarak, tam üç yıldır bütün mikrofonlarda Alev Erkilet Başer'i anlatıyor. İrtica ve hükümet yanlısı olarak tanıtılan Alev Erkilet Başer'in tecrit hayatını öğrendiğimizde acı sonuçlarla karşılaştık.
   <br>
    <br>
     Hukuki ve ekonomik mücadelesinde; bağımsızlığından taviz vermeyen bir duruşla, hayata sarılmaya çalışan Alev Erkilet Başer, kendisi aleyhine yapılan her konuşmadan sonra bir parça daha kayıp veriyor: Başlamak üzere olduğu bir iş yüzüne kapanıyor, çocukları ve ailesi rencide ediliyor ve önemlisi yakın çevresine bile kendini anlatmakta zorlanıyor.
     <br>
      <br>
       Cumhuriyet döneminin en önemli generallerine ve bürokratlarına mensup bir aileden gelen Alev Erkilet'in "mürtecileştirilme hikayesi" oldukça hazin Türkiye manzaralarını barındırıyor.
       <br/>
       <br/>
       <b>
        Evinizin kapısında Cumhuriyet döneminin meşhur generallerinden "Hüsnü Erkilet bu evde yaşamıştır" yazıyor, dedeleriniz cumhuriyetin ilk bürokratlarından, babanız saygın bir hukukçu. Kolejlisiniz ve masanın üstünde duran purolarınızla da farklı bir imaj sergiliyorsunuz. Kemal Gürüz'ün bahsettiği "modern olmayan kadın" siz misiniz?
       </b>
       <br/>
       <br/>
       Modernlik nedir bilmiyorum. İmaj olarak modernliği kastediyorsanız evet biz Gürüz'den daha moderniz. TED kolejinde okudum. Ailemde generaller ve bürokratlar var. İnançlarımın tehlikeli olmadığını YÖK'ün kendisi de biliyor ama uygulama hep farklı. Ben akademik hayatım boyunca üniversitenin kurallarına uyan bir akademisyen oldum. Ama üniversite ve sistem kendi kurallarına uymuyor. Onların kendi kurallarına uymaya geri çekilmeleri gerekiyor. Türkiye ortalamasının çok üstünde laiklik anlayışı olan ailemle birlikte yaşıyorum. Sorunlu birisi olsam ailemle, çevremle anlaşamam.
       <br/>
       <br/>
       <b>
        Peki sizi "mürteci" yapan sorun nedir?
        <br/>
       </b>
       <br/>
       Başımı bundan yaklaşık onbeş yıl önce örttüm. Ömrümün büyük kısmında Ramazan'ın geldiğini pek hissetmeyen ailemle yaşadım. Hiçbir dini ekolden de etkilenmedim. Sadece okuyarak İslami duyarlılık kazandım. Ne öğrenciliğimde ne de hocalığımda başörtüsüyle derse girmedim. 1991'de yazdığım ve doktor ünvanını aldığım tez 2000'de işsiz bıraktı. Hacettepe Üniversitesi'nde bu tezi hazırladığımda aşırı sağcı bir jüri çok zorluk çıkartmıştı. Değiştir dedikleri yerlerin hiçbirini değiştirmedim ve mahkeme kararıyla haklı olduğumu ispatladım. Öztürkçe kullandığım için beni suçlayanlardan 9 yıl sonra beni mürteci kabul edenler çıktı. Hiçbir kanuni dayanak olmadan aradan 12 yıl geçti ve hala tezime ve bana suçlu muamelesi yapılıyor.
       <br/>
       <br/>
       <b>
        Hayatınıza bomba gibi giren bu tezinizin özelliği neydi?
        <br/>
       </b>
       <br/>
       Hiçbir özel farklılığı bulunmayan bir tez benimki. Ben sosyoloji bölümünde İslami hareketleri inceliyorum, doktora tez konusu olarak da Ortadoğu'daki modernleşme ve siyasal hareketleri kendime konu almışım. Hacettepe Üniversitesi'nde bu tez başarılı bulunuyor, doktor oluyorum, yayınevi bu tezi basıyor, mahkemeler dahil hiçbir soruşturma açılmıyor. Ben 1997'de yardımcı doçent olarak Kırıkkale Üniversitesi'ne geçtim. Ben göreve başladıktan kısa bir süre sonra rektörümüz Beşir Atalay görevden alındı. Üç yıl sonra da bizler tasfiye edildik. Şimdi  Kemal Gürüz hükümetle uğraşıyor. Kullandığı silah ise benim. Hükümete karşı söylemlerinde beni kullanıyor, haklılık nedenleri oluşturmaya çalışıyor. Kimse de sormuyor ki, suçlanan Alev Erkilet kimdir?
       <br/>
       <br/>
       <b>
        Kimdir?
        <br/>
       </b>
       <br/>
       İki çocuk annesiyim, akademik olarak yardımcı doçentim ama YÖK başkanı mikrofonlarda beni kötülerken "bu kız", "bunun zihniyetindekiler", "kitabına besmeleyle başlayan kız", "gerici" olarak bahsediyor. Hükümetle Kemal Gürüz arasındaki kavganın tam ortasındayım. Çevresine "mürteci" olmadığını anlatmaya çalışan, iş arayan, çocuklarına bakan, özel hayatını dengeye oturtmaya çalışan birisiyim. Üniversitedeki görevimden uzaklaştırıldım, kamu görevinden çıkarıldım. Hükümet-YÖK tartışmalarının başladığı an gazete manşetlerine çıkıyorum. Hükümetse, "irticaya bulaşmama" adına bu konuda sessiz kalmayı tercih ediyor. Ben başarılı bir akademisyenim. İrtica ile alakamın olmadığını da herkes biliyordu; ben 1991'de yazılan ve 1996'da kabul edilen bir tez ve kitap yüzünden işten atıldım. Bugün belediyeler dahil hiçbir kamu işletmesinde çalışamadığım gibi özel üniversitelere de giriş hakkım yok.
       <br/>
       <br/>
       <b>
        Kemal Gürüz sizin Devlet Bakanı Beşir Atalay tarafından korunduğunuzu ima ediyor. Nedir Beşir Atalay'la olan yakınlığınız?
        <br/>
       </b>
       <br/>
       Kırıkkale Üniversitesi'ne yardımcı doçent olarak girdiğimde, Beşir bey aynı üniversitenin rektörüydü. Galiba bana atılan iftiraların bir kısmı buradan kaynaklanıyor. O tarihte kızım yeni doğmuştu, ben ücretsiz izin kullanıyordum. Gazetede yayınlanan bir ilan üzerine  Kırıkkale Üniversitesi'ne başvurdum, sınavları geçtim ve Kırıkkale'de göreve başladım. Akademisyenliğin tüm şartlarını taşıyorum. Demin de söylediğim gibi Kırıkkale Üniversitesi'ne 1997'de geçtim; göreve başlamamdan bir hafta sonra da Gürüz, Beşir Atalay'ı görevden aldı. Beşir Atalay'dan hiçbir şekilde yardım ve himaye görmedim. Bilakis en zor günlerimde bile, bir dönem yöneticiliğimi yapmış olan Beşir bey beni aramadı. Zor durumdayken hatır sormayan kişilerin yardım etmesi beklenemez, ben de hiçbir şekilde Beşir Atalay'ı aramadım.
       <br/>
       <br/>
       <b>
        Beşir Atalay ile görüşmüyorsunuz, peki diğer AKP'lilerle görüşüyor musunuz?
        <br/>
       </b>
       <br/>
       Geçmişe dayanan birkaç kişisel dostluğun dışında AKP'lilerle tanışmıyorum. AKP'nin genel tavrı kendisini bu işten sıyırmak olmuştur. Çünkü ben YÖK'ün gazabına uğramışım. Kemal Gürüz "Alev Erkilet zihniyetliler Milli Eğitim Bakanlığında" diyor, benim Başbakan Tayyip Erdoğan'ın danışmanı olduğumu iddia ediyor. Benim zihniyetimdekiler bakanlıklarda olsa, ben neden zorda olayım. Kaldı ki, isteseydim ben de orada olurdum. AKP'nin Kurucular Kurulu'nda bulunmam yönündeki teklifi siyasete sıcak bakmadığım ve üniversiteye dönmeyi öncelediğim için reddettiğimi defalarca belirttim. "Devrim kanunlarına aykırı yayın yapmaktan", kamu görevinden mahrum bırakıldım; kitabımda alıntı yaptığım tırnak içindeki ifadelerden bile yargılandım. Ben AKP'ye olan eleştiri hakkımı her zaman kullanacağım. Yazılarımda, konuşmalarımda AKP politikalarını çok eleştirdim. Gürüz bu konuda iki kere düşünmeli.
       <br/>
       <br/>
       Medyanın gündeminden inmiyorum. Birileri temel haklarımı gaspediyor; hükümetle ilişkilendirmeye çalışıyor, hükümetse bu konuda sessiz kalıyor. Yardımdan falan söz etmiyorum; ben kimseden yardım istemiyorum ama haksızlıklar karşısında sessiz kalınmasını da yanlış buluyorum. Bu sessizliğin karşı tarafı daha fazla saldırmak konusunda cesaretlendirdiğini düşünüyorum.
       <br/>
       <b>
        <br/>
        2 kitap sahibi bir doçent olarak gününüzü nasıl değerlendiriyorsunuz?
        <br/>
       </b>
       <br/>
       Yakın zamana kadar mahkemeler ve mahkemelere hazırladığım savunmalarla günümü geçiriyordum. İlk dönemlerde savunmaları çok önemsemiştim. Literatürde mevcut olan savunmaları okudum, onlarca sayfalık savunmalar yazdım. Bugün hukukun çok uzun, pahalı ve sonuç alınması zor bir yol olduğunu öğrendim. Son dönemlerdeki savunmalarınız çok daha kısa ve genellikle ben yazmıyorum, değerli avukatım Mustafa Everdi yazıyor. İkinci bir kitap yazdım. Çocuklarımın her şeyiyle ilgileniyorum. İngilizce'den çeviri yapıyorum. Özel sektörde bazı projelere danışmanlık yaptım. İş arıyorum ve aleyhimde yapılan yayınlardan sonra çocukların ve ailemin olumsuz etkilenmemesi için gayret ediyorum. Suçumun ne olduğunu bilmediğim gibi geleceği de bilmiyorum. Vasıflı işsizlik, annelik sorumlulukları ve bilimsel eser üretme isteği arasında gidip geliyorum.
       <br/>
       <b>
        <br/>
        Vasıflı işsiz, köklü bir ailesi olmasına rağmen neden iş bulamıyor?
        <br/>
       </b>
       <br/>
       Evet, ailem, çevrem, tanıdıklarım köklü insanlar ama her ayın birkaç günü YÖK başkanının kötülediği birisine iş vermekten herkes korkuyor. İş görüşmesi yapıyorsunuz, gerektiğinde ücrette fedakarlığı üstleniyorsunuz ancak aleyhinizdeki basın kampanyaları tekrar başlıyor ve siz başladığınız noktaya geri dönüyorsunuz.
       <br/>
       <b>
        <br/>
        Bir gün gazete okurken ya da televizyon izlerken aniden Gürüz'ün ağzından sizinle ilgili çıkan suçlamaları duyduğunuzda ne hissediyorsunuz?
        <br/>
       </b>
       <br/>
       İşte bu duygumu anlatmak çok zor. Ben değilim Gürüz'ün suçladığı, ben değilim gazetelerin iftira attığı akademisyen. Her şey çok farklı. Film izler gibi izliyorum hakkımda söylenenleri. Başrolü bana verilmiş kötü filmi. Ailemin bu yayınlardan etkilenmesini istemem. Akıllı çocuklarım var; ben de genellikle bu konularda sızlanmadığım için iyi durumdalar. Ama örneğin olayları tam olarak kavramasa bile 7 yaşındaki kızım sezgisel olarak olup biteni yakalıyor. Hiç beklemediğiniz bir sırada olayların ne kadar farkında olduğunu belirten bir cümle kuruyor, sizi şaşırtıyor. Sanırım ikisi de benim bu konularla sürekli uğraşmak durumunda olmamdan sıkılmışlardır en azından. Karşımdaki cephe o kadar güçlü ki, bana atılan iftiralar bazen gerçekmiş gibi oluyor. Annem laik bir insandır; okul arkadaşlarıyla buluşunca beni savunmakta zorlanıyor. Çünkü karşısındakiler Gürüz'ün söylemiyle konuşuyorlar. Babam çevresinde benden bahsedilirken "evet kitabında Bismillah yazan kızın babası benim" diyerek tepki veriyor. Ben kitabımın iç kapağında bulunan besmelenin suçmuş gibi gösterilmesine asla razı olmadım. Gerek üniversiteye yaptığım savunmalarda gerekse idare mahkemesinde yaptığımız savunmalarda belirttiğim gibi, kitabımda bulunan herşeyin sonuna kadar arkasındayım. Buna metnin iç kapağı, içeriği ve arkasında yer alan belgesel nitelikteki fotoğraflar da dahildir. Ancak Kemal Gürüz'ün yaptığı haksız suçlamalar öyle bir şey ki, yapışmasa bile izi kalıyor. Benim haberimi yapanlar, iyi niyetli olsalar bile örneğin kitabımın adını Gürüz'ün söylediği gibi "Ortadoğu'da Radikal İslami Hareketler" olarak seslendiriyorlar. Oysa kitabımın adı "Ortadoğu'da Modernleşme ve İslami Hareketler"; yani Gürüz bir anlamda amacına ulaşıyor. Bana dost olanlar bile onun söylemini kullanıyor zaman zaman.
       <br/>
       <b>
        <br/>
        Bir gün Kemal Gürüz ile karşılaşsanız, ne olur?
        <br/>
       </b>
       <br/>
       Mevlana'nın bir hikayesini okumuştum. Kızdığınız kişiyi çok önemsemeyin; onun başarıları sizi zehirler, diyor. Benim Gürüz ile uğraşacak vaktim yok; çevirileri yaparak geçimimi sağlamak zorundayım. Çocuklarımla ilgilenmek durumundayım. Bana yaptığı ağır hakaretler için geçen haftalarda tazminat davası açtım. Tazminat davam beş milyar liralık. Bu davayı açabilmek için 250 milyon lira harç ödemeniz gerekiyor. Türkiye'de hakkınızı aramak bile oldukça zor ve masraflı bir uğraş. Hakkımda yüzlerce yayın yapan bütün gazetelere dava açamam. Sadece bir gazete aleyhine dava açabildim.
       <br/>
       <b>
        <br/>
        Ortadoğu, Kafkasya ve Balkanların siyasi kimliğini en iyi bilen akademisyenlerdensiniz. Peki ya kendi siyasi kimliğinizi nasıl açıklıyorsunuz?
        <br/>
       </b>
       <br/>
       Halihazırda Türkiye'deki belirgin siyasi kimlikler beni tanımlamıyor. Kendimi müslüman olarak tanımlıyorum, müslüman kimliğimden de hiç utanmadım. Fundamentalist değilim, zaten kitabımda bu kavramın müslüman toplumlara uygulanmaya elverişli olmadığının altını özellikle çizmiştim. Ama müslüman kimliğinden korkan, utanan biri de değilim. Bağımsızlıktır benim siyasi kimliğim. Zaman zaman yakın çevreme bile bağımsız duruşumu, haksızlık karşısındaki dikliğimi anlatmakta zorluk çekiyorum. Ben bilimle uğraşıyorum. Benim uğradığım eziyetler, benim ismime yapılmıyor, kimliğime yapılıyor. Alev Erkilet bu seviyeden sonra geri çekilemez. Ödenecek bedelleri ödediğimi düşünüyorum, herhangi bir geri dönüş söz konusu değildir. Ne yazık ki, bir kimliğe yapılanları kimse görmedi.
       <br/>
       <b>
        <br/>
        Hiç pişman oldunuz mu Ortadoğu'da Modernleşme ve İslami Hareketler'i yazdıktan sonra? Neticede hayatınız bu kitap yüzünden çöküntüye uğradı?
        <br/>
       </b>
       <br/>
       Hayatımda iki tane iyi iş yaptım. Birincisi çocuklarım, ikincisi de bu kitaptır. Kitapla tam 12 yıldır haşır neşirim. Bu kitabı yazdığım için hiç pişman olmadım; çünkü çektiğim çileler gerçek manada ne bu kitaba ne de bana yapılıyor. Bize yapılan işkence bir "duruşa, bir kimliğe" yapılıyor.
       <br/>
       <b>
        <br/>
        Peki bu kitaptan yeteri kadar para kazandınız mı?
        <br/>
       </b>
       <br/>
       Kesinlikle hayır. Türkiye'de satılan her kitap gibi bu kitap da yazarına "yeteri kadar" para kazandırmadı. Ama hiç önemli değil bu kitabın maddi değeri. Bu kitap benimle birlikte çekti eziyetleri, sıkıntıyı. Ben bu kitap yayınlandığında, bozkırın ortasına bir kulube gibi kurulmuş Kırıkkale Üniversitesi'nde hocaydım. Bu kitapla birlikte bozkırın ortasına Türkiye'nin en iyi üniversitelerinden birini inşa etmeye çalıştık. Bu kitapla birlikte büyüdü çocuklarım. Bugün işsizim. Geleceğimizi de bilmiyoruz. Ama her ne yaşanmış olursa olsun, doğruydu ve değerdi diye düşünüyorum. Bugüne kadar olduğu gibi bundan sonra da bu metnin arkasında olacağım.
       <br/>
       <b>
        <br/>
        Hayat hikayeniz biraz Merve Kavakçı'ya benziyor. Kolejli olmanız, modern aile, çocuklar, eş durumu ve bir anda karşılaşılan ithamlar...
        <br/>
       </b>
       <br/>
       (Gülüyor) Allah sonumuzu benzetmesin. Evet zaman zaman bu tür bir paralellik kuranlar oluyor. Ama benim gidecek bir yerim yok, bu ülkede kalacağım ve mücadelemi burada sürdüreceğim. Şunu da unutmamak gerekir ki, Merve hanımı gitmek durumunda bırakan etrafındakilerin sessizliği ve işin içinden sıyrılma refleksleriydi.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3151), [web.archive.org (arşiv bağlantısı)](http://web.archive.org/web/20050118064522/http://www.aksiyon.com.tr:80/detay.php?id=3151)
