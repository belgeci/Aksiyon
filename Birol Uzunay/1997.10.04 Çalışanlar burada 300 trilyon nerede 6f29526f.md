# Çalışanlar burada, 300 trilyon nerede?

*Birol Uzunay 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nüfusun hızla çoğaldığı, günde 8 bin kişinin göçtüğü ve ev yapım maliyetinin her yıl katlanarak arttığı Türkiye'de; en büyük problemlerden birisi de konut sorunu olmalı...
  </font>
 </div>
 <div id="newsText">
  <font class="detail-text">
   2 bin yılında nüfusun yüzde 71'inin şehirlerde yaşayacak olması, kiracılık oranının yüzde 4045'lere çıkacağının tahmin edilmesi, büyükşehirlerde gecekondulaşmanın yüzde 50'lere varması ve konut ihtiyacının 2.5 milyonu bulması, bugün görülmek istenmeyen konut sorununun gelecekteki durumu gösteriyor.
   <br>
    <br>
     Her yıl yaklaşık 480 bin konut ihtiyacı olan Türkiye'de, ancak 200 bin civarında konut yapılabiliyor. Eskilerin "iki göz odam olsun, evim benim olsun" sözü artık geçerliliğini kaybetti. İkinci sınıf sosyal konutun arsa değeri hariç metrekare maliyeti 3540 milyon liraya ulaşmasıyla; düşük ve orta gelirli ailelerin kendi imkanlarıyla ev sahibi olmaları gün geçtikçe zorlaşıyor. Dünyanın en pahalı konutlarına sahip olan Türkiye'de, arsa ve inşaat malzemeleri eflasyondan çok daha fazla değer kazanıyor. Örneğin 1990'da 240 milyon liraya satılan İstanbul Ataköy'deki konutların fiyatları, bugün 1620 milyar lira arasında değişiyor. Türkiye'de konut açığıyla birlikte, yıllık kira geliri konutun değerinin yüzde 1317'si düzeyine çıkarken; Avrupa'da bu oran en fazla yüzde 46 düzeyinde. Gelişmiş ülkelerde konut sahibi olma oranıyla işsizlik oranı arasında düz bir orantı var. Örneğin, İspanya'da işsizlik yüzde 1012 iken konut sahibi olma oranı yüzde 8085 arasında. İşsizlik oranlarının çok düşük olduğu Hollanda ve İsviçre'de ise konut sahibi olma oranı, yüzde 45 ve yüzde 28 seviyesinde.
     <br>
      <br>
       Türkiye'nin konut ihtiyacı 2010'da 7.5 milyona ulaşacak ve bu açığın en büyük zararı olan gecekonduluşmanın, bugün bile önüne geçilemiyor. Devlet Planlama Teşkilatı'nın bildirdiği rakamlara göre Türkiye'de halen 1 milyon 750 bin adet gecekondu var. İstanbul'da 750 bin, Ankara'da 350 bin, İzmir'de ise 200 bin gecekondu bulunurken; Anadolu'da görünen 460 bin gecekondu sayısının çok daha fazla olduğu tahmin ediliyor. Yapılan araştırmalar gecekonduların yüzde 90'ının Hazine arazisi üzerine kurulduklarını ve sadece yüzde 17'sinin araziyi kendilerinin işgal ettiğini ortaya çıkarmış. Arazi mafyasının yardımlarıyla kurulan gecekonduların sadece yüzde 51'i tek katlı. Gecekondularda oturanların yaş ortalamasının 32 olması ve yüzde 30'unun da 11 yaşın altında olması gecekondu yapımlarını sadece 1970'lerde yaşanan köyden kente göç dalgasıyla açıklayan tezleri yalanlıyor. Türkiye'de 70 yılda belediyelerin gayriresmi afları dışında 12 kez resmi af çıkartıldığı düşünülürse; 100 metrekarelik bir daireyi kooperatif yoluyla 44.5 milyar liraya uzun yıllar bekleyerek almak ve yıllık yüzde 300'lere varan banka kredisi ödemek yerine, göze kestirilen bir yerde gecekondu inşa etmek daha kârlı görünüyor.
       <br>
        <br>
         1970'lerde gelişmeye başlayan kooperatif yoluyla ev sahibi olma isteği; bugün en çok kullanılan ve üzerinde en çok ihtilaf yaşanan bir yöntem oldu. Türkiye'de 51 bin kurulmuş, 13 bin de faal olarak işleyen kooperatif var. Sanayi ve Ticaret Bakanlığı, gecekondu yoluyla ev sahibi olmak yerine küçük birikimlerle, uzun yıllar sıkıntı çekerek kooperatif sistemiyle ev sahibi olmak isteyenleri adeta kooperatif simsarlarının vicdanına bırakıyor. Savcılıklara verilen 2 milyonun üzerindeki kooperatif şikayetine rağmen 13 bin faal durumdaki kooperatifi sadece 60 kişiden oluşan müfettiş grubu denetliyor.
         <br/>
         <br/>
         1980'lerde Turgut Özal'ın çabaları sonucu devlet desteğiyle oluşturulmak istenen toplu konut çalışmaları da iflas etmiş durumda. 198489 arasında yaklaşık 1.5 milyon kişiyi ev sahibi yapan Toplu Konut İdaresi ve Emlak Bankası bugün yaptıkları konutlarla değil de; sansasyonel ihale ve kararlarıyla anılıyorlar.
         <br/>
         <br/>
         Yetim Bankası zenginlere bakıyor
         <br/>
         <br/>
         Kurulduğunda 'Eytam' yani Yetim Bankası olarak anılan Emlakbank bugün siyasi sansasyonların orijini haline geldi. Asıl işlevi olan "konut sorunu"nu ise lüks binaları yüksek gelirli kişilere satarak yerine getiriyor. Daha Civangate skandalının izlerini üstünden atamayan Emlakbank'ın Başbakanlık müfettiş raporlarına göre sadece 1996 yılı zararı 46 trilyon 400 milyar lira. Yaptığı lüks konutları son yıllarda satmakta zorlanan Emlakbank, stokta bulunan 20 bin konuta alıcı bulmaya çalışıyor. Bu arada da; yüksek denetleme kurulunun tüm ikazlarına rağmen 1997'de Bayramoğlu, Lodumlu ve Çerkezköy konutlarının yapımına başladı.
         <br/>
         <br/>
         Refahyol iktidarında toplu konuttan sorumlu devlet bakanlığı yapan Mehmet Altınsoy Emlakbank'ın yapsatçılığa başladığını ve düşük gelirlinin konut ihtiyacını unuttuğunu belirterek "Emlakbank'ın son yıllarda yaptığı evlere baktığımızda hepsinin lüks olduğunu ve zengin kişilerce kullanıldığını görüyoruz. Düşük gelirli vatandaşlar düşünülerek kurulan sistem; işine Mercedes'le gidip gelen insanlara yarıyor" diyor. AnasolD hükümetinin toplu konuttan sorumlu Devlet Bakanı Refaiddin Şahin de Emlakbank'ın en ucuz konutunun bile Türkiye gelir ortalamasının üstünde olduğunu ve Emlakbank'ın müteahhitliği bırakarak konut alacaklara kredi vermesi gerektiğini söylüyor.
         <br/>
         <br/>
         Toplu Konut İdaresi de fonksiyonunu kaybetti
         <br/>
         <br/>
         1984'te dönemin başbakanı Turgut Özal tarafından kurulan ve ilk yıllarında yüzbinlerce çalışanın ev umudu olan Toplu Konut ve Kamu Ortaklığı İdaresi başarılı çalışmalarıyla göz dolduruyordu. 198489 arasında tam 851 bin kişiye konut maliyetinin yüzde 83'ü oranında kredi verdi. 1990 yılında ise Toplu Konut Yasasına bazı maddelerin eklenmesiyle Başbakanlığa bağlık kamu tüzel kişiliğine sahip Toplu Konut İdaresi (TOKİ) kuruldu. Turgut Özal'ın Cumhurbaşkanı seçilmesinden sonra ise kredi oranlarını her yıl düşürmeye başlayan TOKİ, 198997 arasında sadece 150 bin konuta maliyetinin yüzde 15 oranında kredi verdi. Kooperatiflere ve kent yapımcısı belediyelere kuruluşundan bu yana kredi sağlayan TOKİ son yıllarda konut kredisi vermek yerine kendisi konut imal edip satmaya başladı. Bugüne kadar 30 bin 136 lüks konutu yüksek ücretlerle satmaya başlayan TOKİ kredileri 1990'dan bu yana orta düzeydeki insanlardan ziyade yüksek gelir seviyesindeki insanlar tarafından tercih ediliyor.
         <br/>
         <br/>
         1984'ten beri konut sahibi olmak isteyenlere 1.5 katrilyon liralık kredi desteği veren TOKİ'nin bütçesi 1992'ye kadar fonlarla karşılanıyordu. Fon; tütün, alkollü içecekler, ithal ürünler, akaryakıt, elektrik satış fiyatlarından alınan paylar, kredi geri ödemeleri ve faiz gelirlerinden oluşuyordu. 198892 yılları arasında bu gelirlerden bir kısmı genel bütçeye aktarılırken; 1993'ten sonra ise TOKİ'nin bütçesi, konut satışları hasılatı, kredi geri ödemeleri ve fon kaynakları dışında tamamen genel bütçeye bağımlı hale getirildi. En büyük gelir kaynaklarından birisi olan yurtdışına çıkanlardan alınan 100 dolarlık fon ise 1996 yılında kurulan Anayol iktidarı zamanında kaldırıldı.
         <br/>
         <br/>
         Çalışanlar kimleri konut sahibi yaptı
         <br/>
         <br/>
         1992 yılına kadar genel bütçeden yardım almadığı halde topladığı fonlarla önemli meblağlarda konut kredisi verebilen Toplu Konut İdaresi'nin gelirlerinin DYPCHP iktidarı zamanında frenlenmesinden sonra TOKİ'nin en büyük geliri 3320 sayılı kanuna dayanılarak memurlar, işçiler ve bunların emeklilerinden kesilen Konut Edindirme Yardımı oldu. 1987 yılından itibaren çalışanların aylıklarından kesilen Konut Edindirme Yardımı, hazine bonosu, gelir ortaklığı senedi, devlet tahvili gibi menkul değerlere yatırıldı. 1996'da kurulan Anayol döneminde de iptal edildi.
         <br/>
         <br/>
         Memur, işçi ve bunların emeklilerinden kesilen Konut Edindirme Yardımları nedeni pek anlaşılamasa da Emlakbank'a devredildi. Çalışanların aylıklarından kesilen bu paralar, Hazine bonosu yöntemiyle yüzde 150200'lere varan faiz alabilmesine rağmen Emlakbank tarafından en düşük faizle değerlendirildi. Aynı dönemlerde 1 aylık mevduata yüzde 70 faiz veren Emlakbank, çalışanların birikmiş parasına 6 aylık yüzde 50 faiz ödedi.
         <br/>
         <br/>
         Refahyol iktidarının toplu konuttan sorumlu Devlet Bakanı Mehmet Altınsoy, çalışanlara konut kredisi verilmek şartıyla aylıklardan kesilen bu paranın peşine düşmüş ama nafile. Ocak 1996 tarihinde uygulanan en düşük faize rağmen çalışanların 136 trilyonunun Emlakbank'ın kasasında olduğunu ve bunun geri ödenmesi için hiçbir çalışma yapılmadığını farkeden Altınsoy, Emlakbank'tan resmi yollarla bu paraları geri istemiş; sonuç alamamış ve Emlakbank'ı mahkemeye vermiş. Parayı konut kredisi olarak kullandırmak için istediklerini söyleyen Mehmet Altınsoy, "Paranın tamamını alamayacağımızı anladım ve 1997'de ödenmesi koşuluyla ilk taksit olarak 35 trilyon lira talep ettik. Mahkemeyi kazanmamıza rağmen bu parayı bile alamadık. Paranın Emlakbank'ta nereye yatırıldığı belli değil. Emlakbank'ın mahkeme kararına rağmen bu parayı nasıl geriye ödeyeceği de belli değil; çünkü Emlakbank farkedilmek istenmese de çöküntüye uğramış durumda. Acıyı çeken yine çalışanlar oldu" diyor.
         <br/>
         <br/>
         Emlakbank'ın uyguladığı en düşük faize rağmen bugün yaklaşık 300 trilyon lira olan Konut Edindirme Yardımı'nın, Emlakbank'ın elinden nasıl kurtarılacağını kimse bilemiyor. Bir başka bilinmeyen ise bu para 9 yıl çalışanların aylıklarından kesildikten sonra düşük faizde tutulurken hemen hemen aynı faiz oranlarıyla kendi birikmiş paralarından konut kredisi isteyen çalışanlar niçin geri çevrildi?
         <br/>
         <br/>
         Zorunlu Tasarruf ismi altında çalışanların aylıklarından kesilen 700 trilyon civarındaki paranın ortada olmadığını açıklayan Refahyol iktidarının Çalışma Bakanı Necati Çelik'in baskısından çekinen iktidarlar bu paranın nereye gittiğini açıklayamadıkları gibi nasıl geri ödeyebileceklerini de bilemiyorlar. Halen Ziraat Bankası'nda birikmeye devam eden tasarrufu teşvik fonlarından umudu kesen çalışanlar ise konut kredisi verilecek denilerek kesilen zorunlu kesintileri düşünmek bile istemiyorlar. Çünkü değişen bir şey olmuyor; bir bakanın mahkeme kararına rağmen almayı başaramadığı 300 trilyon lira çalışanların yetkisini aşıyor olmalı...
         <br/>
         <br/>
         Konutlar toplu, denetimler dağınık
         <br/>
         <br/>
         Toplu Konut İdaresi'ndeki en büyük çelişkilerden birisi de; şaibeli ihalelerin soruşturulamaması. Toplu Konut İdaresi yapısı gereği Sayıştay tarafından değil de; Meclis KİT Komisyonu'nca denetleniyor. TOKİ'nin başında bulunan bürokratlar, siyasi iktidarın tercihine göre değişiyor. Refahyol döneminin toplu konuttan sorumlu devlet bakanı olan Mehmet Altınsoy değeri yüzlerce trilyon ile ölçülebilen ihalelerin ihale kanununa göre yapılmadığını ve ihale sonuçlarının büyük şaibeler taşıdığını tesbit ettiğini ve denetim için mevcut bürokrasiyi aşamadığını açıkça itiraf ediyor. Mehmet Altınsoy, 19939495 yıllarına ait ihalelerin birçoğunda şaibe olduğunu ve ısrarlarına rağmen müfettişlerin ise 1 yıldır rapor bile hazırlayamadıklarını belirterek "Toplu Konut İdaresi'nde yapılabilecek en büyük yolsuzluğun bile araştırılması çok zor. Çünkü bu yolsuzluğu KİT Komisyonu araştırıyor ama en az 2 yıl sonradan takip ederek. Herşey TOKİ'nin başında bulunan bürokratın ve ilgili bakanın iradesi altında. Ben bakan olarak bu bürokratik yapı içerisinde; yolsuzluk yapıldığını bildiğim halde bunu ispatlayamamışsam; benden sonrakilere kolay gelsin" diyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3037-calisanlar-burada-300-trilyon-nerede.html), [web.archive.org (arşiv bağlantısı)](http://web.archive.org/web/20131111075932/http://www.aksiyon.com.tr/aksiyon/haber-3037-calisanlar-burada-300-trilyon-nerede.html)
