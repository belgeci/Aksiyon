# Zengin minerallerin fakir bekçisiyiz

*Birol Uzunay 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Maden kaynaklarını kullanarak büyük paralar kazanamayan Türkiye, 'zengin kaynakların fakir bekçisi 'olmakla övünse de gerçekler bu kadar pembe değil.
  </font>
 </div>
 <div id="newsText">
  <font class="detail-text">
   Okullarda Türkiye'nin yer altı zenginlikleri diye anlatılan madenlerin birçoğu bu gün atıl vaziyette duruyor. Uzmanlar, son yıllarda Türkiye'deki maden zenginliklerinin çeşit ve rezerv açısından çok da parlak olmadığını seslendirmeye başladılar. Türk sanayii bir kaç maden çeşidinin haricinde ithal hammaddeleri kullanıyor.
   <br/>
   <br/>
   Türkiye'deki madenlerin çeşitlerinin ve rezervlerinin azlığı madenlerden yeteri kadar kazanç elde edilememesinin sebebi olarak gösteriliyor; oysa ki Türkiye'deki madenlerden kazanç elde edilememesinin sebebi çok açık; mevcut madenler işlenemiyor ve yeterince pazarlanamıyor. Türkiye'deki maden potansiyeli hakkında pembe ve kara tablolar çarpışırken bazı gerçekler de unutuluyor. Unutulan en kârlı gerçek ise, maden fakiri Türkiye'nin dünyanın en büyük bor üreticisi ülke olması.
   <br/>
   <br/>
   Temizlik ürünlerinden deriye, uçaktan bilgisayara, tarımdan cam sanayiine kadar yüzlerce sektörde kullanılan bor mineralleri sanayide, kaliteyi ve fiyatı olumlu yönde etkileyen yan ürün olarak kullanılıyor. Kullanım ağının genişliği nedeniyle 'sanayi tuzu' olarak adlandırılan bor minerallerini tüm dünyaya pazarlayan Türkiye, kendi madenini kendi sanayicisine dahi tanıtamamış. Madencilik bölümünde okuyanların bile Türkiye için önemini bilmediği bor minerallerinin tanıtımı için de bugüne kadar herhangi bir çalışma yapılmış değil.
   <br/>
   <br/>
   Birçok sanayi dalında kalite ve fiyatı olumlu yönde etkileyen en önemli faktör olan bor mineralleri Türk sanayiinde keşfedilmemişken; dünyada kullanılan borun yüzde 38'i Türkiye'den çıkıyor. Türkiye'deki bor rezervleri tek başına tüm dünyanın bor ihtiyacını 350 yıl karşılayabilecek kapasitede. Yine Türkiye etkin üretim ve pazarlama tekniklerini kullanarak yüzde 38'lik pazar payını yüzde 65'e çıkartabilecek konumda.
   <br/>
   <br/>
   Dünyanın en zengin bor kaynaklarına sahip ülkesi olan Türkiye'nin en büyük rakibi ise Amerika, Şili ve Arjantin. Amerika, ürettiği boru daha çok kendi sanayiinde kullanmayı tercih ediyor. Bu durum Türkiye için bir avantaj olarak da kabul edilebilir, çünkü Türkiye bu durumda sanayi zengini Avrupa ülkelerinin ve Japonya'nın bor ihtiyacı için tek alternatif olabiliyor.
   <br/>
   <br/>
   Türkiye'nin petrolü bor olsa da...
   <br/>
   <br/>
   Fakir maden yataklarının fakir bekçisi Türkiye'nin bütün dünyanın kabul ettiği bor zenginliğinden bugüne kadar tam olarak yararlanamamasının en büyük sebebi bu madeni yüksek fiyattan satamaması ve yerli sanayide bor kullanımına yönelik çalışmalarının olmaması.
   <br/>
   <br/>
   Türkiye'nin dünyada en büyük bor üreticisi ülke olması ve gelişmiş ülkelerdeki yüzlerce sanayi sektöründe bor kullanılmak zorunda olunmasının pek de önemi yok. Çünkü Türkiye, borun tonunu 200300 dolar arasında değişen fiyatlarla satıyor ve dünyanın en büyük bor üreticisi Türkiye üretiminin yüzde 98'ini ihraç ettiği bu madenden geçtiğimiz yıl sadece 46 trilyon liralık gelir elde etti.
   <br/>
   <br/>
   Türkiye'nin boru niçin ucuz sattığının hiçbir somut açıklaması yapılamıyor. Çünkü arztalep dengesi düşünüldüğünde, Türkiye en büyük bor üreticisi ve satıcısı konumunda. Boru talep eden sanayi ülkelerinde Amerika'nın dışında bor minerallerine sahip ülke yok.
   <br/>
   <br/>
   Türkiye'nin sattığı borun kalite oranı hakkında uluslararası denetim şirketleri dünya sanayi çevrelerine sürekli olumlu raporlar veriyor. Bor üretimi Türkiye'nin yarısı kadar olan Amerika'nın üretimini kendi sanayiinde kullanması ve Avrupa ülkelerine olan uzaklığı Türkiye'nin diğer avantajları arasında.
   <br/>
   <br/>
   Bor bizim, fiyat inisiyatifi onların
   <br/>
   <br/>
   İhraç ağırlıklı bu ürünün fiyatları Türkiye'de Bakanlar Kurulu tarafından belirleniyor. Bor minerallerini hakkettiği fiyatlardan satmak girişimi ise şimdiye kadar pek denenmemiş. Alıcı ülkelerin, Türkiye'nin bor kozuna karşılık diğer sektörlerde Türkiye'ye kısıtlama getirip, baskı uygulamasından korkuluyor. Bu korku da Türkiye'yi başta Avrupa ülkeleri olmak üzere dünyanın tüm sanayi ülkelerine fason bor üreten bir ülke konumuna itiyor. Bu şekilde yapılan ihracatın getirdiği yıllık 46 trilyonluk kazanç büyük başarı diye sunulurken; sanayi ülkeleri bor sayesinde ürünlerindeki kaliteyi artırıp, maliyetlerini ucuzlatıyorlar.
   <br/>
   <br/>
   1978'de üretiminin ve satışının bir kısmını özel sektörün yaptığı bor madenleri aynı tarihte kamulaştırılarak tamamıyla devletin eline geçmiş. Anasol D Hükümetiyle birlikte yeniden özelleştirilmesi gündeme gelen madenlerin yüzde 51'lik hissesinin yine devletin elinde kalması ve fiyatların yine devlet tarafından belirlenecek olması özelleştirmenin hiçbir yarar getirmeyeceği ihtimalini doğuruyor. Çünkü bugünkü haliyle bor tesislerinde madenin çıkışı, dağıtımı gibi işlemler yine özel sektör tarafından yapılıyor. Özelleştirmeden sonra, üretiminin yüzde 98'i ihraç edilen bir ürünün fiyatının devletçe belirlenecek olmasının mantığı ise 'Bor madenlerini işletecek şirketler birbiriyle rekabete girip fiyatları düşürebilirler' sözüyle açıklanmak isteniyor.
   <br/>
   <br/>
   Türkiye'deki bor minerallerinin yüzde 60'ı Balıkesir'in Bigadiç ilçesinden çıkartılıyor. Diğer yüzde 40'lık bor ise BursaKemalpaşa, KütahyaEmet ve Eskişehir'den çıkartılıyor. Bu 4 büyük denilen bor madenlerinde çalışan kişi sayısı ise yaklaşık 1600 civarında. Türkiye'nin yarısı kadar bor rezervine sahip Amerika'da ise sadece bin kişi bordan nasıl daha fazla verim alınacağını araştıran araştırmageliştirme servisinde çalışıyor.
   <br/>
   <br/>
   Dünya kullanıyor, biz bakıyoruz
   <br/>
   <br/>
   Sanayileşmiş ülkeler, kullandıkları her sanayi ürününün yapımında boru kullanırken; Türk sanayicilerinden sadece Eczacıbaşı ve Toprak Holding, bor minerallerini kullanıyorlar. Türkiye'deki tüketimin az olması nedeniyle bor mineralleri Türk sanayicilerine yabancılara oranla yüzde 25 civarında daha pahalıya satılıyor. Türk sanayicilerinin bor minerallerini kullanamamasının en büyük sebebi ise Türkiye'de bor minerallerini işleyecek tesislerin bulunmaması. Dünyanın en büyük bor üreticisi Türkiye, kendi toprağından çıkardığı madeni işleyemezken; Türk sanayicisi de 'nasıl olur da Avrupalı meslektaşlarımız aynı ürünü bizden daha ucuz ve daha kaliteli üretiyor' feryadını seslendirmeye devam ediyor.
   <br/>
   <br/>
   Sanayileşmiş ülkelere ucuz bor teminiyle görevli bir ülke konumuna gelen Türkiye, boru işleyip tüm dünyanın yaptığı gibi sanayide yardımcı madde olarak kullanmak için şimdiye kadar ciddi bir yatırım yapmış değil. Borun stratejik bir maden olarak görülmesiyle her türlü tasarrufun devletin elinde olması özel sektörün de bor minerallerini işleyen tesislerin yapımına soğuk bakmasına sebep oluyor.
   <br/>
   <br/>
   Daha düne kadar dünyada kullanılan silahların en büyük hammaddesi olan kromu Türkiye'nin çıkarmasıyla övünürdük; bugünse o çok övdüğümüz kromun tonunu 2030 dolardan satmak zorunda kalıyoruz. Kromu işlemek yerine başkalarına devretmeyi daha kolay gören zihniyetin bor minerallerine ne gibi etkilerinin olacağı şimdiden belli gibi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3872-35-zengin-minerallerin-fakir-bekcisiyiz.html), [web.archive.org (arşiv bağlantısı)](http://web.archive.org/web/20121224023236/http://www.aksiyon.com.tr:80/aksiyon/haber-3872-35-zengin-minerallerin-fakir-bekcisiyiz.html)
