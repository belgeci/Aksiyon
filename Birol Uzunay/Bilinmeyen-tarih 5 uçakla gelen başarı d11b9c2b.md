# 5 uçakla gelen başarı

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050226152402im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152402im_/http://www.aksiyon.com.tr/resim/409/76.jpg" vspace="5"/>
  </p>
 </font>
 <font class="content">
  Havayolu şirketlerinin birer ikişer battığı bir zamanda Kıbrıs Türk Hava Yolları önemli bir başarıya imza atarak yılın ilk 8 ayında 7 milyon dolar kâr yaptı ve sefer yaptığı ülke sayısını bir anda katladı. Bu başarı ise sadece 5 uçakla gerçekleştirildi.
 </font>
 <br/>
 <p>
  <font class="content">
   11 Eylül olaylarından sonra hava yolu şirketleri birer ikişer batmaya başladılar. Ayakta kalanlarsa bilançolarında sürekli zarar açıkladılar. Hava yolları şirketlerinin ah vah çektiği bir dönemde, tarihinde ilk kârını açıklayan Kıbrıs Türk Hava Yolları ise son dönemin en gözde kamu kuruluşlarından biri oldu.
   <br>
    <br>
     Kâbus gibi geçen bir yılda sadece 5 uçakla yılın 8 ayında 7 milyon dolar kâr açıklayan Kıbrıs Türk Hava Yolları’nın başarısı Türk Hava Yolları’na ders olmalı. Çünkü 5 uçakla kâr yapabilen bir kamu kuruluşunun yanında 70 uçakla zarar eden Türk Hava Yolları’nın durumu oldukça manidar.
     <br>
      <br>
       Kıbrıs Türk Hava Yolları’nın yönetimine getirilen İlker Tuncay’ın yönetim anlayışına göre sadece 5 uçakla bile olsa bir hava yolu şirketi sürekli uçuş halinde olmalı ve bu uçuşları da teşvik etmek için fiyatları düşürmeli. İki dönem bakanlık yapan İlker Tuncay İtalya’da da hava yolu şirketlerinde yöneticilik yapmış bir isim. Kıbrıs Türk Hava Yolları’nın 5 uçağını sürekli uçurma stratejisini ise şöyle açıklıyor: “Önce Türkiye—Kıbrıs arasındaki uçuşları artırmak gerekiyordu; sonra Kıbrıs’ı dünyaya bağlamamız en büyük amacımızdı. Sadece İngiltere’ye yılda 400 bin yolcu götürüp getirdik. Kıbrıslıları İtalya, İspanya, Almanya, İrlanda ve İskoçya’ya uçuruyoruz. Bu kadar ülkeye yaptığımız uçuşlarda yine aynı malzemeyi kullanıyoruz, 5 uçağımızı...”
       <br/>
       <br/>
       Kıbrıs’ın Türkiye ve İngiltere dışında direkt uçuş hakkı yok; çünkü ambargolu ülke statüsünde. Bu durum hava yolu taşımacılığı için dezavantaj sayılıyor. Kıbrıs’tan yapılan her uçuş Türkiye aktarmalı olmak zorunda. Kota gerçeğini unutmadıklarını söyleyen İlker Tuncay, bu durumun kendilerine bir misyon yüklediğini de ifade ediyor: “Kıbrıs Bayrağı’nı yabancı ülkelerde dalgalandırmak zorundayız. Onların kotasını Türkiye üzerinden uçarak deliyoruz. Ne kadar çok ülkeye uçarsam Kıbrıs’ı o kadar çok  tanıtırım.”
       <br/>
       <br/>
       Kıbrıs Rum kesiminin her yıl milyonlarca yabancı turisti ağırlamasına rağmen Kuzey Kıbrıs Türk Cumhuriyeti’nin ancak sınırlı sayıdaki yabancıyı ağırladığına dikkat çeken İlker Tuncay, uçuş yaptıkları ülke sayısını artırarak, kısmen de olsa ada turizmine katkıda bulunduklarını ifade ediyor.
       <br/>
       <br/>
       Önümüzdeki dönemde Türkiye’den Kıbrıs’a yapılacak uçuşları çoğaltarak Türkiyelilerin Kıbrıs’a olan ilgilerini artırmayı hedeflediğini belirten İlker Tuncay, İngiltere’nin de kendileri için özel bir ülke olduğunu belirtiyor: “Yılda 1 milyon kişiyi taşıyoruz. Türkiye’den sonra en çok İngiltere’ye uçuyoruz. İngilizlerin ilgisini ve ticaretini Kuzey Kıbrıs’a çekebilmemiz gerekir. Bunun için de ulaşım en temel adımdır” diyor.
       <br/>
       <br/>
       Büyük hava yolu şirketleri batarken kendilerinin nasıl kâra geçtiklerini ise İlker Tuncay şöyle açıklıyor: “Önce yönetimin bu sektörü bilmesi gerekir; sonra cesaretli adımlar atabilme becerisi göstermelidir. Büyük hava yolu şirketleri batarken biz fiyatları indirdik ve uçağın korkulacak bir şey olmadığını ispatladık.”
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1928), [web.archive.org (arşiv bağlantısı)](http://web.archive.org/web/20050226152402/http://www.aksiyon.com.tr:80/detay.php?id=1928)
