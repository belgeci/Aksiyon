# Altın eskisi gibi parlamıyor

*Birol Uzunay 1999.09.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Zenginliğin ve soyluluğun en parıltılı simgesi olan altın, sıkıntılı günler yaşıyor. Geleneksel yatırım aracı altın yatırımcısına sürekli kaybettiriyor, yüksek ayarlı altınlar piyasadan siliniyor ve gelişmiş ülkeler ellerindeki altını çıkarmak istiyor.
  </font>
 </div>
 <div id="newsText">
  <font class="detail-text">
   20. yüzyılda dar ve orta gelirli kesimlerin en gözde yatırım aracı olan altın, özellikle son 10 yılda kâr yaptırmamaya hatta ciddi oranlarda zarar ettirmeye başladı. Türkiye kırsalında altına yapılan yatırım miktarının çok fazla olduğu biliniyor; altının zarar ettirmesiyle de 70 milyar dolar olduğu tahmin edilen yastık altındaki altınların ekonomiye nasıl kazandırılacağı ise şimdilik muallak...
   <br/>
   <br/>
   Alternatif yatırım araçlarının çoğalması ve altın sektörünün kendi içindeki problemleri nedeniyle altın yatırımcısına sürekli kaybettirse de, altını takı olarak kullananların sayısı hergeçen gün artıyor. Altın, yatırım aracı olmaktan çıkıp, tamamen süs aracı haline gelmek üzere. Büyük altın madenlerine sahip olamayan Türkiye, altın tasarımında oldukça başarılı; Türk tasarımcılar altının yeni trendine çabuk uyum sağlayarak, önemli bir sektörü batmaktan kurtarıyor.
   <br/>
   <br/>
   Yüksek faiz altını kolay yendi
   <br/>
   <br/>
   Borsa, repo, bono, tahvil ve yüksek faiz gibi yatırım araçlarının pek bilinmediği 70'li ve 80'li yıllar Türkiye'sinde eline biraz para geçen hemen herkes altın alarak geleceğe güvenle bakmak istiyordu. Düşük enflasyonlu bir ekonomide, kolay alınıp, satılması, resmi işlem gerektirmemesi ve yapısındaki gizemle, altın, Türkiye insanı için en ideal bir yatırım aracıydı. Şimdi ise yüksek faiz ve borsa tasarruf sahiplerinin son gözdeleri oldu.
   <br/>
   <br/>
   Türkiye'nin altın satabildiği Rusya ve Doğu Bloku ülkelerinin ekonomik krizden etkilenmesi ve Türkiye'deki alım gücünün düşmesi altın fiyatlarını etkileyen etmenlerden...
   <br/>
   <br/>
   90'lı yıllara doğru liberal ekonomiye adım adım yaklaşan Türkiye'de, paradan para kazanmak çok daha cazip hale geldi. Paranın dönüşüm hızı yatırım araçlarının çeşitlenmesiyle çok daha hızlandı. Başlangıçta pek önemsenmeyen altın yatırımlarındaki zararlar bugün yüzde 50'ye kadar ilerledi ve bugün enflasyonun ve faizin artış hızı altını sürekli yeniyor!
   <br/>
   <br/>
   Bugün altının ons'u (gr/10 cm) 225 dolar seviyesinde ve uzmanlar bu seviyenin önümüzdeki günlerde daha da düşeceğini belirtiyorlar.
   <br/>
   <br/>
   Avrupa ülkeleri altını istemiyor
   <br/>
   <br/>
   Altın yatırımcısının hatırı sayılır oranlarda kaybetmesinin tek sebebi Türkiye'deki değişmeler değil elbette; özellikle Avrupa ülkelerinin altına karşı gösterdikleri ilgisizlik, altın fiyatlarının düşmesine sebep oluyor. Mayıs ayı başında İngiltere Merkez Bankası'nın altın rezervlerinin yarısından fazlasını elinden çıkaracağını açıklamasıyla, altın fiyatları hızla düştü. 125 ton altın satan İngiltere, 300 ton daha altın satacağını açıklıyor ve 21 Eylül'de 25 tonluk yeni bir satışı da gerçekleştiriyor. İngiltere ve İsviçre gibi Avrupa ülkelerinin yanısıra, Rusya ve Güney Afrika'nın elindeki altınları satacağını açıklamısı, piyasadaki dengeleri bir anda değiştirdi ve piyasada arz fazlası oluştu.
   <br/>
   <br/>
   IMF'in yeni kaynaklar bulmak için stoklarındaki altını satması dengeleri olumsuz etkilerken, altına olan ilgileriyle tanınan Uzak Asya ülkelerinin karşılaştıkları krizden sonra, altın satarak yeni kaynak aramaları da altın fiyatlarına vurulan darbeler arasında.
   <br/>
   <br/>
   Düşüş sürecek
   <br/>
   <br/>
   Para piyasaları ve altın uzmanı Mehmet Ali Yıldırımtürk, altındaki düşüşün devam edeceğini belirtiyor. Mehmet Ali Yıldırımtürk, altının ons değerinin 225 dolar seviyesinden 150 dolara kadar gerileyebileceğini belirterek "iç ve dış piyasalar, altının daha da düşeceğini gösteriyor. Amerika dışında birçok gelişmiş ülke elindeki altını satmayı planlıyor. Amerika'nın sürekli altın alması ileriye yönelik bir düşünce; bu da gösteriyor ki, altın güç kaybetse de yok olmayacak. Ben, istediği takdirde Amerika'nın yeniden altın fiyatlarını çıkaracağına inanıyorum" diyor.
   <br/>
   <br/>
   "Altındaki düşüş, ne zamana kadar?" sorusu için net yanıt bulunamazken, Mehmet Ali Yıldırımtürk, Türkiye'nin işinin daha zor olduğunu belirtiyor. Yıldırımtürk, yüksek enflasyonlu bir ekonomide, altının eski günlerine kavuşmasının daha zor olacağını belirtiyor..
   <br/>
   <br/>
   Yine Avrupa Merkez Bankaları'nın ellerindeki stokları çıkardıktan sonra ve ekonomik krizlerin aşılmasıyla altına artacak talepten sonra altın fiyatlarında yeniden yükseliş bekleniyor; ancak eski günlerin de gelmeyeceği kesin.
   <br/>
   <br/>
   Türkiye çok iddialı
   <br/>
   <br/>
   Altının yatırımcısına kazandırmadığı kesin; ancak Türkiye'nin de altını yatırım aracı olmaktan çıkarıp, takı haline getirmesindeki başarısı da bir başka gerçek. Altın takı sektörünün dünya devi İtalya'ya rakip olmak isteyen Türkiye sektörü, altına yeni bir yorum getiriyor. Türkiyenin yeni altın yorumuna göre, altın yatırımın değil, süsün bir parçası!
   <br/>
   <br/>
   Cumhuriyet altınlarına, 22 ayar bileziklere ilginin azalmasıyla kuyumcu  vitrinleri, 14 ayar süs altın takılarla doluyor.. 14 ayar altınlarda işçilik fiyatlarının yüzde 70'lere çıkmasına rağmen, ilginin hergeçen gün artmasını altın uzmanı Mehmet Ali Yıldırımtürk, altın yorumunun değişmesiyle açıklıyor. Yıldırımtürk takı altınlarını gelişme sebeplerini "son yıllarda birçok altın işlemecisi firma çıktı. Bu firmalar özgün tasarımlarıyla özellikle bayanlara altını yeniden sevdirdiler. Ayrıca altının kazandırmadığını bilerek, sadece kişisel zevk için altın alanların seçiciliği daha da arttı ve sektör hızla büyüyor. Genç nesil yeni tasarımları sevdi. Altını yatırım olarak görenlerin yaş ortalaması 50'nin üzerinde.." diyerek açıklıyor.
   <br/>
   <br/>
   Ekonomik krize rağmen yıllık 150200 milyon dolar ciro yapan altın tasarımcıları sadece Türkiye'ye değil, başta Arap ülkeleri olmak üzere dünyanın dört bir yanına altın satıyorlar..
   <br/>
   <br/>
   Yastık altındaki servet
   <br/>
   <br/>
   Yatırım araçları ne kadar çeşitlense de Türkiye halkı altından vazgeçmiyor. Altını takı olarak kullananların yanısıra, altına yatırım yapmaya devam edenlerin sayısı hiç de az değil. İtalya, İspanya gibi ülkelerle altın işlemeciliğinde rekabet eden Türkiye, halen yıllık 160 ton seviyesinde altın ithalatı yapıyor.
   <br/>
   <br/>
   Altın sektöründeki tüm değişmelere rağmen, Türkiye yastık altındaki altınlarıyla, hatırı sayılır bir gelire sahip. Eskiden kalma alışkanlıkla yastık altında tutulan altın miktarını 70 milyar dolar olarak tahmin eden uzmanlar, bu servetin ekonomiye kazandırıldığında Türkiye ekonomisinin bir çok sorundan kurtulacağını söylüyorlar. Ancak yastık altlarında biriken altınların nasıl ekonomiye çekileceği ise zor bir denklem...
   <br/>
   <br/>
   24 özel bankanın, çok sayıda döviz bürosunun ve altın satıcılarının büyük rağbet gösterdiği Altın Borsası yastık altlarındaki serveti çekemedi. Altına yeniden şekil vererek değerlendirmeyi amaçlayan altın rafinerisi ise henüz kurulamadı. Kurulacak bir altın rafinerisi, evlerde saklanan tüm altını ekonomiye çekemese bile, gerek altın sahiplerini yeni kazançlarla tanıştırmada, gerekse ekonomiye yeni kaynak arayışında önemli bir işlev görecek.
   <br/>
   <br/>
   Kurulacak altın rafinerisiyle, altın üreticilerinden altın almadan, yeni model takılar üretecek Türkiye'nin Hindistan, Pakistan ve Ortadoğu ülkelerinde başarılı olacağına inanan Mehmet Ali Yıldırımtürk, "Türkiye'nin konumu altın satışı için çok müsait. Altını seven Arap ülkeleri ve Asya ülkeleri Türkiye'nin ürünlerine büyük rağbet gösterir." diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5353-altin-eskisi-gibi-parlamiyor.html), [web.archive.org (arşiv bağlantısı)](http://web.archive.org/web/20121229214616/http://www.aksiyon.com.tr:80/aksiyon/haber-5353-altin-eskisi-gibi-parlamiyor.html)
