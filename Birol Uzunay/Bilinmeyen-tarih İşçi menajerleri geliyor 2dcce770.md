# İşçi menajerleri geliyor

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050227030545im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030545im_/http://www.aksiyon.com.tr/resim/373/44.jpg" vspace="5"/>
  </p>
 </font>
 <font class="content">
  Nihayet İş Bulma Kurumu’nun tekelinden kurtuluyoruz. Uzun kuyruklar, duvara asılan umutsuz ilanlar ortadan kalkacak. Özel istihdam büroları işçi ve işvereni buluşturup komisyon alıyorlar ve işçiyi kıymetli bir meta haline getirip menajerliğini yapıyorlar. Gerektiğinde de işçi ihraç ediyorlar
 </font>
 <br/>
 <p>
  <font class="content">
   Güç de olsa Türkiye’de bir tekel daha yıkılıyor ve İş Bulma Kurumu işsizlerin tek umudu olmaktan çıkıyor. İşsizler, eylül ayından itibaren özel istihdam bürolarına iş başvurusunda bulunabilecekler. Avrupa’da 40 yıl önce kurulan özel iş bulma büroları, işçi ve işvereni buluşturan en etkin yöntem olarak tanımlanıyor. İş ve işçi bulmayı tekelinde tutan İş Kur’un son krizdeki başarısızlığı, bu kurumun işlevini bir kez daha tartışmaya açtı. Krizden önce kendisine yapılan başvuruların ancak yüzde 13’ünü karşılayabilen İş Kur, bugün bu oranı bile yakalayamıyor. Özellikle nitelikli çalışanların isteklerine cevap veremeyen İş Kur, iş ve işçi bulmanın özelleşmesiyle nostaljik bir kurum oluyor; gazetelerin insan kaynakları ekleri de eski popülaritesini kaybediyor. Gayrikanuni olarak, nitelikli elemanlara iş bulup komisyon alan uluslararası danışmanlık firmalarının da haksız kazançları sona eriyor.
   <br>
    <br>
     İşsizin sahibi yok
     <br>
      <br>
       Nüfusuna her gün 2 bin 500 kişi eklenen Türkiye’de sadece öğrenci nüfusu 15 milyon. Çalışma hayatına her yıl 900 bin kişi katılan bir ülkede işsizliğin birinci derecede önemli olması normal karşılanması gereken bir gelişme. Oysaki krizlere ve sosyal bozukluklara rağmen işsizlerin problemlerini ne hükümet, ne de IMF üstlendi.
       <br/>
       <br/>
       Sadece fakir ülkelerde değil, dünyanın her ülkesinde yaşanıyor işsizlik problemi. Birleşmiş Milletler Bildirgesi’nde isşizlik ve istihdama özel önem verilirken, Avrupa Birliği ülkeleri 5 yılda  5 milyon yeni istihdam oluşturmayı hedefliyor.
       <br/>
       <br/>
       İşsizlik yarasına en iyi merhem yeni iş alanları açmaktır. İş arayan ile işçi arayanı en kısa sürede ve en ucuz şekilde buluşturmak da önemli. Özellikle Kuzey Avrupa ülkeleri bu konuda çok duyarlı. Sadece Hollanda’da 10 binin üzerinde özel istihdam bürosu bulunuyor. Bu büroların fazlalığı işçiyi kıymetli bir meta haline getirmiş ve vasıfsız işçilerin bile menajerliği yapılıyor.
       <br/>
       <br/>
       Türkiye’de açılacak istihdam büroları başlangıçta işçiyi değerli bir meta haline sokup menajerlik sistemini getiremese de, iş arayan ile işçi arayan arasında daha sağlıklı iletişim kuracağı kesin.
       <br/>
       <br/>
       Hollanda’da bir “işçi babası”
       <br/>
       <br/>
       Özel istihdam büroları İş Kur’dan alınan özel izinle kurulacak ve müfettişlerce denetlenecek. Kendisine yapılan iş müracaatlarından hiçbir ücret almayacak olan istihdam büroları, iş yerleştirme işleminden sonra işverenden komisyon alacak. Özel istihdam büroları bir müddet sonra işsizleri işe yerleştirmekle kalmayıp, kendileri profesyonel işçi tutup maaş ödeyecekler ve işçilerini istedikleri işletmede çalıştırabilecekler.  İş ve işçi bulma işlevinin özelleştirilmesiyle, işverenler gazete ilanlarına yüksek ücret ödemekten, günler süren iş görüşmeleri yapmaktan ve güvenilir mi korkusu yaşamaktan kurtuluyor. İşsizler ise kendileri adına niteliklerine uygun iş arayan ve hiçbir ücret almayan bir kuruma kavuşuyorlar.
       <br/>
       <br/>
       Yaklaşık 8 ay sonra uygulamaya geçecek olan istihdam büroları daha çok Hollanda’dakileri örnek alacak. Hollanda’nın en büyük istihdam bürolarından birisini ise bir Türk işletiyor. Hollanda’ya göç edeli henüz 10 yıl olan Şükrü Masmas, istihdam bürosunu binlerce benzerinin arasından öne çıkararak Hollanda’nın en büyük “işçi babalarından” oldu. Şükrü Masmas, İş Kur’un özel istihdam bürolarıyla ilgili hazırladığı kanun değişikliğinin de danışmanlığını yaptı.
       <br/>
       <br/>
       Özel istihdam bürolarının Türkiye’deki işsizliği yüzde 20 ile 25 arasında azaltacağını söyleyen Şükrü Masmas, özellikle beyaz yakalı denilen nitelikli çalışanların bu bürolardan yararlanacağını belirtiyor ve ekliyor:  “Türkiye büyük ve dağınık bir ülke. İstanbul’da işsiz kalan bir mühendisin kendisini arayan Ereğli’deki bir fabrikadan haberdar olması imkansız. Nitelikli elaman arayan bir firmanın gazeteye vereceği ilan parası  da büyük külfet getiriyor. Özel istihdam bürolarının en büyük özelliği çalışana verdiği değerdir. Çalışan, büronun kontrolündedir ve sigorta, eğitim, maaş, sağlık, gelecek korkusu yaşanmaz.”
       <br/>
       <br/>
       Şükrü Masmas, fabrikaların mevsimlik hatta haftalık işçi gereksinimlerini istihdam bürolarıyla karşılamalarının zaman ve ücret açısından çok daha kârlı olacağını belirterek “Bir haftalık iş için dahi olsa benim gönderdiğim işçiler, mevcut işçilerin tüm haklarından yararlanırlar. İşçilerin maaşına yüzde 8’lik tatil ücreti ekletiyoruz; 5 haftalık yıllık izni garantiliyoruz” diyor.
       <br/>
       <br/>
       Özel istihdam bürolarında 3 yıl profesyonel işçilik yapan çalışanların süresiz iş sözleşmesi yapabildiğini söyleyen Şükrü Masmas, Türkiye’nin bu uygulamadaki başarısının Hollanda’ya göre daha farklı olacağını belirtiyor ve “Hollanda’nın nüfusu az ve gelişmiş sanayi ülkesi olmanın tüm özelliklerini taşıyor. Bu yüzden işçi çok ama çok kıymetli. Türkiye için durum biraz farklı. Türkiye’de işçi çok, işveren az. İstihdam büroları, tüm işçilerin değerini bir anda artıramasa da iş bulmada kolaylıklar sağlayacak ve eğitimli çalışanlara gereken değeri verdirtecek” diyor.
       <br/>
       <br/>
       İtinayla işçi ithal edilir
       <br/>
       <br/>
       İşsizlere buldukları iş oranında kazanan istihdam büroları Avrupa ülkelerinde öylesine rekabete girmişler ki, kendilerine başvuracak işsizlere, cep telefonundan arabaya kadar bir çok hediye veriyorlar, birbirlerinden işçi transfer ediyorlar. Sözleşme yapılan işçinin güvenilirliği ve çalışkanlığı anlaşıldıktan sonra istihdam bürosu, işçiyi kendi kadrosuna alıyor ve menajerlik sistemini başlatıyor. İşçiyi en iyi şartlarda ve en yüksek ücret ile çalıştıran istihdam bürosu, işsizlik dönemlerinde bile işçiye maaşını ödüyor.
       <br/>
       <br/>
       İstihdam büroları, kendilerine bağlı çalışan işçileri, bütün masraflarını karşılayıp özel eğitime gönderiyorlar. Amaç, işçinin daha çok yüksek ücret almasını sağlamak ve dolayısıyla büroya daha çok para kazandırmak.
       <br/>
       <br/>
       Şükrü Masmas, özel istihdam bürolarının bazı işçileri yurtdışından bile getirtebileceğini belirterek, Türkiye’deki nitelikli işçilerin bu anlamda avantajlı olduğunu söylüyor. Avrupa ülkelerinde sağlık ve bilişim sektöründe çalışanlara büyük ihtiyaç olduğunu söyleyen Şükrü Masmas, “6 ay içinde sağlık ve bilişim sektörü için işverenden gelen talebi karşılayamazsam, Türkiye’den işçi ithal edebilirim. Türkiye’de açılacak büroların işçi ithalatı yapacaklarını zannetmiyorum; ancak bizlere menajerliğini yaptıkları işçileri ihraç edebilirler” diyor.
       <br/>
       <br/>
       Kârlı bir girişim: İstihdam büroları
       <br/>
       <br/>
       Eylül ayında faaliyete girecek olan özel istihdam büroları, Türkiye İş Kurumu’ndan izin alınarak açılıyor. Büroyu açmak isteyenlerden üniversite diploması, iki milyar liralık teminat mektubu, nitelikli uzman eleman ve teknik donanım isteniyor. İstihdam büroları, kendilerine yapılan iş  müracaatlarından para alamıyorlar. İzinler iki yılda bir yenileniyor. 12 ay içerisinde hiçbir işsizi işe yerleştirememiş ve yeterli şartları taşıyamamış bürolar kapatılıyor. Ayrıca işveren ve işsiz arasında usulsüz anlaşma yapan bürolar da ceza alıyor ve kapatılıyor.
       <br/>
       <br/>
       E–Posta: biroluzunay@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12198), [web.archive.org (arşiv bağlantısı)](http://web.archive.org/web/20050227030545/http://www.aksiyon.com.tr:80/detay.php?id=12198)
