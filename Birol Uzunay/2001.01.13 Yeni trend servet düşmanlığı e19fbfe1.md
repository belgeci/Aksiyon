# Yeni trend servet düşmanlığı

*Birol Uzunay 2001.01.13*

<div>
 <p class="spot">
  İşadamı İbrahim Kefeli'nin 'Türkiye'de sosyal  patlama olur mu?' sorusuna verdiği cevap herşeyi  özetliyor: "Televizyon izlerken kendimi zor tutuyorum.  Sayıları 60'ı geçmeyecek bir grup tüm rezillikleriyle  ekranları işgal ediyor. Bir işadamı olarak ben onlara  tahammül edemiyorsam, fakir kitlelerin ruh durumunu  oldukça iyi anlıyabiliyorum"
 </p>
 <p class="metin">
 </p>
 <img border="0" src="/web/20010622022045im_/http://www.aksiyon.com.tr/2001/319/resimler/Yeni.jpg"/>
 <p class="metin">
  Halkın tepkisizliğine bakarak "Türk halkı devletine bağlıdır, bu ülkede sosyal patlama görülmez" repliğini kullananları tarihi hadiseler doğrulamıyor. 38 vezirini kesen, bazen yüzlerce yıl süren isyanları başlatan, 6—7 Eylül olaylarında Karaköy—Taksim hattını savaş alanına çeviren ve önemlisi sağ—sol mücadelesinde 5 bin evladını öldüren bu ülke insanının 'ekonomik erime' dayanılmaz boyuta tırmandığında ne yapacağını garanti etmek çok kolay değil. Yine 5—10 yıl içinde ekonomik kaygıların ideolojiyle beslendiği PKK mücadelesinde 30 bin kişi ölmedi mi? Türk halkının devlete ne kadar bağlı olduğunu uzun uzun anlatanlara; Türkiye'deki asker kaçaklarının sayısını, vergi ödeyenlerin sayısını hatırlatmak gerekiyor.
 </p>
 <p class="metin">
  Türkiye'nin yoksul insanları yakın geçmişte de yoksuldu; ancak geçmişteki yoksulluk aynı zamanda "umut" taşıyordu. Okutulacak çocuklar, açılacak dükkanlar, borç harç alınacak traktörler ve büyük şehirlere yapılan göçler bir umuttu yoksul ülkenin yoksul insanları için. Dönemsel olarak yaşam tarzlarında belli aşamalar kaydeden Türkiye halkı, bir türlü istediği zenginliğe ulaşamadı. Dünün büyük heveslerle okutulan çocukları bugün yüzde 10 zam mağduru, o sevimli ekmek teknesi dükkanlar kapanıyor, traktörler para getirmiyor ve göç edilen şehirlerde kiralar büyük problemler oluşturuyor.
 </p>
 <p class="metin">
  Taksimde 5 yıldızlı otel taşlanıyor, porshe ve jeplere saldırılar ile marjinal örgütlere kayan gençlerin sayısı artıyor. Sahi, ne oluyor Türkiye'ye? Avrupa Birliği'ne girmek için uğraşan bir ülke gitmiş; Küba'yı Arnavutluk'u ya da 30 yıl öncesinin Türkiye'sini görüyoruz sokaklarda... İşsizliği, enflasyonu, vergileri, kapanan işletmeleri, ekilemeyen tarlaları herkes biliyor; ama kimse bu olumsuzlukların birgün çok acı bir sonuç doğuracağını düşünmüyor..
 </p>
 <p class="metin">
  Rakamsal uçurumlara rağmen zengin ve fakir kesimler arasında şimdilik sıcak çatışmalara yoğun olarak rastlanmıyor; ancak IMF'ye verilen sözlerin acı faturaları ve yolsuzluk operasyonlarından sonra oluşan psikolojik ortam aradaki gerginliği artırıyor. Hükümet, her yolsuzluk operasyonundan sonra kendi sorumluluğunu unutup zengin kesimi suçluyor, kapanan işletmelerle birlikte işsizlik girdabına giren çaresiz kitlelerin sabrı hergeçen gün azalıyor. Taksimde 5 yıldızlı otelin taşlanmasını, lüks otomobillerin yakılmasını ya da marjinal örgütlere kayışı tespitlerimiz için yeterli bulmayanlar için en güzel ispat, potansiyel suçlu ilan edilen "zenginlerin" tesbitleri...
 </p>
 <p class="metin">
  Son 3 yılda Rahmi Koç, Bülent Eczacıbaşı, Üzeyir Garih gibi "zenginlerin" vurguladığı gelir dağılımındaki tehlikeler sadece onların değil, tüm ülkenin problemi...
 </p>
 <p class="metin">
  Zengin hayranlığı yerine
 </p>
 <p class="metin">
  zengin düşmanlığı oluştu
 </p>
 <p class="metin">
  İşsizliğin getirdiği çaresizlik ve fakirlikle birlikte oluşan kompleks, kişiyi bir anda değiştirebiliyor. Gazetelerin 3. sayfalarında yer alan cinayetleri ve intiharları bu anlamda iyi irdelemek gerekiyor. Yine 6—7 Eylül olaylarında kitlelerin bir kıvılcımla nasıl hareket ettiğini ve bir anda nelerin değişiverdiğini hepimiz biliyoruz.
 </p>
 <p class="metin">
  Eskinin "zengin hayranlığı" bugün "zengin düşmanlığına" dönüşmüş durumda. Özellikle banka operasyonları ve yeni vergilerle daha da büyüyen zengin düşmanlığının en büyük besin kaynağı işsizlik. Her yıl yaklaşık 1.5 milyon gence iş bulmak zorunda kalan Türkiye'de yakın zaman içerisinde tam 26 bin işletme kapandı. Önümüzdeki günlerde yüzde 10'luk zamlara rağmen alınmaya başlayacak vergiler, el koyulan bankaların borçları ve IMF'ye yapılacak ödemelerle çok daha zor günler yaşayacağız; çünkü fatura yine dar gelirlilere kesilecek.
 </p>
 <p class="metin">
  Rantiyeci ve maganda
 </p>
 <p class="metin">
  fakirleri tahrik ediyor
 </p>
 <p class="metin">
  Ürünleri Avrupa'dan Amerika'ya bir çok ülkede satılan Bisse gömleklerinin sahibi İbrahim Kefeli'nin 'Türkiye'de sosyal patlama olur mu?' şeklindeki sorumuza verdiği cevap oldukça düşündürücü: "Televizyon izlerken kendimi zor tutuyorum. Sayıları 60'ı geçmeyecek bir grup tüm rezillikleriyle ekranları işgal ediyor. Bir işadamı olarak ben onlara tahammül edemiyorsam, fakir kitlelerin ruh durumunu oldukça iyi anlayabiliyorum. Önce bu tahrikkâr davranışlarda bulunan kitleleri, sonra da devletin malını götürenleri bir tesbit edelim ve cezasını verelim. Evet ben de zenginim ama ürünü olan, işçisi olan bir zenginim. Her an devlete birşeyler ödüyorum. Medya maymunları ya da hırsızlar yüzünden fakir kitlelerin tepkisini çekmek elbette ki gücüme gidiyor."
 </p>
 <p class="metin">
  Görüşlerini aldığımız işadamlarından Besim Tibuk da rantiyeci denilen sınıfı hükümetin bizzat kendisinin çıkardığını söyleyerek "Yüksek faizle borç alıyorsun sonra da borç aldığın kişiyi kötüleyerek rantiyeci diyorsun. İyi bir iktidara kim zorla yüksek faizden para satabilir? Yolsuzlukmuş, rantiyeymiş, yahu bu iki kavramın içinde de hükümet var. Tek başına ne rantçı olunur ne de hortumcu" diyor.
 </p>
 <p class="metin">
  Görüşlerini aldığımız işadamlarının tamamı fakirlerin kendilerine olan bakış açılarının değiştiğini kabul ediyorlar ve ekonomik önlemlerle fakirlerin haklarının yendiğinde hemfikirler... Aralarındaki tek fark, sosyal patlamanın ne zaman çıkacağında...
 </p>
 <p class="metin">
 </p>
 <p class="arabaslik">
  Kemal Şahin
 </p>
 <p class="metin">
  Çok sıkıntılı bir dönemden geçiyoruz. Halkın sıkıntısını medyada çıkan haberler de artırıyor. Halk karamsarlığa itiliyor. Bugünkü sıkıntılı dönemin uzun vadede bazı olumlu sonuçları olacağına da inanıyorum. Tepkiler zengine değil, skandallaradır.
 </p>
 <p class="metin">
 </p>
 <p class="metin">
  Doğan Vardarlı
 </p>
 <p class="metin">
  Fakirlerin tepki vereceğinden korkuyorum. Kırsal alanda 4 miyon işletmede 20 milyon kişi yıllık 400 doların altında yaşıyor. Bufalo operasyonunda harcanan 19 milyar dolarlık kayıp fakirlere verilseydi, fakirlerin saldırılarından korkulmazdı.
 </p>
 <p class="metin">
 </p>
 <p class="metin">
  İbrahim Kefeli
 </p>
 <p class="metin">
  Zengin elindeki malı kaybediyor, fakir herşeyini... Herşeyi kaybetmek insanları çıldırtabilir. Birileri sanki toplumda kapışma istiyor. Medya maydanozu zenginleri ve görünmeyen zenginleri bir bilelim. Tepkiyi sonra belirleriz.
 </p>
 <p class="metin">
 </p>
 <p class="metin">
  Mehmet Yıldırım
 </p>
 <p class="metin">
  Taksim'deki olaylar, gelecekteki patlamalar için ilk kıvılcımdır. İftar çadırında bedava yemek yiyeceğim diye 3 saat ayakta bekleyen adamın zenginlere saldırmaması mümkün değildir. Gelir dağılımını düşününce içim ürperiyor ve bir insan olarak ürperiyorum.
 </p>
 <p class="metin">
 </p>
 <p class="metin">
  Besim Tibuk
 </p>
 <p class="metin">
  Sol, fakir kesimin duygularını kaşıyor. Şişli Emniyet Müdürlüğü'ne bomba koyan çocuk daha 23 yaşındaydı. Bu çocuğun sistemle çok mu derdi var? Sorun ekonomik... Gelecekteki patlamalar, bugün alınacak tedbirlere bağlı.
 </p>
 <p class="metin">
 </p>
 <p class="metin">
  Üzeyir Garih
 </p>
 <p class="metin">
  İşsizlik ortadan kalkmadan, patlama tehlikesi her zaman vardır. Ben kendimi çok zengin olarak görmüyorum. Zengin—fakir uçurumunun nasıl aşılacağında ise sorumluluk herkese düşüyor; ancak bu sorumluluğu da isteyen yok gibi.
 </p>
 <p class="metin">
 </p>
 <p class="metin">
  Muharrem Yılmaz
 </p>
 <p class="metin">
  Halk devleti dolandıranlara isyan ediyor. Zengine isyan henüz başlamadı. Enflasyon düşsün sorun kalmaz. Halk, temiz toplum için tepki gösteriyor.
 </p>
 <p class="metin">
 </p>
 <p class="metin">
  Refik Baydur
 </p>
 <p class="metin">
  Şimdilik sosyal tepki olabilir, patlama değil. Tepkilerin en büyük sebebi işsizliktir. Ancak bu işsizlikte tek suçlu işveren değildir.
 </p>
 <p class="metin">
 </p>
 <p class="metin">
  Mehmet Gökgözlüoğlu
 </p>
 <p class="metin">
  Geleceği iyi düşünmek lazım. Hapisten çıkanlar yine suç işliyorlar yine hapse giriyorlar. Fakir gençler, marjinal örgütlere kayıyor.
 </p>
 <p class="metin">
 </p>
 <p class="metin">
  Zafer Çağlayan
 </p>
 <p class="metin">
  Başbakanın ilk görevi zor durumda bıraktığı fakirlerin gönlünü almaktır. Bir program düzenliyorsan, bu programdan acı çeken halkı da düşünmek zorundasın.
 </p>
 <p class="metin">
 </p>
 <p class="metin">
  Sema Küçüksöz
 </p>
 <p class="metin">
  Zengin gibi yaşamıyorum; çünkü bu tür bir yaşam beni korkutuyor. Toplumda birikim var. Bu birikim, ruhsal dengesizlikler oluşturuyor. Topluluklar ellerinde olmadan taşkınlıklar yapıyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/ekonomi/1.htm), [web.archive.org (arşiv bağlantısı)](http://web.archive.org/web/20010622022045/http://www.aksiyon.com.tr:80/2001/319/ekonomi/1.htm)
