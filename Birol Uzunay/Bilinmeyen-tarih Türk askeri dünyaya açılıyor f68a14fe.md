# Türk askeri dünyaya açılıyor

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20031130225525im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031130225525im_/http://www.aksiyon.com.tr/resim/462/40.jpg" vspace="5"/>
  </p>
 </font>
 <font class="content">
  Türkiye, bugünlerde, Kore Savaşı’ndan yarım asır sonra, ordusunun global özelliklerini kullanarak yepyeni fırsatlarla karşılaştı. Dünyanın hemen her yerinde Amerikan üniformasını görmeye alışkın ülkelerin Türk ‘asker ocağının’ eğitiminden geçmesi hiç de zor değil. Dünyaca ünlü borsa spekülatörü Jeorco Soros’un “En iyi ihraç maddeniz ordunuz” sözüne bütün Türkiye kızmıştı. Soros’un sözü ilk bakışta hakaretvari görünüyor. Ancak dünyanın yeni eko-politik yapılanmasına göre yanılan Soros değil, Türk ordusunu Misak-ı Milli sınırlarına hapsetmek isteyenler oldu.
  <br/>
  Kore’ye asker göndererek NATO’ya giren ve ABD’nin stratejik ortaklığını kazanan Türkiye, ordusunun fedakârlığıyla büyük avantaj sağlamıştı. Türkiye bugünlerde, Kore Savaşı’ndan tam 50 yıl sonra ordusunun global özelliklerini kullanarak yepyeni fırsatlarla karşılaşıyor.
 </font>
 <p>
  <font class="content">
   Türk ordusunun Irak’a gitmesi tartışılırken askerin dünyaya açılarak yeni bir vizyon ile Türkiye’nin dış politikasına olduğu kadar tanıtımına ve ekonomisine de katkıda bulunacağını savunanların önemli bir tezi var: 27 ülkede faaliyet gösteren Türk ordusu, Irak’a asker göndererek psikolojik üstünlüğü ele geçirebilir ve ABD ve Rus ordularından sonra dünyanın 3. büyük global gücü olabilir!
   <br/>
   <br/>
   Türk askeri, bugün itibariyle 27 ülkede eğitim ve denetleme faaliyetinde bulunuyor; her yıl 25 ülkenin askerini de Türkiye’de eğitiyor. Dünyanın her yerinde Amerikan üniformasını görmeye alışkın ülkelerin uzun vadeli global çalışmalarla Türk “asker ocağının” eğitiminden geçmesi zor değil.
   <br/>
   <br/>
   Türkiye’nin stratejik konumunun getirdiği avantajların dışında, imparatorluk coğrafyasının da etkisiyle Türk askerinin dünyaya açılması birçok ülkeye göre çok daha kolay. İmparatorluk mirası üzerine kurulan Türk ordusunun, Arnavutluk, Kosova, Bosna Hersek, Makedonya, Azerbeycan, Filistin gibi Osmanlı coğrafyasına ait bölgelerde coşku ve gururla karşılanmasını bütün dünya şaşkınlık içinde izlemişti.
   <br/>
   <br/>
   NATO ülkeleri arasında ABD’den sonra en çok askeri barındıran Türk Genelkurmayının bugüne kadarki yaptığı açılım henüz istenilen seviyede değil. Ancak yapılan ataklar oldukça ümit verici. 1990’dan sonra NATO ülkeleri dışına açılmaya başlayan Türk ordusu, BM’nin faaliyet gösterdiği bölgelerde savaş zamanlarında savaşıyor; barış zamanlarında da denetim yapıyor. Ancak Türk ordusunu son yıllarda yurtdışına açan asıl etken; verilen eğitim faaliyetleri. Afrika’nın ismini pek bilmediğimiz Gambiya, Burkina Faso gibi ülkelerinden Türk cumhuriyetlerine kadar 22 ülke, Türk askerinin eğitim sisteminden yararlanırken; Suriye gibi diplomatik ilişkilerimizin pek de iyi olmadığı ülkeler bile Türkiye’den eğitimci asker istiyor.
   <br/>
   <br/>
   Emekli Amiral Sezai Orkunt’un tespitlerine göre sadece 1950—1975 yılları arasında ABD, 70 ülkenin 483 bin subayını eğitmiş. Bugün bu rakamın 2 milyonu aştığı tahmin ediliyor. Global ABD ordusunun dünya ordularını eğitmesi siyasi ve ekonomik amaçları da kapsıyor. Dr. Ali Nihat Özcan, Türkiye’nin de bu gücü kullanması gerektiğini vurguluyor: “Orduyu global yapmaya mecburuz; çünkü ordu, ülkeler arası münasebetlerde kullanabileceğimiz en güçlü argümanımızdır. 960 bin nüfuslu, bütçenin en önemli payını alan bir ordunun sadece içeride kullanılması düşünülemez. ABD ordusunun önemli bir ortağı olan Türk ordusu dünyaya açılarak, başta dış politikayı rahatlatacak sonra da Türkiye’nin gücünü farklı bir alanda gösterecek.”
   <br/>
   <br/>
   50 yıl sonra gelen fırsat
   <br/>
   <br/>
   1950’ye kadar Misak—ı Milli sınırlarından çıkmayan Türk askeri, 1950—1953 arasında Kore'ye gönderdiği 15 bin personeliyle ilk yurtdışı deneyimini kazandı. Bundan sonra da onlarca kez BM denetiminde barış gücü askeri olarak ve eğitmen göreviyle dünyanın değişik bölgelerinde bulundu.
   <br/>
   <br/>
   Türk Genelkurmayı son yıllarda yabancı ülke askerlerinin eğitimine büyük önem veriyor. Görevlendirilen usta birlikler anlaşma yapılan ülkeye bizzat gidip o ülke şartlarına göre yabancı askerleri eğitiyor; ya da yabancı ülkelerden getirilen askerler Türk topraklarında yetiştiriliyor.
   <br/>
   <br/>
   Ordu, gücü göstermenin en kestirme yolu
   <br/>
   <br/>
   Dr. Ali Nihat Özcan, dış güvenliğin ve ülke gücünü göstermenin çeşitli yöntemleri olduğunu, Türkiye için de en kestirme yöntemin orduyu global hale getirmek olduğunu belirterek “Ülkelerin güvenlik anlayışı değişti. Eskiden savaşarak güvenlik sağlanır, yeni yerler fethedilirdi. Bugünse ticari bağımlılıklar oluşturarak ya da AB, NAFTA, NATO gibi askeri, ekonomik birlikteliklere katılarak güvenlik sağlanıyor. Türkiye için en önemli unsur ekonomik büyümedir; ancak bu bir çırpıda olmuyor. Bugün için güçlü ve sayı olarak çok olan ordunun da dış politika güçlerinden birisi olması gerekiyor” diyor.
   <br/>
   <br/>
   Askeri ilişkileri ekonomiye de yansıtmak istiyorlar
   <br/>
   <br/>
   Özellikle Senegal, Nijerya ve Çad gibi ayrılıkçı gruplarla problem yaşayan ülkeler, askeri işbirliğinin başlamasıyla sivil girişimler için Ankara’nın yolunu tuttu. Burkina Faso Cumhurbaşkanı Blaise Compaore, Türk askeriyle birlikte Türk işadamlarını da başkentleri Ouagadougou’ya ısrarla çağırıyor.
   <br/>
   <br/>
   Kazakistan Cumhurbaşkanı Nursultan Nazarbayev’in kararıyla, Türk Silahlı Kuvvetleri ile Kazakistan Silahlı Kuvvetleri arasındaki ilişkilerin geliştirilmesinden dolayı Kazakistan, Türk Genelkurmayına üst düzey dostluk nişanını sundu. Kazakistan askeri yetkilileri sadece aldıkları askeri eğitimleri değil; Türk askerlerinin ülkelerinde açtıkları laboratuvar ve dil kurslarını da hayranlıkla izliyor.
   <br/>
   <br/>
   “960 bin kişilik ordudan 10 bin asker az bile”
   <br/>
   <br/>
   Türk askerinin Irak’taki yeni görev yeri tartışılırken konuya asker tekniği açısından bakan stratej Mustafa Öztürk, 960 bin askeri barındıran Türkiye’nin yurtdışına yeteri kadar asker gönderemediğini belirtiyor; “Türk ordusu 960 bin kişilik mevcuduyla asker sayısı olarak NATO'da ABD’den sonra ikinci büyük güçtür. Ordu mevcudunun ülke nüfusuna oranı yüzde 1.8 dir. Dünyada bu ortalama yüzde 0.3 ile yüzde 0.5 arasındadır. 10 bin Türk askerinin sınır komşusuna girmesinde, asker tekniği açısından hiçbir sakınca yoktur. Asker, ülke stratejisi için beslenir ve yeri gelince de ölüme gönderilir. Asker göndermeyeceksek ordumuzun 960 bin nüfusuyla niçin övünelim? Asker sayısı 100 bin bile olmayan ülkeler Irak’tan binlerce kilometre uzaklıkta olmasına rağmen asker gönderiyor.”
   <br/>
   <br/>
   Türk askerinin Irak’ta ısrarla istenmesinin birçok sebebi var; ancak Dr. Ali Nihat Özcan’ın çıkardığı ekonomik tarife tartışmaya ilginç bir yaklaşım getiriyor: "Irak’ta görev yapan 1 ABD askerinin yıllık maliyeti 250 bin dolardır. Irak’ta görev yapacak 1 Türk askerinin yıllık maliyeti ise 25 bin doları geçmez.”
   <br/>
   <br/>
   Afrikalı çavuşlar...
   <br/>
   <br/>
   Türk cumhuriyetlerinin dışında Türk askerine en büyük ilgiyi Afrika ülkelerinin göstermesi ise hayli ilginç. Halen Gambiya ve Senegal’de birer jandarma müfrezesi bulunduran ve bu ülke askerlerine eğitim veren Türk ordusu, Burkina Faso, Mali, Nijerya, Cezayir, Gana, Etiyopya, Çad, Zimbabve ve Fas gibi Afrika ülkelerine askeri eğitim veriyor. Türkiye’nin Afrika ülkelerine verdiği askeri eğitimin öncüsü ise Türk Dışişleri Bakanlığı. Ülkeler arasındaki ilk görüşmeleri Dışişleri Bakanlığı yetkilileri yapıyor.
   <br/>
   <br/>
   Afrika ülkelerinin dışında Gürcistan, Kazakistan, Türkmenistan, Kuzey Irak Türkmenleri, Kırgızistan gibi Asya ülkeleri ile Arnavutluk, Bosna Hersek ve Makedonya askerleri de Türk “asker ocağı”nın eğitiminden geçiyor.
   <br/>
   <br/>
   Türk ordusu ve polisinin oluşturduğu özel timin yardımıyla gerçekleştirdiği terörist operasyonlarını örnek alan Afrika ülkeleri, ülkelerindeki terörist saldırıları bastırmak için bu tecrübelerden yararlanmak istiyor.
   <br/>
   <br/>
   AB uyum yasaları çerçevesinde hızla yenilenen Türk Jandarma Kuvvetleri 39 ülke ile işbirliği anlaşması imzaladı. Jandarma başta Gambiya, Azerbaycan ve Gürcistan olmak üzere Mali, Moritanya gibi ülkelerde eğitim faaliyeti veriyor. Jandarma Genel Komutanlığı Cezayir, Tunus, İsrail, Kongo, İspanya gibi ülkelerin askerlerini eğitmek için de tekliflerini bu ülke temsilcilerine sundu.
   <br/>
   <br/>
   BM’nin acar askeri
   <br/>
   <br/>
   Türk askeri sadece yabancı ülke askerini eğitmek için değil, BM’nin oluşturduğu barış güçlerine katkı sağlamak için de sık sık yurtdışına açılıyor. 1988’den bu yana Türk Silahlı Kuvvetleri 4 BM, 1 AGİT, 1 Bölgesel Gözlem Misyonu ile 8 BM Öncülüğünde Barışı Destekleme harekatına iştirak etti.
   <br/>
   <br/>
   Türkiye, BM’nin 1993’te Somali’de gerçekleştirdiği ‘’Ümit Operasyonu’’na katılarak Kore’den sonra en önemli yurtdışı deneyimini yaşadı. Somali’de 300 kişilik bir kuvvetle yurtdışına çıkan Türk askeri için asıl deneyim Balkan ülkelerinde başladı. Bosna Hersek—Sırp savaşında bin 400 askerle göreve başlayan Türk Barış Gücü, gösterdiği yararlılıklarla Bosna topraklarındaki varlığını bir tugay seviyesine çıkarttı. Bugünse Zenica’da 844 personelden oluşan 1 mekanize taburumuz bulunuyor.
   <br/>
   <br/>
   Türk ordusu, 1997’de Arnavutluk’ta başlayan çatışmalarda Türk vatandaşlarının güvenliğini korumak için, Çok Uluslu Gücü, 759 kişilik bir Deniz Piyade Tabur Görev Kuvveti ve 779 kara askeriyle destekledi.
   <br/>
   <br/>
   Türk birlikleri, bir başka Balkan ülkesi olan Kosova’daki çatışmalara 10 F—16 uçağıyla destek verdi ve Türk Hava Kuvvetleri 2 bin saatten fazla harekat uçuşu gerçekleştirdi. Kosova Harekatı süresince Türkiye’de 18 bini aşkın mülteci barındırıldı. Makedonya’da Boyana ve Arnavutluk’ta Elbasan mülteci kampları faaliyete geçirilerek, bu kampların her birinde 3 bin 200 civarında mültecinin barınması sağlandı. Balkan güvenliğine yönelik sorumluluklar, ABD yönetiminin isteği ve ihtiyacı ölçüsünde AB ordusuna devredilmeye başlanınca Türk ordusu da bu bölgedeki sayısını azaltma yoluna gitti.
   <br/>
   <br/>
   Balkanlardan Doğu Timor’a
   <br/>
   <br/>
   Körfez Savaşı sonrasında Kuzey Irak’taki mültecilerin evlerine dönebilmeleri ve askeri faaliyetlere mani olmak maksadıyla Mart 1991’den itibaren Kuzey Irak’ın 36. paralelinin kuzeyinde, Türk askerinin de katılımıyla huzur operasyonları yapıldı. Bu bölgede hava ihlallerini önlemek için BM kararları doğrultusunda uygulanan Kuzeyden Keşif Harekatı, Irak Savaşı’na kadar sürdü.
   <br/>
   <br/>
   Mehmetçiğin son gittiği ülke Afganistan. 2003 Şubat’a kadar Kabil’de görev yapan Türk Genelkurmayının halen Afganistan’da bir bölük askeri bulunuyor.
   <br/>
   <br/>
   Türkiye, Batı Şeria’daki El—Halil şehrinin, İsrail kuvvetlerince boşaltılarak Filistin ulusal yönetimine devredilmesini izlemek ve rapor etmek için “El Halil’de Geçici Uluslararası Mevcudiyet” adlı uluslararası gözlemcilik görevini 1997’den bu yana sürdürüyor. BM’nin gözetimindeki Sharp Guard Harekatında Türk Deniz Kuvvetleri’nden 18 firkateyn, 2 denizaltı, 4 akaryakıt gemisi ve yaklaşık 5 bin personel görev yaptı. Doğu Timor’da barış, güvenlik ve istikrarın sağlanması ile düzenin kurulması maksadıyla kurulan “BM Doğu Timor Geçiş Yönetimi” bünyesindeki Askeri Gözlemciler Grubu’na Şubat 2000’den sonra Türkiye de katıldı.
   <br/>
   <br/>
   Türkiye’de 12 bin yabancı asker eğitildi
   <br/>
   <br/>
   Türk askeri sadece yurtdışına gidip eğitim vermiyor. Yurtdışından da Türkiye’ye aynı amaçla gelen askerlerin sayısı 12 bin kişi seviyesinde. Halen, askeri eğitim iş birliği anlaşmaları çerçevesinde, 25 ülkenin misafir askeri personeli, Türkiye’deki muhtelif askeri eğitim kurumlarında öğrenim görüyor. Türkiye’de şu an personeli bulunan ülkeler şunlar: ABD, Almanya, Arnavutluk, Azerbaycan, Bangladeş, Bosna—Hersek, Bulgaristan, Gambiya, G.Kore, Gürcistan, Hırvatistan, Kazakistan, Kırgızistan, K.K.T.C., Macaristan, Makedonya, Mısır, Moğolistan, Pakistan, Polonya, Singapur, Tunus, Türkmenistan, Ukrayna ve Ürdün.  Halihazırda 41 ülke ile askeri eğitim iş birliği anlaşması imzalanmış olduğunu, 9 ülke ile de benzer görüşmeler sürdürüldüğünü belirten askeri yetkililer, verilen hizmetlerin büyük kısmının ücretsiz olduğunu ifade ediyorlar. Pilotluk, gemi kaptanlığı ve diğer nitelikli eğitimler için ise eğitim talep eden ülkelerden ücret alınıyor.
   <br/>
   <br/>
   Eğitimler şimdilik para kazandırmıyor
   <br/>
   <br/>
   53 ülkede askeri ataşe bulunduran Türk Genelkurmayı, şimdilik yurtdışındaki ve yurtiçindeki yabancı asker eğitiminden hatırı sayılır paralar kazanmıyor. Kısa vadede Türkiye’nin tanıtımını, uzun vadede güç aktarımını sağlayacak olan asker eğitimi için niçin Türkiye’nin tercih edildiğini sorduğumuz emekli Tümgeneral Armağan Kutoğlu’nun cevabı oldukça ilginç: “Teknik bakımdan Türk askerinden üstün birçok ülke var. Fakat Türk askerinin iki önemli üstünlüğü var: Milletin askeri olması ve disiplini. Birçok ülke, milletin askeriyesini kuramıyor, ya da disiplin oluşturamıyor. Millet ordusunu kurmak isteyen ve disiplin sağlamak isteyen Afrika ve Asya ülkelerinin Türkiye’yi tercih etmesi tesadüfi değil.”
   <br/>
   <br/>
   Global asker Irak’ta zarar görür mü?
   <br/>
   <br/>
   Türk askeri gerek BM denetimindeki ülkelerde gerekse kendi özel girişimleriyle eğitim verdiği ülkelerde büyük bir sevgi seliyle karşılaşıyor. Bugünün güncel konusu Irak’ta ise işler biraz daha karışık. Mehmetçik belki de ilk defa gideceği ülkede istenmiyor. Bu durum da global bir marka olma yolunda ilerleyen Türk ordusu için birtakım hassasiyetler doğuruyor. Emekli Korgeneral Altay Tokat, Irak’ta Türk askerinin bulunması gerektiğini belirterek “Gelişmelerin aleyhimize dönmemesi için asker gönderme ile ilgili tezkereyi olumlu değerlendiriyorum. Ancak KADEK veya PKK’nın etkisiz hale getirilmesi lazım. İkincisi Irak’ın bütünlüğünün muhafaza edilmesi yani kuzeyde bir Kürdistan devletinin kurulmasının engellenmesi gerekiyor. Asker göndermeseydik de aynı hassasiyetler olacaktı. Oraya 40 bin, 50 bin kişi göndermek tuzaktır” diyor.
   <br/>
   <br/>
   Emekli Tuğgeneral Korkmaz Tağma ise Türkiye'nin çevresinde meydana gelen gelişmelere duyarsız kalamayacağını belirtiyor. Mutlaka Irak’a müdahalede bulunmamız gerektiğini savunan Tağma’ya göre Türkiye tezkerenin geçmesiyle büyük bir fırsat yakaladı; “Türkiye ülkenin güvenliğini tehdit eden Kuzey Irak bölgesinin temizlenmesini öncelikli görev olarak ele almalı. ABD ile pazarlık yaparken ‘İstediğiniz yere istediğiniz kadar asker yollarım. Ancak eş zamanlı olarak sizin askerlerinizle bizim askerlerimiz PKK/KADEK’e karşı operasyon yapmalı’ demeliyiz. Türkiye’nin rahata kavuşması için Kuzey Irak’ın düzlüğe çıkması gekerir” şeklinde konuşuyor. Türkiye kamuoyunun yurtdışına asker gönderme konularında yanlış noktadan yaklaştığını söyleyen Tağma’ya göre operasyona gitmek zaten ordunun işi. “Muvazzaf subaylar ve uzman erbaşlardan oluşacak bir güçle gidelim. Böylece kayıplara karşı ‘Bu onların işi, ekmeklerini bu işten kazanıyorlar’ denebilir” şeklinde konuşan Tağma, “Ayrıca Türk askeri mutlaka peşmergenin elindeki kozları almalı ve ileride doğabilecek sıkıntıları şimdiden önlemelidir. 40 bine yakın can verdik, huzura kavuşmak için gerekirse birkaç bin can daha verebilmeliyiz” diyor.
   <br/>
   <br/>
   <b>
    30 ÜLKEDE 77 ŞEHİTLİK VAR
   </b>
   <br/>
   <br/>
   Amerikan askerlerinin her geçen gün daha fazla kayıp vermesi, Irak’a karşı gerçekleştirilen operasyonun meşruiyetinin tartışılması ve benzeri sorular asker göndermeyle ilgili tartışmaları daha da alevlendiriyor. Oysa Türk askeri, Osmanlı’nın son döneminden başlayarak dünyanın dört bir yanına ‘barış ve huzuru tesis’ etmek için yola çıkmış ve bu uğurda 5 kıtada, 30 ülkede 77 şehitlik bırakmış. Milli Savunma Bakanlığı’nın çalışmaları sonucu ortaya çıkan istatistiklere göre, Türk insanının adını bile bilemeyeceği yerlerde Türk şehitlikleri var.
   <br/>
   <br/>
   Bakanlığın hazırladığı albümün sayfalarını çevirirken tarihe kısa yolculuklar da yapıyorsunuz. Adı türkülere, marşlara konu olmuş Galiçya cephesinden Arap çöllerine, Malta adasından Baltık Cumhuriyetlerine kadar her yerde Türk askerlerinin izi var. Ama en dikkat çekenler şüphesiz hayal bile edemeyeceğimiz yerlerdeki şehitlikler. Mesela Burma’daki Thayetmo Şehitliği. I. Dünya Savaşı sırasında esir düşerek götürüldükleri Burma’da şehit olan bin askerimizin anısına yapılmış bir yer burası. Hindistan Bellary Türk Şehitliği’nde de I. Dünya Savaşı sırasında İngilizlere esir düşmüş 601 Türk askeri yatıyor. Ortadoğu’nun kanayan yarası İsrail’de ise 5 ayrı şehitlikte 6 binin üzerinde Türk askerinin mezarı var.
   <br/>
   <br/>
   Şehitliklerle ilgili çalışmalarda en çok dikkati çeken ayrıntılardan birisi de Letonya’nın Cesis kasabası’nda bulunan Türk şehitliğinin girişinde yer alan kitabe: “Burada kahraman Türk askeri yatıyor”.
   <br/>
   <br/>
   İstatistiklere göre Türk şehitlikleri bulunan ülkeler şunlar: Almanya, Arnavutluk, Avusturya, Azerbaycan, Burma, Bulgaristan, Çek Cumhuriyeti, Güney Kore, Hindistan, Irak, İsrail, İngiltere, İtalya, Japonya, KKTC, Letonya, Libya, Macaristan, Malta, Mısır, Polonya, Romanya, Rusya, Suriye, Suudi Arabistan, Ukrayna, Ürdün, Yugoslavya, Yunanistan.
   <br/>
   <br/>
   Aslında dünyaya yayılmış şehit mezarlarımız bu ülkelerle sınırlı olmasa gerek. Çünkü ‘gidip de gelmeyen’ askerlerimiz için hakkında türküler yakılan Yemen bile yukarıdaki listede yok.
   <br/>
   <br/>
   <b>
    NEJAT ESLEN (EMEKLİ TUĞGENERAL)
   </b>
   <br/>
   ‘GİTMEYELİM YA DA EN AZ 1 KOLORDU SEVİYESİNDE GİDELİM’
   <br/>
   <br/>
   Soros’un “Türkiye’nin en büyük ihraç malı ordusudur” şeklindeki beyanı bizi övmek değil, Amerika’nın ihtiyacı olan askeri gücü temin etmesi yönünde lobi faaliyetidir.  Soros her zaman Amerika’nın arzu ettiği ortamı oluşturmak için çalışmıştır. ABD’nin Avrasya enerji hatlarını kontrol etmek için yeterli konvansiyonel gücü yok. On tümeni var. Bunlardan biri Kore’de, biri Almanya’da biri de Afganistan’da. Kalanlar Irak’ta ve yeterli değil.
   <br/>
   <br/>
   TSK, ABD için önemli bir ihtiyaç haline geliyor. Irak’a gitmeli miyiz? Irak’taki savaş, düşük yoğunluklu bir çatışmaya dönüştü. Bu çatışma için Amerika’nın ne yetişmiş gücü, ne de yeteri kadar askeri var. Bu tip çatışmalar teknolojiye değil insana bakar. Ayrıca Amerika, mukavelesi biten personelinin yenisini bulamayacak. Bu yüzden şiddetle Türk askeri istiyor. Peki biz neden gidiyoruz? Başbakanın açıklamasına göre istikrarı sağlamak ve PKK/KADEK’in etkisiz hale getirilmesi için gidiyoruz. Irak’a asker gönderirsek bu amaçlar tahakkuk eder mi? ABD, 150 bin askerle bütünlüğü sağlayamıyorsa biz 10 bin askerle nasıl sağlayacağız? Yeniden yapılanma askerle değil siyasal, politik ve ekonomik güçle yapılır. İstikrarı sağlamak demek, şiddet kullanmak demek. Türk ordusu bu şiddeti kime karşı kullanacak? ABD bir iskambil listesi yaptı, belli insanları arıyor. Bu yöntemle istikrar sağlanmaz. Ayrıca ABD’nin PKK/KADEK’i etkisizleştirmek gibi bir çalışması da yok. Zaten yeterli askeri yok, bir de 20 bin askerini 5 bin PKK’lı için nasıl ayıracak? Bu durumda bizim oraya asker yollamamamız lazım. Eğer ille de yollarsak ulusal çıkarlarımıza göre hareket etmeliyiz. Yani öncelikle PKK/KADEK’in etkisizleştirilmesine, Türkmenlerin güvenliğinin sağlanmasına, Kuzey Irak’ın aleyhimize şekillenmemesine çalışmalıyız. Kuvvet gönderirsek bu çıkarlarımızı fırsata dönüştürmeliyiz. Bunun için de askeri gücümüzü iyi hesaplamalıyız. Bu gücü belirleyecek olan, tahsis edilecek sahanın büyüklüğü. Irak’ın coğrafi büyüklüğü 440 bin kilometrekare. Bize en azından 60 bin kilometrekare olacak. Böyle bir sahanın kontrolü iki tugayla olmaz. İkincisi ABD’ye ‘Ben PKK meselesini halledeceğim’ mesajını vermek lazım. Bunun için de güç hazırlamalıyız. Bir ikinci güce ihtiyacımız var, o da en azından 300 km'lik ikmal yolunun emniyete alınması için. Bunun için de sabit karakollar kurulmalı, yolları koruyan ve silahlı helikopterler olması lazım. Böyle bir güce ihtiyaç var. Bir son güce daha ihtiyaç var; Kuzey Irak’ın güneyinde bulunacak çevik bir güç olmalı. Bu güç de gerektiğinde Irak’ın yeniden şekillendirilmesi için bizim inisiyatifimizde kullanılmalıdır. Bir kolordu Irak’a gönderilmelidir. Fakat bu gücü göndermek için de acele etmemeli, BM kararının çıkması beklenmelidir.
   <br/>
   <br/>
  </font>
 </p>
</div>


## Yorumlar

### HAMİT YAZ, 18-Ekim-2003
> Amerika Şaşkın!!: 
> Irak savaşının başından beri amerka uyguladığı köhne stratejiler sebebiyle bataklığa battıkç batıyor.Irak bataklığında umduğunu bulamayan amerika uyguladığı yalnışa;kendisini dünya literatüründe haklı olduğunu kanıtlamak için başka ülkelerinde askeri ve stratejik desteğini almaya çalışıyor.Baştan beri müttefiği türkiyenin sonut anlamda desteğini almak için terdöken ,ve adeta yalvaran amerika şimdide türkiye asker gönderme kararını aldıktan sonra,ıraktaki şii-sünni ve kürt grupların(IKDP-IKYB) sert tepkileri sebebiyle:"Asker göndermeyi türkiye istedi"gibi konuşmalarla kedisinin ne kadar utanç verici ve tutarsız politikalar sergilediğini dünyaq kamuoyuna gösterdi.Tabi ıraktaki şii v sünnilerin vediğer gruplarn tepkilerinin görmmezlikte gelemez.Gelmediği içinde bu polemik ortaya çıkıt zaten. Türkiyenin yapması gereken şey ülkenin dünya konjoktüründe ulusal gururu için acilen mantıklı ve diğer uluslara karşı etkin bir karar almaktır.yoksa sonuçları küçümseyici olabilir hamityaz@mynet.com

### abdurrahman genzileli, 18-Ekim-2003
> orda irakta: 
> sayin emekli pasalarimizin ve uzmanlarimizin isbetli gorusleri dikkate alinarak irak`a cok askerle gitmemiz gerektigine katiliyorum. gerekirse canimizi ugruna seve sevev feda edebilecegimiz vatanimizin yanibasinda oynanan ve bizi masa disina itmek isteyenlerin oyununa gelmeden.

### yasin ESMERAY, 16-Ekim-2003
> ERGENEKON EFSANE KALMAMALI...: 
> Yazı çok ince ayrıntılarıyla ele alınarak tarafsız bir şekilde degerlendirişlmiş...Şuan kadar Türk Devletinin ideoljik sorunu AMERİKA ile beraber mi yoksa tamamen amerikan karşıtı bir politika yürütmek arasında bir karar verilmemiş olması idi...Eger meclisten çıkan kararın birde uygulamasına geçilirse TÜRK DEVLETİ amerika ile paralel hareket ederek aslında amerikancılık degil KENDİ MİLLİ ÇIKARLARI DOGRULTUSUNDA HAREKET ETMİŞ ve kararsızlık ve hareketsizligin getirmiş oldugu PASİF-ÜRKEK kimlikten TİTREYEREK KENDİNE DÖNMÜŞ OLACAKTIR..!!!  ayrıca ANTİ-AMERİKANCI partilerin fikirleri milli çıkarlara çok ters olmakla beraber tamamen amerikan tarafına hizmet eden,HEGEL DİYALEKTİGİNDEN GÜCÜNÜ ALAN bir harekettir..      BENCE ASIL SORUN TÜRK ASKERİ BAGDAT A GİTMEDEN ÇOK ÖNCE BAŞTA BAGDAT OLMAK ÜZERE FİLİSTİN-ÇEÇENİSTAN-BOSNA-KEŞMİR ! -ENDONEZYA-NİJERYA-CEZAYİR-TATARİSTAN-SUDAN  gibi islam dünyasının kritik bölgelerinde POLİTİK -SİYASİ TÜRK BÜROLARI AÇILARAK TEMEL VE İÇSEL DESTEK SAGLANMALIYDI

### engin korkut, 16-Ekim-2003
> dur yolcu!..: 
> GURBET ELLERDEKI BILMEDIGIMIZ SEHITLIKLERIMIZIN MEVCUDIYETI BU YAZIYI BENIM GIBI OKUYAN HER VATAN EVLADININ ICINI URPERTMISTIR; ZANNEDERIM AKSIYON YETKILILERI BU KONUYUDA AYRI BIR BASLIK ALTINDA GENISCE DEGERLENDIRIRLER VE MILLETIN SINESINDEKI MANEVI HEYECANN ALEVLENMESINE VE DAHI O SUHEDANIN TORUNLARININ SUURLANMASINA KATKIDA BULUNURLAR UMID EDIYYORUM SAYGILARIMLA

### HAMİT YAZ, 15-Ekim-2003
> LİDERLİK RİZK ALMAKTIR: 
> Ve vakit gelip çattı.Türkiye büyük sınavını veriyor.AKP hükumeti hem bir şanslı,hemde çok şanssız.seçimlere ilk girişiyle halkın tevazusuyla iktidar oldu,ırak savaşı sebebiyle büyük rizklere girdi ve bunların çoğundan alnının akıyla çıkmayı başardı.Yalnız ortada büyük rizk var.Amerika ile iyi ilişkiler içinde olan ve şu ana kadar en iyi uyumu sağlayan hükumet  iki arada bir derede kaldı.Eğer asker göndermezse amerika ile olan siyasi,ekonomik,ve stratejik ortaklığı zedelenecek;ama eğer gönderirse büyük bir rizk alacak.Bunun sonuçlarıda çok ağır oalbilir.Bugün yarın eğer ıraktan al bayrağa sarılı tabutlar gelirse halktan ve bazı çevrelerden(!)gelecek tepkiye ve iç isyana da hazırlıklı olmalıdır.Dün büyükelçiliğimiz bombalandı.Bu daha başlangıç.Türkiyede bir kaos yaratabilmek için iç ve dış güçler(!)çoktan devreye girdi bile.Eğer böyle bir kaos ortamı yaşanmazsa AKP büyük bir taban yaratacak.Zaten liderlikte rizk almak değilmidir?Öyleyse lider olabilmk içn rizk şarttır hamityaz@mynet.com

### Ufuk Gültekin, 15-Ekim-2003
> Tebrik: 
> Sayın Uzunay ve Aksiyon yetkilileri böylesine detaylı araştırmalar ve hassas stratejik konulardaki incelemelerinizin, bizlere bir bakış açısı vermesi nedeniyle, devamını diliyorum. Tebrikler Başarılar.

Kaynak: [www.aksiyon.com.tr](http://www.aksiyon.com.tr:80/detay.php?id=3078&yorum_id=345), [web.archive.org (arşiv bağlantısı)](http://web.archive.org/web/20031130225525/http://www.aksiyon.com.tr:80/detay.php?id=3078&yorum_id=345)
