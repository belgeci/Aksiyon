# "Bıçak parası şikayeti gelmiyor"

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041108020806im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041108020806im_/http://www.aksiyon.com.tr/resim/476/52.jpg" vspace="5"/>
  </p>
 </font>
 <font class="content">
  “Herkes bıçak parası alan doktoru kötülüyor ama kimse yetkili merciye şikayet etmiyor. Bıçak parası ödemek için zorlananlar hemen Alo 184’ü arasın. Bıçak parası ciddi bir suçtur. Halk yardımcı olmadıktan sonra böyle bir uygulamayı bitiremeyiz” Bir gün hastane kuyruklarında beklerken arkanızdaki kişinin Sağlık Bakanı Recep Akdağ olduğunu görürseniz hiç şaşırmayın. Ameliyat olduğum Ankara Hastanesi’nde kuyrukta beklerken gördüğüm Recep Akdağ, ilginç bir portre...
  <br/>
 </font>
 <p>
  <font class="content">
   Bugüne kadar onlarca kez tebdil—i kıyafetle hastane denetimi yapan ve bu denetimleri kimseye göstermemeye çalışan Akdağ’ı biz de denetime götürdük ve çocukların bakanı nasıl sevdiklerini yerinde gördük.
   <br/>
   <br/>
   Çocuk sağlığı profesörü olan Recep Akdağ, çocuklar için şiir yazıyor, mani besteliyor, oyun kitapları okuyor. Büyükler için de; önce hastane sonra doktor problemini çözmek için çalışıyor.
   <br/>
   <br/>
   —Projeli bir bakan olduğunuzu biliyorum ama öncelikli problemimiz hususunda soru sormak istiyorum: Ne olacak bu hastane kuyruklarının hali?
   <br/>
   <br/>
   Zorlayarak kuyruklar azalmıyor. Önce hizmet alma kültürünü geliştirmek sonra teknik düzenleme yapmak lazım. Sevk zinciri diye bir ifade var. Hastalar oradan oraya gönderilmiş; öncelikli olarak mümkün olduğunca sevk işlemlerini azaltmaya çalışıyoruz. Meselenin çok büyük boyutları var. Dünyanın en gelişmiş ülkelerinde hastaların yüzde 90’ı birinci basamakta, yani hastaneye gitmeden tedavi olur. Aile doktorluğu burada çok önemli. 2004’te aile doktorluğu uygulamasını artıracağız. Hastanelerde yığılma olmasının sebebi aile doktorluğunun olmaması ve birinci basamak sağlık hizmeti veren sağlık kuruluşlarının sayısının azlığı. Gebelik takibi, aşı ve kontrol gibi basit sayılabilecek işler için hastaneye geliniyor. Sağlık ocaklarının fiziksel yapılarını düzeltmeye başladık. Sağlık ocaklarında çalışan her hekimimize çalışma ofisi koyduk. Sağlık birimleri kuruyoruz. Sadece İstanbul’da biz gelinceye kadar 200 olan sağlık birimi sayısını bir yılda 300’e çıkardık. Vatandaşlarımız kendilerine en yakın sağlık ocağına gidebilirse kuyruk sorunu azalacak. Kuyrukların ikinci sebebi ise poliklinik binalarının çağın çok gerisinde olması. Hastanelerdeki fiziksel mekanı değiştirerek ve semt polikliniklerini artırarak kuyrukları azaltacağız.
   <br/>
   <br/>
   —Halkı canından bezdiren kuyrukları azaltmak için “hekim sayısını artıracağız” demediniz. Halk kendini emanet edebileceği Türk doktoru bulamıyor.
   <br/>
   <br/>
   Avrupa’daki hekim sayısı bizden iki kat fazla; ancak onlarda hastaneyi kullanım oranı da bizden daha çok. Hekim sayımız bugün itibariyle az değil. Türkiye’nin sorunu hekim azlığında değil, hekim dağılımında. Zorunlu hizmet uygulamasıyla bile kırsal bölgelere hekim gönderilememiş. 12 bin sözleşmeli sağlık personelini bu yüzden işe aldık. Örneğin geçen seneye oranla Ağrı’da iki kat fazla hemşire var. Sözleşmeli hekimler tercih ettikleri yerde görev yapacaklar. Tayin sistemine daha çok dikkat ediyoruz. İhtiyaç olan yerde kadro açıyoruz.
   <br/>
   <br/>
   —Türk hastalarının ikinci en büyük çilesi ise bana göre “bıçak parası”. Bu sistem tam olarak engellenemiyor. Devlet “doktorunun” para kazanmasına göz mü yumuyor yoksa?
   <br/>
   <br/>
   Hayır. Herkes bıçak parasından şikayetçi ama kimse bize ihbar yapmıyor. Bize gelen ihbar sayısı çok az. Bu mesele biraz değişik yorumlanmış. Hizmeti alanlarla verenler öyle anlaşmış ki, garip bir çark dönüyor. Herkes bıçak parası alan doktoru kötülüyor ama kimse yetkili merciye şikayet etmiyor. Halkımız doktorun bıçak parasını vermek zorunda değil. Doktor para isterse suç işler. Bıçak parası istenen hastalar başhekime, sağlık müdürüne, valiye, bakan olarak bana gelsin. Bu mercilere ulaşamayanlar için 184 nolu hattı hizmete açtık. Söz konusu hat bu tür şikayetler için çok verimli işler yapacak. Halkın hekim seçme imkanının olması bıçak paralarını bir nebze olsun azaltacak. Halkımız “Ben bıçak parasını ödemek zorunda değilim” demediği sürece bu kötü uygulamayı yok etme imkanımız azalıyor.
   <br/>
   <br/>
   —Sağlık sektörünün bir diğer ayıbı da parası olmayan hastanın hastane yönetimi tarafından rehin alınması. Başbakan “Hiçbir hasta, hastanede rehin kalmayacak” diyor. Bu iddia uygulamaya yansıyor mu?
   <br/>
   <br/>
   Geçen yıl bize intikal eden vaka sayısı sadece on beş. Bunların da çoğu üniversite hastanelerinde oldu. Sorumlular hakkında da işlem yaptık. Bir önceki sayı ise belki de bin beş yüzdür. Başbakanımız da söylüyor, hiçbir vatandaşımız rehin alınamaz, kanunî değildir. Rehin alınmak isteyenler hemen il sağlık müdürlüğüne başvursun.
   <br/>
   <br/>
   —Halk deyimiyle “doktor, para sever”. Başarılı bir doktorluk geçmişiniz var. Doktorluk mesleğinin bu kadar parayla özdeşleşmesi sizi rahatsız etmiyor mu?
   <br/>
   <br/>
   Etmez olur mu? Gündemde sağlık yolsuzlukları var. Neşter 1 ve Neşter 2 operasyonları gündemde. Belki bu yüzden para ve doktor sözcükleri bütünleşmiş gibi duruyor. Para sadece doktorların meselesi değil. Doktorları para hırsı bürümüş insanlar olarak algılamak çok yanlış. Herkes kolundaki altın bileziğin kıymetine göre daha çok kazanmak ister. Tıp fakültesinde okuyup da rüyasında ders sayıklamayan öğrenci sınıfını geçemez. Doktorluk aynı zamanda bir risk mesleğidir. Her doktor risk alır. Adli vakalar, acil vakalar hep bir risktir. Sistemin bozuklukları da malum. Bugün bir uzman hekim 1 milyar lira alıyor. Bu para çok az. Halkımız suçluyu ararken beyaz önlüğe yüklenir. Yani doktorlar tek suçlu bilinir. Biz ne yapıyoruz? Bir doktor olarak, meslektaşlarımın geçim savaşı için elimden geleni yapıyorum. Özellikle emeklilerin iyi maaş almaları konusunda birtakım aktif girişimlerim var. Şimdilik döner sermaye ayarlamalarıyla doktorların maaşını yükseltebiliyorum.
   <br/>
   <br/>
   —Bıçak parası istemeyen, hastayı zorla muayeneye çağırmayan, ilaç şirketinden avanta almayan doktorların çoğalması için ciddi bir bütçeniz olmalı?
   <br/>
   <br/>
   Evet kat edilecek çok yolumuz var. Öncelikli olarak döner sermaye sistemini değiştirdik. Döner sermaye, verimli olan hekimlere daha çok verecek. Halkımıza hekimini seçme hakkı verdik. Hekim seçilmişlikten dolayı daha çok kazanabilecek. Uzman hekimin muayenehanesi yoksa döner sermayeden alacağı para 7 katına çıktı. Hekimler de artık kamuda para kazanmaya başlayacak. Uzman hekimleri kamuda kullanmamız lazım. Sırf para için, yetişmiş elemanlarımızı kaptırmak istemiyorum. Hastaların tedavi olma enstrümanlarını artırdık. Memurlar, özel sağlık kuruluşlarına gidebiliyor; SSK’lılar devlet hastanelerine, dispanserlere ve sağlık ocaklarına gidebiliyor. Gerek hastane gerekse doktor seçimi bıçak parası ayıbını biraz olsun azaltacak. Sağlık çalışanlarının döner sermayeden aldıkları paranın üst sınırını da yüzde 200 artırdık.
   <br/>
   <br/>
   —Neşter Operasyonunda ilginç sonuçlara ulaşılıyor. Sağlık sektöründeki yolsuzluklar gözünüzü korkutuyor mu? Neticede, bir yıl önceye kadar kendi halinde bir çocuk sağlığı profesörüydünüz.
   <br/>
   <br/>
   Yolsuzluk sadece sağlık sektörüne münhasır değil. Ancak sağlık sektöründeki yolsuzluklar daha çok dikkat çekiyor. Bu sektör beyaz bir çarşaf gibi; leke kaldırmıyor. Eskiden 2 bin dolara alınan kalp stentlerini bugün 200 dolara alıyoruz. İşte bu, yolsuzlukla yapılan mücadelenin en iyi tarafıdır. İhaleleri şeffaf biçimde yapmaya başladık. Denetimlerimiz arttı. Sağlık Bakanlığı olarak bizim ihalelerimiz tek elde toplanmıyor. Bu yüzden, yolsuzluklara bizde biraz daha az rastlanıyor. Şunu da unutmamak gerekir ki, bazen bilgisizce yapılan alımlar yolsuzluk olarak adlandırılıyor. Sağlık hastanelerini özerkleştirme hedefimiz var. Merkezi küçültmek istiyoruz. Merkez ne kadar büyükse yolsuzluk o kadar çok olur. Merkezin sadece rehberlik hizmeti yapmasını istiyoruz. İşletmesini verimli kullanan hastane personeli döner sermayeden daha çok para alacak. Bu uygulama çalışanların birbirini denetlemesini sağlayacak. Hem birinci operasyon hem de ikinci operasyon yolsuzluklar konusunda alınan mesafeyi bayağı ilerletti. Ben öyle çok büyük çetelerle karşılaşmadım; çünkü bizde satın almalar dağılmıştır, miktar küçüktür.
   <br/>
   <br/>
   —Gündemde kendine uyuşturucu tedavisi yapacak kurum bulamayan bir manken var. Uyuşturucu kullanımı hızla artarken, uyuşturucuya karşı hiç mi tedbir almıyoruz?
   <br/>
   <br/>
   Uyuşturucuyla mücadelenin yeterli olduğunu söylemek mümkün değil. Bağımlılara yeteri kadar servis veremiyoruz. Bu haberler daha çıkmadan önce, aylarca süren çalışmalar sonunda Ankara’da güzel bir merkez hazırladık. Önümüzdeki günlerde açılış yapacağız. Halkın aydınlatılması uyuşturucu konusunda yapılacak en önemli yatırımdır. Bu aydınlatmayı da yalnız başımıza yapamıyoruz. Uyuşturucunun çözümü kolay değildir. ABD ve Avrupa bile uyuşturucuya çözüm bulamadı. Aile yapımızı koruyarak uyuşturucuya en büyük darbeyi vurabiliriz. Batılı ülkelere göre bizim avantajımız aile yapımızdır. Aile yapısı uyuşturucuyu engellemede en büyük silahımız olacak. Uyuşturucunun merak uyandıran bir nesne olduğunu anlatmak en büyük cinayet; maalesef basın bunu yapıyor.
   <br/>
   <br/>
   —Sözleşmeli Sağlık Personeli Sınavı çok tartışıldı. Bu sınavın en yetkili kurumu olarak nerede yanlışlık yaptınız?
   <br/>
   <br/>
   Yapılan herhangi bir yanlışlık yok. Milli Eğitim Bakanlığı bu sınavı yaptı. Kitapçıkta eksik yazılan bir ibare her salonda açıklandı. Bu sınav kategorileri olan sınavdı, herkes kendi kategorisinde yarıştı. 83 bin kişi bu sınava girdi; ancak 83 bin kişi birlikte yarışmadı. Herkes kendi tercih noktaları için yarıştı. Konya’yı tercih etmiş olanlar Konya’yı tercih edenlerle yarıştı. Puanlama da farklı oluyor bu durumda.
   <br/>
   <br/>
   —2004 Türkiyesi’nde doğum kontrolü tartışmaları sürüyor. 5 çocuk sahibi bir çocuk doktoru olarak Türkiye’nin aile planlaması için neler yapıyorsunuz?
   <br/>
   <br/>
   Doğum kontrolü bilimsel açıdan sakıncalı bir tanım. Bizim yaptığımız işi tanımlamıyor. Biz aile planlaması tanımını kabul ediyoruz. Aile planlaması tanımında hem bilgi vardır hem ailenin rızası. Aile planlaması için bütçemizi artırdık. Anne ve çocuk sağlığı için çok sık doğumlar zararlı. Bunun doğum kontrolü, nüfusu azaltma gibi bir amacı yok. Aile planlamasında aileye özel plan vardır. Kürtaj anne açısından büyük risktir. Etik açıdan da bütün dünyada tartışılıyor. Döllenme gerçekleşmeden, hamilelik olmadan çocuk olması engellenmelidir. Biz bunun için çalışıyoruz.
   <br/>
   <br/>
   —Kent yaşamıyla birlikte her geçen gün yeni bir hastalık ismiyle karşılaşıyoruz. Türkiye’ye has ya da bizde dünya ortalamasının üstünde görülen bir hastalık var mı?
   <br/>
   <br/>
   Biz Batılı ülkelere göre bazı hastalıklarda çok avantajlıyız. Depresyon, uyuşturucu, AİDS gibi hastalıklarda toplum ve aile yapımız bizi koruyor. Ancak beni kahreden çocuklardaki beslenme bozukluğu, demir ve kan eksikliği oluyor. Çocuk ölümlerine yol açan hastalıklar bizde çok fazla. Zatürreeden, kızamıktan, ishalden ölen çocuk sayısı bizde çok fazla; Batıda çok az. Çocuklarımız yeterince beslenemiyor. Anne sütünden yeteri kadar yararlanamıyoruz. Çocuklardaki demir eksikliğini gidermek için acil çalışmalar yapacağız.
   <br/>
   <br/>
   —2003’ün en somut icraati SSK ve Devlet hastanelerini birleştirmek oldu. Bu konu daha önceki hükümet döneminde kavga sebebiydi. Bu uygulama başarılı oldu mu?
   <br/>
   <br/>
   İstediğimiz sonucu aldık ama tam başarıya ulaştık diyemeyiz. Hastaların hekim seçme özgürlüğü oldu. Zamanla bu sistem oturacak. Şu anda SSK’lı hastaların ilaç problemi var. Yatan SSK’lı hastalar için ilacı biz vereceğiz. Ayakta tedavi olan SSK’lılar da çevre eczanelerden ilaç alabilecek.
   <br/>
   <br/>
   —Sağlık sektörü karmaşık sorunları barındırıyor. Fakat öncelikli olarak yapmak isteyip de yapamadığınız bir uygulama var mı?
   <br/>
   <br/>
   Bebek ve anne ölümleri konusunda çok istememe rağmen fazla bir ilerleme kaydedemedik. Bebek ve anne ölümlerinin azalmasını ajandamın hanesine not almışımdır. Bebek ve anne ölümlerini azaltmak için, muayeneye gelen anne adaylarına para da vereceğiz. Böylece hem anneye ve doğacak çocuğa bir katkı sağlayacağız hem de kontrol sayısını artırmış olacağız. Toplumun en yoksul yüzde 6’lık kısmını bu projenin kapsamına almak istiyoruz. 1998’de bebek ölümleri binde 40’ların üstündeydi. Bugün bu oranın binde 30’larda olduğunu tahmin ediyorum. Bu konuda önemli çalışmalarımız var.
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   “SAATLERCE KUYRUK BEKLEDİM VE
   <br/>
   <br/>
   MEMUR ‘SONRA GEL’ DEDİ”
   <br/>
   <br/>
   <br/>
   <br/>
   <br/>
   <br/>
   – Bütün bakanlar günde en az 15 saat çalıştığını söylüyor. Sağlık bakanı olarak kabineye enerji hapları, içecekleri dağıtıyor musunuz; yoksa iktidar enerji mi veriyor?
   <br/>
   <br/>
   Sorunun cevabını siz verdiniz. İktidar enerji veriyor! Bunun dışında kimseye tek bir enerji ilacı vermedik! Bizim enerjimizde sayın başbakanın enerjisinin çok büyük rolü var. Bingöl’e gittik, çok çalıştık; ben sayın başbakandan genç olmama rağmen çok yoruldum. Akşam 9’da Ankara’ya döndük. Bir baktım, başbakan hiç eve uğramadan Brüksel’e uçtu. Ben yorgun olduğum için eve gitmeyi düşünürken bakanlığa geldim ve gece yarılarına kadar çalıştım. Sincan’da başbakan denetim için beni çağırıyor; birlikte gece denetime çıkıyoruz.
   <br/>
   <br/>
   Hükümet olarak sinerjiyi yakaladık. İnsan vücudunda endorfin denilen doğal uyarıcılar var. Vücut bunu kendisi salgılar. İyi motive olursanız dayanıklılığınız artar. Günaşırı nöbet tutan hekimler gibi, yoğun sınav temposuyla çalışan öğrenciler gibi iyi konsantre olduk. Çok çalışıyoruz. Bazen aşırı yorulduğumda seçim çalışmalarımda boynuma sarılan Erzurumlu dağ köylülerini hatırlıyorum ve çalışma şevkim daha da artıyor. Bizim yorulmaya hakkımız yok.
   <br/>
   <br/>
   – Doktorlar bazen hastayı bir görüşte anlıyorlar. Kabinede ya da MGK’da hasta olup da, bu hastalığın farkında olmayan var mı?
   <br/>
   <br/>
   Böyle bir durum olursa o kişilere gidip hemen siz hasta olabilirsiniz diyorum. Hastalıkları bakanla hatta sayın cumhurbaşkanıyla konuşuyoruz.
   <br/>
   <br/>
   – Çocuk sevginizin altında çocukluğunuzu yaşayamamak gibi olumsuz bir tema mı yatıyor?
   <br/>
   <br/>
   Hayır, hayır. Bilakis çocukluğum çok güzel geçti. Erzurum’da çok küçük bir evde fakir bir çocuk olarak büyüdüm. Çocukları sevdiğimi görenler ‘Senin çocuğun yok mu?’ diyorlar. Var, benim 5 tane çocuğum var; ama çocuk sevgisi için 5 çocuk yetmez ki.
   <br/>
   <br/>
   –Denetim için bile olsa hastane kuyruklarında beklemek çok zor olmalı.
   <br/>
   <br/>
   Hem de nasıl. Antalya’da hastane kuyruğunda uzun süre bekledim ve tam sıra bana geldiğinde memur “Kuyruk bitti. Sonra gelin” dedi. Tabii ben bu kuyruklara girerek hastane personelini zora sokma gibi bir amaç taşımıyorum. Problemi bizzat yerinde görüyorum. Yoksa zorlamayla hastane kuyruğunu azaltamazsınız.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11063&amp), [web.archive.org (arşiv bağlantısı)](http://web.archive.org/web/20041108020806/http://www.aksiyon.com.tr:80/detay.php?id=11063&amp)
