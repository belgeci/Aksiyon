# Emek ranta kurban

*Birol Uzunay 1998.10.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'deki sosyal güvenlik sisteminin bozukluğu artık herkesin malumu.
  </font>
 </div>
 <div id="newsText">
  <font class="detail-text">
   Ardı arkası kesilmeyen hastane kuyrukları, yıllarca ödenen primlerden sonra 200 dolara bile tekabül etmeyen emekli aylıkları, işvereni bezdiren sigorta primleri ve bütçeden sisteme ayrılan yüzlerce trilyonluk kaynaklar, Türkiye'nin alıştığı sosyal güvenlik manzaraları.. Asıl üzücü olansa, kuyruklara, prim yüzsüzlerine, açlığa terkedilen emeklilere, heba olan katrilyonlara alışmamız oldu. Dinleye dinleye sokaktaki çocukların bile ezberlediği sosyal güvenlik sisteminin bozukluklarını hemen her iktidar hazırladığı yasa taslaklarıyla gidermeye çalışıyor. Fakat bugüne kadar ciddi anlamda sistemin tamirine yönelik tek bir yasa çıkartılabilmiş de değil.
   <br/>
   <br/>
   Türkiye'de sosyal güvenlik sisteminin problemleri yıllardır çözüm beklerken ağızlarda hep aynı nakarat dolaşıyor: Sosyal güvenlik sistemi ülkeyi fakir bırakıyor, bütçenin kara deliği oluyor. Oysaki objektif ve bilinçli değerlendirmeler yapıldığında Türkiye'deki sosyal güvenlik sistemine ayrılan paranın çok büyük meblağ oluşturmadığı ve bu paraların rantiye sınıfına ayrılan faiz ödemelerinin yanında devede kulak kaldığı ortaya çıkıyor. Devletin 45 milyon kişiye ayırdığı paraya gelince, bu sosyal devlet olmanın bir vasfı.
   <br/>
   <br/>
   Türkiye'de gün geçtikçe çöken sosyal güvenlik sisteminin tam olarak nasıl düzeltilebileceği hakkında bugüne kadar hiçbir siyasi parti görüş bildirmedi; kamuoyuna açıklanan görüşler ise sistemin belirli ölçüde düzeltilmesine yönelik. Bu görüşlerde, çalışanlardan ve emeklilerden kısıtlanan haklarla elde edilecek gelirler üzerinde duruluyor. Sosyal güvenlik sistemine akılcı bakış açısıyla bakanlardan eski sendikacı ve gazeteci Atilla Özsever, sistemin darbe ya da ara rejim yöntemleriyle çözülemeyeceğini belirterek "Herşeyden önce sistemdeki sorunlar, yönlendiriliyor. Faiz ödemelerine ayrılan paranın büyüklüğü emekçilerin hakkına saldırarak saklanıyor. Sistemin çökmesinin kimlerin işine yarayacağı belli, sisteme de en çok onlar saldırıyorlar. Sosyal güvenlik sistemi, sınıfsal bir sorundur; bu soruna emekçi bir bakış açısı yerine sermaye yanlısı bir bakışla el atmak demek milyonlarca kişinin sokağa dökülmesi demektir" diyor.
   <br/>
   <br/>
   İlk bakışta felaket tabloları
   <br/>
   <br/>
   Yıllardır Türkiye'deki sosyal güvenlik sisteminin verimini düzeltmek yerine sistemin bütçeye ne kadar zarar verdiği anlatılır durur. Kamuoyuna duyurulan rakamlar tek başına incelendiğinde gerçekten de ortaya bir felaket tablosu çıkıyor. Türkiye'nin 14.8 katrilyon liralık 1998 bütçesinden sosyal güvenliğe tam 1.4 katrilyon ayrılıyor. Sistem günde 3.9 trilyon lira zarar ederek, Türkiye'nin bir yıllık vergi gelirinin beşte birini, 1998'in tüm özelleştirme çalışmalarının gelirini ya da tüm KDV tahsilatını yiyip bitiriyor. 1998 bütçesinde 1.4 katrilyon olması beklenen sosyal güvenlik açığının 641 trilyon lirası SSK, 492 trilyon lirasını BAĞKUR, 267 trilyon lirası da Emekli Sandığı'na harcanıyor.
   <br/>
   <br/>
   Sisteme göre çalışarak prim ödeyenler, mevcut emekli maaşlarını finanse ediyorlar. Oysa ki, prim ödeyen her çalışan kendi emekli aylığından sorumlu olmalı. Yine Türkiye'de çalışanlardan yüzde 14, işverenlerden yüzde 19 oranında kesilen prim oranı Avrupa Birliği ülkeleri arasında en yüksek değer. Primlerin yüksekliği kayıt dışılığı beraberinde getiriyor ve çalışanların ancak yüzde 44'ü sosyal güvenceye girebiliyor.
   <br/>
   <br/>
   Devlet SSK'da yüzde 85, BAĞKUR'da ise ancak yüzde 50 oranında prim toplayabiliyor. SSK'nın sağlık hizmetleri pes etmiş durumda, genç yaşta oldukları iddia edilen emeklilerin büyük kısmı maaşlarının yetersizliğinden dolayı yeniden çalışmak zorunda kalıyorlar. Sonuç; zehir zemberek IMF raporları, tedavi ve maaş kuyruklarında ölenler, heba olan katrilyonlarla birlikte devlete olan güvensizliğin artması.. Bu durumdan kârlı çıkanlarsa hızla çoğalan özel hastaneler ve sigorta kuruluşları.
   <br/>
   <br/>
   Emeklilik yaşı Türkiye şartlarına göre düşünülmüyor
   <br/>
   <br/>
   Sosyal güvenlik açığına gösterilen en büyük sebep çalışanların erken emekli olması. Sistemin çökmesinde genç emeklilik bir günah keçisi gibi gösterilse de rakamlar bu düşüncenin ne kadar abartılı olduğunu açıkça gösteriyor. 1996 istatistiklerine göre emekli maaşı alan 1 milyon 644 bin emekliden sadece bin de 6'sı 39 yaşın altında, 4049 yaş arasında emekli aylığı alanların oranı ise yüzde 23.8 seviyesinde. Genç emekli cenneti Türkiye'de ancak 4 emekliden biri 50 yaşın altında; mevcut emeklilerin yaş ortalamasının 57 olması emeklilerin zannedildiği kadar genç olmadığını gösteriyor.
   <br/>
   <br/>
   Avrupa Birliği ülkeleri, iş güvencesi ve işsizlik sigortası gibi haklarla kadın çalışanları 62, erkek çalışanları ise 65 yaşında emekli ediyor. Türkiye'deki çalışanlar Avrupa ülkeleri standardında çalışma koşullarına hiçbir zaman sahip olamadılar ve ortalama 65 ölüm yaşıyla da Avrupalı çalışanlardan 12 yıl daha az yaşıyorlar. Dolayısıyla IMF'in hemen her raporunda belirttiği çalışanların emeklilik yaşlarının bir anda yükseltilmesi fikri sosyal açıdan mümkün görünmüyor.
   <br/>
   <br/>
   Her iktidarın seslendirdiği emeklilik yaşının yükseltilmesi, kısa vadede pek bir fayda getirmiyor. Değil emeklilik yaşını yükseltmek, 1998'de hiçbir çalışan emekli edilmese bile yıllık sadece 84 trilyon lira kâr getiriyor, bu para da mevcut 2.5 milyon emeklinin bir aylık maaşını bile karşılamıyor. Oy kaygısıyla emekli yaşını yükseltmeye pek cesaret edemeyen iktidarlar, 4 milyon civarındaki kaçak işçiyi tespit edip sosyal güvenlik şemsiyesi altına alsalar yılda 850 trilyon civarında yeni bir getiri kazanacaklar.
   <br/>
   <br/>
   SSK'nın zarar etmesi için her şey yapıldı
   <br/>
   <br/>
   1992 yılına kadar yüksek oranlarda kâr yapan SSK, bugün Türkiye'nin en çok zarar eden kurumları arasında. 1998 bütçesinden SSK'ya 641 trilyon lira para aktarılacak; Türkiye şartlarına göre çok büyük miktardaki bu para 'açık kapatmak' olarak nitelendiriliyor. Oysaki, bu miktarın büyük kısmını KİT'lerin prim borcu oluşturuyor. Örneğin, 1996'da Hazine'den SSK'ya aktarılan 144 trilyon liranın 74.7 trilyon lirası batan İstanbul Bankası, TÖBANK ve emekli sandıklarının prim borcuydu.
   <br/>
   <br/>
   Türkiye'nin çok istemesine rağmen bir türlü örnek alamadığı Avrupa Birliği ülkelerindeki sosyal güvenlik sisteminde devlet sosyal güvenliğe yüzde 35 oranında katkıda bulunuyor, bizdeyse bu oran yüzde 18'lerde. Daha 6 yıl öncesine kadar yüksek oranlarda kâr yapan SSK, parası düşük faizde tutulduğu için 5 katrilyon lira zarara uğramış durumda. Yine SSK fonları uzun yıllardır enflasyonun çok altında bir faizle Devlet Yatırım Bankası'nda değerlendirilip buradan da sermaye kesimine kredi olarak veriliyordu.
   <br/>
   <br/>
   Özellikle holdinglerin SSK'ya olan bitmez tükenmez saldırılarının ardında yine çıkar senaryoları yatıyor. SSK tüm yıpranmışlığına rağmen toplam yurtiçi tasarrufların yüzde 17'sine sahip; bu fonların yönetimi ise büyük holdingler için bulunmaz nimet. SSK, 2 katrilyonluk fonuyla devlet bütçesinden sonra en büyük fona sahip bir kuruluş. Gazetecieski sendikacı Atilla Özsever, SSK'ya olan saldırıların temelinde sermaye sahiplerinin çıkarı yattığını, bu kuruluşun yok edilerek özel sigortacılığın, özel hastanelerin yaygınlaştırılacağını söylüyor. Özsever "SSK'nın zararları 1992'den beri konuşuluyor; bu kurum niçin zarar etmiş, çözüm ne, bunu kimse araştırmak istemiyor. Çünkü bu kurum ve onun fonksiyonu sermayeye peşkeş çekilmek isteniyor. SSK'nın yok edilmesini bekleyen büyük holdingler, milyonlarca kişinin sosyal güvenliğini sağlayamazlar, banker faciası gibi sosyal güvenlik faicası ortaya çıkar ve bu durum hepimizin hayatını olumsuz etkiler" diyerek SSK'nın durumunu kamuoyuna göre farklı bir şekilde yorumluyor.
   <br/>
   <br/>
   Rantiye, emeğin hakkını kullanıyor
   <br/>
   <br/>
   Türkiye'deki sosyal güvenlik açıkları bütçenin 'kara deliği', ülkenin fakirlik reçetesi olarak tanımlanıyor. Sadece 1998'de öngörülen 1.4 katrilyon liralık açık Türkiye için büyük bir kayıp; ancak bu kayıptan çok daha büyükleri ise ısrarla görmezlikten geliniyor. 14.8 katrilyon liralık 1998 bütçesinin borç faizi ödemesine tam 5.9 katrilyon bir pay ayrıldı. Yani 45 milyon kişinin sosyal güvenliğine ayrılan payın tam dört katını, devlet bu yıl faiz olarak ödeyecek.
   <br/>
   <br/>
   2 milyonun üzerindeki emekliye ödenen aylıkları, milyonların sağlık, tazminat, prim, ikramiye giderleri için bütçenin yüzde 9.5'i ayrılıp 'ah vah' lar çekilirken; sadece birkaç yüz kişiyi ilgilendiren borç faizi ödemelerine bütçenin yüzde 40'ı ayrılıyor. Bir başka deyişle rant kesimine ayrılan pay, 45 milyon kişiye ayrılan payın tam 4 katı. Buna rağmen sosyal güvenlik harcamaları kısılmaya başlanıyor; 200 dolara bile tekabül etmeyen emekli maaşları, SSK kuyruklarında ölenler için ayrılan pay bir anda 'kara delik' olarak adlandırılıveriyor.
   <br/>
   <br/>
   Sağlık hizmetlerinin de karşılandığı sosyal güvenlik harcamalarının 300 trilyon lirası sağlık sigortası açıklarına gidiyor; bunun 170 trilyon lirası da emekli sandıkları açıklarına gidiyor. SSK, Emekli Sandığı ve BAĞKUR'a kayıtlı 37 milyon kişinin sağlık giderleri için sadece 300 trilyon lira harcayabiliyor. Sağlık Bakanlığı'nın 24 milyon kişinin sağlık giderleri için 700 trilyon lira harcaması hizmet sayılırken, 37 milyon kişinin sağlık giderleri kara delik olarak isimlendiriliyor.
   <br/>
   <br/>
   Atilla Özsever, devletin sosyal güvenlik sistemine ayırdığı paranın çok büyük bir para olmadığını ve bu miktarın Avrupa Birliği normlarına göre düşük kaldığını belirterek "Bu ülkede bankada 5 milyarın üzerinde parası olan kişi sayısı sadece 250 binse siz düşünün rantiye sınıfının ne kadar az olabileceğini.. Devletin yaptığı katkının adı açık oluyor; ben bu düşüncenin altında art niyet arıyorum. KİT'lerin, belediyelerin, batık bankaların sigorta prim borcuyla sosyal yardım borcu düşüldüğünde devlet bütçenin ancak yüzde 1.8'ini 45 milyon kişiye ayırıyor. Rantiyeye ayrılan yüzde 40'lık payla kıyaslansın bakalım bu oran kim ne diyebilecek?" diyor.
   <br/>
   <br/>
   Petrolİş Sendikası'nın yaptığı araştırmalar da sosyal güvenlik açığının yanlış hesaplanarak kamuoyuna açıkların, bütçeyi delen kara delik imajı verilmek istendiğini ispatlıyor. Bu araştırmalara göre sosyal güvenlik sisteminin gerçek açığı bütçenin sadece yüzde 2'si seviyesinde; yani rantiye kesimine borç faizi olarak ödenen 5.9 katrilyonluk orandan küçük bir kesinti yapıldığı zaman sosyal güvenlik açığı diye bir problem kalmıyor.
   <br/>
   <br/>
   Sermaye kesimi, devlete verdiği borçların karşılığında bütçenin yüzde 40'ını silip süpürürken ödediği verginin milli gelir içindeki payı yüzde 1.5; OECD ülkelerinde ise bu rakam en az yüzde 7 seviyesinde.
   <br/>
   <br/>
   1997'de toplanan 1.5 katrilyon liralık vergi gelirinin 1.1 katrilyon lirasını ücretliler ödedi. Yeni vergi reformuyla birlikte, hükümet 8.9 katrilyon lira vergi geliri elde etmeyi hedefliyor; bu vergi gelirinin sadece yüzde 15'i, verginin yüzde 90'ını ödeyen 45 milyonla ilgili sosyal güvenlik sisteminin açıkları için harcanıyor.
   <br/>
   <br/>
   Dünyanın hemen hemen tüm devletlerinde sosyal güvenlik sistemine devlet katkıda bulunuyor. Örneğin Amerika'da devletin sosyal güvenliğine katkısı yüzde 30'lar seviyesiyle Türkiye'nin iki katı durumda. Avrupa ülkelerindeki sistem de Amerika'dan farklı değil; farklı olan Türkiye'deki sosyal güvenlik sistemi. Türkiye'de devletin sosyal güvenliğe ayıracağı para miktarı her yıl değişiyor, gelişmiş ülkelerde ise devletin sisteme ayırdığı bütçenin oranı ve kaynağı önceden biliniyor.
   <br/>
   <br/>
   Sistem için kanun çıkarmak cesaret istiyor
   <br/>
   <br/>
   Süleyman Demirel Hükümetleri'nin dışındaki tüm hükümetler gibi bugün iktidarda olan AnasolD Hükümeti de emeklilik yaşının indirilmesini amaçlayan tasarı hazırladılar. Ekim ayında Meclisin açılmasıyla genel kurulda öncelikli olarak ele alınacak tasarının kanunlaşma şansı erken seçim kararıyla iyice azaldı.
   <br/>
   <br/>
   Emeklilik yaşı, prim kayıplarının önlenmesi, iş güvencesinin getirilmesi, işsizlik sigortası gibi çalışanları ve devleti bir ölçüde de olsa memnun edebilecek olan değişiklikleri, bugünkü iktidar ortaklarının yanısıra muhalefet ve sendika gibi sosyal ve siyasi taraflar da kabul ediyor. Ancak siyasi çevreler bu tasarının da Meclis'ten çıkmayacağına kesin gözle bakıyorlar. Çünkü Süleyman Demirel'in her seçim döneminin öncesinde seçim malzemesi olarak sunduğu erken emekliliğe alışkın milyonlarca çalışana kademeli olarak bile olsa erken emekliliği sunmaya her iktidar cesaret edemiyor. Sermaye kesimi ve bazı ekonomi teorisyenlerinin seslendirdiği 'Şili Modeli' sosyal güvenlik sisteminin ise ara rejim döneminde baskıyla kabul ettirildiği ve Türkiye için uygun bir model olmadığı bizzat Çalışma Bakanı Nami Çağan tarafından seslendiriliyor.
   <br/>
   <br/>
   Büyük bir ihtimalle Meclis'te bekleyen yasa tasarısı da kanunlaşamadan unutulup gidecek. Seçimlerden sonra iktidara gelen hükümet de sistemin Türkiye'yi batırdığından dem vurup, aynı sistemi bir sonraki hükümete devredecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=85EDDFC71A75532D28E1AD24C09CFB13?newsId=4193), [web.archive.org (arşiv bağlantısı)](http://web.archive.org/web/20120413065242/http://www.aksiyon.com.tr:80/aksiyon/newsDetail_getNewsById.action;jsessionid=85EDDFC71A75532D28E1AD24C09CFB13?newsId=4193)
