# Beyaz enerjı'de 2. Raund

*Birol Uzunay 2003.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyet tarihinin en büyük yolsuzluk operasyonu olarak başlayıp mevzuatlar değiştirilerek sıradan bir yolsuzluk operasyonuna dönüştürülen Beyaz Enerji Operasyonu yeniden start alıyor. Operasyonun ikinci raundu başarılı olursa elektrik fiyatları yüzde 25 ucuzlayacak.
  </font>
 </div>
 <div id="newsText">
  <font class="detail-text">
   Bir döneme damgasını vuran Beyaz Enerji Operasyonu'nu önümüzdeki günlerde yine çok konuşacağız. Kılıçlar çekildi ve operasyonun ikinci raundu başlıyor. İlk rauntta kamyonlara yüklenen binlerce dosya tek tek incelenmiş; onlarca siyasetçi ve bürokratın telefonları dinlenmiş, 600 kişinin görüşüne başvurulmuş ve dünyada ilk kez silah zoruyla sivil bir devlet kuruluşuna baskın düzenlenerek soruşturma başlatılmıştı. Ama bugün sadece 4 bürokrat tutuklu; 12 bürokrat yargılanıyor. Savcı, jandarma, içişleri bakanlığının ortak çalışmasıyla hazırlanan iddianamelerde suçlanan bakanlar, parti liderleri ve Türkiye'nin en büyük işadamları ise bu operasyonu çoktan unuttu!
   <br/>
   <br/>
   Cumhuriyet tarihinin en büyük yolsuzluk operasyonu olarak başlayıp, değiştirilen hukuki mevzuatlarla sıradan bir soruşturmaya dönüştürülen Beyaz Enerji'nin ikinci raundunun sonucu, Türk tüketicisinin enerjiye ödediği fiyatları etkilediği kadar, "yolsuzluk ekonomisinin de" gücünü göstermiş olacak. İkinci raund için 3 farklı ekip uzun soluklu araştırma yapıyor.
   <br/>
   <br/>
   Bir hışımla başladı ve aninden bitti
   <br/>
   <br/>
   Herşey iki yıl önce çalıştığı şirketle anlaşmazlığa düşen bir işadamının, elektrik santrallerinin sözleşmelerini hazırlarken yapılan pazarlıkları kasete alıp, Jandarma Genel Komutanlığı bünyesindeki Kaçakçılık ve Organize Suçlar Daire Başkanlığı'na getirmesiyle başladı. Daire Başkanı Tümgeneral Osman Özbek ihbarı DGM Savcısı Talat Şalk'a anlattı ve enerji anlaşmalarının uzman avukatı Selim Sarıibrahimoğlu'nun danışmanlığında operasyon başladı. TEDAŞ ve Enerji Bakanlığı'ndan odalar dolusu klasörler silahlı askerler eşliğinde taşınmaya başlandı. İddianamelerde başta Cumhur Ersümer ve enerji bakanlığının bürokratları suçlanırken; zamanla, Turgut Yılmaz, Aydın Doğan, Turgay Ciner, Mehmet Kutman gibi işadamlarının ismi gündeme gelmeye başladı.
   <br/>
   <br/>
   Operasyonu başlatanların başına gelenler...
   <br/>
   <br/>
   Siyasi boyutu, yargısal boyutunun çok üzerine çıkan operasyonda "O bakanın üstünü çizin" ve "düğmeye ben bastım" polemiğiyle son yılların en büyük askersivil gerilimi yaşandı. Türkiye'nin en büyük siyasi hedefi olan yolsuzluk operasyonunun ilk raundunda son sözü yolsuzlukla suçlananlar söyledi. Beyaz Enerji' soruşturmasını yürüten Jandarma Harekat Başkanı Tümgeneral Osman Özbek, Kayseri'ye sürülerek istifa etmek zorunda bırakıldı. Kaçakçılık ve Organize Suçlar Daire Başkanı Albay Aziz Ergen, Jandarma Okullar Komutanlığı'na verildi. Jandarma'nın soruşturma ekibi dağıtıldı. DGM Savcısı Talat Şalk, kızağa çekilerek duruşma savcılığına verildi. Dönemin İçişleri Bakanı Sadettin Tantan, Gümrük Bakanlığı'na verilmek istenince hem bakanlıktan hem de partisinden ayrıldı. Ve son olarak kanun değişikliği yapılarak DGM kapsamına giren çete suçları Ağır Ceza'lara verildi. Dosyanın gönderildiği 4. Ağır Ceza Mahkemesi davaya bakmak istemeyince birçok dava zaman aşımı ve delil yetersizliği gibi nedenlerle tarihe karıştı.
   <br/>
   <br/>
   Bugün ise belgeler Mecliste açılan Yolsuzluk Komisyonu'na veriliyor. Uzmanların öncelikli amacı tek yanlı olarak imzalanan elektrik santrallerinin sözleşmesini iptal ettirmek... Enerji uzmanlarından ve hukukçulardan oluşan sivil ekip, Beyaz Enerji Operasyonu'nu gündeme getiren ve raporların oluşmasında katkıda bulunan kişilerden oluşuyor.
   <br/>
   <br/>
   İlk operasyonda çalışan uzmanların bir kısmı bugün Jandarma Genel Komutanlığı bünyesinde araştırmalara başladı. Jandarma'nın bu dönemki tercihi belgeye dayalı sessiz operasyon olacak... Başkanlığını Azmi Ateş'in yaptığı TBMM Yolsuzlukları Araştırma Komisyonu ise Fahrettin Poyraz ve Halide İncekara başta olmak üzere 4 milletvekilini görevlendirdi. Yeniden miletvekili seçilemeyen Mesut Yılmaz ve Cumhur Ersümer'in etkinliği yeniden araştırılacak. Halen hapiste bulunan TEAŞ'ın eski Genel Müdür Yardımcısı Ünal Peker'in "ANAP'a 50 milyon dolar rüşvet verildi" ifadesi, dönemin içişleri bakanı Rüştü Kazım Yücelen'in faaliyetleri ve "Enerji politikalarının gözden geçirilmesi gereksizdir. Bunun altından ne sevcılar ne de bilirkişiler kalkabilir" diyen Adalet Bakanı Hikmet Sami Türk'ün hukuki işlemleri yeniden değerlendiriliyor.
   <br/>
   <br/>
   İşadamları rüşvet verdi mi?
   <br/>
   <br/>
   "Mesut Yılmaz'ın kuzeni" olarak bilinen borsacı Mehmet Kutman, Silopi'de 34 megavatlık mobil santrali çalıştıran Karadeniz Enerji'nin ortakları arasında. Mehmet Kutman, Karadeniz Enerji'nin yüzde 20'sine sahip; aynı şirketin büyük ortağı Doğan Karadeniz halen yargılanıyor. 2006 yılına kadar Trakya'da yapımı süren enerji tesis sözleşmelerinin gözden geçirilmesi isteniyor. Alarko Holding ise burada incelenen şirketlerin başında geliyor. Trakya'daki yatırımların hemen hepsi Cumhur Ersümer'in imzasıyla gerçekleşti. Trakya'da üretilen elektrik enerjisinin iletim hatlarındaki noksanlıklar nedeniyle Anadolu'ya naklinin mümkün olmaması bugünkü araştırmaların ana temasını oluşturuyor.
   <br/>
   <br/>
   Hedef, santral devir sözleşmeleri
   <br/>
   <br/>
   Beyaz Enerji Operasyonu'nun ikinci raundu başarılı olup tek yanlı olarak düzenlenen santral ihaleleri yeniden düzenlenirse bütün Türkiye'nin kullandığı enerji fiyatları yüzde 25 oranında düşecek. 1. raundda bürokratların rüşvetleri gündeme gelmiş, sözleşmelerdeki tek yanlı hazırlanan maddelere dokunulamamıştı. Yapİşlet ve YapİşletDevret modeliyle ihaleye verilen elektrik santrallerinden alınan elektriğe ortalama bugün itibariyle km/sa başına 10 cent ücret ödeniyor; aynı elektrik tüketiciye 7 cente satılıyor!
   <br/>
   <br/>
   OECD ülkeleri arasında en pahalı elektriği kullanan ülkelerden olan Türkiye, santral ihalelerini, yüzde 100'e ulaşan alım garantisi, hazinenin garantörlüğü ve 20 yıla varan işletme süreleriyle ihale etti... İmtiyaz sözleşmeleri yerel tekeller oluşturdu. Her santrale ayrı anlaşma yapılması, rekabeti kaldırdı. "Alım garantisi" yüzünden elektrik fazlası oluştu ve 13 milyar tonluk yerli linyit yatakları işletilemez hale geldi. Enerji Piyasası Düzenleme Kurumu'nun önümüzdeki günlerde başlatmak istediği "sözleşmeleri yenileme" çalışmaları yeni hukuk savaşını başlatacak.
   <br/>
   <br/>
   Sadece Yapİşlet ve YapİşletDevret modelinin devlete olan zararının 20 yıllık süre içerisinde 40 milyar doları bulması bekleniyor. Bu tesbitler, halen hapiste bulunan 4 bürokratın aldığı kesinleşen 10 ile 40 bin dolarlık rüşvetlerin Beyaz Enerji Operasyonu'nun ana konusu olamayacağını gösteriyor.
   <br/>
   <br/>
   İlk raundun kahramanları konuşuyor..
   <br/>
   <br/>
   Beyaz Enerji Operasyonu'nu başlatan iki isim Osman Özbek ve Talat Şalk'a operasyonun niçin istenilen başarıya ulaşamadığını sorduğumuzda ilginç cevaplar aldık. Özbek, basın gücünü elinde tutan işadamlarının ve siyasilerin baskısından silahlı kuvvetlerin de etkilendiğini belirterek "Operasyon biraz daha ilerleseydi başta Mavi Akım olmak üzere bir çok dosya gündeme gelecekti ve belki de Cumhuriyet tarihinin en büyük temizlik operasyonu olacaktı. Sürekli telkinler aldık, görevimizden alındık" diyor.
   <br/>
   <br/>
   Talat Şalk ise operasyonun başarıya ulaştığını düşünüyor ve buna sözkonusu siyasetçilerin seçimleri kaybetmelerini örnek gösteriyor. Şalk şöyle diyor: "Kanun maddesini değiştirerek soruşturmayı DGM kapsamından çıkardılar. Böyle olunca da sadece rüşvet ve görevi kötüye kullanma gibi suçlarla dava açılabildi. Bu tür davalarda da zaman aşımı kavramı var ve birçok suçlu bugün hiçbirşey olmamışçasına rahatça gezebiliyor."
   <br/>
   <br/>
   Talat Şalk iki yıl önce siyasi ve askeri birimler arasında yaşanan gerginliklerden dolayı operasyonun gölgelendiğini belirtiyor; "Günlerce düğmeye kim bastı, sorusu tartışıldı. Oysa suçlanan kişilerin neler yaptığına kimse bakmadı. En küçük bir santral sözleşmesi devlete yıllık 200 milyon dolarlık zarar getiriyordu. Bu tür sözleşmeleri kimse görmek istemedi" diyor.
   <br/>
   <br/>
   Osman Özbek, yeni bir soruşturmanın gecikmeden başlaması gerektiğini söylerken, Talat Şalk da, "İddianamelerimde bahsettiğim kişiler yargılansaydı bugün yolsuzluk yapmak cesaret isteyen bir iş olurdu" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9331-34-beyaz-enerjide-2-raund.html), [web.archive.org (arşiv bağlantısı)](http://web.archive.org/web/20131226140044/http://www.aksiyon.com.tr:80/aksiyon/haber-9331-34-beyaz-enerjide-2-raund.html)
