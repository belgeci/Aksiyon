# Türkiye'de kast sistemi oluşuyor

*Birol Uzunay 1997.12.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de mutlu azınlık yiyor, çaresiz çoğunluk sadece bakıyor; kıyametin ne zaman kopacağını ise hiçkimse bilmiyor..
  </font>
 </div>
 <div id="newsText">
  <font class="detail-text">
   Tarihin her döneminde görülen zengin fakir ayrımı son yıllarda had safhaya ulaştı ve Türkiye'de Ortaçağın kast sistemine benzer yapıdaki sınıf farklılıkları oluştu. Az sayıdaki zengin sayısı sabit kalırken dünün 'ortadireği' alt gelir grubuna dahil olmak zorunda kaldı.. Girişim ve kişisel yetenek artık başarı için yeterli olamıyor; zenginliğin ve fakirliğin derecesi katlanarak artıyor... Sonuçta öyle bir hale geldik ki gelir dağılımı Başbakan Mesut Yılmaz'ın ifadesiyle rejimi bile tehdit etmeye başladı.
   <br/>
   <br/>
   Türkiye nüfusunun yaklaşık yüzde 35'i yoksulluk sınırında yaşıyor, 11 milyon işsiz umutsuzca iş arıyor. Buna karşılık nüfusun yüzde 5'i dünya standartlarını zorlayan servete sahip. En zengin yüzde 20'lik sınıfın milli gelirin yüzde 55'ini aldığı, toplumun en fakir yüzde 20'lik kesiminin ise milli gelirden yüzde 4.9'luk pay aldığı gerçeği Türkiye'deki gelir adaletsizliğinin en belirgin örneği. Yine Türkiye gelirinin yüzde 18'ine sahip İstanbul'un en zengin 330 bin ailesi Türkiye nüfusunun ancak yüzde 2.5'ini oluşturuyor. Hayat standardının yükselmesiyle gelişmiş ülkelerde 79 yıla kadar çıkan ortalama yaşam süresi, Türkiye'de henüz 63 yaş civarında, kişi başına yıllık gelir 2500 dolar seviyesinde ve dünya ortalaması olan 4500 dolar seviyesine çıkması şimdilik imkansız...
   <br/>
   <br/>
   Kişiler arasındaki gelir dağılımındaki adaletsiz uçurumların yanında bölgeler arasında da büyük uçurumlar bulunuyor. Kocaeli'nde 7096 dolar, İstanbul ve İzmir'de ise 4286 dolar  olan kişi başına yıllık gelir, bu şehirlerle aynı ülkeyi, aynı rejimi paylaşan Ağrı'da 667 dolara, Muş'ta 644 dolara kadar düşüyor. Ege ve Marmara Bölgesi milli gelirden diğer bölgelere nazaran daha fazla pay alıyor ama kendi içinde daha acımasız bir fakirzengin ayrımı yaşıyor. Marmara Bölgesi'ndeki zengin sınıf gelirin yüzde 61'ini, fakirler de yüzde 4'ünü alıyor. Doğu ve Güneydoğu Anadolu bölgelerinde bu oran yüzde 46'ya yüzde 7.
   <br/>
   <br/>
   Türkiye'nin en zengin kişisi Rahmi Koç ve Başbakan Mesut Yılmaz tarafından dile getirilen gelir dağılımındaki adaletsiz yapının düzeltilmesi için şimdiye kadar hiçbir somut adım atılmadı. AnasolD Hükümeti'nin büyük yenilik diye kamuoyuna tanıttıkları vergi reformu ve 1998 bütçesi zengin ile fakir arasındaki uçurumu daha da artıracak. Toplumun yüzde 80'ini oluşturan fakirlerin ise tahammül sınırının nereye kadar süreceği şimdilik kestirilemiyor.
   <br/>
   <br/>
   Uçurum 1980'den sonra başladı
   <br/>
   <br/>
   Toplumda zengin diye adlandırılan sınıfın, fakir sınıfa göre milli gelirden 12 kat daha fazla pay almasının en büyük sebebini Prof. Dr. Osman Altuğ, 1980 yılında alınan 24 Ocak kararları olarak gösteriyor. Altuğ, 24 Ocak kararlarından sonra servet beyannamesi, gider esasına göre kontrol sistemi ve Türk parasının değerini koruma kanununun kaldırılıp yerine yeni bir sistem geliştirilmemesinden sonra servetlerinin sebebini ekonomik yatırımlarla açıklayamayan zenginlerin sayısının hızla arttığını iddia ediyor. Ekonomistler gelir dağılımındaki adaletsizliğin en büyük sebebi olarak 1980'den sonra üretimin yavaşlayıp, paradan para kazanma yönteminin pirim yapmasını gösteriyorlar. 1980'den sonra çalışanların yüzde 50'sini istihdam eden tarım sektörünün milli gelir içindeki payı yüzde 40'lardan yüzde 15'ler seviyesine indi. 5 milyon civarındaki yoksul sayısı 12 milyona çıktı, ücretlilerin alım gücü her yıl yüzde 36 oranında düşmeye başladı. Menkul kıymet gelirleri hızla artarken, girişimcilerin payı hızla düştü.
   <br/>
   <br/>
   Türkiye'nin ekonomi yapısı hakkında yaptığı araştırmalar ve getirdiği önerileriyle tanınan Prof. Dr Coşkun Can Aktan, Türkiye'deki gelir adaletsizliğinin en büyük sebebini devletin ekonomiye müdahale etmesi olarak gösteriyor. Can Aktan'a göre Türkiye'de piyasa ekonomisi tam olarak uygulanamıyor ve ekonomideki devletçi kararlar toplumun alt gruplarını olumsuz etkiliyor; "Devlet Türkiye'de yoksulluğun çözümü değil, sebebidir. Baba devlet kavramı Türkiye'de ısrarla yaşatılmak isteniyor. Fakire sosyal yardımlarla, vergi kolaylıklarıyla popülist davranılıyor, zengine teşvik adı altında peşkeş çekiliyor. Sonuçta ise fakir bir ülke, mutlu azınlık, çaresiz insan yığınları oluşuyor. Devlet çaresiz insanları korusun. Bürokrasi, siyaset, devlet ekonomiden çekilsin ve üretimde insanlara imkan verilsin."
   <br/>
   <br/>
   Can Aktan ayrıca üretime dayanmayan ekonomilerin yıkılacağını belirterek "Son günlerde ekonomileri felce uğrayan Asya ülkelerinin durumu ortada" diyor.
   <br/>
   <br/>
   Para cambazlığı daha cazip
   <br/>
   <br/>
   Türkiye'de 24 Ocak ve 5 Nisan kararlarının etkisiyle üretime yatırım yapmanın hiçbir cazibesi kalmadı. Türkiye'de bugün çoğunluğu büyük holdinglerin olmak üzere 60 civarında banka, 32 tane de yabancı finans kurumu faaliyet gösteriyor, yastık altında duran 80 milyar dolarlık döviz ve altın Türk parasının değer kaybetmesini bekliyor. Akbank'ın 1997'nin ilk 9 ayında 64.88 trilyon lira, Garanti Bankası'nın da 40.2 trilyon lira kâr yaptığı düşünülürse büyük grupların niçin bankalara yatırım yapmayı üretime tercih ettikleri anlaşılabiliyor. Hazine bonosu, tahvil satışları ve borsa, işçi istihdamı, yeni üretim, ihracat gibi özelliği olmadığı halde son 10 yılda en çok rağbet edilen ve kazandıran yatırım araçları oldular. Demokrat İşadamları Derneği Yüksek İstişare Konseyi Başkanı Fermani Altun, bankalara verilen mevduat güvencesinin bir an önce kaldırılması gerektiğini belirterek "Bankalar bu güvenceyle hızla büyüyorlar, gelir dağılımındaki uçurumun oluşmasında da en büyük sebep oluyorlar" diyor. Yüksek rakamlı eflasyondan en çok devlet ve büyük sermayedarlar kârlı çıkıyor. En büyük borçlu konumundaki devlet, teşvik adı altında verdiği kredileri borç olarak geri alıyor; böylece eflasyon yükselse de devlet sistemini işletebiliyor, işadamı para kazanabiliyor; sabit ücretle çalışanlara da eflasyonun acı sonucunu çekmek kalıyor. Devlet bankalarının, büyük holdinglerin sahip olduğu özel bankalara aktardığı kaynağın yüksek faizlerle yine KİT'lere ya da devlet kuruluşlarına borç olarak geri verilmesini engelleyen Refahyol Hükümeti'nin başına gelenlerse Türkiye'nin malumu...
   <br/>
   <br/>
   Türkiye'deki yüksek eflasyondan dolayı son yıllarda yabancı sermaye yatırımı hızla düştü ve çoğunluğu hizmet ve finans sektöründe faaliyet göstermek isteyen yabancı sermaye, yıllık 1 milyar doların üstüne çıkamadı. Dolara yapılan yatırım ABD'de yüzde 5, Almanya'da yüzde 7 kazandırırken Türkiye'deki yabancı portföy yatırımcısı, bir yılda dolarda yüzde 45, markta yüzde 55'ler, Hazine bonosunda ise yüzde 170'ler seviyesinde para kazanabiliyor.
   <br/>
   <br/>
   Uçurum büyüyor; rejim tehlikeye giriyor
   <br/>
   <br/>
   Başbakan Mesut Yılmaz 'gelir adaletsizliği önüne geçilmezse rejim tehlikeye girer' dese de, 1998 bütçesi, yeni vergi sistemi ve ücret politikaları incelendiğinde Anasol-D Hükümeti döneminde Türkiye gelir adaletsizliği açısından kendi rekorunu kırmakla kalmayacak. Dünyada da Senegal, Kenya ve Lesotho'yla birlikte son sıraya yerleşmek üzere.. 1996'daki bütçe harcamaları bir önceki yıla göre yüzde 130 artarken memurlara ödenen pay yüzde 29'dan yüzde 24'e indi. 14 katrilyon liralık 1998 bütçesinin yüzde 44'ü faiz ödemelerine ayrıldı. 5.9 katrilyon liralık bu iç borç faiz ödemesi ise 1300 kişiye ödenecek. Türkİş Genel Sekreteri Şemsi Denizer büyük holdinglerin bir yıllık kârdan vazgeçme tartışmalarına girmeleri yerine; eflasyon ve gelir dağılımı için bütçeden alacakları 5.9 katrilyon faiz alacaklarından vazgeçmelerini teklif ediyor. Çalışanlara vereceği maaş zamlarını hesaplarken yüzde 50 eflasyonu baz alan Anasol-D Hükümeti, büyük holdinglerden aldığı iç borç faizini öderken yıllık yüzde 150'lik enflasyonu baz alıyor. 5.9 katrilyon lirayı 1300 kişiye faiz olarak ödeyen Anasol-D Hükümeti'nin 1998 bütçesi 45 milyon kişiyi ilgilendiren sosyal güvenlik sistemi için sadece 1.4 katrilyon lira ayırdı. Kısaca bütçeden 45 milyon kişiye yüzde 10'luk pay verilirken; sadece 250 bin kişiye bütçenin yüzde 40'ı devrediliyor.
   <br/>
   <br/>
   Bugünlerde kamuoyuna anlatılmak istenen vergi düzenlemeleri, gelir adaletini sağlamada önemli faktörlerden olan 'olumlu vergi uygulamalarından' yine uzak. Çünkü yine çalışanların ödeyeceği vergi, beyanname ile vergi ödeyenlerden yaklaşık yüzde 50 oranında daha fazla, götürü vergi verenlere göre ise yaklaşık 6 kat daha fazla olacak. Borsa ve repodan 14 milyara kadar para kazananlar vergi ödemek bir yana vergi iadesi alacaklar, küçük esnafın en büyük derdi olan peşin vergi uygulaması ise devam edecek. Yeni vergi uygulamalarıyla aylık 23 milyon lira asgari ücretle çalışanlara vergi numarası verecek olan Anasol-D Hükümeti üretime, istihdama, ihracata hiçbir katkısı olmayan repo ve borsa gelirinden vergi almayı unutuveriyor. Prof. Dr. Coşkun Can Aktan devletin uyguladığı vergi sisteminde zenginden alıp fakire hiçbir şey veremeyeceğini, bu sistemin hiçbir ülkede tutmadığını belirterek "Devlet sosyal yardım devleti olmamalıdır, uygulanan vergi politikaları yanlıştır ve piyasa ekonomisinin gereği olan girişimde de vergide özgürlük ve eşitlik ilkesi uygulanmalıdır" diyor.
   <br/>
   <br/>
   Türkiye'nin en zengin yüzde 5'lik kesimi milli gelirden yüzde 23'lük bir pay alırken; en fakir yüzde 5'lik kesim ise her türlü vatandaşlık görevini yapmasına rağmen kendi ülkesinin milli gelirinden aldığı pay sadece yüzde 0.7 oranında. Bankalar Birliği'nin verdiği rakamlara göre bankada 5 milyarın üzerinde parası olan kişi sayısı sadece 250 bin ve bu, mutlu azınlığın gücü tüm toplumu etkiliyor. Mutlu azınlığın, çaresiz çoğunluğa olan hakimiyetinin nereye kadar süreceği ise şimdilik bilinmiyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3275-turkiyede-kast-sistemi-olusuyor.html), [web.archive.org (arşiv bağlantısı)](http://web.archive.org/web/20120228154322/http://www.aksiyon.com.tr:80/aksiyon/haber-3275-turkiyede-kast-sistemi-olusuyor.html)
