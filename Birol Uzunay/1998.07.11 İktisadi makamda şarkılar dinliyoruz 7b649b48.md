# İktisadi makamda şarkılar dinliyoruz

*Birol Uzunay 1998.07.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Boks maçında rakibinden sürekli yumruk yedikten sonra ayakta bile duramayan, yüzünün kanlarını temizlemeye çalışan boksöre antrenörü habire moral vermeye çalışmaktadır:
  </font>
 </div>
 <div id="newsText">
  <font class="detail-text">
   'Haydi aslanım çok iyisin, rakibinin işini bitirmek üzeresin, sen bir Herküls'ün, sana rakip bile olamaz o, parçala onu.'
   <br/>
   <br/>
   Boksör, tuş olmak üzereyken duyduğu bu sözlerden sonra antrenörüne son bir gayretle sorar: 'İyi de beni kim dövüyor?'
   <br/>
   <br/>
   Dar ve orta gelirli vatandaşlar için bu fıkra Türkiye ekonomisini en iyi şekilde anlatıyor olsa gerek. Çünkü nüfusun yüzde 85'ini oluşturan dar ve orta gelirli vatandaşlara birileri sürekli vururken antrenör konumundaki siyasiler de bıkmaksızın Türkiye'nin geliştiğini, vatandaşların zenginleştiğini anlatıyorlar. Türkiye gelişiyor ve zenginleşiyorsa nüfusun yüzde 85'ini kim dövüyor?
   <br/>
   <br/>
   AnasolD Hükümeti, geçtiğimiz hafta boks maçındaki antrenör misali vatandaşlarına yüksek dozajda moral verdi ve Türkiye'nin kalkındığını, insanların zenginleştiğini benimsetmeye çalıştı. Hükümetin hayata toz pembe gözlüklerle bakmasının sebebi ise haziran ayı enflasyonunun düşmesi ve bankaların faiz oranlarında yaptıkları indirimler olarak gösterildi. Hükümetin 1. yılında ve IMF'yle yaptığı anlaşma sonrasında çizdiği toz pembe tabloların gerçek rengi ise vatandaşlara göre çok daha koyu bir görünümde.
   <br/>
   <br/>
   Kalkınıyoruz deniliyor...
   <br/>
   <br/>
   Türkiye gibi kronik enflasyona alışmış ülkelerde birkaç puanlık enflasyon düşmeleri büyük sevinç oluşturabiliyor. Bu haziran ayında enflasyon oranında tüketici fiyatlarındaki 0.5, toptan eşya fiyatlarındaki 1.8'lik düşüşten sonra hükümet bir anda düğün bayram yaşadı. Oysa ki haziran ayında enflasyonun düşeceğini bilmek için ne hükümet üyesi olmaya ne de ekonomist olmaya gerek var. Oysa yazın başlangıcıyla birlikte tarım ürünlerinin ucuzlaması, yakıt ve okul masraflarının bitmesiyle masrafların azalması, yurtdışından gelen döviz girdisinin artmasıyla kurlarda önemli dalgalanmaların görülmemesi enflasyonun küçük oranlarda da olsa düşmesi için yeterli.
   <br/>
   <br/>
   Enflasyonu yüzde 90'lar seviyesine indirdikleri için düğün bayram yaşayan AnasolD Hükümeti, aynı enflasyonu tam bir yıl önce yüzde 70'ler seviyesinde devralmıştı. Yıl içerisinde yüzde 100'ler seviyesinde giden enflasyondaki 10 puanlık düşüş büyük başarı olarak kabul edilirken aynı enflasyonun niçin yüzde 70'lerden yüzde 100'lere taşındığının cevabı ise açıklanmıyor.
   <br/>
   <br/>
   Enflasyonun büyük emeklerle yüzde 90'lar seviyesine gelmesinden sonra ise bankalarda görülün yüzde 10 seviyesinde faiz indirimleri zihinlere 'Bu kez birşeyler olabilir mi?' sorusunu getirdi. Marmara Üniversitesi İktisadi İdari Bilimler Fakültesi İşletme Bölüm Başkanı Prof. Dr. Osman Altuğ ise faiz indirimlerinin hükümetin emriyle gerçekleştirildiğini iddia ediyor ve ekliyor; "Hükümetin emriyle faizler düştü. Peki bu faizlerin düşmesi gerçekten ülke ekonomisine yararlı mı olacak? Tabii ki hayır. Mevduat faizlerini düşüreceksiniz, kredi faizlerine dokunmayacaksınız. Mevduat faizlerinde indirim yaparak Türk lirasını düşüreceksiniz, bu arada dövizi artıracaksınız. Bunun mantığı nedir?"
   <br/>
   <br/>
   Osman Altuğ, ayrıca enflasyonun da hükümetin iddia ettiği gibi yüzde 20'lere gelmeyeceğini belirterek 'Emisyon hacmi geçen yıl 560 trilyon bu yıl 1 katriyonu geçiyor. Rakamlar ortada. Nasıl düşer bu enflasyon?" diyor.
   <br/>
   <br/>
   İktisatçıyazar Mustafa Özel de hükümetin hiçbir zaman enflasyonu yenemeyeceğini iddia ediyor ve göstermelik düşüşlerle kamuoyunun aldatıldığını belirtiyor. Mustafa Özel hükümetin enflasyonu niçin düşüremeyeceğini de "Bu hükümet seçimle gelmedi. Seçimle gelmeyen bir hükümetin de halka karşı sorumluluğu ne kadardır. Bu hükümeti destekleyen holding kesimi faizle, enflasyonla beslenir. Bu kesim kendi besin kaynağının kesilmesini istemez" diyerek açıklıyor.
   <br/>
   <br/>
   Hükümet, Merkez Bankası Başkanı Gazi Erçel'in uyarılarına rağmen Merkez Bankası dövz rezervinin 26.5 milyar dolar olmasıyla övünüyor. Oysa ki Amerika'nın döviz rezervi 60 milyar dolar, Japonya'nın ise 220 milyar dolar. Yani kasada yüksek oranlarda döviz rezervi bulundurmanın övünülecek bir yanı yok. Osman Altuğ'un ifadesiyle "Doları basan Amerika bile elinde para bulundurmuyor; Türkiye elindeki dolarla övünüyor. Yugoslavya da elindeki döviz rezerviyle övünüyordu; sonu malum."
   <br/>
   <br/>
   Bu 'kalkınma'nın yeri Türkiye mi?
   <br/>
   <br/>
   Hükümetin kuruluşunun 1. yılında ve IMF ile yapılan anlaşmanın hemen ardından yoğun iyimserlik süredursun; Türkiye'nin gözbebeği sektörü tekstil belki de tarihinin en büyük kriziyle karşı karşıya. Yine gıda sektörlerinde yaşanan durgunluk hissedilir hale geldi. Prof. Dr Osman Altuğ, ticarette 'güven' kalmadığını, bunun da piyasada karşılıksız çıkan çek senetlerden anlaşıldığını belirterek "Karşılıksız çıkan kağıtların limiti 100 milyon liradan 200 milyon liraya çıktı. Buna rağmen piyasada karşılıksız senetler ikiye katlandı; gerçekte ise karşılıksız değerli kağıt miktarı tam 3 katına çıktı. Bu durum ticarette güveni tam olarak gösteriyor" diyor.
   <br/>
   <br/>
   İş hayatında güvensizlik ve durgunluk sürerken; çalışanların hali de hiç iç açıcı değil. IMF'yle 18. kez yapılan anlaşmadan sonra memura verilen yüzde 20'lik zam sözü, asgari ücretlileri ve emeklileri de çıldırtmaya yetti. Yoksulluk sınırının 160 milyon liraya çıkması, bir ailenin sadece gıda masraflarının 60 milyon lirayı bulmasından sonra çalışanlara yapılacak yüzde 20'lik zammın hangi yaraya merhem olabileceği bilinmiyor. İktisatçıyazar Mustafa Özel hükümetin memura yüzde 40 oranında zam yapabileceğini bunu da iç borç faiz ödemelerinden yapacağı kesintiyle sağlayabileceğini söylüyor.
   <br/>
   <br/>
   Gerek iş hayatında gerekse çalışma hayatındaki durgunluk 'Türkiye'yi yeni bir ekonomik kriz mi bekliyor?' sorusunu akla getiriyor. Mustafa Özel önümüzdeki dönemde seçimlerin olacağını ve krizin oluşma şeklini bu seçimin belirleyeceğini belirtirken Prof Dr. Osman Altuğ, Türkiye'deki ekonomik gelişmelerin 5 Nisan krizinden önceki durumla bire bir örtüştüğünü belirtiyor. Yaklaşık 1 ay önce Hükümetin ekonomiden sorumlu bakanı Güneş Taner '12 bankayı incelemeye aldık, bu bankaların durumu kritik' demişti ve bugün bu 12 bankanın faiz indirimlerinden sonra darlaşan pazarda ne kadar süre daha ayakta kalabileceği bilinmiyor.
   <br/>
   <br/>
   Türkiye'nin yüzde 7'lik yıllık büyüme hızının sebebi tam olarak açıklanamıyor; ancak bu büyüme hızının sektörlere ve insanlara niçin aksetmediği de bilinmiyor. Mustafa Özel, gelişmişlik ölçüsü sayılan enerji, kağıt, makina üretiminin niçin artmadığını; ihracatın niçin yıllardır 20 milyar dolar seviyesine demir attığını soruyor ve ekliyor "Kalkınmışlık ölçüsünü bu hükümet biraz farklı algılıyor olmalı; IMF ile yapılan anlaşmayla sanki her şey düzeldi. Bu anlaşma da Türkiye'ye çok şey getirmeyecek çünkü IMF, Türkiye bütçesinin yüzde 10.3 faiz ödemesi yapacağını öngörüyor; 105 milyar dolarlık dış borç planı yapıyor. Bu rakam psikolojik bir barajdır. Bu kadar dış borcu olan bir ülkenin uluslararası arenada hiçbir kredibilitesi yoktur."
   <br/>
   <br/>
   Türkiye'nin başka gerçekleri de var
   <br/>
   <br/>
   Güneş Taner, Türkiye'nin yükselen yıldız olduğunu, Işın Çelebi de enflasyonun düşmesiyle rant ekonomisinin sona erdiğini söyleyedursun; ekonomist Yahya Düzenli'nin yaptığı araştırmalar gerçeklerin bir başka yönünü ortaya çıkarıyor:
   <br/>
   <br/>
   * Türkiye, gelir dağılımında dünyanın en kötü 5 ülkesinden biri ve Türkiye'de 10 milyon insan Afrika standartlarının altında yaşıyor.
   <br/>
   <br/>
   * Ücretlilerin milli gelirden aldıkları pay yüzde 24 olmasına rağmen; ücretlilere öngörülen vergi yükü yüzde 51.
   <br/>
   <br/>
   * Türkiye enflasyon sıralamasında Sudan'dan sonra en kötü 2. ülke.
   <br/>
   <br/>
   * Türkiye'nin iç borç stoku son 10 yılda 220 kat arttı ve bugün bu iç borçlar için her gün 28 trilyon lira faiz ödüyor.
   <br/>
   <br/>
   * Türkiye'nin 500 büyük sanayi firması kârlarının yarıdan fazlasını faiz ve repo gelirlerinden elde ediyor.
   <br/>
   <br/>
   * Çalışanların Türkiye bütçesinden aldıkları pay, son 5 yıl içinde yüzde 37'lerden yüzde 23'e düştü.
   <br/>
   <br/>
   * Türkiye'de 10 milyon işsiz var; genç nüfus kabul edilen 12.5 milyon kişinin 7 milyonu işsiz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3913-iktisadi-makamda-sarkilar-dinliyoruz.html), [web.archive.org (arşiv bağlantısı)](http://web.archive.org/web/20120719224314/http://www.aksiyon.com.tr:80/aksiyon/haber-3913-iktisadi-makamda-sarkilar-dinliyoruz.html)
