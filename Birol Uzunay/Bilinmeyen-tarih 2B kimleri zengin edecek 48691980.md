# 2B kimleri zengin edecek?

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20040824212003im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040824212003im_/http://www.aksiyon.com.tr/resim/444/48.jpg" vspace="5"/>
  </p>
 </font>
 <font class="content">
  Önümüzdeki ay orman arazilerinin satışı Meclis’te bir kez daha görüşülecek ve yeni yapılacak 2B tanımıyla ormanların ve beraberinde şehirlerin yeni patronları belli olacak. Meclis oylamasında AKP’nin ikinci raundu da kaybetmesi durumunda, devlet bir kez daha kendi arazisini kendi eliyle mafya, varoş, holding üçgenine teslim etmiş olacak.
 </font>
 <p>
  <font class="content">
   Türkiye’nin elit kesimini oluşturan holding ailelerinin ortak bir özelliği var: Orman zenginliği. Denizcilikten güzel sanatlara kadar yüzlerce değişik sektörde faaliyet gösterdiğini bildiğimiz “holding ailelerin” birer orman zengini olduğu iddiası, hiç de abartı değil. Orman zengini olmak için ağaç sahibi olmak gerekmiyor; orman alanları içinde yerleşim ve iş yeri açmak yeterli. Türkiye’nin en değerli arazilerini orman alanları oluşturuyor ve bugüne kadar orman alanlarını talan edenlere ciddi hiçbir bir ceza verilmedi!
   <br/>
   <br/>
   Türkiye’nin elit kesimi kadar, fakir kesimi de orman zengini. Rakamlar çok açık: Sadece 1981 yılına kadar 5 milyar metrekare orman yok edilerek yerleşime açılmış. Bugün bu alanlarda 400 bin konut bulunuyor.
   <br/>
   <br/>
   Ormanların yerleşime açılması sadece şehir görüntülerini çirkinleştirmiyor; kayıtdışı ekonominin ve haksız gelir dağılımının da başlıca sebebi oluyor.
   <br/>
   <br/>
   Orman alanlarının yerleşime açılmasıyla elit zenginlere iş alanı; şehirli varoşlara da mesken açılırken kaybeden orman köylüsü oluyor. Orman alanları 2B olarak adlandırılan orman vasfını kaybetmiş arazilerin yerleşime açılabileceğini anlatan maddeye dayanarak talan ediliyor. Bir anlamda, iç bunaltan şehir görüntüleri, haksız kazançlar, arazi mafyaları ve orman köylülerinin açlık sınırında yaşaması 2B’nin tanımında gizli.
   <br/>
   <br/>
   Önümüzdeki ay orman arazilerinin satışı Meclis’te bir kez daha görüşülecek ve yeni yapılacak 2B tanımıyla ormanların ve beraberinde şehirlerin yeni patronları belli olacak. Meclis oylamasında AKP’nin ikinci raundu da kaybetmesi durumunda, devlet bir kez daha kendi arazisini kendi eliyle mafya, varoş, holding üçgenine teslim etmiş olacak.
   <br/>
   <br/>
   Orman köylüsü 2B fakiri
   <br/>
   <br/>
   Orman bilimcilere göre herhangi bir ormanın doğal bir atmosferde yok olması imkansız. Ormanların tamamı beşeri şartların etkisiyle yok oluyor ve bu yok olmanın tanımını veren 2B maddesi yeni orman zenginlerinin en büyük dayanağı..
   <br/>
   <br/>
   2B maddesine göre orman vasfını yitirmiş arazilerin orman köylülerine satılması gerekiyor; ancak bugüne kadar orman köylüsünün bu arazileri satın alıp işlediği pek nadir görülen bir gelişme. Orman köylüsünün alıp işlemesi gereken arazilerde bugün villa ve iş merkezleri yükseliyor. İstanbul’un ortasında milyon dolarla satışı yapılan Alkent, Zekeriyaköy, Kemerburgaz, Silivri, Beykoz konaklarının arazileri hukuki olarak orman köylülerine ait. Ancak orman köylüsü sıfatını alan mafya ve sermaye grubu gelir getiren arazileri satın alarak şehre ilave ediyor.
   <br/>
   <br/>
   70 milyon dönüm kadastrosu yapılmamış orman arazisini birkaç yıl içinde orman köylüsü kimliğiyle satın alanların dışında ormanlar; golf sahası, vakıf arazisi ve turizm işletmeleri için alınarak talan edilebiliyor. Başta Kemer Country olmak üzere bugün İstanbul ve Antalya’da onlarca lüks yerleşim alanı “golf sahası” olarak ormandan şehre dönüştürülüverdi.
   <br/>
   <br/>
   Golf tesisleri için kiraya verilen orman sayısı 40’ın üzerinde ve golf alanı izinli şehir merkezlerinin alanının 20 milyon metrekarelik bir alan olduğu biliniyor.
   <br/>
   <br/>
   Antalya’nın sırrı...
   <br/>
   <br/>
   1991’de kurulan DYP—SHP Hükümeti döneminde 4127 sayılı Orman Köylüleri Kalkındırma Kanununun içeriği esnekleştirildi ve bugünün Ömerli ve Alemdağ’ı oluştu.
   <br/>
   <br/>
   2B tanımının kullanılarak ormanların nasıl rant aracı haline geldiğini en iyi anlatan örnek Antalya ormanları oluyor. Antalya’da 40 bin hektar orman arazisi bugün “şehir” konumunda ve bu rakam bütün Türkiye toplamının yüzde 10’unu geçiyor. İstanbul’da talan edilen orman arazilerinden bile daha büyük bir orman alanı talan edilen Antalya, bu anlamda tam bir rant alanı...
   <br/>
   <br/>
   Antalya Milletvekili, CHP Genel Başkanı Deniz Baykal’ın orman vasfını yitirmiş arazilerin satışını engelletmesinin ardındaki sebebi, Orman Bakanı Osman Pepe’ye sorduğumuzda şu cevabı aldık: “Deniz Baykal, Antalya milletvekili. Antalyalıların orman arazileri için para ödememesini istemeyebilir. Ama bana gelen somut bir bilgi yok. Bugün orman arazileri üzerinde oturan milyonlarca insan var. Bu kitle içinde İstanbul Üniversitesi Rektörü Alemderoğlu’ndan, fakir gecekondu sakinine kadar geniş bir yelpaze var. Önemli olan orman arazisi üstünde oturmak değil, bu araziye ödenecek olan bedelden kaçmamaktır.”
   <br/>
   <br/>
   Orman arazileri hangi dönemde talan edildi?
   <br/>
   <br/>
   Türkiye’nin ağırlıklı olarak büyük şehirlere dağılmış yaklaşık olarak 5 milyar metrekare 2/B arazisi var. AK Parti, bu arazilerin tamamını satarak 25 milyar dolar gelir elde etmeye çalışıyor. Orman Bakanı Osman Pepe, orman vasfını yitirmiş arazinin satılmasıyla sadece para elde edilmeyeceğini belirterek “Kayıtlı ekonomiye geçişte önemli bir aşama kaydedeceğiz. Arazi mafyası, konut mafyası, haksız ev elde etmiş gecekonducular ve holding patronları ilk kez oturdukları yer için para ödeyecekler. Bir anlamda geçikmiş bir telafidir bu. Her arazinin değeri ayrı ayrı tespit edilecek ve ödemeler 24 ayda tamamlanacak. Israrla arazisinin bedelini ödemeyenlerin arazisi ise bir başkasına verilecek.”
   <br/>
   <br/>
   Orman arazilerinin hangi dönemlerde yağma edildiğini sorduğumuzda ise Orman Bakanı Osman Pepe’den ihtiyatlı bir cevap aldık. “Siyasi bir karar verip 2B denilen orman tanımını değiştirip, talanların arttığı dönemler olmuştur. Ancak bugün bunları konuşmak yerine anlaşmaya varıp kaynak arayışını ve orman düzenlemelerini ayarlamamız gerekiyor. Geçmiş dönemde peşkeşler, hırsızlıklar yapılmış bugün bunların bedelini alma günü.”
   <br/>
   <br/>
   Orman köylüsünün arazisi alınıyor, hak verilmiyor
   <br/>
   <br/>
   Bir ay sonra orman arazilerini satışını onaylayan anayasa değişikliği Meclis’te bir kez daha onaylanacak. CHP’nin karşı çıkışına rağmen satışlar gerçekleşirse 1981’e kadar yok edilen ve üzerinde yaşanılan arazilerden 25 milyar dolar gelir elde edilecek. Herşey yolunda giderse gecekonducu, arazi mafyası, holding üçgeninin orman köylüsünün elinden aldığı arazilerin bedeliyle IMF’ye olan borçların bir kısmı ödenmiş olacak.
   <br/>
   <br/>
   Hükümet 1981’e kadar yapılan orman talanının bedelini alıp, IMF’ye olan borçları öderken ekonomik rahatlığa kavuşacak. Orman arazisi üzerinde ticaret ve yerleşim hakkını elde eden yaklaşık 2 milyon kişi ise yerleşim haklarını hukuki zemine oturtabilecekler. Kaybeden ise yasal güvenceleri olmasına rağmen hiçbir hak elde edemeyen orman köylüleri olacak.
   <br/>
   <br/>
   Türkiye’de 20 bin orman köyü ve 8 milyon orman köylüsü bulunuyor. Orman köylülerinin fert başına kazandığı gelir ise 300 dolar seviyesinde. Hukuki olarak kendi hakları olan orman vasfını kaybetmiş arazileri gecekonducu, mafya ve sermayeye kaptıran orman köylüleri yeni düzenlemeyle yine ihmal ediliyor.
   <br/>
   <br/>
   Orman denilen yerlerde 100 bin kişilik ilçeler var ve Orman Bakanı Osman Pepe’nin deyimiyle bugün buralarda adeta bir saadet zinciri kurulmuş. Turizm işletmeleri, 400 bin gecekonducu, vakıf üniversiteleri ve başta OYAK olmak üzere birçok devlet kurumu bedelini ödeyip orman arazisine sahip olacak. Ancak 2B’nin tanımının ne olacağı ise yine net değil. Hangi arazinin orman olup olmadığını anlatan bu tanım geçmiş yıllarda Sivaslı işadamlarının ve göçmenlerin işine yaramıştı. Bu dönem hangi grupların işine yarayacağı ise şimdilik belli değil.
   <br/>
   <br/>
   Orman Bakanı Osman Pepe’nin tesbitiyle Türkiye topraklarının yüzde 26’sı orman; ancak bu ormanların yüzde 50’si ise verimsiz durumda. Diğer bir deyişle; ormanlarımızın yarısı belirli grupları zengin eden 2B’nin kapsamına girmek üzere... Yeni 2B zenginlerinin çıkmaması için neler yapacaklarını sorduğumuzda ise Orman Bakanı Osman Pepe’den şu cevabı aldık: “Ormanların alanı değil, bizatihi kendisi zenginlik alanı olmalı. Uydu fotoğraflarıyla orman alanlarını tesbit etmeye çalışıyoruz. Yine zannedildiği gibi ormanları yangınla kaybetmiyoruz. Yanan yerlere yeni ağaçlar dikiliyor. Bizim orman talanımız mafya ve rantiye kesimi tarafından oluşturuluyor. Bunun önüne geçmeliyiz.”
   <br/>
  </font>
 </p>
</div>


## Yorumlar

### enver taskin, 10-Haziran-2003
> bir eksiklik: 
> ana sayfanizda ,genel ile alakali yorumlari ,ya da bir eksikligi ,bir tavsiyeyi iletebilecegimit z bir link,e-mail filan yok.mesela derginizin sayfasina uye oldum.formda bulundugunuz ulke bolumu var ve ben de almanyayi sectim dogal olarak ama sehir kisminda almanyadan herhangi bir sehir olmadigi icin o kismi mecburen bos biraktim.ama uyeligim olmadi cunku eksik doldurmayin dedi.iyi de sehir kimina sirnak mi yazsaydim almanyadayken.e tabi biz de mecburen ankara yaziverdik.basta da soyledigim gibi bunlari yazabilecegim bir link bulamadigim icin ana sayfada,ilgimi ceken sizin yazinizz okuduktan sonra size yaziyorum.lutfen olgililere iletir misiniz

Kaynak: [www.aksiyon.com.tr](http://www.aksiyon.com.tr:80/detay.php?id=2670&yorum_id=87), [web.archive.org (arşiv bağlantısı)](http://web.archive.org/web/20040824212003/http://www.aksiyon.com.tr:80/detay.php?id=2670&yorum_id=87)
