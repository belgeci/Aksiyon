# Masallar tükendi, sıra gerçeklerde

*Birol Uzunay 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye ekonomisinin en önemli iki aktörü belirsizlik ve yüksek enflasyondur.
  </font>
 </div>
 <div id="newsText">
  <font class="detail-text">
   Ekonomimizi yönlendiren bu iki aktör, Türkiye'yi çok zenginler ve çok fakirler olarak iki sınıflı bir toplum olmaya zorluyor, orta sınıfı da yok olmanın eşiğine getiriyor. Gelir pastasının paylaşımında başbaşa kalan 'zengin' ve 'fakir' sınıf birbirlerini pek sevmezler. Fakirler, pastanın büyük kısmını mutlu azınlığın yediğini, ülke kaynaklarının bu azınlığa peşkeş çekildiğini, kendi gelirlerinin gün geçtikçe eridiğini, kendilerine başarı için imkan verilmediğini iddia ediyor. Zengin sınıfsa kendilerine yöneltilen eleştirileri cevaplamaya bile gerek duymadan Türkiye'de tembel insanların çok olduğunu, ülke kaynaklarının boşa harcandığını, çalışanlara verilen yüzde 30'luk zammın enflasyonu artıracağını, nüfusun boş yere arttığını savunuyorlar. Dilin kemiği yok..
   <br>
    <br>
     İki sınıfın gelir pastası üzerinde yaptıkları çok yönlü tartışmaların bir de tarafsız olması gereken izleyicileri var; siyasetçiler ve aydınlar.. Siyasetçiler, seçim zamanlarında aniden emekçi, köylü, esnaf ağzıyla konuşmaya, onların problemlerine çözüm üretmeye başlarlar; seçim sonrasında zengin düğünlerine ve açılışlarına gitmekten kendi seçim bölgelerini bile unutuverirler. Yüksek zammın da enflasyonu azdıracağına dair uzun uzun nasihatler verirler. Aydınlarsa; kamuoyu kendilerini tanıyıncaya kadar ülkenin üçbeş aile tarafından sömürüldüğünü söyler, halkın ezildiğinden dem vururlar.. Ancak kendilerine gelen şirket danışmanlığı teklifini reddederlerse nezaketsizlik olur; ne de olsa zenginler işsizlere istihdam sağlayan faydalı kişilerdir. Hem ne gerek var devlet üniversitelerinde ders vermeye, özel üniversitelerde okuyanlar da bu ülkenin insanları değil mi?
     <br>
      <br>
       Türkiye'deki gelir kaynaklarını kimin oluşturduğunu ve kimin tükettiğini kimse tam olarak bilemiyor; zaten bu sorunun cevabı bilinseydi Türkiye ekonomisinin hastalığı da, reçetesi de belli olurdu. Toplum bilimciler Türkiye'de gelir dağılımının bir türlü 'alt sınıf' lehine düzeltilememesinin zenginlere duyulan öfkeyi artırdığını söylüyor. Ancak Türk insanının klasik ideoloji savaşları yaşandığı dönemde olduğu gibi 'sermaye düşmanı' olduğunu sanmıyorum. Onların zenginlerden sadece 'samimi bir merhamet' beklediğine inanıyorum.
       <br>
        <br>
         Peki 'zenginlerimiz' ne düşünüyor?
         <br/>
         <br/>
         Türkiye'nin işadamı profilinde sergilediği mütevazı ve ölçülü tavırları ile farklı bir çizgiye oturan Bülent Eczacıbaşı ile ekonomiyi ve kendisini konuştuk. Başarılı işadamı kimliğine 'entelektüel', özelliğini de katmayı başarmış olan Eczacıbaşı tıpkı babası gibi siyasetekonomi işadamı ilişkilerini belli sınırlar dahilinde tutmayı tercih ediyor.
         <br/>
         <br/>
          "Enflasyonist ortamın büyük holdinglerin lehine olduğuna" dair görüşe katılıyor musunuz?
         <br/>
         <br/>
         Enflasyonist ortamın hiç kimsenin lehine olduğuna inanmıyorum. Enflasyon Türkiye'nin hızlı kalkınmasının önündeki en büyük engeldir; bu nedenle de, büyük holdingler de dahil olmak üzere, hepimize zarar verir. "Enflasyonun kalkınmanın bedeli" olduğu ise, bazen siyasetçilerin anlatmaktan hoşlandıkları bir masaldı. Ama şimdi bakıyorum bu da geride kaldı. Eskiden sadece muhalefetteki siyasetçiler enflasyondan söz ederler, iktidara gelir gelmez de enflasyonu unuturlardı. Şimdi iktidarlar da enflasyonu düşürmekten söz ediyorlar. Bu tabii çok olumlu birşey. Demek ki sıra artık söylenenleri yapmaya geliyor. Enflasyonu düşüren önlemler kaçınılmaz olarak ekonomik durgunluğa yol açtıkları için kısa dönemde sıkıntı yaratırlar. Ekonomideki daralma doğal olarak şirketleri de etkiler. "Acı ilaç" benzetmesi buradan kaynaklanır. Düşen enflasyonun etkilerinden en çok çekinenler de oy kaybetmekten korkan siyasetçiler ve enflasyon yoluyla toplumu kolay yoldan vergilendirmeye alışmış olan hükümetlerdir.
         <br/>
         <br/>
          İşadamları olarak enflasyonun düşmesine ne gibi katkılarınız olabilir?
         <br/>
         <br/>
         Enflasyonla mücadelede işadamlarının yapabilecekleri en önemli katkı, ekonomide geçici durgunluk başgösterdiği zaman hemen feryada başlamamaktır. Ciddi bir enflasyonla mücadele programı uygulayan hükümetlerin toplumun her kesiminin ve bu arada özellikle işadamlarının ve özel kesimin desteğine ihtiyacı vardır. Büyümenin yavaşlaması ile hükümete karşı hemen seslerin yükseltilmesi istikrar programını baltalar. Tam tersine, işadamları uyarı ve eleştiri görevlerini, istikrar programının mümkün olan en iyi biçimde uygulanması yolunda yapmalıdırlar. Enflasyon, "bir çok ekonomik ve sosyal sorunumuzun temel nedeni" olduğu gerçeğini topluma anlatmakta katkılı olurlarsa, işadamları hem ülkeye hizmet etmiş hem de hükümete anlamlı bir destek vermiş olurlar.
         <br/>
         <br/>
          Gelir dağılımındaki adaletsizliğin en büyük sebebi sizce ne olabilir?
         <br/>
         <br/>
         Gelir dağılımındaki adaletsizliğin iki önemli nedeninden biri enflasyon, diğeri ise milli gelirin düzeyidir. Enflasyon sürdükçe gelir dağılımı en bozuk ülkeler sıralamasındaki yerimizin daha da yükselmesi ne yazık ki kaçınılmazdır. Nitekim gelişmenin bu yönde olduğunu izliyoruz. Öte yandan, gelir dağılımı kalkınma düzeyi ile de ilgilidir. Kişi başına milli gelirin düşük olduğu ülkelerde gelir dağılımının kalkınmış ülkelere göre daha bozuk olduğu görülür. Türkiye de istikrar içinde kalkınma sürecine girince gelir dağılımının giderek düzelmesi beklenebilir.
         <br/>
         <br/>
          Türkiye'nin kalkınacağına dair umutlarınız sürüyor mu; Türkiye ekonomisinin düzelmesi için öncelikli olarak neler yapılabilir?
         <br/>
         <br/>
         Elbette sürüyor. Zaten, Türkiye'nin kalkınamadığı söylenebilir mi? Türkiye kalkınıyor, ama bizim istediğimiz hızla kalkınamıyor. Gelişmiş ülkelerle arasındaki farkı kapatamıyor. Çok büyük gelişme potansiyelinin verdiği olanakları değerlendiremiyor. 2030 yıl önce Türkiye ile aynı kalkınma düzeyinde olan ülkelerin bugün Türkiye'nin çok önüne geçmiş olduklarını görüyoruz. Bugün aynı kalkınma düzeyinde olduğumuz bazı başka ülkelerin de 2030 yıl sonra önümüze geçmelerinden endişe ediyoruz. Türkiye'nin potansiyeline uygun hızlı kalkınma oranlarına erişebilmesi ve bunların uzun zaman dilimleri içinde sürdürülmesi gerekiyor. Bunun yapılabilmesi için ise "kalkınmanın üç temel taşı"nın yerine konması gerektiğine inanıyorum. Dünyadaki deneyimler gösteriyor ki bu üç taş yerine oturunca kalkınma gerçekleşiyor. Birincisi, insan kaynaklarına yatırım veya kısaca "eğitim"; ikincisi, rekabete dayalı bir ekonomik düzen. Üçüncüsü ise ekonomik istikrar. Her üç alanda da Türkiye gerekenleri yapmış olmaktan çok uzak. Bunun nedenini de sorarsanız, "siyasi istikrarsızlık" olduğunu düşünüyorum.
         <br/>
         <br/>
          Türkiye ekonomisindeki belirsizlikler, Türkiye'nin en büyük holdinglerinden Eczacıbaşı'yı nasıl etkiliyor?
         <br/>
         <br/>
         İş yaşamı her zaman belirsizliği içerir. Geleceği göremediğimize ve hiçbir zaman göremeyeceğimize göre her zaman belirsizlik olacaktır. Zaten onun için iş yaşamında "risk" vardır ve onun karşılığında da kâr edilir. Fakat Türkiye'de bu olağan belirsizliği çok başka boyutlara taşıyan faktörler vardır. Tabii bunlardan biri yüksek enflasyondur. Gördüğünüz gibi yüksek enflasyon sorunu her konuda karşımıza çıkıyor. Enflasyon yatırımcının önünü görmesini tümüyle engelleyen bir sis perdesi yaratır. Çünkü göreli fiyatların nasıl değişeceğini tahmin etmek olanaksız hale gelir. Ayrıca enflasyonda arztalep dengelerinden kaynaklanan fiyat hareketlerinin anlamı kaybolur. Oysa serbest piyasa ekonomisinin işleyişi fiyat sinyallerinin aktörleri yönlendirmesine dayanmak zorundadır. Başka bir deyişle, yüksek enflasyonda gerçek anlamda bir serbest piyasa ekonomisinden de söz etmek mümkün değildir. Bunun dışında tabii Türkiye'de bir de durmadan değişen kararlar var. Alınıp da uygulanmayan kararlar var. Örneğin ilaç fiyatları konusunda hükümet 1984 yılında bir kararname çıkarmış ve onu bugüne kadar uygulamamış! Bundan büyük belirsizlik olur mu? Herhalde işadamı en azından hükümetin çıkardığı bir kararnamenin uygulanacağını bekleyecektir. Bu gibi belirsizlikler elbette her kuruluş gibi Eczacıbaşı'nı da etkiliyor. İş yapmayı biraz daha zorlaştırıyor.
         <br/>
         <br/>
          Kronikleşmiş yüksek enflasyon ve belirsiz bir siyasi yapı içerisinde Eczacıbaşı olarak yeni yatırımlarınızda düşme yaşandı mı?
         <br/>
         <br/>
         Bütün bu faktörlere rağmen kuruluşlarımızın yatırımlarını aksatmadan yaptık. Türkiye'nin geleceğine inanmış olan girişimlerin yatırım yapmaktan başka çareleri yoktur, işleri ne kadar zor olsa da. Tabii istikrarlı bir ortamda daha fazlası yapılabilirdi. Finansman maliyetinin daha düşük olduğu, borsanın yatırımlara daha büyük olanaklar verdiği istikrarlı bir ortamda çok daha olumlu bir yatırım ortamı ortaya çıkardı. Yabancı kuruluşlarla işbirliği içinde yapılan yatırımlarda da aynı darboğazlar çok büyük önem taşıyor. Bugün Türkiye'ye gelen yabancı sermaye potansiyelinin çok altındaysa bunun başlıca nedeni istikrarsızlıktan ötürü olumlu bir "yatırım iklimine" kavuşamamamızdır. Bu nedenle çok büyük fırsatlar kaçıyor, girişimler de kaybediyor, sonuçta Türkiye kaybediyor.
         <br/>
         <br/>
          Finans sektörüne girecek misiniz?
         <br/>
         <br/>
         Eczacıbaşı Menkul Değerler kuruluşumuz nedeniyle finans sektörünün içinde sayılabiliriz. Önümüzdeki yıllarda bu kuruluşumuzun faaliyetini genişletmeye yönelik planlarımız var.
         <br/>
         <br/>
          Türkiye dışında hangi ülkelere yatırım yapıyorsunuz?
         <br/>
         <br/>
         Son yıllarda yabancı ülkelerdeki örgütlenmemizi önemli ölçüde geliştirdik. Bunun itici gücü özellikle Yapı Grubumuzun artan ihracatı oldu. Çeşitli ülkelerde, daha çok, satış, dağıtım ve pazarlama ağırlıklı şirketler kurduk. Üretime yönelik yatırımlar yapmakta acele etmedik, çünkü dış pazarlardaki gücümüzü Türkiye'deki büyük, modern, verimli çalışan, dünya standartlarında ürünler üreten tesislerimizden alıyorduk. Ancak şimdi yurt dışında üretim yapma aşamasına da geldiğimizi görüyoruz. İlk adımı İrlanda'da kurduğumuz bir ortaklıkla attık. Önümüzdeki aylarda İrlanda'da Vitra markası ile karo fayans üretimine başlayacağız.
         <br/>
         <br/>
          Yatırımlarınızda hangi sektörlere ağırlık vereceksiniz?
         <br/>
         <br/>
         Şu anda Tüketim Ürünleri Grubumuzun ve Yapı Grubumuzun yatırımları, yatırım programımız içinde en önemli yeri tutuyor. İpek Kağıt'ın genişlemesi için 100 milyon doları bulacak olan bir yatırımı başlattık. Banyo küvetleri üretimi için yeni bir tesisimizin yatırımını tamamlamak üzereyiz. İrlanda'daki yatırımımızla Vitra markasının Avrupa ve ABD'deki konumunu daha da güçlendireceğiz.
         <br/>
         <br/>
          Son yıllarda kendi imkanlarıyla kalkınma trendini yakalamaya çalışan Ege Bölgesi sanayicilerine, Ege kökenli birisi olarak katkıda bulunmayı düşünüyor musunuz?
         <br/>
         <br/>
         Ege Bölgesi'nde yatırım yapmayı tabii çok isteriz. Ayrıca Güneydoğu'da da, Kıbrıs'ta da yatırımlar yapmayı arzu ederiz. Tabii yatırım konusunda eninde sonunda fizibilite etüdleri belirleyici oluyor. Yine özellikle Yapı Grubumuzun gelecekteki yatırımları için çeşitli alternatifler üzerinde çalışıyoruz.
         <br/>
         <br/>
          Bülent Eczacıbaşı bir gününde neler yapar?
         <br/>
         <br/>
         İş günüm genellikle sabah 08.00'de başlar; akşam 18.00'e kadar devam eder. Akşamları ve hafta sonları eve iş götürmemeye gayret ederim, ama tabii bu her zaman mümkün olmaz. İnsan işini zevkle yapınca dinlenme ile iş arasındaki sınırlar bazen ortadan kayboluyor. Eşim ve çocuklarımla geçirdiğim vakitler benim için en değerli saatlerdir. Hiç bir şeyin bunun önüne geçmesine izin vermek istemem. Ailece yaptığımız seyahatlerden de büyük zevk alırım. Her günümün belirli bir bölümünü spora ayırmaya özen gösteririm. Okumaya oldukça fazla zaman ayırırım. Buna karşılık çok kötü bir televizyon izleyicisiyim.
         <br/>
         <br/>
          Aristokrat bir ailenin entelektüel bir ferdi olarak, sokaktaki insanın yaşamına imrendiğiniz anlar oluyor mu?
         <br/>
         <br/>
         Çok şükür kimsenin yaşamına imrenmiyorum. İnanıyorum ki herkes mutlu olmasını bilirse kimsenin durumuna imrenmeden yaşamını sürdürebilir. Başkalarına imrenen insanlar, mutluluğu ulaşmak istedikleri hedefle birleştiren kişilerdir, "şu noktaya geldiğim zaman mutlu olacağım" diye düşünürler ve gözlerini başka insanların yaşamından ayırmazlar. Ayrıca taşıdığım sorumluluklar bana zevk ve heyecan veriyor, "keşke böyle sorumluluklarla yüklü olmayan bir yaşamım olsaydı" diye şimdiye kadar hiç düşünmedim.
         <br/>
         <br/>
          İş hayatınızda kimleri örnek aldınız bugüne kadar?
         <br/>
         <br/>
         Özellikle erkek çocukların gelişmesinde babanın yarattığı örnek her zaman önemlidir. Benim için de rahmetli babam Nejat Eczacıbaşı çok küçük yaşlarımdan beri yönlendirici bir örnek olmuştur. Üniversite öğrenimimi tamamlayıp işe başladıktan sonra ise Nejat Bey'in ölümüne kadar 20 yıl onunla birlikte çok yakın çalışmak benim için çok büyük bir şans oldu. İş yaşamında Nejat Bey'in dışında da pek çok iş adamımızı yakından tanıma olanağını buldum. Onların hayranlık duyduğum yönlerini örnek almaya çalıştım.
         <br/>
         <br/>
          Babanız Nejat Eczacıbaşı, iş yaşamının yanında sanatla da yakından ilgiliydi; sizin iş yaşamı dışındaki hobileriniz nelerdir?
         <br/>
         <br/>
         Sanatla yakından ilgili olmama rağmen bu ilgi "izleyici" olmak düzeyinde kalıyor. Sporu çok seviyorum, fırsat buldukça ata biniyorum ve kayak yapıyorum.
         <br/>
         <br/>
          Yeni nesil Eczacıbaşıları, iş yaşamına nasıl hazırlıyorsunuz?
         <br/>
         <br/>
         Herşeyden önce çocuklarımızı "yaşama" hazırlamak gerekiyor. "İş yaşamına" hazırlamak daha sonra gelecek; zaten iş yaşamına girip girmeyeceklerine kendilerinin karar vermeleri gerekecek. Kendilerine güvenen, çağdaş dünyada başarılı olmak için gerekli yetkinliklere kavuşmuş; kendine, topluma ve çevresine saygılı insanlar yetiştirmek sorumluluğunu taşıyoruz. Korkutucu bir sorumluluk! Ne kadar güzel bir benzetmedir: Bizler "yay"ız, çocuklarımız "oklar"...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4066-masallar-tukendi-sira-gerceklerde.html), [web.archive.org (arşiv bağlantısı)](http://web.archive.org/web/20140224054937/http://www.aksiyon.com.tr/aksiyon/haber-4066-masallar-tukendi-sira-gerceklerde.html)
