# Turizmde yeni rota: Marina

*Birol Uzunay Bilinmeyen-tarih*

<div>
 <p>
  <font>
   Büyük gruplar, marina sektörüne özel bir önem verse de Türkiye tam bir marina fakiri ülke. Marinanın siyasal bir yatırım olmaktan çıkmasıyla Akdeniz"de dolaşan yatların Türkiye"ye gelmesinin anlamını turizmciler çok net olarak anlatıyorlar: 5 milyar dolar!
   <br/>
   <br/>
   Ünlü işadamı Cefhi Kamhi"nin "Marina yapma hayalim olmasaydı siyasetin ve Tansu Çiller"in kahrını çekmezdim" ifadesi marina sözcüğünün bazıları için ne kadar önemli olduğunu ele veriyor. Yaptırdığı marinanın hatırına 5 yılını siyasete veren Cefhi Kamhi dışında Koç, Çukurova ve Doğuş Holding de marina yatırımına "çok özel" ilgi gösterenler arasında. Peki Türkiye"de yatlar "zengin işi", marinalarsa "bilinmeyen limanlar" konumunda değil miydi? Marina ve yat dünyasında kısa bir gezinti yapıldığında ilginç sonuçlarla karşılaşılıyor. Büyük gruplar deniz üzerinde kara parçaları oluşturmak maksadıyla marina yatırımı yapsalar da, Türkiye tambir marina fakiri. 8 bin 500 metrelik kıyı şeridine rağmen Türkiye, dünya deniz ticaretinden yüzde 1"lik bile pay alamıyor. Dünya deniz ticaretinin yüzde 15"ini elinde tutan Yunanistan, Türkiye denizlerinde yüklerin yüzde 80"inin taşımasını üstlenmiş durumda. Yüksek yaşam standardına sahip 350 milyonluk Avrupa"nın, 200 milyonluk petrol zengini Arap âleminin ve 250 milyonluk Rusya"nın hemen yanıbaşında bulunan Türkiye"nin marina fakiri bir ülke olması ise oldukça manidar. Marinanın siyasal bir yatırım olmaktan çıkmasıyla Akdeniz"de dolaşan yatların Türkiye"ye gelmesinin anlamını turizmciler çok net olarak anlatıyorlar: 5 milyar dolar!
   <br>
    <br>
     Yatlar evlerin uzantısı oldu
     <br>
      <br>
       Yakın zamana kadar yatlar, "zengin oyuncağı" olarak tanımlanırken, şimdi evlerin uzantısı, hafta sonu tatillerinin yapıldığı yüzer konutlar olmaya başladı. Refah toplumunun göstergeleri arasına, otomobil sayısının yanı sıra tekne, özel uçak, marina ve yat limanı sayısı da eklendi. Avrupa, Amerika ve Kanada"da ekonomik refahın artması, çalışma sürelerinin kısaltılması, ailesine ve kendisine daha çok zaman ayırma arzusu, aile tipi teknelerin artmasına neden oldu, gezi ve spor amaçlı yatlar tüm dünya sularında dolaşmaya başladı. Yat ve marinaların yan sektörleri oluştu ve deniz ülkelerine en çok gelir getiren turizm enstürümanları oldular. Türkiye"ye gelen her 100 turistin 70"inin tercih nedeni, deniz ve kıyılarımız... Türkiye"nin turizmde en büyük silahı olan deniz ve kıyılar ise paraya dönüştürülemiyor; çünkü marina ve yat turizmi yok denilecek seviyede. Akdeniz"de yıllık 600 bin yat geziyor; Akdeniz"in en büyük ülkelerinden olan Türkiye"ye demir atan yat sayısı ise sadece 3 bin!
       <br>
        <br>
         Yat turizminin getirdiği gelir kadar Türkiye"nin alt yapısına bağımlı olmaması da büyük avantaj. Yat ve marina sektörü ekonomik ve siyasi krizler yaşayan Türkiye"de krizden etkilenmiyor; çünkü yüksek gelir gruplarından oluşan ve özgürlüğü yaşam amacı olarak belirleyen yat sahipleri, savaş ve ekonomik krize pek aldırış etmiyor.
         <br/>
         <br/>
         Marina sektörünün duayenlerinden Serdar Baş"ın verdiği bilgilere göre Türkiye"deki 14 marinanın yat bağlama kapasitesi sadece 7 bin. Oysa Fransa 120 bin, İtalya 85 bin yatı ağırlayabilen marinalara sahip. Serdar Baş, yat sahiplerinin normal turistlere göre yaklaşık 10 kat daha fazla harcama yaptığını belirterek "Yat turizmi, marinacılık, kruvaziyer turizmi, su sporları ve dalış turizmi, turizm sektörünün en çok para kazandıran alanları. Türkiye bugün turizmin yükünü çekiyor; ama ortada ciddi bir para yok! Yat turizmiyle gelen turistler 10 kat daha çok para harcıyor, niçin bu sektöre yatırım yapılmadığı ise Türkiye"nin kendi iç çekişmelerinde gizli" diyor.
         <br/>
         <br/>
         Marina ve yat sektörünün elit ve Türkiye"den uzak kavramlar olarak görüldüğünü, bu yüzden de bu sektörlere her türlü engellemelerin yapıldığını söyleyen Serdar Baş"ın verdiği rakamlar oldukça ilginç: "Kurumlar Vergisi bizde 45, Yunanistan"da 0; KDV bizde 18, Yunanistan"da 4; dizel yakıtın tonu bizde 1000 dolar, Yunanistan"da 230 dolar; kredi maliyeti bizde yüzde 8, Yunanistan"da 3.5; gemi belgeli mürettebat zorunluluğu bizde 9, Yunanistan"da 6."
         <br/>
         <br/>
         Marina yatırımlarının Türkiye denizlerini de temizleyeceğini belirten Serdar Baş "Marinalar ilk bakışta denizin üstüne yerleştirilmiş iskeleler olarak görülüyor. Oysa ki en az 10 milyon dolarlık yatırım yapıyoruz bir marina için. İletişim ve yaşam konforu hizmetleri kadar, yatların temizliği için de dev tesisler yapılıyor. Marinaya gelen bir yat herşeye rağmen denizi kirletirse 56 milyar lira ceza kesiliyor. Soruyorum, bu duyarlılık, kanalizasyonu denize döken belediyelerde var mı?" diyor.
         <br/>
         <br/>
         Bir marina niçin yapılamaz?
         <br/>
         <br/>
         Tüm dünyada yat sahipleri çok harcama yapan, formaliteleri sevmeyen, özgür ve maceracı insanlar olarak kabul edilirlerken, Türkiye"deki tanım çok daha farklı. Yatçılar vize, gümrük, transitlog belgesi ve Sahil Sıhhiye kurallarıyla bunaltılıyor. Marina yatırımı yapmak isteyenlerse, bürokrasi içinde bunaltılarak, düşündürücü sonuçlar doğuran engellemelerle karşı karşıya bırakılıyorlar. Bir marina yapımı, 10 milyon dolarlarla ölçülen ciddi fonlar gerektiriyor. Tahsisleri yapılan 7-8 adet proje için izin prosedürü o kadar sıkıntılı ki; bunlardan 5-6 yılda ancak bir tanesine başlanabiliyor. Marina yatırımı yapmak isteyen bir girişimci işletme belgesi alabilmek için 8 ayrı bakanlığa bağlı 13 genel müdürlüğe başvuru yapıyor ve bu işlemler için en az 2 yıl beklemek zorunda. Minimum 10 milyon dolara mal olan marina için çevrecileri ve belediyeleri de ikna etmek için yıllarca uğraşan marina sahipleri, tesislerinde kurulması zorunlu olan çevre temizlik sistemini anlatmakta zorluk çekiyorlar.
         <br/>
         <br/>
         Ece Marina"nın çektikleri
         <br/>
         <br/>
         Türkiye"de 14 marina bulunuyor ve bu 14 marinanın 5 tanesi uluslararası denetim kuruluşlarının onayıyla, marina sektörünün en üst seviyesini gösteren "5 çıpa" derecesini aldı. Marina işletme izni almanın zor ve pahalı olması, mevcut marinaları tekel konumuna getiriyor ve bu sektörü doğrudan siyasetin emrine veriyor. Türkiye marinalarının yüzde 52"si Koç Holding"in sahip olduğu Setur"a ait. Yine Türkiye"nin en büyük grupları marina sektörüne yatırım yapmış durumda. Bugünkü haliyle marina sektörü tam bir kurtlar sofrası ve monopol tekeller yoğun olarak yaşanıyor.
         <br/>
         <br/>
         14 marinaya sahip olan Türkiye"nin marina kapasitesi 120 olarak belirlenmiş. Fakat gerçekler çok daha farklı; çünkü her yıl ancak bir tane marina yapılabiliyor ve her girişimciye marina yapma hakkı tanınmıyor! Büyük gruplar yaptıkları marinalar için önce denizi dolduruyorlar ve kendilerine yüzbinlerce metrekarelik yeni alan açmış oluyorlar. Bugünlerde açılış hazırlıkları yapan Ece Marina &amp; Resort"un başına gelenler, marina sektörünün ne halde olduğunu açıkça gösteriyor. 15 yıllık süre için yap-işlet- devret modeliyle Fethiye"ye marina yapmak isteyen girişimci Celal Ece, uluslararası denetim kuruluşlarının kendilerine 5 çıpalı işletme belgesi vermesine rağmen Türkiye"de karşılaştığı zorlukları şöyle anlatıyor: "20 milyon dolarlık yatırım yapıyorum, hâlâ bürokrasiyle uğraşıyorum. İşletmemi devredecek olmama rağmen yıllık 400 milyarın üstünde kira ödemeye zorlanıyorum. Türkiye"nin en güzel koyları Fethiye"de, ben bu yatırımı yapıncaya kadar marina yoktu. Düşünün ki Saklıkent"i, Ölüdeniz"i görmek isteyen yat sahiplerinin demir atabilecekleri bir tesis bugüne kadar yapılamamış. Ben iki yıldır parasını verip yaptırdığım marinama müşteri bulmak için değil, işletmeye açmak için uğraş veriyorum. Devletin dev KİT"leri üç kuruş paraya satılırken ben denizin üstüne iskele çakarak 20 milyon dolarlık yatırım yapıyorum, yine de, diğer marinacılar gibi yıldırılmak isteniyoruz." Celal Ece Fethiye koylarının temiz kalması için marinaya fazladan arıtma tesisleri kurduklarını, denizi doldurarak fazladan alan işgal etmediklerini ve önemlisi dünya standartlarının üstünde yaptıkları tesislerle ülkeye her yıl fazladan binlerce yatçı çekmek istediklerini belirterek "Marina sözcüğüne o kadar uzağız ki, ne yaptığımız yatırım görünüyor ne de ülkeye yapacağımız katkılar. Kimse Türkiye"ye fakir turist geliyor, para harcamıyor serzenişini yapmasın; çünkü zengin turisti çekmek için yaptığımız yatırımlar mevzuata takılıyor" diyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1389 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2907), [web.archive.org (arşiv bağlantısı)](http://web.archive.org/web/20050130173658/http://www.aksiyon.com.tr:80/yazdir.php?id=2907)
