# Yemeğı sanayıleştırdıler

*Birol Uzunay Bilinmeyen-tarih*

<div>
 <p>
  <font>
   Yemek kültürümüz ne kadar zenginse, yemek sektörümüz o kadar fakir... Hayatın amaçlarından sayılan “yemek” bizim için sadece bir zevk olsa da, Sardunya Gıda Grubu, her gün tam 84 bin kişiye yemek hazırlıyor. Yemek kültürümüzü ihraç etmek için uğraşan Sardunya Grubu’nun ayırt edici özelliği ise yemek yapımına getirdiği standartlar
   <br/>
   <br/>
   Türk mutfağı dünyaca ünlü yemekleri barındırsa da, yemek sektörümüz hâlâ markalaşamadı. Markalaşamayan yemek kültürümüz uluslararası arenada Çin, Fransız ve İtalyan yemeklerine yenilirken, iç piyasada da zor günler yaşıyor. Hamburger istilasıyla boğuşan Türk mutfağının bugünkü rakibi, dürüm sektörü...
   <br>
    <br>
     Türk yemek kültürünün eşsiz örneklerini uluslararası servis kalitesiyle sunan Sardunya Grubu ise yemeğe standart getiren tek yerli firma... İnsanlarımızın bilinçli beslenmediği malum; ancak her gün 84 bin çalışan, bilimsel metotlarla hazırlanan Sardunya yemeklerini yiyor.
     <br>
      <br>
       1976’da restoran işletmeciliğiyle gıda sektörüne giren Sardunya Grubu, Sedat Zincirkıran–Atilla Topuzdağ ortaklığından sonra hazır yemek üretimine başladı. Bizzat işyerlerinin mutfağında yemek üreten ya da kendi yemek fabrikalarındaki ürünleri pazarlayan Sardunya Grubu’nda çalışan 3 bin kişi, yemek lezzetini tutturmak için eğitiliyorlar ve şirket standartlarından hiçbir taviz veremiyorlar.
       <br>
        <br>
         Sardunya Grubu Koordinatörü Semih Yıldır, grubun standartlarını şöyle açıklıyor: “Her gün 84 bin kişiye lezzet ve hijyen şartlarından taviz vermeden yiyecek sunmak zor bir iş. Bu zorluğun altından ancak belirli kurallarla kalkılabiliyor. Bize gelen meyve kasasından tutun da garsonun giyeceği kravata kadar binlerce taviz verilmeyen kuralımız var. Temizlikten, yemeğe atılan tuza kadar hiçbir çalışanımız standardı bozamaz. Firmaların yemeklerini bize yaptırmalarının sebebi de lezzete eklediğimiz kalite oluyor.”
         <br/>
         <br/>
         Yemeğin üniversitesini açıyorlar
         <br/>
         <br/>
         Yemek çeşitlerimizle ve lezzetimizle övünürken yabancı yemek firmalarının “Türk’e Türk yemeği” sunması, kültürümüzü ne kadar yansıttığı tartışılan dürümün, çiğ köftenin vazgeçilemez olması acı gerçeklerimiz... Yemeği sektörleştirebilen Sardunya ise ürettiği yüzlerce yemeğin dışında yemek kültürü adına araştırmalar yapıyor ve çalışmalarını bilimsel zemine oturtmak istiyor. Yıldız Üniversitesi’nde önümüzdeki yıl bölüm açacak olan Sardunya Grubu, çalışanlarının eğitimini çıraklık okulundan ve üniversiteden sağlayacak.
         <br/>
         <br/>
         Halen 12 ilde yemek servisi yapan Sardunya önümüzdeki yıldan itibaren yabancı ülkelerde de mutfak açmaya başlayacak. Türk mutfağıyla yabancı mutfakları kıyaslayan Semih Yıldır; “Patlıcanın, domatesin bir araya gelmesiyle yemek olmuyor. Oyunun kuralını koymadığımız için yemek sanayiinden söz edemiyoruz. Zeytinyağlılardan, tatlılardan bahsetmek yerine, biz bu yiyecekleri ihraç etmeyi hedefliyoruz. Böylesi sadece 3 bin çalışanımız için değil, ekonomi ve kültürümüz için de daha yararlı” diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11855), [web.archive.org (arşiv bağlantısı)](http://web.archive.org/web/20050227214430/http://www.aksiyon.com.tr:80/yazdir.php?id=11855)
