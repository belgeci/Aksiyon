# Krizler tesadüf değil

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050225005951im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005951im_/http://www.aksiyon.com.tr/resim/378/48.jpg" vspace="5"/>
  </p>
 </font>
 <font class="content">
  “Dünya üzerinde dönen sermaye kendine yol bulmak zorunda; aksi halde çarklar durur ve
  <br>
   patlama olur. Türkiye’de yapılmak istenen reformlar, küresel ekonomi için açılmak istenen
   <br>
    yollardan biri. Türkiye’ye gösterilen demokrasi hedefi ise IMF ekonomisinin getirdiği kayıpların yanında bir nebze olsun moral düzeltiyor.”
    <br>
    </br>
   </br>
  </br>
 </font>
 <br/>
 <p>
  <font class="content">
   Türkiye ekonomisi konuşulurken kendi kavram ve değerleriyle değil de; IMF, Dünya Bankası, dolar, küresel ekonomi gibi kavramlarla beraber değerlendiriliyor. Devalüasyon sonrasında bile ancak 30 milyar dolarlık ihracat yapabilen bir ülke ne kadar küreseldir? Liberallerin kurtarıcı olarak gördükleri IMF, Amerika ve küreselleşme; milliyetçi çevreler için tam bir günah keçisi... Kavramların ideolojik savaşa dönüştüğü bir ortamda sağlıklı değerlendirme yapmak çok zor. Bir yandan milliyetçi söylemler, diğer yandan IMF’nin istediği yasaları çıkartmak için harıl harıl çalışan Türkiye Büyük Millet Meclisi...
   <br>
    <br/>
    Uzmanlık alanı uluslararası finans olan Prof. Dr. Vildan Serin’e, sürekli tartışıp bir türlü sonuca ulaşamadığımız küresel kavramları sorduk. Vildan Serin sorularımızı liberal ya da milliyetçi bir bakış açısıyla değil de, akademik bilgisiyle cevapladı.
    <br/>
    <br/>
    —Ortalama olarak her 18 ayda bir krize yakalanıyor, her üç yılda bir de IMF ile masaya oturuyoruz. Türkiye’nin kriz ve IMF birlikteliği tamamen tesadüf müdür?
    <br/>
    <br/>
    Ekonomik kriz ve IMF aşkı kesinlikle tesadüf değil. Bugünkü dünya düzeninin önemli bir ayağıdır Türkiye’nin krize girmesi. Çünkü bu ülke uluslararası şirketlerin istediği düzeye henüz gelmedi. Oluşturulan yeni düzende, Amerikan eksenli bir ticaret serbestiyeti isteniyor ve bunun için de her türlü işlem mübah sayılıyor. Dünya Ticaret Örgütü, IMF, dolar, Dünya Bankası gibi kavramlar da Amerikan ticareti için maşa olarak kullanılıyor.
    <br/>
    <br/>
    Dünya Ticaret Örgütü’nün 1996 yılındaki başkanı Renato Ruggiero, dünyayı serbest bir pazar haline getirmeyi “Bağımsız ve küresel bir ticaret mimarisi yarattık. Milli ekonomiler arasında karşılıklı etkileşmenin ve tek bir küresel ekonominin anayasasını yazıyoruz” sözüyle özetliyor. Sermayenin düşen kâr haddini artırmak ve şirketlerin egemenliğini kurmak için bürokratik engellerin kaldırılması ve devletlerin küçülmesi şarttır. Bu şartı da IMF ve Dünya Bankası’nın reformları yerine getirir. Bilgi teknolojilerindeki ve telekomünikasyon sektöründeki inanılmaz gelişmeler tesadüfi değildir. Tek bir tuşla binlerce kilometrelik uzaklıktaki parayı çekebilecek teknolojiyi, uluslararası firmalar desteklediler.
    <br/>
    <br/>
    —IMF’yi Türkiye davet ediyor. Sonra da günah keçisi olarak yine IMF’i gösteriyor. Sizce bir terslik yok mu?
    <br/>
    <br/>
    Hiç bir terslik yok; çünkü Türkiye IMF’yi davet etmek zorunda kalıyor. Asıl önemli olansa, ortodoks ve neoklasik IMF çözümlerinin, bir iktisadi yenilik ve tek seçenek olarak takdim edilmesi. IMF günah keçisi olarak gösterilir; çünkü uyguladığı politikalar daha çok ideolojiktir ve Türkiye’nin menfaatleri IMF’nin umrunda bile değildir.
    <br/>
    <br/>
    IMF politikaları, Türkiye’yi olduğu kadar Meksika ve Arjantin gibi ülkeleri de mahvetmiştir. Meksika’daki 1995 krizi sonuçlarına bakabiliriz. Meksika 1994 yazında başarılı bir ülke olarak gösteriliyordu. Başkan Salinas bütün dergilerin kapağında kahramandı. Bir yıl sonra ise, olabilecek bütün suçlarla itham edilen bir sürgündü. Arjantin yine aynı özellikte.
    <br/>
    <br/>
    —Amerika, IMF ve küreselleşmenin ilkeleri çok da kötü görünmüyor; özgürlüğü savunan ilkelerin nesi kötü olabilir ki?
    <br/>
    <br/>
    Evet... Baskıcı, darbeci rejimlerden çok daha iyidir bu ilkeler. Fakat niçin darbe ve baskı hukukuyla Amerika’yı, küreselleşmeyi ve IMF’yi değerlendiriyoruz ki? Ölçü darbe olunca toz pembe sözlere inanıyoruz. Ölçüyü hukuk, demokrasi ve akıl üçgeninde değerlendirince bardağın boş taraflarını da görürüz.
    <br/>
    <br/>
    Gelişmiş ülkeler 2. Dünya Savaşı’ndan sonra bir nesil boyunca sermaye denetimi uygulamış, refaha kavuştuktan sonra ülkelerini sermaye hareketlerine açmışlardır. Bu durum, can yeleği takmayan Türkiye’yi denize atıp kurtarmak, sonra yeniden denize atmaktır.
    <br/>
    <br/>
    Londra Euro dolar piyasasının 1970 yılında yıllık cirosu 59 milyar dolardı. 1990’da ortalama döviz ticareti günde 600 milyar dolara ulaştı. Bugün her döviz işlemi iki ve daha fazla ödemeyi gerektirdiğinden her gün 3.2 tirilyon dolar piyasalar arasında yer değiştiriyor. Yine şirketler arası banka garantili kısa dönemli ticari tahviller 1970’te 40 milyar dolar iken, bu değer 1997’ de 700 milyar dolara ulaşmıştır. Rakamlar ortada. Dünya üzerinde dönen bir para kendine yol bulmak zorunda, aksi halde çarklar durur ve patlama olur. Türkiye’ye yapılmak istenen reformlar, açılmak istenen yollardan biridir. Türkiye’ye gösterilen demokrasi hedefi ise ekonomik kayıpların getirdiği moral bozukluğunu bir nebze olsun düzeltiyor.
    <br/>
    <br/>
    —Küreselleşme, Amerika ve IMF’yi eleştiriyorsunuz; ancak bu 3 kavramı kullanan Avrupa ülkelerinin ulaştığı seviye de ortada. Avrupa örneği Türkiye’deki liberalleri haklı çıkarmıyor mu?
    <br/>
    <br/>
    1973 öncesini yaşasaydık çok haklılardı. Amerika İkinci Dünya Savaşı’ndan sonra Rusya ile karşı karşıya geldi. Amerika kendisine partner ararken, dinî ve ırkî geçmişiyle paralel, sanayi kültürü olan Avrupa’ya çok büyük yardımlarda bulundu. Bu yardımlar, Avrupa’yı yeniden diriltti. Amerika kendine yeni bir partner bulurken, üretim fazlası ürünlerini de satacağı pazarları oluşturmuştu. Bu durum 1973’e kadar sürdü. Bretton Wood’s sistemi değişti ve uluslararası mali sistemde IMF, Avrupa dışına çıkarak, Asya ve Latin Amerika ülkelerine yöneldi. Yardım fonksiyonu, ticaretin önündeki engelleri kaldırma fonksiyonuna dönüştü.
    <br/>
    <br/>
    —IMF, Latin Amerika ve Asya’daki gelişmekte olan ülkelere yöneliyor diyorsunuz; niçin geri kalmış Afrika ülkelerine gidilmiyor?
    <br/>
    <br/>
    IMF’nin de, Amerika’nın da, hatta küreselleşmenin de ilk hedefi, yetişmiş insan gücüne sahip, gelişmekte olan ülkelerdir. Üçüncü dünya ülkelerinin adı bile anılmaz. Sermaye hareketlerindeki liberalleşme ile birlikte, döviz piyasalarının ve sermaye çıkışlarının serbest bırakıldığı veya denetlenmediği bir ortamda, çok uluslu şirketler kolaylıkla gelip, nispi olarak daha ucuz olan işgücü ile maliyetlerini düşürerek, sermayenin kâr marjını yükseltme imkanını buluyorlar. Gelişmekte olan ülkelerin diğer özelliği de, aşırı borçlanma yoluyla dışa bağımlı bir sanayileşme politikası takip etmeleri ve iyi bir pazar oluşturmalarıdır. Türkiye gibi ülkelerin verdiği yüksek faizler, küresel ekonominin iştahını kabartmaktadır.
    <br/>
    <br/>
    —Peki ya Avrupa ülkelerine niçin gidilmiyor?
    <br/>
    <br/>
    1973 sonrası dönemin yeni konsepti, Avrupa ve Amerika arasındaki sıcak ilişkileri zedeledi. Avrupa bir kömür birliğinden yola çıkarak Avrupa Birliği’ni kurdu ve sıkı sıkıya bağlandı; çünkü küreselleşme çatısı altında Amerikan ekonomisinden ancak bu şekilde kurtulabilirdi. Türkiye’nin Avrupa Birliği’ne girmesi çok ama çok önemli. Avrupa’ya yaslanan bir Türkiye, Amerika ile olan ilişkilerine denge getirebilir. Aksi halde sömürü tehlikesi yaşar. Amerika IMF’nin işleyişine ideoloji karıştırdı diyorum ve bu bağlamda Afganistan operasyonu da, Amerikan ticaretinin ve ideolojisinin kendisine bir yol arama isteğiydi. Sadece Afganistan değil, o bölgenin tamamında yeni bir küreselleşme yolu açılmış oldu. Başta Paul Krugman ve Joseph Stiglitz olmak üzere bazı iktisatçılar IMF’yi, Latin Amerika’da uyguladığı programların aynısını ülke isimlerini bile değiştirmeden Güneydoğu Asya’da uygulamak ve bu ülkeleri kurtarmak yerine emperyalist sermayeyi kurtarmaya çalışmakla itham ediyorlar.
    <br/>
    <br/>
    —Milliyetçi bir bakış açısıyla Amerikan argümanlarını kötülemek, bu argümanların getirdiği özgürlük, demokrasi, girişim gibi sonuçlara haksızlık değil midir?
    <br/>
    <br/>
    Suyun akışını tersine çevirmek çok zor. Amerikan argümanları komünist ya da darbeci bakış açısıyla kötülenemez. Amerika’nın parası da, gücü de çok büyük; bu büyüklük karşısında ezilmeden durabilmek başarıdır ve yarar getirir. Bürokrat atamalarını, bakan atamalarını, ihale sonuçlarını IMF’ye bıraktığınız an ise siz ezilmişsiniz demektir.
    <br/>
    <br/>
    Finansal piyasaların globalleşmesi, hükümet müdahalelerinin kaldırılmasını hızlandırdı. Hükümetler finansal piyasalardaki engelleri ve müdahaleleri kaldırmaya mecbur oldular ve vatandaşlara yeni fırsatlar çıktı. Dünyada bu uygulamalar Reagan/ Teacher arz yanlısı yaklaşımlarının etkisiyle görülmeye başlandı.
    <br/>
    <br/>
    —IMF Türkiye’de nasıl bir yanlış yaptı?
    <br/>
    <br/>
    IMF verdiği kredilerin şartı olarak, ülkelerin birkaç ay içerisinde bütün kurumsal yapılarını kökten değiştirmelerini talep edip, dünyada hiçbir hükümetin yapamayacağı bir konuda ısrarcı oluyor. Bu durum, iyi gözükse de gereksiz bir paniğin oluşmasına neden oluyor ve sermaye kaçışına yardım ediyor. TBMM süratle gece gündüz çalışarak, alışılanın dışında, yeterince müzakere edilmeden yeni kanunları Meclis’ten geçiriyor. Vergi oranlarının artırılması, yetersiz olan toplam talebi daha da artırarak krizi derinleştiriyor. Yine kurların düşüşünü faiz ile engellemek mümkün değildir. Yüksek oranlı faiz artışının maliyetini ülke ekonomisi üstlenmek zorunda kalıyor ve ülke parası üzerinden yapılan borçlanmaların da maliyeti artıyor, şirketler iflasa gidiyor.
    <br/>
    <br/>
    Geriye “ahbap çavuş kapitalizmi” (crony capitalism) adı verilen şeffaf olmayan, bulanık ve kirli bir şekilde işleyen sistem kalıyor.
    <br/>
    <br/>
    Küresel güçlerin doğuşu...
    <br/>
    <br/>
    İkinci Dünya Savaşı’na sonradan katılan Amerika, savaştan en az zarar gören, buna karşılık da en çok istifade eden ülke oldu. İlk kazancı, ithalatı finanse edebilmek için, müttefik ülkelerin altın stoklarının savaş sırasında ABD’ ye kayışından elde etti. İkinci olarak Avrupa’ dan kaçarak ABD’ ye yerleşen Einstein, Oppenheimer, Von Braun gibi Yahudi bilim adamlarına, her türlü araştırma imkanı hazırlayan ABD, nükleer enerjiden melez tohumlamaya kadar sayısız teknolojik gelişmelerin öncüsü oldu. ABD bu teknolojik buluşları sattığı gibi aynı zamanda sanayiye de uyguladı. Özellikle motorlu araçlar, uçak, haberleşme ve giyim sektörlerindeki seri üretimin verimliliği ve kalitesi böylece yükseldi. Savaş ABD’ yi XIX. yüzyılın başındaki Büyük Krallık gibi “Üzerinde Güneş Batmayan İmparatorluk’ a dönüştürdü. ABD yerle bir olmuş Avrupa’nın her türlü taleplerini karşılayarak hızla büyüdü. Savaştan önce İngiltere, Fransa, Almanya, Japonya, İtalya ve SSCB bağımsız olarak kendi çizgilerinde yürürlerken savaş sonrası ABD merkez, onlar çevre haline geldiler.
    <br/>
    <br/>
    Savaş sona erdiğinde bütün ülkeler, ihtiyaç duydukları malları ABD’den almak durumundaydılar. Buna karşılık ellerinde ne Amerikan Doları ne de altın stoku mevcuttu. Ayrıca soğuk savaş şartları içerisinde, Fransa ve İtalya’ da başta olmak üzere Avrupa’ da komünist hareketler artmaya başlamıştı. ABD’ nin savaş sırasında elde ettiği üretim fazlasını, yerle bir olmuş Avrupa’ ya pazarlayabilmek için yeni bir para sistemine ihtiyacı vardı. Büyüyen ABD ekonomisi iç taleple yaşayamazdı. Böylece kendi ekonomisinin de durgunluğa düşmesini engellemek amacıyla savaş sonrası yeni bir uluslararası para sistemi kurmak için New Hampshire’ de (Bretton Woods kasabasında), bir uluslararası konferans düzenledi ABD. Cüceler arasındaki bir dev gibiydi. Devin istediği oluyordu ve konferansta ABD’ nin White planına alternatif olarak sunulan Keynes’ in projesi reddedildi. Bretton Woods sistemi Amerikan Doları’na ve onun aracılığı ile altına bağlı bir sistemdi. Bu sistemin iki yeni teşilatından biri IMF, diğeri Dünya Bankası idi.
    <br/>
    <br/>
    I946 yılında fiilen faaliyete geçen IMF’nin başlıca görevi, uluslararası mali ilişkileri düzenlemek ve üye ülkelerin dış ödeme güçlüklerinin çözümüne yardımcı olmaktı. Dolar ise Bretton Woods sistemiyle altına dayalı tek anahtar para olarak yükseltmişti. Bu sistemle ABD adeta dünyanın merkez bankası haline gelmişti. Bu durum o günkü şartlarda ABD’ nin üstünlüğünden kaynaklanıyordu. 1946 yılında fiilen başlayan Bretton Wood’s sistemi 1973 yılına kadar devam etti. Sistemin 1973 yılında değişmesinden sonra da IMF’nin uluslararası mali düzeni sağlamaktaki rolü değişerek sürmüştür.
    <br/>
    <br/>
    E—Posta: biroluzunay@hotmail.com
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12078), [web.archive.org (arşiv bağlantısı)](http://web.archive.org/web/20050225005951/http://www.aksiyon.com.tr:80/detay.php?id=12078)
