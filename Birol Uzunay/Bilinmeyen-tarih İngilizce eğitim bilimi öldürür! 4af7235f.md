# İngilizce eğitim, bilimi öldürür!

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050226152334im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152334im_/http://www.aksiyon.com.tr/resim/410/76.jpg" vspace="5"/>
  </p>
 </font>
 <font class="content">
  Bilim dili olarak İngilizce’yi kullanan birisi İngilizce’yle didişirken bilimle uğraşamaz. Bu durumda bilimin kuralı tek bir merkeze yönelir; İngilizce konuşan ülkelere... Son yüzyılda bilimadamı yetiştiremememizin en büyük sebebi bilim dilinin değişmesidir.
 </font>
 <br/>
 <p>
  <font class="content">
   İngilizce’yi öğrenemediği için “Keşke müstemleke ülkesi olsaydık da yabancı dil bilseydik” diyenlerin sayısı gün geçtikçe artıyor. Diğer yanda ise yabancı dille yapılan eğitimin sömürgeci olduğunu savunan görüşler emperyalist dil saldırılarına karşı her geçen gün yeni bir strateji belirliyorlar.
   <br>
    Sadece İngilizce öğrenmek için müstemleke ülkesi olmak isteyenlerle, İngilizce eğitimini vatan hainliği görenlerin arasında nasıl olur da yabancı dil öğrenilir sorusu, önemli bir problem! İngilizce’yi öğrenenlerin bir pişman, öğrenmeyenlerin bin pişman olduğu bir ülkede yabancı dil fenomenini bir bilene, dil bilimci Dr. Mustafa Aydın’a sorduk. Yönetim Kurulu Başkanlığı’nı yaptığı Bil Dersanesi’nin 48 şubesiyle bugüne kadar yaklaşık 2 milyon öğrenciye ulaşan Dr. Mustafa Aydın aynı zamanda eski bir kordiplomat...
    <br>
     İngilizce’nin yanısıra 12 yabancı dili daha öğreten ve kordiplomatlık döneminde çeşitli ülkelerde dil araştırmaları yapıp doktorasını veren Mustafa Aydın, dil probleminin öncelikle ideolojiden arındırılmasını istiyor. Dilin ideolojik kavga aracı olamayacak kadar önemli olduğunu söyleyen Mustafa Aydın, problemin Türkçe’nin tanımında başladığını belirterek “Halkın yüzde 98’inin anladığı dil Türkçe’dir. Bu dilin içinde Arapça da olabilir, İngilizce de, önemli olan büyük çoğunluğun anlamasıdır. Bir kesim, dilde Arapça ve Farsça sözcükleri temizlemeye çalışıyor; diğer kesim de İngilizce eğitimine ve İngilizce sözcüklere takmış durumda. Her iki görüş de kendi içinde tutarlı değildir.”
     <br>
      “Asıl hedef teknoloji bağımlılığı oluşturmak”
      <br>
       İngilizce eğitimine karşı çıkmak kadar İngilizce eğitim yapmanın da hata olduğunu belirten Dr. Mustafa Aydın, asıl tehlikenin dildeki değişmeden çok, teknolojideki geri kalmışlıkta olduğunu belirterek İngilizce yapılan eğitimle, teknolojik geri kalmışlık ilişkisini şöyle yorumluyor: “Bilim dili olarak İngilizce’yi kullanan birisi İngilizce’yle didişirken bilimle uğraşamaz. Bu durumda bilimin kuralı tek bir merkeze yönelir; İngilizce konuşan ülkelere... Son yüzyılda bilimadamı yetiştiremememizin en büyük sebebi bilim dilinin değişmesidir. Kafalar tek taraflı bilgilerle köleleştirilmiştir. Teknolojik bağımlılığın en büyük adımıdır bu yöntem.”
       <br/>
       İngilizce’nin evrensel bir dil olması sebebiyle her Türk’ün mutlaka bu dili bilmesi gerektiğini belirten Mustafa Aydın, sömürge olmadan İngilizce öğrenilebileceğini belirterek “İngilizce teknolojiyle birlikte yayılıyor. Bu yayılma o kadar hızlı ki, sizin yeni bir teknoloji üretip kendi dilinizi yaymaya zamanınız kalmıyor. Toplumda İngilizce konuşmak moda olmuş, yabancı dil bilen kişi kendini aydın zannediyor. Bize biçilen rol, İngilizce öğrenen ama bilimde geri kalan teknoloji bağımlısı bir ülkedir” diyor. Bilim olmadan tek başına İngilizce öğrenmenin hiçbir anlamı olmadığını söyleyen Mustafa Aydın, Kuzey Afrika ve Pakistan gibi ülkeleri örnek göstererek, “Kordiplomatlık dönemimde dünyanın üçte ikisini dolaştım. Kuzey Afrika’da Arapça kullanıldığını pek göremezsiniz, yine Pakistan ve Hindistan’da daha çok İngilizce kullanılır. Peki bu ülkeler bizden daha çok yabancı dil biliyorlar da dünya ile olan entegrasyonları çok mu iyi ya da hangi bilim dalında başarılılar?” diyor.
       <br/>
       Osmanlıca Türkçedir, neyi değiştiriyorsunuz?
       <br/>
       Türkçe’yi değiştirmek isteyen bir kesimin ısrarla Osmanlıca sözcüklere karşı çıktığını belirten Dr. Mustafa Aydın, asıl problemin Osmanlıca ve Türkçe arasında değil; İngilizce ve Türkçe arasında yaşandığını belirtiyor. “Osmanlıca Türkçe diye bir ayırım yoktur, ikisi de Türkçe’dir” diyen Mustafa Aydın, Fransa ve İngiltere’den örnekler vererek “Hiçbir gelişmiş ülke çağdaşlığı başka bir ülkeden ithal etmemiştir. Milli ekonomi, milli kültür için milli bir dil gerekir. Batı, Hz. İsa’nın kültürü üzerine milli kültürü eklemiştir” diyor.
       <br/>
       Yabancı dil, İngilizce’den ibaret değil!
       <br/>
       Türkiye’nin hemen her iline yayılmış 48 şubeli Bil Dersanesi’nin yönetim kurulu başkanlığını yapmasına rağmen İngilizce öğrenmenin amaç değil, bir araç olduğunu belirten Mustafa Aydın, İngilizce dışındaki diğer yabancı dillerin de ilgi çekmesi gerektiğini savunuyor: “Türkçe içinde herkes Arapça kelimelerin fazla olduğunu zanneder; oysa ki Farsça çok daha fazladır. Buna rağmen çok az kişi Farsça biliyor. Araplarla tarihi bağımız kadar bugün ticari anlamda da yakın ilişkilerimiz var. Arapça eğitimimiz ise çok zayıf. Dünyayı İngilizce’den ibaret saymak kültürel ve ekonomik açıdan tehlikeli sonuçlar doğurur” diyor.
       <br/>
       İngilizceyle yapılan eğitimin teknolojik gerilik kadar köklerden kopmayı da beraberinde getireceğini söyleyen Mustafa Aydın, “Nedim’i, Baki’yi anlamak bir yana öztürkçecilik oyunuyla 30 yıl öncesinin edebiyatçılarını bile anlamaz olduk. Milli hafıza yok oluyor; beyinlerden tarih şuuru silinmek isteniyor” şeklinde konuşuyor.
       <br/>
       Fatih Terim’in İtalyanca’sı mucize değil
       <br/>
       Hemen her evde İngilizce kitaplar, kasetler var olmasına rağmen “İngilizce biliyorum” diyenlerin sayısı çok az. Onbinlerce kişinin “ben yabancı dil öğrenemem, bende bu kabiliyet yok” sızlanmalarını sorduğumuzda ise Mustafa Aydın’dan ilginç bir cevap aldık: “Fatih Terim İtalyanca öğrenince herkes şaşırdı. Oysa ki herkes her yaşta yabancı dil öğrenebilir. Ancak biraz daha uyum zorlaşır. Biz bu uyum zorlaşmasını, hayat tecrübesinin fazlalığıyla birleştiriyoruz ve yaşlılara bile yabancı dil öğretebiliyoruz.” Türklerin kültürel olarak yabancı dil öğrenmelerinde karşılaştıkları zorluğu ise tarihsel derinlikte arayan Mustafa Aydın “Yabancı bayrağın altında yaşamamış bir ülkenin elbette ki yabancı dile karşı zorlukları olacaktır” diyor.
       <br/>
       Türkçe’nin farklı dil grubundan gelmesinin hiç önemli olmadığını belirten Mustafa Aydın, “Çin’in, Japon’un dili çok mu benziyor İngilizce’ye? Bu anlamda da moral bozmaya kimsenin hakkı yok. 12 farklı dili öğrettiğimiz gibi, yabancılara da Türkçe öğretiyoruz. Yabancılar coğrafi ve kültürel açıdan Türkiye’ye yakınsa daha kolay Türkçe öğreniyorlar. Türkçe de zannedildiği kadar zor bir dil değil” diyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1957), [web.archive.org (arşiv bağlantısı)](http://web.archive.org/web/20050226152334/http://www.aksiyon.com.tr:80/detay.php?id=1957)
