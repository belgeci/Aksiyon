# Türklerın vadedılmış yüzyılı

*Birol Uzunay 1999.11.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geleceğe bakmak için iyi bir zaman: Yeni milenyumun eşiğinde tarihin en büyük doğal felaketlerinden birini yaşadık ve "gelecek merakı" her zamankinden daha önemli bugünlerde.
  </font>
 </div>
 <div id="newsText">
  <font class="detail-text">
   200 yıl öncesine kadar uluslararası dengelerin oluşumunda söz sahibi olan "Türkler" uzun süren bir suskunluk dönemi yaşıyor. "Bu suskunluk ne kadar sürecek, yoksa hep susacak mıyız?" İşte en merak edilen soru bu...
   <br/>
   <br/>
   Türkiye'nin hızla bozulan ekonomik dengeleri, milyonlarca insanı umutsuzluğa sürüklese de, gelecek zannettiğimizden çok daha güzel olacak! Bu iyimser düşüncenin kaynağı ise dünya ekonomisine yön veren IMF, Dünya Bankası ve OECD gibi kuruluşlar.
   <br/>
   <br/>
   21. Yüzyıl Türklere çok şeyler vadediyor; bunun için 'fırsat'ları zorlamamız gerekir. Bugünlerde G20 ülkeleri arasına girmekle övünmeyi marifet bilen Türkiye, eğer kendi eli ile kendini ateşe atmazsa 2010 yılı gelmeden dünya sıralamasında ilk 9 ülkeden biri olabilir.
   <br/>
   <br/>
   Mevcut kurulu düzende dünya kaynakları zengin ülkeler arasında paylaşılırken, güçsüz devletlere pastanın en küçük dilimi kalıyor. Orta düzeyi temsil eden "gelişmekte olan ülkeler" kategorisi ise hızla küçülüyor ve ülkeler, zengin ve fakir olarak iki kutuba ayrılıyor. Bu gerçekte Türkiye'nin önüne iki alternatif getiriyor: Büyüklük ya da yokoluş!...
   <br/>
   <br/>
   Bugüne kadar ağızlarda sakız olan "Çağdaş Devlet"  söylemi resmi devlet törenlerinde söylenen cilalı laflardan öteye gidemedi. Ancak 80 sonrasında fakir devletin zengin vatandaşları oluşmaya başladı ve zenginliğin herkes için mümkün olabileceğine inanıldı. İşte bu zihniyet değişimi yarının umutlu Türkiye'sinin temelini oluşturuyor! Yoksa sadece devletin makro verilerini değerlendirdiğimizde ümitlenmek için çok fazla sebep sayamayız.
   <br/>
   <br/>
   1997'de yapılan zirvelerle 2030 yılına kadar dünyanın çerçevesi çizildi, bu çerçevede şimdilik en belirgin olan güçler ABD, NATO, demokrasi ve global kapitalizm. Türkiye bu dört etkin güçle de barışık. Türkiye'nin tek bir problemi var: Gücü istemek!
   <br/>
   <br/>
   Dünya ekonomisine yön veren, Dünya Bankası, IMF, OECD gibi kuruluşların yanısıra Devlet Planlama Teşkilatı ve Dış İşleri Bakanlığı'nın yaptığı çalışmalar da, gelecek yüzyılda güçlü bir Türk devletinin işaretini veriyor. "Bu işaret hedefine varır mı" sorusuna en güzel cevabı ise yine "gelecek" verecek.
   <br/>
   <br/>
   İşte bugünkü Türkiye'nin, gelecek panoraması; yorum sizin!
   <br/>
   <br/>
   Enkazdan "kalkınma ümidi" çıktı
   <br/>
   <br/>
   Manevi yaralarını sarmamız imkansız olsada, depremin maddi kayıpları Türkiye için çok büyük külfet değil. Varlık ve konut kaybı, ekononimin yeniden hareketlenmesiyle telafi edilirse, maksimum kayıp 67 milyar dolar seviyesinde olacak. Bugün yüzde 1 buçukluk eksi büyümeden söz ediliyor; bu eksi büyüme, Türkiye ekonomisi için büyük bir şok değil; olsa olsa bir durgunluk olarak belirtilebilir. 7 milyar dolarlık hasar, milli gelirimize oranlandığında ancak yüzde 5 seviyesine ulaşılıyor. Son 10 yılda Körfez ve 5 Nisan krizlerini aşan bir Türkiye'nin deprem kayıplarına teslim olması beklenmiyor.
   <br/>
   <br/>
   Biz istemesek de,
   <br/>
   <br/>
   kalkınacağız!
   <br/>
   <br/>
   Komşularıyla büyük problemler yaşayan Türkiye'nin bulunduğu coğrafya, problemler yumağı... Bir yandan Ortadoğu ve Rusya, diğer yandan Balkanlar.. Türkiye, bölgede Amerika'nın iyi müttefiği rolünü oynuyor; aynı zamanda da Avrupa'ya iyi bir dost görünümü veriyor. Komşularıyla olan ilişkilerini belirli bir potaya sokamamış olan Türkiye'nin gücü, Türkiye kadar Amerika'yı da ilgilendiriyor. Çünkü Amerikan yanlısı bir ülkenin, Amerikan düşmanı komşularına karşı güçlü olması gerekir!
   <br/>
   <br/>
   Türkiye'nin gücüne Amerika'nın da ihtiyacı olacağını Cumhurbaşkanı Süleyman Demirel de teyit ediyor. Demirel 19 dönem TBMM açış konuşmasında, "Bölgede barışın korunmasında ve Avrupa'nın yeniden şekillenmesinde güçlü bir Türkiye'nin önemi, zaafa düşürülmüş bir Türkiye'den çok daha fazladır. Amerika'nın ve Avrupa'daki dost ve müttefiklerimizin birtakım lobilerin etkisinde bu gerçeği görmezlikten geleceklerini sanmıyoruz" diyor.
   <br/>
   <br/>
   Türkiye Batı Avrupa'nın omurgası OECD, NATO, Avrupa Konseyi gibi uluslararası kuruluşlara üye. Yine Türkiye, AB için en baştan itibaren hevesli. Avrupa Birliği içinse iki önemli aşama var: Avrupa'lı olmak, siyasi rejimin demokrasi olması. Türkiye'nin ne kadar Avrupalı olduğu tartışılabilir ama demokrasi konusunda kırık notlar çok belirgin.
   <br/>
   <br/>
   Türkiye'deki enflasyon ortak pazar ülkeleri enflasyonunun 15 katından daha fazla; fert başına düşen gelir ise topluluk ortalamasının onda biri kadar. Doğu Avrupa ülkelerinin piyasa ekonomisine geçişleri için yaklaşık 1.3 trilyon dolarlık kaynağa ihtiyaç var. Bu kaynağın AB tarafından karşılanması durumunda Avrupa'da söz sahibi olmak isteyen bir Türkiye'nin işi daha da zorlaşacak.
   <br/>
   <br/>
   Küresel şartlar Türkiye lehine çevrilmeli
   <br/>
   <br/>
   Dünya, 21. yüzyıla hazırlanırken bütün ekonomik güçler, ulusları "küreselleşmeye" doğru itiyor. "Sanayiötesi "veya "bilgi çağı" diye nitelindirilen yeni dünya düzeninde ulusdevletler yerine çok uluslu şirketler daha etkili olmaya başladı. Özellikle finans kesiminde devleşen bankalar ve banker şirketleri dünyanın geleceğine hükmetmek istiyorlar. 2. Dünya Savaşı'ndan sonra  İngiltere'den tam 9 kat fazla büyüyen ABD şirketleri yabancı şirketlerle yarışmak yerine, onların yapamadıklarını yaparak kendine büyük avantajlar kazandırdı.
   <br/>
   <br/>
   Dünya GSMH'sı 30 trilyon dolar. Gayri sâfi milli hasılanın dörtte birini ABD tek başına karşılıyor. Türkiye'nin GSMH'sı kayıt dışı ekonomiyle birlikte 300 milyar dolar seviyesinde. Türkiye, dünyada dolaşan 350 milyar dolarlık sermayenin binde birini, 1.5 trilyon dolarlık finans hareketinin de ancak ikibinde birini alabiliyor. Bu durumda Türkiye'nin "küreselleşmeyi" şimdilik gelişme için kullandığı söylenemez.
   <br/>
   <br/>
   Türkiye'nin tüm dünyada satılan uluslararası bir "markası" hâlâ yok! Oysaki bugünün gelişmiş ülkeleri, başarılarını tüm dünyaya sattıkları ürünlere borçlular. Türkiye'de gerçek manada bir "marka" olmasa da; son yıllarda özellikle tekstil sektöründe "marka" bilincine varıldı. Çünkü dünyanın sayılı tekstil ülkelerinden biri olan Türkiye, kendi isminden ziyade, uluslararası markalara fason mal imal etmesiyle tanınıyordu. Çok değil 5 yıl sonra tüm dünya vitrinlerini süsleyen Türk tekstil ve konfeksiyon ürünlerinin etiketlerinde bugün olmayan bir ibare yazacak: Made in Turkey!
   <br/>
   <br/>
   Ülkelerin ulusal modelle kalkınamayacakları da çok açık. İlhan Kesici'nin deyimiyle Türkiye önümüzdeki dönem 4 önemli güce dikkat etmek zorunda: NATO, liberalizm, ABD ve demokrasi. Dünyanın en büyük askeri gücü konumundaki NATO ile Türkiye'nin uzun yıllara dayanan olumlu ilişkileri var; ağır aksak da olsa Türkiye, liberalizmi ve demokrasiyi öğrenmeye çalışıyor; ABD ise Türkiye'nin en büyük müttefiki. Sonuç: Türkiye kendi iç yapısal problemlerini çözdüğünde küresel şartlarla ilgili hiçbir problemi yok!
   <br/>
   <br/>
   Siyasi istikrar şart!
   <br/>
   <br/>
   Türkiye'nin kalkınmış bir ülke olabilmesi için herşeyden önce siyasi istikrara kavuşması gerekiyor. Türkiye 76 yıllık tarihinde sadece 18 yıl gelişti; çünkü bu 18 yılda da siyasi istikrar vardı!
   <br/>
   <br/>
   Demokrat Parti'nin  19501958 döneminde her yıl üst üst ortalama büyüme oranı yüzde 7.3 olarak gerçekleştirildi. Bu büyüme oranı dünyada sadece Uzak Asya ülkelerinde görüldü. Her yıl üst üste yüzde 7.3 kalkınma demek, bir Türkiye'ye bir buçuk Türkiye daha eklemek demek.
   <br/>
   <br/>
   Süleyman Demirel'in 196571 yılları arasındaki başbakanlığı sırasında her yıl üst üste ortalama  yüzde 7.2 oranına ulaşıldı.
   <br/>
   <br/>
   3. büyük kalkınma dönemi ise 198488 Turgut Özal dönemi. Bu dönemde ortalama yüzde 6.6 oranında büyüdü Türkiye. Bu üç dönemin en büyük özelliği siyasi istikrar. Başbakan Menderes'in arkasındaki oy oranı yüzde 54, Demirel'in yüzde 50 ve Turgut Özal'ın yüzde 45. Buradan çıkan sonuç açık: Ekonomiyi önceliğe alan ve yüzde 40'ın üzerinde oy alan bir hükümet yeni bir Türkiye doğurabiliyor!
   <br/>
   <br/>
   İşte geleceğin dünyası
   <br/>
   <br/>
   Yeni bir Avrupa için, Paris Yasası adını alan uluslararası yasa, 34 ülkenin katılımıyla 1991'de Paris'te imzalandı ve tek yönetim sistemi olarak demokrasi benimsendi. Gelişmiş ülkeler, bir ülkenin büyüklüğünü değerlendirirken, sadece ekonomisine ve askeri gücüne değil aynı zamanda ülkenin demokrasi anlayışına bakıyorlar. Ekonomik anlamda gelişecek bir Türkiye'nin, demokrasiyi uygulamaması halinde küresel köyde yine sözü geçmeyecek!
   <br/>
   <br/>
   Sovyet İmparatorluğu'nun çözülmesi, Varşova Paktı'nın dağılmasıyla dünyada askeri, siyasi ve önemli ekonomik güç olarak ABD yalnız kaldı ve tek kutuplu bir dünya oluştu. Ancak son yıllarda ABD, 21 sanayileşmiş ülke arasında kişisel tasarruf oranı en düşük ülke oluverdi. Head to Head isimli kitapta, 20. yüzyılın ikinci yarısında ABD başlatan, Avrupa ve Japonya ise takip edendi; 21. yüzyılda ise roller değişecek, ABD takip eden olacak diyor. Ancak, tek güç mü ya da birinci güç mü olacağı bilinmez ama ABD'nin yine bir dev olacağı kesin.
   <br/>
   <br/>
   21. yüzyılın en büyük ekonomik güçlerinden biri de Avrupa Birliği. Politik sorunları aşmış, nitelikli insan gücüne sahip Avrupa Birliği, ABD'nin ve Japonya'nın en büyük rakibi. Ancak bilgi toplumunda kullanacakları girdileri temin edebilmede oldukça sıkıntıları var. Milliyetçilik akımlarını AB'nin genel zihniyeti ile bütünleştirmeyi sağlayamıyorlar. Dünyaya yön vermede birincilik ihtimalleri biraz zayıf.
   <br/>
   <br/>
   GATT müzakereleriyle sınırlar kaldırılmaya çalışılırken, gizliden gizliye yapılan çalışmalar ve tarife dışı desteklerle ülkeler kendi sanayilerini koruyorlar. Kendilerini güvende hissedecekleri bloklar kuruyorlar. ABD'nin Kanada ile, AB ülkelerinin EFTA ülkeleri ile, Uzakdoğu'da Japonya benzeri güçlü bloklaşmalar oluşuyor.
   <br/>
   <br/>
   Türkiye'nin gücü: Nüfus ve jeopolitik konum
   <br/>
   <br/>
   Siyasi istikrarsızlığı, bilgi üretimindeki geriliği, yapısal problemleri ve doğal felaketlerine rağmen Türkiye'nin geleceğe umutla bakması için de bir çok sebep var. Küreselleşen dünyada büyük ülke olabilmek için iki özellik öne çıkıyor: Potansiyel güç ve kalkınmanın sürdürülebilirliği. Potansiyel olarak Türkiye Avrupa'nın en geniş topraklarına sahip birkaç ülkesinden biri, 2020 yılında ulaşacağı 83 milyonluk nüfusuyla da Avrupa'nın en kalabalık ülkesi olacak.
   <br/>
   <br/>
   Tüm OECD ülkelerinde nüfus artış oranı düşüyor. 1995'te 1.7 olan büyüme oranı 2020 yılında yüzde 0.8'e düşecek. Birçok sektörün işgücü piyasasında dengesizlikler görülecek. Türkiye'nin yaşam süresi 67 iken 2020'de 73'e çıkacak.
   <br/>
   <br/>
   Nüfusunun yüzde 72'si 35 yaşın altında, yüzde 40'ı da 18 yaşın altında dinamik bir ülke, yaşlı bir Avrupa'ya karşı çok avantajlı... Türkiye'nin 90 öncesinin yüzde 2 buçukluk nüfus artışları, yüzde 1'e gerilese de 2020'de Avrupa'nın en genç ve kalabalık ülkesi unvanını alması bekleniyor.
   <br/>
   <br/>
   23 milyonu bulan iş gücünün sadece yüzde 9'u okuryazar değil. Tarımdaki istihdam yüzde 44 seviyesinde; bu oldukça büyük bir rakam. Tarımdaki nüfusu, yüzde 30 seviyesine indirebilmek için 4.7 milyon kişiye yeni iş bulmak gerekiyor.
   <br/>
   <br/>
   Türkiye'nin diğer dünya ülkelerine göre en büyük avantajlarından biri stratejik konumu. Türkiye sadece bir Avrupa ülkesi değil, Avrasya'nın tam ortasında bir ülke. Geleceğin dünyasında yıldızı en çok parlayan bölgelerden olan Avrasya, Türkiye için büyük avantaj. Yeni enerji kaynaklarının Avrasya'dan çıkması bölgenin önemini şimdiden orataya çıkardı.
   <br/>
   <br/>
   Türkiye, yükselen pazarlar arasında
   <br/>
   <br/>
   Türkiye "yarının devleti" olarak da tanımlanan 'dünyanın yükselen 10 büyük pazarından biri. Türkiye satın alma gücüne göre GSMH'sı 400 milyar dolar. Yine Türkiye dünya hizmetler ihracatında en yüksek 10 ülkeden birisi. Hizmetler sektöründe Türkiye'nin gösterdiği performans dünya ortalamasının tam iki katı. Günde  yaklaşık 300 milyon dolarlık hisse ticareti yapan İstanbul Menkul Kıymetler Borsası, dünyanın yükselen en iyi dört borsasından biri. İMKB, Avrupa'daki birçok borsadan daha büyük.
   <br/>
   <br/>
   1995 ile 2020 yılları arasında Türkiye'nin mal ve hizmetler ihracının dünya toplam ihracatından hızlı artması bekleniyor. Türkiye'nin  insani gelişme endeksi, Birleşmiş Milletler İnsani Gelişme Endeksi'nde en fazla yükselme gösteren 10 ülkeden biri. Toplam ticareti dünya ticaretinden daha hızlı artıyor. 199096 arasında Türkiye'nin ticareti yüzde 11 oranında arttı.
   <br/>
   <br/>
   Küresel ekonominin en güçlü sektörlerinden biri de turizm... Tüketici harcamalarının yüzde 71'i bu sektöre gidiyor. 21. yüzyılın başında bu sektörün yüzde 6 daha büyüyeceği tahmin edilirken, küreselleşme, bu sektörün önünde hiçbir engel bırakmayacak. Dünyanın en büyük 15 turizm ülkesinden biri olan Türkiye için, gelecek fırsatlarla dolu.
   <br/>
   <br/>
   OECD söylüyor: Türkiye kalkınacak!
   <br/>
   <br/>
   Geçmişte NATO'ya stratejik katkılarıyla bilinen Türkiye, önümüzdeki dönem ekonomik canlılığıyla, girişimciliğiyle ve dış ticaretiyle öne çıkıyor. Türkiye'nin 2747 dolarlık kişi başına gelirine bakıp da çok fakir bir ülke olduğu düşünülmemeli. Çünkü Amerika'da 100 dolara Japonya'da 187 dolara alınan ürünler, Türkiye'de sadece 48 dolara alınabiliyor. Türkiye'nin satın alma gücü ise 5.691 dolar.
   <br/>
   <br/>
   OECD'nin Türkiye üzerine yaptığı yavaş büyüme senaryosuna göre, Türkiye'nin büyüme hızı satın alma gücüne göre gelecek dönemde 6.6 olarak belirlendi. OECD'nin bulduğu bu oran birçok ülkeden çok daha iyi. Hızlı büyüme senaryosuna göre ise Türkiye'nin 2020 yılındaki kişi başına geliri 31 bin dolara çıkacak ve Türkiye OECD ülkeleri arasında hatırı sayılır bir ülke olacak.
   <br/>
   <br/>
   OECD'nin son Türkiye raporunda Türkiye'deki yüksek faizlerin ve enflasyonun düşmesi araştırılıyor ve ortaya umut dolu bir tablo çıkıyor.
   <br/>
   <br/>
   Gelir ve fiyat politikalarıyla desteklenen tutarlı bir antienflasyonist politikanın izlenmesiyle 6 yılda iç talepte yüzde 21'lik bir artış sağlanıyor, yüzde 14'lük büyüme gerçekleşiyor. Türkiye'nin 25 yıllık büyüme hızının 4.5 olduğunu düşünürsek OECD'nin pembe Türkiye düşüncesinin gerçekçi olduğunu düşünebiliyoruz. OECD'deki yüzde 2'lik Türkiye payı, 20 yıl sonra yüzde 7'ye çıkacak; bugünün karamsar ortamında pembe tablolar çizmek zor olsa da, OECD uzmanları bizden daha iyimser...
   <br/>
   <br/>
   İşte karamsar tablo: Ya gelişemezsek?
   <br/>
   <br/>
   Türkiye istikrarlı bir siyasetle ortalama büyüme hızını yüzde 6 seviyesine çıkartabildiğinde en hızlı büyüyen ilk 5 ülke arasına girebilir. Bu uçuk bir tahmin değil, IMF, Dünya Bankası, OECD ve DPT'nin araştırma sonucu! Ancak, olaya bir de tersten bakalım; ülkeyi ileriye götürme amacı olmayan siyasiler ve umudu kaybeden bir toplum. Türkiye'nin gelişmeyi ön plana almadığı bir durumda işi çok zor; çünkü bilgi çok çabuk üretiliyor ve gelişme potasına giremeyen ülkeler, kendilerini toparlayamıyor.
   <br/>
   <br/>
   Gelişmiş ülkeler dünyada 23 trilyon dolar dolayındaki GSMH'nın 18 trilyon dolarına hakim. Az gelişmiş ve gelişmekte olan ülkeler dünya gelirinin ancak 5 trilyon dolarına hakim. Son yıllarda yoksulların aldığı pay da gittikçe düşüyor. Türkiye bu açıdan bakınca zengin bir ülke olmak zorunda. Çünkü şu an önüne sunulan pasta çok küçük.
   <br/>
   <br/>
   Türkiye resmi milli geliri olan 200 milyar dolarla dünya sıralamasında 22. sırada yer alırken, İspanya 600 milyar dolarla dünyanın 10. büyük ülkesi.  Gelecek 25 yılda bugünkü büyüme hızımızla devam edersek, İtalya'yı 125 yılda, İspanya'yı 76 yılda geçebiliyoruz. İtalya ve İspanya'yı geçmek için yüzyılı aşkın bir süre bekleyecek olan bir Türkiye'nin G7 ülkelerine yaklaşması bile sözkonusu olamaz.
   <br/>
   <br/>
   Gelir dağılımı sosyal patlamalara gebe
   <br/>
   <br/>
   Türkiye ekonomisinin en büyük problemi gelir dağılımındaki bozukluk. Gelir dağılımını düzelten bir Türkiye, birkaç misli büyüyebileceği gibi; gelir dağılımını bugünkü haline bırakan bir Türkiye de sosyal patlamalara gebe.
   <br/>
   <br/>
   Gelişmiş ülke kategorisine girmek için minimum 20 bin doları geçmek gerekiyor. Etyopya, Uganda, Ruanda, Nepal gibi ülkelerde bile Türkiye'den daha adaletli bir gelir dağılımı var. Türkiye gelir dağılımının bozukluğunda 92 ülke arasında 26. sırada. Türkiye'nin en zengin yüzde 20'lik kesimi, milli gelirin yüzde 54'ünü silip süpürüyor!
   <br/>
   <br/>
   Türkiye'de sektörel gelir dağılımı da çok bozuk. Tarım kesiminin milli gelir içindeki payı hergeçen gün azalıyor, 1973'te yüzde 43'lük pay bugün yüzde 20'ler seviyesinde. İller itibariyle kişi başına gelirde en zengin iki il olan Kocaeli, Yalova'nın deprem sonrasındaki durumu  pek bilinmiyor.
   <br/>
   <br/>
   Gelir dağılımı ve yoksulluk için ne gerekiyorsa Türkiye'de var: Adaletsiz vergi sistemi, yüksek faiz, tekelleşme, devlet teşvikleri, gelir dağılımındaki çarpıklık ve enflasyon.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=45CF34D090522572CDE12C6BA360459E?newsId=5527), [web.archive.org (arşiv bağlantısı)](http://web.archive.org/web/20130814122011/http://www.aksiyon.com.tr:80/aksiyon/newsDetail_getNewsById.action;jsessionid=45CF34D090522572CDE12C6BA360459E?newsId=5527)
