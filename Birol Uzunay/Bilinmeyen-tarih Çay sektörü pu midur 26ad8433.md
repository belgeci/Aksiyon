# Çay sektörü pu midur?

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050225162958im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225162958im_/http://www.aksiyon.com.tr/resim/375/44.jpg" vspace="5"/>
  </p>
 </font>
 <font class="content">
  Çay sektöründeki rekabet bugünlerde reklamlara yansımış durumda. Dünyanın en büyük çay üreticilerinden olan Türkiye, kendi ürettiği çayı kendisi içebiliyor. Pazar payının yarıdan fazlası bir kamu kuruluşunda olan çay sektörüne yatırım yapmak biraz cesaret istiyor; çünkü çay politize olmuş bir içecek!
 </font>
 <br/>
 <p>
  <font class="content">
   “Bizim hanum İnciluzdir” diye başlayan ve “pu midur” sorusuyla süren reklamlardan sonra, çay sektörü bir kez daha gündeme geldi. Sudan sonra en çok tüketilen içecek olan çay, Türkiye’de varlık içinde yokluk yaşıyor. 204 bin kişinin 767 bin dekarda üretimini yaptığı Türk çayı yüksek fiyatından dolayı sadece Türklere satılabiliyor. Çay üretiminde dünya 5'incisi, tüketiminde dünya 4'üncüsü olan Türkiye’de, çay sektörü kelimenin tam anlamıyla politize olmuş durumda.
   <br>
    <br>
     Özelleştirilmesinin üstünden 17 yıl geçmesine rağmen çay sektörünü bir devlet kurumu olan Çaykur yönlendiriyor. Piyasanın yüzde 65’ine sahip olan Çaykur, uyguladığı yanlış üretim ve satış yöntemleriyle, çayı markalaştırmak isteyen firmaların işini zorlaştırıyor.
     <br>
      <br>
       Bir yanda Çaykur’un politize olmuş çalışma yöntemi, diğer yanda yabancı markaların ve kaçak çayların yüksek miktarı yüzünden henüz filizlenme aşamasında olan Türk çay sektörü, çiçek açmaya vakit bulamadan ölebilir.
       <br/>
       <br/>
       En büyük problem Çaykur
       <br/>
       <br/>
       Çay üretim ve satışı 1984 yılında özelleştirilse de sektördeki kamu ağırlığı sürüyor. Karadenizli politikacılar için Çaykur’un varlığını sürdürmesi çok önemli. Çaykur’a yerleştirilen işçi sayısı ve Çaykur’un çaya biçtiği değer, Karadenizli politikacıların başarı grafiğini belirliyor.  Çaykur’un çay sektöründeki ağırlığı tam yüzde 65. Bu ağırlık, çay tüketicisine ve çaya yatırım yapan firmalara fazlasıyla zarar veriyor.
       <br/>
       <br/>
       Sektörün yüzde 65’ini elinde tutmasına rağmen Çaykur her yılı zararla kapatıyor ve bu zararları da Hazine'ye karşılatıyor. Mesut Yılmaz destekli Çaykur, 1 kg çayı 5 milyon liraya mal ederken, aynı çay özel sektörde tüm zorluklara rağmen 1 milyon 800 bin liraya mal ediliyor. Çay üretimi yapan 276 fabrika işçilerini mevsimlik çalıştırıyor ve yaz döneminde işçi alıyorlar. Çaykur işçileri ise bütün yıl çalışıyor; kış aylarında ne iş yaptıkları ise bilinmiyor.
       <br/>
       <br/>
       Çaykur geçtiğimiz yıl 94 bin ton çay üretmesine rağmen bu miktarın ancak 4 tonunu ihraç edebildi ve bu ihracattan da Türkiye zarar ediyor. Çaykur’dan çay alan yabancılar, 3 dolarlık çayı 50 cente elde edebiliyorlar.
       <br/>
       <br/>
       Çay sektörüne yatırım yapanların önündeki en büyük engel olan Çaykur, yaptığı hatalı üretim ve pazarlama taktikleri yüzünden Türkiye’nin yaklaşık bir yıllık çay ihtiyacını depolarda çürütüyor. Her yıl 30 bin ton çayı satamayan Çaykur, bugün itibariyle tam 104 bin ton çayı depolarında çürümeye terk etmiş durumda.
       <br/>
       <br/>
       Pazarın yüzde 65’lik kısmına hitap etmesine rağmen çay üretiminin yüzde 10’nuna sahip olan Lipton kadar kâr yapamayan Çaykur’un çay alımlarının maliyeti de bütün Türkiye’ye fatura ediliyor. Politik gerekçelerle çayı yüksek fiyattan alan Çaykur aynı çayı, zararına satmak zorunda kalıyor. Çay alımlarında Çaykur’u takip etmek zorunda kalan özel sektör, yüksek fiyata mal ettikleri çaydan sonra markalaşmaya gidemiyor ve stokları eritmeyi başarı sayıyor; çünkü özel sektörün zararlarını karşılayan bir Hazine yok!
       <br/>
       <br/>
       Çayı kendimiz üretiyor, kendimiz içiyoruz
       <br/>
       <br/>
       Türkiye çay üretip çay içmeyi sevse de, bu çayı yabancı ülkelere satmayı başaramıyor. Çay ihracatımız yok denecek kadar az. Oysaki, Türk çayının üretiminde kimyasal ilaç ve katkı maddesinin kullanılmaması ihracat açısından önemli bir avantaj... Türkiye’nin 2001 çay ihracatı sadece 400 bin dolar seviyesinde... Yıllık 350 milyon dolarlık cirosu olan bir sektör için bu rakam oldukça küçük.
       <br/>
       <br/>
       Çay ihracatının önündeki en büyük engel, Çaykur’un belirlediği yüksek fiyatlar... Türkiye’de çay maliyetleri dünya standartlarının çok üstünde.
       <br/>
       <br/>
       Çaysiad Başkanı Ayhan Ruşen ihracatı artırma yollarından birinin de çay ithalatının önündeki engellerin kaldırılarak yabancı çay ile Türk çaylarının harmanlaması olduğunu söylüyor. Ayhan Ruşen’e göre, poşet çayda yeteri kadar verim alınamayan Türk çayları, harmanlama yöntemiyle poşete girmeli ve ihracatın önündeki önemli bir engel kaldırılmalı. Ayhan Ruşen’in tekliflerini rakamlar da doğruluyor. Batı Avrupa ülkelerinde içilen çayın yüzde 85’i süzme çay. Beslenme alışkanlıklarının değişmesiyle önümüzdeki yıllarda Avrupa’da süzme çay kullanım oranı yüzde 95’e çıkacak. Ve Türkiye’deki süzme çay oranı ise sadece yüzde 5 seviyesinde. Dünya pazarlarından pay almak isteyen Türk çay şirketleri yabancı çaylarla yapacakları harmanlarla, ürettikleri süzme çay miktarını artırmak zorunda
       <br/>
       <br/>
       Çay sektöründe ihracatı engelleyen faktörlerden biri de yanlış ithalat politikaları. Yüzde 145’lere varan ithalat oranları üreticiyi korumak yerine büyük tahribatlar veriyor. İthal çaya konulan yüksek vergiler yüzünden yerli çay firmaları harmanlama yapamıyor. Ayrıca yüksek ithalat vergileri kaçak çay girişini de mecbur bırakıyor. Kaçak olarak girmelerine rağmen Seylan, Assam ve Kenya çayları Türkiye’nin hemen her yerinde satılıyor. Özellikle İran ve Suriye gibi ülkelerden giren kaçak çaylardan vergi alınamadığı gibi yerli çay fiyatlarında da sapma yaşanıyor.
       <br/>
       <br/>
       Lipton: Dokunulamayan yabancı
       <br/>
       <br/>
       Türkiye’de 276 çay fabrikası ve yüzlerce çay markası var. Üretimin yarıdan fazlasının kamuya ait olduğu bir sektörde marka sayısının fazla olması ve pazarın paylaşım oranı oldukça ilginç... Üreticilerden alınan yaş çay karşılığında para verilmiyor. Üretici ürününün karşılığını yine kuru çay olarak alıyor.
       <br/>
       <br/>
       Üreticilerde biriken kuru çaylar fason markalarla piyasaya sunuluyor ve sektörde ilk bakışta yüzlerce marka görünüyor. Fason markalar, çayı cazip fiyatlarla piyasaya sürüyorlar ve kalite standartlarını tutturamadıkları için tüketicilerin çay tercihini başka içeceklere yönlendiriyorlar. Türkiye çay sektöründe Çaykur’dan sonra en büyük marka Lipton. Çay üretiminin ancak yüzde 10’unu gerçekleştiren Lipton pazarlama stratejileriyle kârlılığı ve pazar payı dokunulamayan tek marka. Lipton, Çaykur’un bıraktığı yüzde 35’lik pazar payının -üretiminin düşüklüğüne rağmen- yarısını ele geçirmiş durumda.
       <br/>
       <br/>
       200’ün üzerindeki çay markası Çaykur’un ve Lipton’un bıraktığı yüzde 17’lik pazar payı için uğraşıyor. Reklamlarıyla herkesin dikkatini çeken Doğuş Çay’ın bile pazar payı yüzde 6 seviyesinde. Lipton usta üretim ve pazarlama tekniğiyle yoğun rekabetten hiçbir şekilde etkilenmiyor; çünkü yerli firmalar fiyat ve satış noktalarındaki rekabetlerini birbirlerine göre ayarlıyorlar. Lipton yerli firmaların sattıkları aynı kalite çayı bu avantajı sayesinde iki katına satabiliyor.
       <br/>
       <br/>
       Laz inadı ticarete girerse
       <br/>
       <br/>
       Çaykur ve Lipton’un müsaade ettiği yüzde 17’lik pazar payı için başta Doğuş, Of, Selen, Prenses, Oba, Doğa ve Güzel gibi markalar uğraşıyor. Özellikle kahvehanelere ve seyyar satıcılara satılan fason markalı çayların oranı yüzde 5 seviyesinde.
       <br/>
       <br/>
       Bu günlerde reklamları oldukça fazla yayınlanan Doğuş Çay’ın Pazarlama Müdiresi Nilay Öz, en büyük Türk çay markası olmayı hedeflediklerini belirtiyor ve ekliyor; “Bugünkü yapıyla Lipton’u yakalamamız çok zor. Bizim hedefimiz daha çok yerli firmalar. Lipton girdiği ülkelere kolay adapte oluyor ve birim kârlılığı çok yüksek. Bize kadar ulaşan rekabette yerli firmalar kıran kırana mücadele içindeler. Çay sektörünün en büyük problemi denetimin olmaması. Bizim gibi markalaşmak isteyen firmalara haksız rekabet yapılıyor”.
       <br/>
       <br/>
       Prenses Çay Pazarlama ve Satış Müdiresi Emine Ömeroğlu ise çay sektöründeki en büyük problemin inatlaşma olduğunu söylüyor. Emine Ömeroğlu, tekelleşme, yanlış ithalat politikaları gibi konular dururken yerli firmaların yaptığı rekabet hakkında “Çay firmalarının sahipleri genellikle hemşehriler... Bu hemşehriler dayanışma yerine rekabete yöneldiler. Özellikle merdiven altı denilen üreticilerin yaptıkları çaylar, kalitesiz ve çok ucuz. Bu duruma birilerinin dur demesi gerekiyor” diyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12149), [web.archive.org (arşiv bağlantısı)](http://web.archive.org/web/20050225162958/http://www.aksiyon.com.tr:80/detay.php?id=12149)
