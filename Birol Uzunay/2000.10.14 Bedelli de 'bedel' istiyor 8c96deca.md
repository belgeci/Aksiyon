# Bedelli de ‘bedel’ istiyor

*Birol Uzunay 2000.10.14*

<div>
 <p class="spot">
  <img border="0" height="268" src="/web/20020329150151im_/http://www.aksiyon.com.tr/2000/306/resimler/EMINCOLASAN.jpg"/>
  Kendisi hakkında yazılan hiçbir yazıyı "affetmeyen" Emin Çölaşan'ın başı bu sefer de bedelli askerlerle dertte. Onlarca bedelli asker, kendilerine hakaret edildiği gerekçesiyle Emin Çölaşan'dan "bedel" istiyorlar.
 </p>
 <p class="metin">
  Telefondaki ağlamaklı ses, hem kendine hem de askeriyeye hakaret edildiğini ve bunun mutlaka bir cezası olması gerektiğini belirtirken suçlu olarak ilginç bir isim telaffuz etti: Emin Çölaşan. Askeriyeye hakaret eden kişinin Emin Çölaşan olup olmadığını teyid ettikten sonra sormadan edemedik: Silahlı kuvvetlerin en büyük savunucusu ve silahlı kuvvetlerle ilgili küçük bir yorumdan sonra bile herkesi vatan hainliğiyle suçlayan birisi nasıl olur da 'asker aleyhine' yazı yazar? Başka bir deyişle, Emin Çölaşan başkalarına reva gördüğü "vatan hainliği" sıfatına nasıl oldu da layık görüldü!?.. Evet, Emin Çölaşan'ı şu ya da bu gerekçelerle sevmeyebiliriz, onu jakoben, otoriter sistem savunucusu, antidemokrat olmakla çok rahat suçlayabilirsiniz ama askere hakaret iddiası doğrusu Emin Çölaşan'a hiç oturmuyor.
 </p>
 <p class="metin">
  Emin Çölaşan'ı bize şikayet eden Hayrettin Genç'le buluşuyoruz ve suçlamalarının sebebini Emin Çölaşan'ın 8 Ağustos tarihinde, bedelli askerlerle ilgili yazısı olduğunu öğreniyoruz. Hayrettin Genç'e "olur böyle vakalar" desek de kısa bir süre sonra Emin Çölaşan'a aynı yazıdan dolayı onlarca dava açıldığını öğrenince işin ciddiye bindiğini farkediyoruz. En sıkı duygularla askerleri seven Emin Çölaşan'ın bedelli askerlere olan hazımsızlığını biz de merak ettik!..
 </p>
 <p class="metin">
  Bedelli, "askere gitmeye korkan yüreksiz" midir?
 </p>
 <p class="metin">
  8 Ağustos'ta 'Bedelli Askerlik' başlıklı bir yazı yazan Emin Çölaşan daha yazısının başında "Bedelli askerlik, Türkiye'de askerlik işini maalesef yozlaştırdı. Bazı kimseler, özellikle Türkiye'nin kaymak tabakası bir miktar para ödeyerek 28 gün askerlik yaptılar ve bu işi bitirdiler. ... Asker kaçakları, askere gitmeye korkan yüreksizler, askerden yırtmaya çalışan üçkağıtçılar, birkaç milyar lira bastırıp askerlik görevlerini 28 günde bitirmiş oldular" diyerek, bedelli askerliğe olan bakış açısını gösteriyor.
 </p>
 <p class="metin">
  Emin Çölaşan'ın 'askerlik işini yozlaştırdı' dediği bedellilerden Hayrettin Genç, 1996'dan beri Kazakistan'da yaşıyor ve yurtdışında 3 yıldan daha fazla yaşayanlar için çıkartılan bedelli uygulamasından yararlanabiliyordu. Hayrettin Genç 1999'da çıkartılan bedelli yasasına göre askerlik yapmasını "Ben 10 bin mark vererek bedelli askerlik yapma hakkına sahip birisiydim. Ancak benim devletim depremzedelere yardım için böyle bir uygulama başlattıysa ben de buna destek vermek istedim. Depremzedelere 5 bin mark fazla para vermek için bedelli askerlik yaptım ve buna kimseye laf attırmam" diyerek açıklıyor.
 </p>
 <p class="metin">
  Hayrettin Genç, herhangi bir yazı için niçin mahkemelerde uğraştığını da yine milliyetçi bir üslupla açıklıyor "Başbakan, Meclis ve Genelkurmay'ın aldığı bir karara, halk da teveccüh etmiştir. Bu durumda birisinin kalkıp vatanseverlik duygularını öne koyarak bedelli askerlere laf atması beni kızdırıyor. Devlete, Meclise ve halka saygısızlıktır bedelli askerlere laf atmak. Ben 15 bin mark verdim ve depremzedelere bir nebze olsun yardımda bulundum; Emin Bey depremzeler için ne yapmış?" Yazılan yazıya herşeyden önce devletin karşı çıkması gerektiğini söyleyen Genç, "Biz bedelli askerlik yaparken en büyük komutanımız Hüseyin Kıvrıkoğlu'ydu. Bize ilk sahip çıkan kişinin de Kıvrıkoğlu olmasını beklerdim" diyor.
 </p>
 <p class="metin">
  Hayrettin Genç, Emin Çölaşan'a 4.5 milyar liralık manevi tazminat davası açmış ve kazanmayı umduğu parayıda depremzedelere vereceğini söylüyor.
 </p>
 <p class="metin">
  Tertipler kızdı!!.
 </p>
 <p class="metin">
  Hayrettin Genç'in duygularıyla hareket eden Mehmet Cengiz Ölçal, "Bedelli Asker"in haklarını aramak için mahkemeye koştu. 2 bedelli askerin vekilliğini alan Avukat Metin Büyüksökmen kişilik haklarına ima yoluyla saldırmadan açtığı davaları kazanacağından çok emin. Hangi özelliğinden dolayı kendisine dava vekilliklerinin verildiğini sorduğumuzda" Emin Çölaşan'a açılan davalardan 2'si bana geldi. Çevremdeki bir çok avukat arkadışım aynı yazıdan dolayı kendilerine vekalet verildiğini söylüyorlar. Sadece İstanbul'da değil, bir çok kentte bu yazıya tepki var. Hürriyet gibi okunan bir gazetede 70 bin kişiyi ilgilendiren bir yazı çıkarsa benim birkaç tane dava almam çok değil. Aynı yazıdan dolayı kaç dava açıldığını ancak Çölaşan'ın kendisi bilir." cevabını aldık.
 </p>
 <p class="metin">
  Metin Büyüksökmen müvekkillerinin kazanacakları parayı, ya depremzedelere vereceklerini ya da asker arkadaşlarıyla beraber çılgınca harcayacaklarını söylüyor.
 </p>
 <p class="metin">
  Avukat Ramiz Gök askerliğini bedelli olarak yapanlardan... Emin Çölaşan'ın "Bedelli askerlik" yazısını Samsun'da askerlik yaparken okuyan Ramiz Gök, "tertipleriyle birlikte" tazminat davası açmaya daha askerdeyken karar vermişler. Avukat Ramiz Gök, 12 'tertibinin' vekaletini almış durumda. Avukat Ramiz Gök'le birlikte askerlik yapan avukatlardan İbrahim Hakkı Küçük, İzmir'de; Mehmet Güven de Bilecik'te asker arkadaşlarının davalarını alıp Çölaşan'a dava açmaya hazırlanıyorlar.
 </p>
 <p class="metin">
  Emin Çölaşan'a dava açan bedelli askerlerin en belirgin özelliği avukat olmaları.. Murat Eken, Damyol Kılıçalp gibi avukatlar da kendi adlarına ve müvekkilleri adına Emin Çölaşan'a dava açtılar.
 </p>
 <p class="metin">
  Kendisi aleyhine en küçük bir yazıyı bile dava eden gazeteci Emin Çölaşan'a, kendisi aleyhine açılan davaları sorduk. Çölaşan yazdığı yazının arkasında olduğunu ve bedelli askerlik uygulamasına karşı çıktığını açıkça belirterek" 28 günde askerlik olmaz. Vatandaş parayla hizmetleri satın alamaz. 18 ay askerlik yapanların günahı nedir?" diyor.
 </p>
 <p class="metin">
  Emin Çölaşan, "siz nerede askerlik yaptınız" sorumuzu ise büyük bir gururla cevaplayarak "1966—68 yılları arasında tam 24 ay asteğmen olarak askerlik yaptım; bu bilinsin" dedi.
 </p>
 <p class="metin">
  Sadece bizim tesbit edebildiğimiz onlarca "bedelli davası" hakkında ise "Bu tür davalardan hukuken pek sonuç çıkmaz. Bana ulaşan bir dava yok" diyor.
 </p>
 <p class="arabaslik">
  Kızdırtan satırlar
 </p>
 <p class="metin">
  Emin Çölaşan'ın 8 Ağustos 2000 tarihinde Hürriyet Gazetesi'nde yazdığı "Bedelli askerlik" başlıklı yazının kızdıran bölümlerinden işte birkaçı...
 </p>
 <p class="metin">
  "Bedelli askerlik, Türkiye'de askerlik işini maalesef yozlaştırdı. Bazı kimseler, özellikle Türkiye'nin kaymak tabakası bir miktar para ödeyerek 28 gün askerlik yaptılar ve bu işi bitirdiler."
 </p>
 <p class="metin">
  "Asker kaçakları, askere gitmeye korkan yüreksizler, askerden yırtmaya çalışan üçkağıtçılar, birkaç milyar lira bastırıp askerlik görevlerini 28 günde bitirmiş oldular."
 </p>
 <p class="metin">
  "... Bunların arasında nice ünlü şarkıcı, türkücü ve sanatçı takımı da vardı. Medyamızda bu 'aslan askerlerin' 28 gün süren serüvenini okuduk, aslanlar gibi çektirdikleri üniformalı fotoğrafları gördük ve Anadolu çocuğu 18 ay vatan görevi yaparken, 28 günlük kaymak tabakamızla gurur duymuş olduk!"
 </p>
 <p class="arabaslik">
  Bedel isteyenler
 </p>
 <p class="metin">
  Birkaç günlük kişisel araştırmamızla bulduğumuz "bedelli davaları"nın dokümü aşağıda; ancak gerçek rakamı sadece Emin Çölaşan ve avukatı biliyor.
 </p>
 <p class="metin">
  *Hayrettin Genç: 4 milyar
 </p>
 <p class="metin">
  *Cengiz Ölçal: 4 milyar
 </p>
 <p class="metin">
  *Murat Eken: 3 milyar
 </p>
 <p class="metin">
  *Damyal Kılıçalp ve 4 müvekkili: 2'şer milyar
 </p>
 <p class="metin">
  *Mehmet Güven ve 8 müvekkili: ortalama 2'şer milyar
 </p>
 <p class="metin">
  *İbrahim Hakkı Küçük ve 10 müvekkili: ortalama 2'şer milyar
 </p>
 <p class="metin">
  *Ramiz Gök ve 12 müvekkili: 390'ar milyon.
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/306/haberler/4.htm), [web.archive.org (arşiv bağlantısı)](http://web.archive.org/web/20020329150151/http://www.aksiyon.com.tr:80/2000/306/haberler/4.htm)
