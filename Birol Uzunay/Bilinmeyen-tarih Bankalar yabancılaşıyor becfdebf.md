# Bankalar yabancılaşıyor

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050226214257im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214257im_/http://www.aksiyon.com.tr/resim/350/13.jpg" vspace="5"/>
  </p>
 </font>
 <font class="content">
  Bankacılık sistemi, iki kriz darbesinden sonra yepyeni limanlara yelken açıyor. Yeni limanlarda yeni aktörlerle tanışacak olan Türk bankalarında eski havalarından eser yok.
 </font>
 <br/>
 <p>
  <font class="content">
   Geriye, yurtdışına kaçırılan paralar, vergilerle sübvanse edilen “bataklar” kaldı. 5–10 milyar dolar arasında fiyat biçilen bankalar şimdi 1 milyar doların altında ancak alıcı bulabiliyor.
   <br>
    <br>
     Çok değil, daha 5 yıl öncesine kadar banka satın almak en prestijli yatırımdı. Özelleştirilen devlet bankalarına asılan tabelalarla yarışıyordu büyük gruplar. Banka sayısı 80’e çıkıyor, banka sahipleri devlete para satarak mutlu oluyorlardı. Tatlı günler çok uzun sürmedi ve bankaların nasıl bir batağa saplandıkları Kasım ve Şubat krizleri ile ortaya çıktı.
     <br>
      <br>
       Bankaları satarak ekonominin rahatlayacağını düşünen zihniyet, son dönemde sattığı bankalara da el koymaya başladı ve bugün devletin, 18 tane nur topu gibi yeni bankası var.
       <br/>
       <br/>
       Holdinglerin banka sevdasının acı sonla bitmesiyle yeni dönemin aktörleri de belli olmaya başladı. Yabancı bankalar, asker ve Tekfen Grubu bankacılık sistemine iddialı girdiler. Yeni dönemde de bankalar asli görevlerini yapıp, sanayiyi kredilendirmeyecek ancak holding bankaların açılışlarında görülen sahte mutluluklar, yarışlar yok bu dönemde. Yeni dönemin batakları olur mu sorusunun cevabı içinse biraz erken.
       <br/>
       <br/>
       Yabancı banka kriz sever
       <br/>
       <br/>
       Kasım ve Şubat krizlerinin doğurduğu fırsatları en iyi değerlendiren kuruluşlar yabancı bankalar oldu. Kriz sonrasında fay hatları çatlayan sistemde, elinde yüklü miktarda dövizi bulunan yabancı bankalar, küçük manipülasyonlarla hatırı sayılır paralar kazandılar. İşte ispatı: Yılın ilk üç ayında yabancı bankalar net kârlılıklarını yüzde 245 artırarak 43,1 trilyon liradan 149 trilyona çıkarttılar. Yabancı bankalar sadece yaptıkları kârlarla değil, piyasaları yönlendirmeleriyle de dikkati çekiyor.
       <br/>
       <br/>
       Piyasalar onlarca yeni yabancı bankayla da tanışırken HSBC ve Citibank piyasanın en etkin iki bankası oldu. Uluslararası faaliyetlerinde yüzde 26’lık kâr oranına ulaşmayı Türkiye’deki krizin nimetleriyle açıklayan HSBC, Demirbank’ı satın alarak yeni dönemin en iddialı ismi oldu. Demirbank’la birlikte 2.3 milyar dolarlık büyüklüğe ulaşan HSBC’nin asıl atakları bu yıl başlıyor.
       <br/>
       <br/>
       Türkiye’de yaptığı kârlarla en iyi takas bankası seçilen Citibank ise Türkiye Ekonomi Bankası’yla flörtünü sürdürüyor ve birkaç ay içinde daha çok şubeyle hizmet vermek istiyor. Hedeflediği kâr oranını tam 10 kat geçen Citibank, kritik günlerde kendisine yönelen tasarrufları kabul etmekte zorlanıyor!..
       <br/>
       <br/>
       Türk bankalar umudu yabancılarda arıyor
       <br/>
       <br/>
       The Chase Manhattan Bank, Türkiye’de tek şubesi olmasına rağmen iyi kâr yapmasını bilen yabancılardan.. Yine ABN Amro Bank, BMP Ak Dresher ve raporlarıyla Türkiye ekonomisini sürekli kötüleyen Deutsche Bank piyasaların gözdeleri arasında.
       <br/>
       <br/>
       Bankacılık sisteminin ve krizlerin etkisiyle hızla küçülen Türk bankaları da kurtuluşu yabancılarla ortaklık yapmakta buluyorlar. Finasbank, Avrupa’nın en büyük ikinci bankası olan BNP Paribas'la, ortaklık kurdu, aynı banka daha önce Osmanlı Bankası’nın sahibiydi. Geçmiş dönemin büyük bankalarından Garanti Bankası, İtalyan İntesa ile ortaklık görüşmelerini sonuca bağlamak üzere..
       <br/>
       <br/>
       Sabancı Grubu’nun en büyük kuruluşu Akbank ise Deutschebank ile ortaklık görüşmelerini sürdürürken, BNP Vakıfbank’ı almak istiyor. Fransız Socite Generade İktisat Bankası’yla yaptığı görüşmelerin sonuçsuz kalmasından sonra gözünü diğer küçük bankalara çevirirken, Uni Credito ise Şekerbank’ı almak için uğraşıyor.
       <br/>
       <br/>
       Bankekspres’i alarak dikkatleri çeken Tekfen Bank’ın ise yabancı ortakla çalışacağı biliniyor.
       <br/>
       <br/>
       Yabancılar siyasi
       <br/>
       <br/>
       istekleri de getiriyor
       <br/>
       <br/>
       Kriz sonralarında yabancı bankaların istilası bilinen bir sonuç. Kriz sonrasında yabancı bankalar Arjantin’de yüzde 40, Şili’de yüzde 50 oranında sisteme yerleştiler. Türkiye’de yabancıların bankacılık sistemi içerisindeki yeri şimdilik yüzde 6 seviyesinde; birkaç yıl içerisinde yüzde 20’lere gelmesi bekleniyor.
       <br/>
       <br/>
       Raporlarıyla ve paralarıyla yabancı bankalar piyasayı çok kolay biçimde etkiliyor ve bu etkilenme çok daha fazla olacak; çünkü yabancı oranı ve gücü artıyor. Bu durumda banka sahibi olmanın gücü holdinglerden yabancı sermayenin eline geçiyor. Özellikle devlete borç verme dönemlerinde yabancı bankalara hükmeden ülkelerin siyasi istekleri artacak gibi.
       <br/>
       <br/>
       Bankacı Ünsal Sözbir, yabancı bankalardan çok da korkulmaması gerektiğini belirterek “Oyunun kuralı bu. Kriz sonrasında finans dünyasına yabancılar akın eder ve sistemi ele geçirirler. Gelmeleri, gelmemelerinden iyidir. Onlar bizim pazar payımızdan, biz onların parasından yararlanacağız” diyor.
       <br/>
       <br/>
       Yabancıların zararı kadar yararlarının da abartılmaması gerektiğini söyleyen Ünsal Sözbir, yabancı bankaların daha çok bireysel bankacılığa yöneleceğinden dolayı reel sektör için para getirmeyeceklerini belirtiyor.
       <br/>
       <br/>
       Yabancı bankaların bireysel bankacılığa yönelmesiyle kredi problemleri artacak olan reel kesim faaliyetleri duran batık bankalardan sonra kendilerine yeni banka bulmakta zorlanıyor, kriz ortamında güvenilirliğini ispat edemiyor. Bankacı Ünsal Sözbir reel kesimin bankalarla ilgili problemlerinin asıl şimdi başladığını belirterek “Devletin elinde 18 banka var ve bu bankaların onbinlerce sadık müşterisi şimdi sahipsiz. Yeni banka arayan bir yatırımcı, önce güvenilirliğini ispat etmek zorunda. Bu ortamda çok zor olan bu durum aşılsa bile sanayi sektörüne kredi veren banka çok az. Asıl feryatlar başlıyor” diyor.
       <br/>
       <br/>
       Oyakbank avantajlı imzalar attı
       <br/>
       <br/>
       Özel sektörün batırdığı bankalardan sonra bankacılık sektöründe askerler atağa kalktı. Yakın zamana kadar sıradan bir banka olan Oyakbank geçtiğimiz günlerde aldığı Sümerbank ile sektörde iddialı konuma geçti. Egebank, Yurtbank, Yaşarbank, Bank Kapital ve Ulusalbank’ı bünyesine katan Sümerbank’ı satın alan Oyakbank, oldukça da avantajlı şartnamelere imza attı. Sümerbank’ı satın alırken döviz risklerini sıfırlayan Oyakbank, rekabet için oldukça avantajlı.
       <br/>
       <br/>
       Oyak, Türkiye’nin en büyük özel şirketi olan Oyak Renault’tan sonra Oyakbank ile de liderliğe oynayacak. Genel Müdür Coşkun Ulusoy “Bankacılık alanında, bu attığımız adımı başka adımlar da takip edecek. İlk etapta Sümerbank’ı, Oyakbank ile birleştireceğiz, onu orada bırakmayacağız” sözleriyle hedeflerinin yüksek olduğunu açıkça belirtiyor.
       <br/>
       <br/>
       Yeni aktörlerin işi zor
       <br/>
       <br/>
       Yakın geçmişe kadar Türkiye’deki banka sayısı 81, mevduat toplamı da 100 milyar dolar seviyesindeydi. Bugünse 18 banka “batak konumunda”, kamu bankalarının küçültülme çalışmaları sürüyor. Bu durumda akla ilk gelen bankacılık sektörünün yeni aktörlerinin avantajları... Rekabet edecek banka sayısının azalması ilk bakışta avantaj gibi gözükse de beraberinde birtakım olumsuzlukları getiriyor. Türkiye’de tasarruf eğiliminin düşmesiyle bankalar yüksek faiz de verseler eskisi gibi para toplayamıyorlar. Yine yurtdışına kaçan tasarrufların yeniden Türkiye’deki bankalara yatırılması uzun soluklu bir uğraş. Yeni dönemde de devlete borç vererek ayakta kalmaya çalışacak olan bankalar, bireysel bankacılığa yönelerek çıkış arıyorlar.
       <br/>
       <br/>
       Bankacılığın asıl kaymağını batık bankalara borcu olanlar yiyor. Batık bankalar devletin el koymasıyla daha da hantallaşıyor ve alacaklarını takipte zorlanıyor. Batık bankalardan bugüne kadar yarım katrilyon lira elde edilirken 20 katrilyon liralık masraf yapıldı.
       <br/>
       <br/>
       Holding bankacılığında görülen, risklerin gizlenmesi, mevduat güvencesinin ardına saklanılması ve fahiş kârların peşine düşülmesi gibi olumsuzluklar bu dönemde çok görülmeyecek gibi. Bu dönemin şimdiden görülen aksaklığı ise tekelleşme.. Bankacılığın yeni aktörleri devlet, yabancılar ve Oyak. Herbiri bankacılığın dışında da bir dev. Ve bu devlerle rekabet etmek çok zor.
       <br/>
       <br/>
       biroluzunay@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12936), [web.archive.org (arşiv bağlantısı)](http://web.archive.org/web/20050226214257/http://www.aksiyon.com.tr:80/detay.php?id=12936)
