# "Patron şirketler'e dayanamadım"

*Birol Uzunay 1999.05.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uluslararası rekabet açısından  Türkiye'nin sanayide layık olduğu yerde olmadığı biliniyor;
  </font>
 </div>
 <div id="newsText">
  <font class="detail-text">
   bilinen bir başka gerçek de kamu kuruluşlarının rantabl yönetilmemesinin bu olumsuz tabloda önemli bir paya sahip olması. Sanayi işletmelerinde ağırlıklı olarak bulunan devlet, yapısal çözümlemeleri yapamadığı için buraların 'Ali Babanın Çiftliği' gibi kullanılmasını engelleyemiyor.
   <br/>
   <br/>
   39 yıl önce kurulan ve Türkiye'nin en büyük sanayi kuruluşlarından birisi olan Ereğli Demir Çelik (Erdemir) ise bilinen gerçeklere taban tabana zıt bir gelişme seyri içinde. Türkiye'de sanayiin olduğu kadar borsanın ve özelleştirmenin de gözbebeği olan Erdemir, iyi yönetilmesi halinde bir kamu kuruluşunun da kâr yapabileceğini açıkça gösteriyor.
   <br/>
   <br/>
   Türkiye'nin en büyük yassı çelik üreticisi Erdemir, bir çok sanayi sektörüne hammadde sağlarken, borsadaki yüzde 49'luk halka açıklık oranıyla yüzde 1520'den fazlasını halka açmayan diğer şirketlere de örnek oluyor.
   <br/>
   <br/>
   Renkli geçmişi ve ilginç çıkışlarıyla iş hayatının tanınan isimlerinden olan Tanju Argun'un Erdemir'in başına geçtikten sonra gerçekleştirdiği projeler ve sarfettiği sözler bu açıdan önem kazanıyor.
   <br/>
   <br/>
   İsmi 'toplam kalite' kavramıyla bütünleşmiş olan Tanju Argun, 25 yıl çalıştığı Netaş ve Vestel'den sonra Mesut Yılmaz'ın ısrarıyla Erdemir'e genel müdür oldu. Erdemir'i 2005 yılında Avrupa'nın en büyük demir çelik kuruluşları arasına sokmayı hedefleyen Tanju Argun, hedefini gerçekleştirmeden de görevini bırakmayacağını söylüyor.
   <br/>
   <br/>
    Geçtiğimiz yıl yaşanan krizden sonra bilançolar Erdemir'in zarar ettiğini gösteriyor; siz ise ısrarla zarar etmediğinizi söylüyorsunuz?
   <br/>
   <br/>
   Evet, Erdemir'in yaptığı zarar bu yıl çok yazıldı, çizildi. Ancak geçen yılki 32 trilyon liralık zararı kabul etmiyorum ben. Bizde gösterilen zararlar, daha önce de anlatığım gibi, uzun vadeli borçların oluşturduğu kur farkının gider kısmında gösterilmesiyle oluşan bir zarar. Reel olarak zarar ettiğimizi kabul etmiyorum. Haziran ayından itibaren aylık bazda kâr yapmaya başlıyoruz. Eylül ayından itibaren de yıllık bazda kâra geçiyoruz.
   <br/>
   <br/>
   Hazine garantisi olmadan Japon Eximbank'tan kredi aldık. Bu Türkiye'de bir ilktir.. Ve zarar ettiği söylenen bir kuruluş Hazine garantisi olmadan kredi alıyor. Bu çarpıklığın yorumunu kamuoyuna bırakıyorum.
   <br/>
   <br/>
    Krizden hiç mi etkilenmediniz?
   <br/>
   <br/>
   Dünya ekonomik dengelerinde ve demir çelik sektöründeki kriz üst üste geldi. Büyük bunalım yaşandı. Ancak krizi avantaja çevirmek profesyonel yöneticinin işidir. Düşük hammadde fiyatlarından yararlanarak 55 milyon dolar, emekliliği gelen personeli emekliye ayırarak 15 milyon dolar, yeni limanın oluşturduğu nakliye hizmetlerinden ve dünya çelik fiyatlarının artmasıyla oluşturduğumuz stoklar sayesinde krizden 150 milyon dolar civarında kâr yapmayı başardık. Krizler fırsat zamanı olsalar da, neticede sektörü ve işletmeleri etkiliyorlar. Ukrayna'dan ve Rusya'dan gelen hurda çelik, konulan yüzde 22'lik gümrük kotasına rağmen sektördeki fiyatları düşürdü, bu durum elbette ki bizim fiyatlarımızı da etkiledi. Kriz döneminde Türkiye'ye yayılan hurda çelikle de uğraşmak zorunda kaldık. Ama yine de büyük kayıplar verdiğimizi söyleyemem.
   <br/>
   <br/>
    Türkiye'nin yeni Erdemir'lere ihtiyacı var mı?
   <br/>
   <br/>
   Yeni Erdemir'e ihtiyaçtan ziyade daha çok demir çelik üretimine ihtiyaç duyuyoruz. Sanayi için çok daha fazla demir çelik üretilmesi gerekiyor. Erdemir Türkiye'nin en büyük sanayi kuruluşu, bu kuruluşun aynısını yapmak çok zor; en az 4 milyar dolar para gerekir... Paranın yanında yeni bir Erdemir için zamana da ihtiyaç var. Zaman ağır sanayi kuruluşu için paradan daha kıymetli.
   <br/>
   <br/>
   Türkiye'nin yeni bir Erdemir için parası ve zamanı yoksa, girişim gücü var. İhtiyacını para ve zaman bahanesine başvurmadan Erdemir'i büyüterek karşılayabilir.
   <br/>
   <br/>
    Erdemir nasıl büyür?
   <br/>
   <br/>
   Erdemir kendi içinde daha çok yatırımla büyür; ancak İskenderun Demir Çelik'e ve yurt dışındaki fabrikalara talip olduğumuzu herkes biliyor. İskenderun Demir Çelik yeteri kadar verimli çalışmıyor. İşçi sayısı 13 bin ve üretimi ise sadece 2 milyon ton. Biz ise 3 milyon ton üretimi 5900 işçiyle yapıyoruz.  İskenderun'u yassı çeliğe çevirdiğimiz an Erdemir'in üretimi de artacak ve kendisi de büyüyecek.
   <br/>
   <br/>
   İsdemir'in nasıl çalıştığını Türkiye'de en iyi biz biliyoruz. Raporlarımızı ÖİB'ye verdik. Gerçi onlar bize güvenmeyip başka raporlar da hazırlattılar ama yine de en iyi rapor bizimki. İsdemir'in üretimini yassı çeliğe çevirmek istiyoruz. Türkiye'de uzun mamulün fazlası var; yassı çeliğin ise eksiği. Her yıl 5 milyon ton yassı çelik talep edilirken biz ancak 3 milyon ton üretim yapabiliyoruz. Gerçek yassı çelik talebi ise 15 milyon ton. Halen yassı çelik ihtiyacını ithal yolla karşılıyoruz. İsdemir'in bize verildiği an bu ithalat dengesi düzene girecek. İsdemir için 400 milyon dolar gerekiyor. Rus teknolojisiyle donatılan fabrikanın kendini yenilemesi gerekiyor. Bu yenilemeyi de en iyi biz yaparız. İsdemir'in yanısıra Bulgaristan'daki ve Romanya'daki demir çelik fabrikalarını satın alarak büyüme sağlanabilir.
   <br/>
   <br/>
    Türkiye 1 dolara fabrika almanın sevincini yaşarken; Bulgarlar, demir çelik fabrikaları için 1 doları az buldular galiba?
   <br/>
   <br/>
   Bulgaristan'da demir çelik fabrikasının açılması Türkiye için çok önemli. Avrupa'ya açılan bir kapıda bu fabrikanın gerek ekonomik gerekse askeri açıdan stratejik önemi var. Ayrıca Balkan ülkelerinde Türkiye'nin ağırlığını hissettirmek için de çok önemli bu fabrikanın alınışı. Bulgaristan'daki fabrika olmazsa Romanya'daki demir çelik fabrikasını satın almak için uğraşacağız.
   <br/>
   <br/>
   Şu anda Bulgaristan özelleştirme idaresinin çıkardığı ufak tefek ayrıntılarla uğraşıyoruz.. Bulgar Özelleştirme İdaresi karşımıza ufak tefek şirketleri çıkartarak oluşacak rekabet piyasasından yararlanmak istiyor. Karşımıza çıkartılan şirketlerin hiçbiri bizimle boy ölçüşecek yapıda değil. Bulgaristan'ın fabrikasında gerekli yatırımı yapmayacağız; buraya yapılacak yatırımlar için uluslararası finans şirketlerine garantör olacağız. Şirketin borçları konusunda birtakım anlaşmazlıklar var; bize ödetilmek istenen kısa vadeli borçları kabul etmiyoruz. Önümüzdeki günlerde Bulgaristan'daki fabrikayı tamamen alacağımızı umuyorum. 1 dolara fabrika almak Türkiye için yeni bir uygulama olsa da, dünyada örnekleri çok...
   <br/>
   <br/>
    İlk kez 1995'te özelleştirileceği ilan edilmesine rağmen Erdemir hâlâ bir kamu kuruluşu; çok mu zor Erdemir'i özelleştirmek?
   <br/>
   <br/>
   Özelleştirilmesi yıllardır konuşulsa da Erdemir, klasik mânâda bir devlet kuruluşu değil. Yani bir Türk Telekom değil Erdemir. Yüzde 49'u halka açık bir şirket kamu şirketi sayılırsa, bu şirketin yüzde 2'si de özelleştirme adı altında satılırsa bunun adı özelleştirme midir? Erdemir'in kuruluşundan itibaren kendine has birtakım özellikleri var. Bu özelliklerin en önemlisi de kurumun özerk olmasıdır. Özelleştirme Erdemir'in geleceği açısından belki biraz daha yararlı olabilir ama bu özelleştirmenin Türkiye Cumhuriyeti'ne para kazandıracağına inanmıyorum ben. Şu anki özerk yapısı korunup, siyasi baskıdan uzak tutulduğunda Erdemir, diğer KİT'ler gibi zarar ettirmez
   <br/>
   <br/>
    Erdemir'e çok fazla talip olan yok gibi görünüyor. Erdemir yeni sahibine para kazandırmayacak mı?
   <br/>
   <br/>
   Erdemir, Türkiye'nin şu an yüz akı niteliğindeki sanayi kuruluşlarından. Erdemir'siz bir Türkiye'de bir çok sanayi sektörünün halini düşünebiliyor musunuz? Erdemir şu dönemdeki piyasa fiyatını hak etmiyor. Şirket bir ara, 300 milyon dolar seviyesine indi, bu rezalet bir fiyat demektir. Şirketin piyasa değeri şu an için 800 milyon dolar gösteriliyor. 4 milyar dolar olacak bir kuruluş bu fiyata satılmaz. Kısaca bu işletmeyi alan kazanır. Erdemir, kendi hisse senetlerini alabilen tek şirket olması onu diğer işletmelerden ayırıyor.
   <br/>
   <br/>
    Kendi hissesini satın alabilmesi şirketin borsada spekülasyon yapmasına imkan tanımıyor mu?
   <br/>
   <br/>
   Evet. Ancak biz bu durumu kullanmıyoruz.  Bu durum bir şirket için bulunmaz fırsat olsa da Erdemir'in Türkiye'deki konumu malum.
   <br/>
   <br/>
    Krizi henüz atlatmış demir çelik sektörünün geleceğini nasıl yorumluyorsunuz?
   <br/>
   <br/>
   Demir çelik sektörünün garip bir yapısı var. Krizler oluşuyor, bitiyor ve bir anda işler açılıyor, fiyatlar iyi pirim yapıyor. Yine öyle olacak ve geçtiğimiz yıl yaşadığımız krizden sonra bu yıl ve 2001 yılında demir çelik sektörünün altın yılı olacak gibi görünüyor. Fiyatlar şimdiden artmaya başladı. Erdemir bu fırsatı iyi değerlendirmek zorunda. 2003 yılında ise demir çelik sektöründe yeniden kriz başlayacak. Geçtiğimiz yıl son 35 yılın en rezalet fiyatları yaşandı. Asya krizi sektördeki krizi derinleştirdi. Ben kâhin değilim ama bu sektör böyle. 2005 yılına kadar Avrupa'nın en büyük 10 demir çelik üreticisinden birisi olmak istiyoruz. Bunun için orta vadede 6 milyon ton üretim hedefliyoruz. İsdemir ve Bulgaristan'daki fabrikayı da alırsak bu hedefi rahatlıkla yakalayacağımızı umuyorum.
   <br/>
   <br/>
    Erdemir'de çalışmaktan mutlu görünüyorsunuz. Siyasilerin kamu kuruluşlarına baskı yapması da adettendir; bu durumda ne yapıyorsunuz?
   <br/>
   <br/>
   Ne kadar özerk yapımız olsa da evet sonuçta Erdemir de bir kamu kuruluşu. Bu durumda da Türkiye klasiği işliyor. Siyasiler özellikle seçim öncesinde bir çok kez söyledikleri isimleri işe almamı rica ettiler. Ancak ben kimseyi işe almadım. Kriz var, zordayım, eleman çıkartıyoruz diyerek seçim atamalarını engellemeye çalıştım. Yani bu seçimi kazasız belasız atlattık, gelecek seçimlerde de benzer tedbirler alırız..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5043-35-patron-sirketlere-dayanamadim.html), [web.archive.org (arşiv bağlantısı)](http://web.archive.org/web/20131217045229/http://www.aksiyon.com.tr:80/aksiyon/haber-5043-35-patron-sirketlere-dayanamadim.html)
