# Hava meydanlarına 1 milyar dolar iniyor

*Birol Uzunay 2004.04.12*

<div>
 <p>
  <font>
   Devlet Hava Meydanları İşletmesi (DHMİ) beş ay içinde toplam bir milyar dolarlık ihale açacak. Yatırım kısıtlamaları nedeniyle uzun süredir rastlamadığımız ihale kavgaları da DHMİ"nin ihaleleriyle yeniden başlayacak gibi.
   <br/>
   <br/>
   Kamu ihalelerinin vazgeçilmez replikleri olan yolsuzluk suçlamalarına, suiistimal iddialarına, abartılmış tekliflere ve yıllarca süren mahkeme savaşlarına uzun süredir rastlamıyoruz. İhale kavgalarının kamuoyuna yansımamasına bakıp da "ihale kanunumuz düzeldi; ihale kültürümüz gelişti", yanılgısına düşmemek gerekiyor; çünkü önümüzdeki aydan itibaren Türkiye, birbiri ardına sıralanacak ihale savaşlarına hazırlanıyor.
   <br>
    <br>
     Mayıs ayından itibaren başlayacak bu savaşların konusu ise toplam 1 milyar doları bulan ihaleleri açacak olan Devlet Hava Meydanları İşletmesi. Yeni havaalanlarının yapılması ve yenilenmesi ve hava trafiği teknolojisinin yenilenmesiyle ilgili ihaleler 5 ay içinde yapılacak. Şimdiden kamu ihalelerinin en iddialı şirketleri, Ankara"ya kamp kurmuş durumda.
     <br>
      <br>
       Kamuran Çörtük"ün aile fotoğrafı
       <br>
        <br>
         havalimanı ihalesinde etkili oldu mu?
         <br/>
         <br/>
         Devlet Hava Meydanları İşletmesi (DHMİ), hava yolu trafiğinin düzenlenmesi ve havaalanı işletmelerinin açılmasıyla görevli bir kamu kuruluşu. Yıllık 256 trilyon liralık kârı maliyeye veren kurum, ihtiyaçlarını daha çok yap-işlet-devret modeliyle karşılıyor. Devlet Hava Meydanları"ndan ihale almak isteyenler de bu modele uygun olarak havaalanını inşa edip, belirli bir süre işlettikten sonra kuruma iade ediyor. DHMİ'nin yaptırdığı ilk havalimanı Antalya Dış Hatlar Terminali. 1993"te çıkılan ihale 1996"da sonuçlanmış. Bu tarihe kadar mütevazı bir kurum olan DHMİ'nin ihaleleri bu tarihten sonra dikkati çekmiş ve kavgalar da başlamış.
         <br/>
         <br/>
         Bayındır Holding"in 75 milyon dolara yaptırıp 9 yıllığına işletme hakkı aldığı Antalya Dış Hatlar Hava Limanı kelimenin tam anlamıyla bir "para makinesi" haline gelmiş. Günlük net 200 bin dolar gelir getiren Antalya Hava Limanı"na daha uygun teklif getiren Net Holding"in alamamasının sebebinin, Bayındır Holding"in sahibi Kamuran Çörtük"ün Demirel"in "aile fotoğrafı" ile açıklanmıştı. Çünkü Net Holding yaptığı teklife göre havalimanını 6 yıl işletip geri verecekti; Bayındır Holding ise 9 yıl işlettikten sonra geri veriyor. Bugünün şartlarında ise Antalya Dış Hatlar Hava Limanı"nın benzeri bir ihaleyi devlet 34 ayda geri alıyor.
         <br/>
         <br/>
         Antalya Dış Hatlar Havalimanını inşa ettikten sonra 9 yıl kullanım hakkı kazanan Bayındır Holding"in bu ihaleyi hileli yollardan aldığı gerekçesiyle açılan kamu davaları halen sürüyor. İhalenin yapımı için harcadığı 75 milyon doları bir yılda kazanıp; 8 yıl fazladan işletmeci konumuna düşen Bayındır Holding"e ihaleyi veren 5 bürokrat yargılanıyor. Refahyol döneminde Başbakanlık Teftiş Kurulu"nun soruşturma talebinin onaylanmasından sonra tam 6 yıldır dondurulan Bayındır soruşturması ve ihalenin iptal istemi de AK Parti hükümeti döneminde yeniden başlatıldı.
         <br/>
         <br/>
         "Antalya"ya başka havalimanı yaptırmam!"
         <br/>
         <br/>
         Beş milyon yolcu kapasiteli Antalya Dış Hatlar Terminali"ni 10 milyon kişinin kullanması ve yabancı turistlerin bu havalimanından yeteri kadar hizmet alamamasından dolayı Devlet Hava Meydanları, Antalya"da ikinci havalimanını yapmak için ihale açtı. Kavgalar da bu karardan sonra başladı. Antalya"ya ikinci bir havalimanı yapılamayacağını iddia eden Bayındır Holding, önce Rekabet Kurulu"na, Sermaye Piyasası Kurulu"na, Danıştay"a, Kamu İhale Kurumu"na ihalenin iptali için başvurular yaptı. Holding istediği sonucu alamayınca havalimanı inşaatının ihalesine girip bu ihaleyi de almak için uğraştı. Bayındır Holding"in Antalya"da yapılacak ikinci havalimanı ihalesine girmesi için yeterli bilanço şartlarını ve teknik alt yapısının gerekli şartları taşımadığını tespit eden ihale kurulu, Bayındır"ın ihale zarfını hiç açmadan iade etti. Ancak Bayındır Holding bu zarfı geri almamakta kararlıydı ve ihale zarfı tam beş kez Devlet Hava Meydanları ile Bayındır Holding arasında gidip geldikten sonra mahkemeye emanet edildi.
         <br/>
         <br/>
         İhalelerini düzenleyen 43 kişilik kurul, basına ve notere açık bir şekilde, hiç ara vermeden 15 saat çalışarak Antalya"daki ikinci havalimanını yapacak firmanın Çelebi Holding olduğunu belirledi. Çelebi Holding, Antalya"ya yapacağı havalimanına ayrıca 20 milyon dolarlık teknik cihazlar yaptıracak ve havalimanını sadece 34 ay sonra kamuya iade edecek. Bayındır Holding"in ihale şartlarına göre tam altı yıllık bir süre kısıntısı ve teknik cihaz fazlasıyla ihaleyi kazanan Çelebi Holding henüz yapım işlemlerine başlayamadı; çünkü Bayındır Holding her türlü hukuki başvuruyu yaparak ihalenin iptalini istiyor. Çelebi Holding iki yıl içinde Antalya"ya yeni bir havalimanı kazandırdığında, Bayındır Holding"in günlük kârı 200 bin dolardan 100 bin dolara inmiş olacak.
         <br/>
         <br/>
         Havalimanı kavgasına Esenboğa da karışıyor
         <br/>
         <br/>
         Antalya"da orta ölçekli havalimanı ihaleleriyle başlayan kavgalar mayıs ayından itibaren artarak devam edecek; çünkü Esenboğa, İzmir Aydın Menderes, Dalaman, Bodrum Havalimanları da ihaleye çıkartılıyor. 12 Nisan"da yapılan Esenboğa Havalimanı ihalesi Devlet Hava Meydanları"nın en hacimli ihalesi olacak. Sadece terminal binası için 200 milyon dolarlık yatırım gerekiyor. İhaleye giren 8 firma uzun süredir Ankara"da mutlu sona ulaşmak için yoğun kulis yapıyor. Esenboğa Havalimanı ihalesini alan firma yaptığı tesislerden sonra yaklaşık 10 yıl havalimanının tüm işletmelerine sahip olacak ve yatırım maliyetini çıkartacak.
         <br/>
         <br/>
         Antalya ve Esenboğa havalimanları dışında yap-işlet-devret tipi ihaleleri açılacak olan Dalaman Havalimanı için 80, Adnan Menderes için 80 ve Bodrum Havalimanı için de yaklaşık 100 milyon dolarlık ihale bedelleri isteniyor. DHMİ"nin bu yıl sadece havalimanı ihaleleri değil, kurumun teknoloji yenileme ihaleleri de gündeme gelecek. Hava trafiğini tek bir merkezden kontrol etmeyi hedefleyen hava trafik sistemleri için açılacak ihalenin bedeli tam 350 milyon dolar! Hava trafik sistemi ihalesinin nasıl yapılacağını belirleyecek danışman şirketin ihalesi bile 154 milyar liralık ihaleyle belirleniyor.
         <br/>
         <br/>
         DHMİ bu yıl 105"i iç, 12"si dış ihale olmak üzere toplam 117 farklı alanda ihale açacak. Bomba koklama cihazından, temizliğe kadar onlarca farklı kalemde yapılacak ihaleler için, bürokrata büyük iş düşüyor. İhaleyi kazanamayan firmalar ihaleyi iptal ettirmek istiyor. Bürokratları, bütün işlemleri noter, basın ve tarafların huzurunda yapan Devlet Hava Meydanları bürokratları sadece birkaç ay içinde düzenlenen ihaleleri yeniden inceleyerek kuruma 51 trilyon liralık kazanç sağlamışlar. Daha önceki sistemle ihalelerin en küçüğü olan havaalanlarının temizlik ihalelerinde bile devletin 2 trilyon lira zarara uğratıldığını tespit eden bürokratların en büyük derdi Kamu İhale Kanunu"ndaki boşlukların kötü niyetli firmalar tarafından kullanılması. İhalenin yenilenmesi sırasında ihalenin mevcut işletmecisinin Kamu İhale Kurumu"na başvurması durumunda ihale en az sekiz ay incelemeye alınıyor. Bu 8 aylık sürede ise mevcut işletmeci ihale süresinin bitmesine rağmen haksızca kamu kuruluşunu işletmeye devam edebiliyor.
         <br/>
         <br/>
         Kamunun pek bilinmeyen bir kurumu olan DHMİ"nin ihalelerinde ilginç suçlamalar da yapılıyor. Örneğin, ihaleyi Alman ortaklı bir şirket alınca; uyanık bir girişimci İngiliz Büyükelçisini araya sokuyor ve Türk kamu ihalelerinde İngiliz düşmanlığı yapıldığını iddia ederek, büyükelçiyi ikna ediyor. İngiliz Büyükelçisi de kendi ülkesinin dışişleri bakanına bunu rapor ediyor ve konu Ulaştırma Bakanı Binali Yıldırım'a yansıyacak kadar ilerliyor.
         <br/>
         <br/>
         Yakın zamana kadar Devlet Hava Meydanları"na "Bu ihaleye sadece şu firma girebilir" şeklinde resmi emir gelirken; bugün ihalelere mümkün olduğunca çok katılım olmasına dikkat eden bürokratlar, önümüzdeki dönemin kavgalarına kendilerini hazırlamışlar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 4098 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11357), [web.archive.org (arşiv bağlantısı)](http://web.archive.org/web/20060113093745/http://www.aksiyon.com.tr:80/yazdir.php?id=11357)
