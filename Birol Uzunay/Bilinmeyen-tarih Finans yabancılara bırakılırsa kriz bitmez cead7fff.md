# Finans yabancılara bırakılırsa kriz bitmez

*Birol Uzunay Bilinmeyen-tarih*

<div>
 <p>
  <font>
   Halkın "hain", devletin "kambur" dediği bankacılık sektöründen devler birer ikişer çekilip yerlerini yabancı bankalara bırakırken, sanayici özellikleriyle bilinen Zorlu Grubu finans sektöründe son yılların en büyük yatırımlarını yapıyor. Grup, yatırım gerekçesi olarak da "Yerli grupların finansa el atması gerekiyordu" diyor.
   <br/>
   <br/>
   Türkiye bugün banka yıkıntısıyla dolu bir ülke görünümünde. Bu yıkıntı ortamında Türk ekonomisine yön verenlerin önemli bir karar vermesi gerekiyor: Ya finans sektörü tamamen yabancıların eline geçecek ya da yerli finans kuruluşları bir kez daha gözden geçirilecek. Bu teoriyi destekleyen rakamların dili çok açık. Çok değil, daha iki yıl önce Türkiye"de 81 banka faaliyet gösterirken bugün bu rakam 42"ye indi. Milli ya da yerli sıfatıyla anılabilecek banka sayısı ise sadece 19.
   <br>
    <br>
     Zengin-fakir, büyük-küçük hepimiz banka yıkıntılarının getirdiği zararı kendi cebimizden karşılarken bankacılık hizmetlerinden de gün geçtikçe uzaklaşıyoruz. Banka şube sayısı yarı yarıya azaldı. Bugün Türkiye"nin sadece 6 bin banka şubesi var; bu şubelerin de yarısı İstanbul ve çevresinde toplanmış durumda. Bankacılık sektörü sadece iki yıl içinde 45 bin bankacıyı işsiz bırakırken asıl tehlike bankacılık sektörünün fiziksel küçülmesinde değil, bankacılık anlayışının değişmesinde. Mevcut bankalardan kredi kullanmak zor olduğu kadar kârlı da değil. Yine Türkiye"nin "dokunulamaz" gruplarının bankaları yüzünden kötü günler geçirmesi, bankacılık sektörünün imajına büyük darbe vurdu ve bugün finans kesimine yatırım yapmak büyük cesaret istiyor.
     <br>
      <br>
       Halkın "hain", devletin "kambur" dediği bankacılık sektöründen devler birer ikişer çekilip yerlerini yabancı bankalara bırakırken, sanayici özellikleriyle bilinen Zorlu Grubu finans sektörüne son yılların en büyük yatırımlarını yapıyor. Finans sektörünün hemen her alanına yatırım yapan grubun sahip olduğu Denizbank son aylarda yaptığı sürpriz ataklarla en büyük beş banka arasına girmeyi başardı. Bankacılık anlayışının değiştiği bir dönemde "rüzgara karşı yürümenin" zorluklarını Şule Zorlu ve Denizbank Genel Müdürü Hakan Ateş"le konuştuk.
       <br>
        <br>
         "Finans yabancılara bırakılırsa, kriz sözcüğünü çok duyarız"
         <br/>
         <br/>
         Zorlu Grubu sanayi yatırımlarıyla sadece Türkiye"de değil dünya liginde de liderliğe oynayan şirketlere sahip. Zorlu Tekstil, kategorisinde dünyanın 5. büyük grubu kabul edilirken, Vestel Elektronik, Avrupa"nın en çok televizyon ve beyaz eşya satan şirketlerinden biri. Grubun büyük yatırım yaptığı Zorlu Enerji de sektöründe liderliğe oynuyor.
         <br/>
         <br/>
         Sanayicilerin batık bankaları yüzünden yurt dışına çıkamadığı, DGM"lerde yargılandığı bir dönemde Zorlu Grubu"nun bankacılık sektörüne son dönemde 250 milyon dolar yatırmasının sebebi hakkında grubun finans CEO"su da olan Hakan Ateş "Finans sektöründeki yabancılaşmaya sessiz kalamazdık" diyor ve ekliyor: "Türkiye"de emek var; toprak var ama para yok. Ekonominin darboğaza girmesinin sebebi de para yokluğu. 42 bankanın yarısı bile milli değil. Yabancıların bankacılık sektörüne girmesinde yarar olduğu gibi uzun vadeli acı sonuçlar da çıkabiliyor. Endonezya"da Citibank borçları bırakıp çıktı. Bu ülkede 540 banka vardı ve çoğu yabancıydı; girdikleri krizin sebebi de bu bankalardı. Brezilya, Uruguay, Arjantin gibi ülkelerde de yabancı bankalar büyük problem. Türkiye"nin kendi sermayesi finans sektörünü kontrol edemezse kontrol yabancıların olur ve işte kriz sözcüğünü o zaman çok sık duyarız."
         <br/>
         <br/>
         Barış zamanlarında bankaların ordu görevini üstlendiğini söyleyen Hakan Ateş, piyasayı finanse edebilmek için parayı hammadde gözüyle gördüklerini belirterek "Biz büyük yatırımlar yaptık ancak diğer sanayicilerin de finansa yatırım yapması gerekiyor. Bir ülkenin en önemli sektörü yabancılara bırakılamaz. Yabancılarla işbirliği yapılabilir, her türlü izin verilebilir ama finansın yabancıya bırakılması demek, yabancının çıktığı an krizin gelmesi demek. 202 milyar dolarlık milli gelirin niçin 150 milyar dolara indiğini bir de böyle düşünelim" diyor.
         <br/>
         <br/>
         "Batık bankalar yüksek kâr peşindeyken çöktüler"
         <br/>
         <br/>
         "Bankacılık sektörüne yatırım yaparken önce batık bankaların yaptığı hataları tespit ettik" diyen Hakan Ateş, batık bankaların yaptığı temel yanlışın, masrafları kontrol edememek ve yüksek kâr hastalığına yakalanmak olduğunu iddia ederek "Bankaların masraf oranı sermayelerine göre yüzde 4"tü. Dünya ortalaması ise sadece yüzde 1.5. Banka halkın parasını kullanır; 10 birim para kullanan bankanın bu paranın 9 biriminin halka ait olduğunu bilmesi gerekir. Risk yönetimini başaramayan batık bankalar yüksek kâr gösteriyordu; sonucun ne olduğu belli. Bizim yarımız bile etmeyen bankaların kârlarını görünce şaşırıyorduk, sonuç belli" diyor. Bankaların bir dönem bono ve repo gibi yatırım araçlarıyla yüksek gelirler elde etmesine rağmen batmayı nasıl başardıklarını sorduğumuzda ise Hakan Ateş"ten şu cevabı aldık: "Bono, repo gibi yüksek kâr getiren yatırım araçları yararlı olsa biz de bu yöntemi deneriz. Devletle ilgili yüksek yatırım araçlarına hiç bulaşmak istemiyoruz. Batık bankalar elimizde bu kadar bono var diyorlardı; evet ama bono var da sermaye nerede?"
         <br/>
         <br/>
         "Türkiye"de kârlı kredi alınabilecek banka yok"
         <br/>
         <br/>
         Denizbank"ın Zorlu Grubu"nun sanayi şirketlerini nasıl finanse edileceğini sorduğumuzda ise Zorlu Grubu"nun Denizbank"tan sonra en büyük finans yatırımı olan Anadolu Kredi Kartları Merkezi Murahhas Azası Şule Zorlu"dan şaşırtıcı bir cevap aldık. Şule Zorlu, batık bankaların yaptığı gibi kendi şirketlerine düşük faizli kredi vermeyeceklerini belirterek "Kesin bir karar aldık, kendi şirketlerimizi finanse ederek kendi bankamızı zarara uğratamayız. Sanayi şirketlerimizin tamamı uzun vadeli düşük faizli kredileri yurt dışından alıyor. Biz 8 bankaya kredi kartları danışmanlığı yapıyoruz; Denizbank bunlardan sadece biri. Hiçbir ayrım yok" diyor. Hakan Ateş de bir sanayi şirketinin Türkiye"den kredi almasının çok da avantajlı olmadığını belirterek "Yurt dışında satılmayı bekleyen o kadar çok para var ki. Bu paraları getirmek hiç de zor değil. Sanayi şirketlerimiz Avrupa"daki diğer Eximbanklardan kredi alıyor. Hermes Bank"tan 50 milyon Euro kredi aldık, 8 yılda ödeyeceğiz. Bunu Türkiye"de kim verir? Bizim banka olarak bir misyonumuz da Türkiye"den kaçan parayı yine Türkiye"ye getirmek. Bunun için finans merkezlerinde kendimizi ve Türkiye"yi anlatıyoruz" diyor.
         <br/>
         <br/>
         "Galatasaray modeliyle dışarı açılacağız"
         <br/>
         <br/>
         Sanayi mi yoksa finans mı daha çok kâr getiriyor sorumuza ise Şule Zorlu ve Hakan Ateş"ten aynı cevap geldi: "Finanstan kolay para kazanılmıyor. Ancak finans gücü doğru yerde kullanılırsa paradan daha yararlı sonuçlar alınabiliyor. Finans sektöründen yüksek kâr yapmak isteyenin sonu batık banka olur ve batmanın da faturasını bütün halk öder."
         <br/>
         <br/>
         Bankacılıkta liderliğe oynamanın zorluklarını hatırlattığımızda ise Hakan Ateş"ten "kendimizi Galatasaray"a benzetmek istiyoruz" cevabını aldık. Ateş Galatasaray örneğini açıklarken " Galatasaray Türkiye"de kimseyle didişmeden dışarıda başarılı oluyor. Biz de Türkiye"de kimseyle rakip olmak istemiyoruz. Yurtdışında banka aldık. Ortaklıklar kuruyoruz. Finans çevrelerine kendimizi anlatıyoruz. 400 yabancı muhabir bankamız var. Avrupa"nın her şehrinde şube açabilme yetkimiz var" diyor.
         <br/>
         <br/>
         "2005"te enternasyonal bir banka olarak Galatasaray olma yolundaki hedefimizi tamamlayacağız" diyen Hakan Ateş Deniz Yatırım"ın sektöründe 3. büyük olduğunu Ekspres Yatırım"ın da 60 seans odası alarak hızla ilerlediğini belirtiyor.
         <br/>
         <br/>
         Şule Zorlu, bankacılığın yanında kredi kartı üretimine ve danışmanlığına büyük önem verdiklerini belirterek "Bankaların kredi kartı işlerini yürütüyoruz. Amacımız kredi kartının gerçek misyonunu öğretip, son teknolojiyi en ucuza getirmek" diyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 697 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1857), [web.archive.org (arşiv bağlantısı)](http://web.archive.org/web/20050301182522/http://www.aksiyon.com.tr:80/yazdir.php?id=1857)
