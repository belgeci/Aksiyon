# İnadına istikrar

*Birol Uzunay Bilinmeyen-tarih*

<div>
 <p>
  <font>
   Piyasalar en iyimser tahminlerin ötesinde gerçekleşen yıl sonu ekonomi göstergelerini "erken bahar" şeklinde olmasa da 15 senedir beklenen "sonsuz yükseliş"in habercisi görmek istiyor. İş dünyası ve iktisatçılar risklerin tükenmediğini, piyasaların spekülatif saldırılara direnç gösteremeyeceğini belirterek gelişmelerin yalancı bahara her an dönüşebileceğine dikkat çekiyor. Konya"da, ödemek zorunda oldukları vergilerden hoşnut olmayan birkaç esnaf, ekonomik krizden sorumlu gördükleri hükümeti protesto eden sloganlar atarak yola döküldü. Önceden hazırlanmadığı her şeyi ile belli bu  tepki kısa sürede geniş çaplı bir esnaf yürüyüşüne dönüşüverdi. Ortak öfke birbirinden habersiz bir kitleyi kısa sürede organize etmişti. Genç Cumhuriyet işçi, memur ve ideolojik temelli sivil toplum örgütlerinin sokak gösterilerine alışıktı ama esnaf ilk defa sokaklara dökülüyordu...
   <br/>
   <br/>
   Türkiye, kısa tarihinde birçok ekonomik kriz gördü. Ancak bu krizlerin hiçbiri Ankara, İzmir, Eskişehir, Kayseri, İzmit, Gaziantep ve Sivas gibi genele yayılmış bir esnaf eylemine dönüşmemişti. Her şey 4 Nisan 2001 tarihinde esnaf Ahmet Çakmak"ın yazar kasayı "Sayın başbakanım al, ben bir esnafım" diyerek Başbakan Bülent Ecevit"in önüne fırlatması ile başladı. Esnaf toplumsal ve siyasi literatürde 1980"lere damgasını vuran Turgut Özal"ın "orta direk" adını taktığı ve her iktidar tarafından sistemin sigortası kabul edilen önemli bir sınıftı. Ekonomik krize duyulan tepki esnafı da çileden çıkardığına göre sistemin sigortası atmış demekti.
   <br>
    <br>
     2003 yılını bitirdiğimiz günlerde DİE, Dış Ticaret Müsteşarlığı ve özel sektörden gelen rakamlar iki sene evvel yaşanan ekonomik krizin ve dramatik sahnelerin sonuna gelindiğini müjdeler mahiyette mesajlar içeriyordu. Tek başına iktidara gelen AK Parti ilk senesinde muhalefet partilerinin bile takdirle karşıladığı bir tablo oluşturabilmişti. Mevcut başarıyı sadece AK Parti"nin icraatlarına bağlamak eksik bir değerlendirme. 57. Hükümeti seçime götüren Başbakan Bülent Ecevit döneminde alt yapısı oluşturulan ve IMF ile mutabakata varılan istikrar programının altında şu anda CHP İstanbul Milletvekili Kemal Derviş"in de imzası var. Hatta dönemin Başbakanı Bülent Ecevit, ekonomide krizin tahribatının yavaş yavaş giderildiğini, tam semeresinin alınacağı dönemde erken seçim kararı aldıklarını söylemişti. AK Parti genel politikayı değiştirmeyecek ölçüde küçük farklılıklar dışında seleflerinin IMF ile aldıkları kararlara sahip çıktı. Tek parti iktidarının sağladığı istikrar ve hükümetin popülizme kaymaması olumlu sonuçların alınmasını kolaylaştırdı.
     <br>
      <br>
       Tahminlerin ötesinde başarı var
       <br>
        <br>
         AK Parti Hükümeti tek başına iktidara geldiğinde konunun uzmanı kişi ve kurumların hemen hemen hepsi 2003 yılına dönük tahminlerinde önemli ölçüde yanıldı. En iyimser tahminciler, beklentilerinin de ötesinde müsbet rakamlarla karşılaştı. Geçmiş hükümetlerin devrettiği miras, başa geçen her iktidarın yükünü artırmıştı. 1990 yılından bu yana Türkiye"nin borçları karşılığında ödediği ortalama reel faiz yüzde 32 seviyesinde. Bu kadar uzun süreli, böylesine yüksek bir reel faize ekonomiyi büyütmeden katlanmak mümkün değildi. Sıcak para denen, borsaya ve devlet kağıtlarına gelen yabancı sermayenin ne kadar tehlikeli olduğu fark edilemedi. 1996 yılından bu yana yabancı yatırımcılar borsada dolar bazında yüzde 47 kazanç sağladı. İktisatçılar, kriz olmayıp da mevcut faiz-döviz-enflasyon sarmalının devamı bir şekilde sağlansa idi birkaç sene sonra daha büyük bir ekonomik depremle karşı karşıya kalınacaktı, diyorlar.
         <br/>
         <br/>
         Makro ekonomik dengeler açısından ekonominin iyiye gidip gitmediği hususunda iktisatçılar genelde 5 ana unsuru göz önünde bulunduruyor: Büyüme, enflasyon, fiyat istikrarı, döviz dengesi ve milli gelir dağılımdaki değişme.
         <br/>
         <br/>
         Enflasyonda tarihi düşüş
         <br/>
         <br/>
         58. Hükümet, 2003 yılında tartışmasız en büyük başarıyı enflasyon oranının düşüşünde gerçekleştirdi. Yıl sonunda hükümet kendi öngörüsünün de altında bir enflasyon rakamını tutturdu. Öncelik büyüme mi, yoksa enflasyon mu? Hükümet bu ikisi arasında tercih yapma imkanı bile bulamadan IMF ile yapılan anlaşmaya uymak zorunda kaldı. Dolayısı ile talep daraltıcı ve iç piyasanın belli oranın üstünde büyümesini önleyici vergi düzenlemeleri ile fiyat artışları üzerinde ciddi bir baskı oluşturuldu. Hatta beyaz eşya ve otomobil gibi piyasada cirosu düşen ve stok tehlikesi yaşayan firmalar fiyat indirimi ve geniş zamanlı kampanyalar düzenleme yoluna gitti.
         <br/>
         <br/>
         Merkez Bankası da en büyük önceliği enflasyonla mücadeleye veriyor. Bu konuda hükümetle atışma noktasına gelme pahasına piyasadaki likidite oranına ve faizin seviyesine özen gösteriyor. Enflasyondaki düşüşün kalıcı olduğunu kabul ettiği anda da faiz oranlarını düşürüyor. Toptan eşya fiyat endeksi (TEFE) 2001"de yüzde 88,06, 2002"de yüzde 30,8 iken 2003 yılında yüzde 13,9 oldu. Tüketici fiyatlarında ise (TÜFE) 2001"de yüzde 68,5, 2002"de yüzde 29,7 iken 2003 yılında yüzde 18,4 oranında arttı. Hükümet bile TEFE"de yüzde 17,4, TÜFE"de ise yüzde 20 oranını hedeflemişti. Bu arada temmuz ayı enflasyonu 1985 yılından bu yana gerçekleşmeyen eksi enflasyon oldu. Halbuki 2003 yılına hükümet hiç de iyi bir görüntü ile girmedi. Ocak ayında TEFE yüzde 5,6, TÜFE yüzde 2,6 artarak enflasyonun yükseleceği sinyalini vermişti. Fakat mart ayından itibaren enflasyon oranları düşüş eğilimine girdi.
         <br/>
         <br/>
         İhracat 50 milyar dolar sınırında
         <br/>
         <br/>
         Dövizin düşük seyretmesi özellikle borçların döndürülebilirliğinde Hazine"nin elini büyük ölçüde rahatlattı. Devletin borç yükünün yüzde 55"inin döviz cinsinden olması ve bu döviz içinde doların yine yüzde 60"lar mertebesinde görülmesi borç yükünün TL karşılığı maliyetini azalttı. Türk Lirasının aşırı değer kazanmasına rağmen şaşırtıcı gelişmelerden biri de ihracat rakamındaki büyük sıçrama oldu. 2003"te ihracat yüzde 32,4 artışla 47 milyar 891 milyon dolara yükseldi. Bir önceki yılda aynı rakam 36 milyar 174 milyon dolar olmuştu. Bu sonuçla geçen yıl, ihracat açısından Cumhuriyet tarihinin en başarılı yılı olarak tarihe geçti. İhracatın yüzde 83,9"u ise sanayi ürünlerinde oldu. Hükümetin 2004 programındaki ihracat hedefi 51,5 milyar dolar. Dış ticaretten sorumlu Devlet Bakanı Kürşad Tüzmen, Cumhuriyet"in 100. yılındaki ihracat hedefini 500 milyar dolar olarak açıkladı. İş dünyası istihdamın ve verimliliğin artmamasına rağmen siyasi istikrarın sağlanmasının bile tek başına ihracatı tetiklediğini düşünüyor. Sanayi ürünleri ihracatı yüzde 32,4 artışla 40 milyar 177 milyon 342 bin dolara yükseldi. Lokomotif sektörlerden hazır giyim ve konfeksiyonda ihracat 11 milyar 517 milyon 909 bin dolar olarak gerçekleşti. Taşıt araçları ve yan sanayi ürünleri ihracatı yüzde 52,3 artışla, 7 milyar 251 milyon 111 bin dolara yükseldi.
         <br/>
         <br/>
         Büyüme yüksekte değil alçakta
         <br/>
         <br/>
         2003 yılı resmi büyüme rakamı açıklanmadı ama yaklaşık yüzde 5,5 oranında bir büyüme bekleniyor. 2001 yılında yüzde 9,4"lük daralmaya karşı 2002"de yüzde 7,8"lik büyüme sağlandı. Büyüme rakamı 2003 yılında geçmiş seneye göre daha yüksek çıkmasa da iç piyasadaki talep daralması ve likidite sıkışıklığı hesaba katıldığında yüzde 5,5"lik büyümenin olumlu olduğu görüşü hakim.
         <br/>
         <br/>
         Özelleştirmede başarısız
         <br/>
         <br/>
         AK Parti hükümeti elde edilen gelir açısından özelleştirme hususunda 2003 yılında ciddi adımlar atamadı. PETKİM ve TEKEL ihale sonuçları olumlu olsa idi farklı bir tablo ortaya çıkabilirdi. Fakat PETKİM"de Uzan Grubu"nun parayı ödememesi, TEKEL"de de fiyatın düşük çıkması sebebi ile satış olamadı. 2004 yılında ise PETKİM, Milli Piyango, TEKEL"in sigara bölümü ve TÜPRAŞ"ın özelleştirmesi hesaplanıyor. Diğer özelleştirmelerle birlikte 2004 yılında 4,8 katrilyon liralık bir gelir hedefleniyor.
         <br/>
         <br/>
         Başarısız olunan ve adım atılamayan bir diğer nokta da işsizlikle mücadele. İşsizlik 2003 yılında da artı. 2002 yılında yüzde 11,4 olan işsizlik oranının artan nüfustan kaynaklanan ivme ile 2003 yılında yüzde 13 mertebesinde olacağı tahmin ediliyor.
         <br/>
         <br/>
         Yalancı bahar olabilir mi?
         <br/>
         <br/>
         Kulağa hoş gelen birçok gelişmeyi hatta yıllardır yaşanmayan rekor rakamları bir çırpıda saymak mümkün. Piyasalar kriz sürecinin uzamasından bıktığından olsa gerek başka zaman kriz sebebi sayıp piyasaları allak bullak edebilecek resepsiyon hadisesi ya da Kıbrıs gibi meselelere kulaklarını tıkayarak olumlu beklentiler üzerinde hareket etmeyi ve ivmeyi yukarı çevirmeyi tercih ediyor. Ancak gerçekten böylesine pembe bir tablo ile mi karşı karşıyayız? Yoksa tıpkı Merkez Bankası Başkanı Gazi Erçel"in yıldızının parlayıp sönmesine sebep olan 3 yıllık İstikrar Paketi döneminde olduğu gibi hafif bir rüzgarda yıkılacak yalancı bir görüntü mü var? Erçel döneminde kur çıpası uygulanmış, enflasyonda hızlı bir düşüş yaşanmasının yanında faiz oranları da gerilemişti. TÜSİAD"ın başkanı "10 sene sonrasını görebiliyoruz" bile demişti. Fakat 10 gün sonra meşhur Kasım Krizi patladı. Birden bire bütün dengeler alt üst olmuş ve program rafa kaldırılmıştı. Böyle bir ani kriz olasılığı var mı sorusunu ekonomi otoritelerine yönelttiğimizde aşağı yukarı aynı cevabı alıyoruz. Tehlikenin henüz geçmediğini ve sert bir dalganın gelmesi halinde ekonominin rayından çıkabileceğini söylüyorlar. Ekonomide karşılaşılabilecek sorunların ekonominin temel dinamiklerinden ziyade dış faktörlerden gelebileceği tahmin ediliyor. Kıbrıs sorununun çözümü, ABD ile ilişkiler ve AB"ye tam üyelik için müzakere tarihinin alınması gibi temel hususlarda meydana gelebilecek olumsuz beklentiler ekonomik göstergelere de doğrudan etki edebilecek bir güce sahip. Bunun dışında, ekonomi çevrelerinde, IMF görüşmelerinin döviz-faiz ve borçlanma sarmalının 2004 yılında sorunlu olmayacağı havası hakim. DPT Müsteşarı Ahmet Tıktık"a göre 2004"te ekonominin olumlu gidişini engelleyecek belli başlı 4 nokta var. Kamuda mali disiplinin ısrarla devam ettirilmesini, yapısal alandaki reformların sürdürülmesini ve doğru uygulanmasını isteyen Tıktık, ayrıca terör ve savaş gibi dış dengeyi bozucu gelişmelerin olması ve AB üyeliğinde belirsiz bir sürece girilmesi halinde ekonominin olumsuz etkilenebileceğini söylüyor.
         <br/>
         <br/>
         <br/>
         HAZİNEDEN SORUMLU DEVLET BAKANI ALİ BABACAN:
         <br/>
         KEMAL DERVİŞ PROGRAMINDAN FARKLIYIZ
         <br/>
         <br/>
         Şubat 2002"de Güçlü Ekonomiye Geçiş Programı başladı. 3 yıllık bir program ve başlangıcında 16 milyar dolarlık bir destek geldi. Herşey iyi olması gerekirken sadece 3 ay sonra parametreler allak bullak oldu. Hani kredi herşeyi çözecekti? Erken seçim kararı Türkiye"nin önünü açtı. Faizler düşmeye daha biz işbaşına gelmeden başladı. Dış çevrelerle toplantılar yaptık. İngiltere ve Amerika"daki görüşmelerimiz çok verimli geçti. "Anketlere göre tek başımıza iktidar oluyoruz. Bizi tanımanız için geldim" dedim ve ekonomik programımızı yabancılara anlattım. Geçen yılın ekim ayı, seçim ortamına rağmen iyi geçmiştir. Yani daha iktidara gelmeden Türkiye ekonomisinin önünü açmaya başladık. 3 Kasım 2002"de iktidar olduk, 18 Kasım"da iktidarı devraldık. Dış çevrelere yaranmak için mevcut IMF anlaşmalarına hemen devam edebilirdik. Önümüzde prosedür gereği imzalanması gereken bir anlaşma vardı ama direndik. IMF ile 5 Nisan"da anlaştık. Bizden önceki hükümetin uygulamaya koyduğu şartları müzakere ettik. Nelerin uygulanamayacağına karar verdik.
         <br/>
         <br/>
         Biz teslimiyetçi olsaydık, 18 Kasım"da iktidar olup 30 Kasım"da IMF ile anlaşma yapabilirdik. Ama pazarlıklar yapmamız için düzenlemeler hazırladık. Yanlışları bulduk, şunları çıkartın dedik. Bize bunları yapamazsınız dediler biz yine de yaptık. Emekliye verdiğimiz zam biliyorsunuz çok tartışıldı. Vergi iadesi, nemalar hep bizim inisiyatifimizle verildi. Bu paraların kaynaklarını da oluşturduk. IMF bunları istemiyordu. Geçmiş hükümetler gibi teslimiyetçi olsaydık, ekonomi rahatlayamazdı. Dünya Bankası, AB, IMF, Avrupa Komisyonu bizi izliyor. Bu kurumlardan aldığımız bilgileri Türkiye gerçekleriyle kıyaslıyoruz. Aksi takdirde Washington"da oturup da Türkiye için yazılan raporları aynen uygularsanız maya tutmaz, kaos çıkar. Yurtdışından yazılan reçeteyle hasta iyileşmez.
         <br/>
         <br/>
         Türkiye dünya piyasalarında bir yıldız oldu
         <br/>
         <br/>
         Bugüne kadar 20 defa stand-by anlaşması imzalanmış ama ilk kez bizim dönemimizde stand-by anlaşması kazasız belasız tuttu. Kısmet olursa 2004"ün sonunda Türkiye"de ilk defa bir istikrar programı, planlandığı tarih içinde tamamlanmış olacak. 2004 sonuna kadar stand-by anlaşması devam ediyor. 2004"ten sonra yeni bir stand-by anlaşması imzalamak istemiyoruz. Para ihtiyacını piyasalardan, ülkenin kendi kaynaklarından karşılayacağız. Bu ülkede para çok. Yeter ki size güvenilsin. İki aydır kapımızı aşındırıyorlar. Şu an çıkardığımız her borçlanma kağıdı yok satar. Daha önce Türkiye"nin borç bulması bile bir problemdi. Yeni bir dış borçlanma istemediğimiz için gelen tekliflere hep hayır diyoruz. Dünya piyasalarında Türkiye yeni bir yıldız oldu. Daha önce bize 6 aylık borç vermeyenler bugün 30 yıl vadeli borç teklif ediyorlar. İmar Bankası olayı ve Irak krizlerinde ayakta kalan bir Türkiye her zaman ayakta kalmasını becerebilir. İmar Bankası olayında karşımıza bir anda 9 katrilyonluk bir ödeme çıktı. Piyasalar bu kriz sebeplerine hiç aldırış etmiyor. Borçlanmanın tehlikeli noktası tüm gelirin yüzde 60"ından fazlasının borç olmasıdır. 2001 Türkiye"sinde borçlarımız tüm gelirimizin yüzde 92"siydi. İnanılmaz bir oran. 2002"de de bu oran aşağı yukarı sürdü. Erken seçim kararı ve seçimle birlikte borç stoğu tüm gelirimizin yüzde 80"ine geldi. 2003 sonunda yüzde 70 oranına ulaşıyoruz. İktidarımız sona erdiğinde de inşaallah Türkiye"nin borcu problem olmaktan çıkacak.
         <br/>
         <br/>
         2004"TE KRİZ ÇIKARTILABİLİR
         <br/>
         TESKOP Başkanı Kadir Akgül:
         <br/>
         <br/>
         HÜKÜMET ESNAFA GÜVEN VERİYOR
         <br/>
         <br/>
         Bu hükümetin tek bir başarısı var: Güven. Biz Türkiye"nin en büyük kredi veren kuruluşuyuz. Geçen yıl 1 milyon 100 bin kişiye 800 trilyon lira esnaf kredisi verdik. Hükümetten, Bağ-Kur"a borcu olanların da bu krediden yararlanabilmesini sağlayan yasal düzenleme yapmasını istedik; 5 günde yasal düzenleme yapıldı. Geçmişte hiçbir hükümet bu isteğimizi yerine getirmemişti. Ali Babacan"dan ve Sanayi Bakanımız Ali Coşkun"dan istediğimiz an randevu alabiliyoruz. Bu çok önemli; geçmiş dönemde 4 milyon esnafın temsilcisine randevu verilmiyordu. Esnaf kepenk kapatmıyor, sıkıntı çekiyor ve sıkıntının biteceğini ümit ediyor. Bu ümit sözcüğü önemli; çünkü geçen yıl ümidimiz yoktu.
         <br/>
         <br/>
         Dr. Ali Nail Kubalı (İş adamı-danışman)
         <br/>
         <br/>
         BAHAR HAVASINA ALDANMAYALIM
         <br/>
         <br/>
         Merkez Bankası, "işler düzeldi, TL"ye talep arttı, para tabanı bu nedenle yükseltildi" diyor! Yine MB, IMF, kendi alacakları mahsub edildikten sonra Merkez Bankası"nın döviz rezervlerinin negatif bakiye vereceğini kabul ediyor. Ama buna limit koyuyor. Merkez Bankası"nın bu açıklamaları kamuoyunu yanıltmaktadır. Merkez Bankası"nın döviz rezervlerinin güçlenmesi, Türkiye"nin dış ticaret, daha da doğrusu cari hesap fazlası vermesi ile ile olur. Türkiye ise bu sene 7 milyar dolar cari hesap açığı vermeye doğru gitmektedir. Bu açığı, ülkeye gene girmeye başlayan "sıcak" para kapatmıştır! Merkez Bankası ülkeye giren sıcak parayı, kurları daha da aşağıya çekip dış ödemeler dengesini daha da bozmasın diye satın almıştır. Bu zoraki bir alımdır. Bu para her an kaçabilecek emanet paradır. Bu para 1994, 1998 ve 2000 krizlerine sebep olan paradır! Bunu döviz pozisyonunun güçlenmesi olarak göstermek kamu oyunu yanıltır. Doğru değildir.
         <br/>
         <br/>
         Para tabanının gevşetilmesi de "Türk Lirasına olan güven dolayısıyla TL talebinin artması" ile hiç ilgili değildir! Merkez Bankası giren sıcak parayı satın alırken, bu dövizlerin bedelini ödemek için para basmak zorunda kalmıştır. Bahar havasına çok da aldanmayalım.
         <br/>
         <br/>
         Ekonomiden sorumlu eski Devlet Bakanı Masum Türker:
         <br/>
         <br/>
         AMERİKA 2004"TE YENİ BİR KRİZ ÇIKARTABİLİR
         <br/>
         <br/>
         Bugünkü bahar havasını gerçekçi bulmuyorum. 2004 yerel seçimlerinin ardından Türkiye"de yeni bir kriz çıkabilir. Bu ayın sonunda Başbakan Amerika"ya gidecek ve Bush ile pazarlık yapacak. Kuzey Irak ve Kıbrıs konularında taviz isteyecek olan Bush"un, istediklerinin yerine getirilmemesi durumunda Türkiye"de kriz çıkabilir. Türkiye ekonomisinin bir ucu Amerika"dadır. Amerika da bu dönemde isteklerde bulunuyor. 2004 bu anlamda çok önemli. Türkiye"de bahar havası esse de cari işlemler açığı sürüyor. 10 milyar dolar seviyesinde olan cari işlemler açığı kriz habercisidir.
         <br/>
         <br/>
         Geçmişteki krizler hep bu cari işlemler açığı yüzünden çıktı. Döviz dışında bizim programımızda yer alan hedefler yerine getirildi. Dövizde bariz bir düşüş var ama bu biraz da Amerika"nın politikasıdır.
         <br/>
         <br/>
         CHP Mersin Milletvekili Mustafa Özyürek:
         <br/>
         <br/>
         IRAK"TAN 5 MİLYAR DOLAR GELDİ
         <br/>
         <br/>
         Irak Savaşı"ndan sonra Türkiye"ye 5 milyar dolar Arap sermayesi girdi. Bu sermaye ile cari açık finanse edildi ve ekonomide bahar havası estirildi. Türkiye"de halen sıcak para var; sıcak para başkasının parasıdır. Kapasite kullanım oranında, ihracatta, enflasyonda rekorlar kırılıyor ama bu rekorların bir sebebi var. Irak"tan gelen para ve global ekonomik sistem Türkiye"ye olumlu yansıdı. Türkiye tüm iyi gelişmelere rağmen borçla ayakta kalan bir ülke. AKP döneminde 48 katrilyon yeni borç alındı. Bunlar unutulmasın. İhracatın yüzde 65"inin hammaddesi ithal kökenli. Bu yüzden de ihracattan zannedildiği kadar para kazanılmıyor. Bıçak sırtında bir ekonomimiz var. Bu bıçak sırtı ekonomide 12 milyon yoksul nüfus hâlâ tehlikedir .
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1905 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11048), [web.archive.org (arşiv bağlantısı)](http://web.archive.org/web/20050224172820/http://www.aksiyon.com.tr:80/yazdir.php?id=11048)
