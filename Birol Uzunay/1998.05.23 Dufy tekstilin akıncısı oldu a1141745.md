# Dufy, tekstilin akıncısı oldu

*Birol Uzunay 1998.05.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa'da her yıl yaklaşık 10 milyon yetişkin seçkin erkek, Türk işçilerinin ürettiği, Türk firmalarının sattığı gömleği sadece giyinmek için değil;
  </font>
 </div>
 <div id="newsText">
  <font class="detail-text">
   en iyi biçimde görünüp 'prestij' kazanmak için giyiyorlar. Son 10 yılda büyük ölçüde gelişen erkek modasını, Türkiyeli firmalar iyi keşfetti ve değişik renk ve modeldeki ürünleriyle rakiplerine şimdiden fark attılar bile.
   <br/>
   <br/>
   Dufy, Abbate, Bisse gibi gömlek markalarının açtığı Avrupa pazarına bugün bir çok Türk gömlek firması girmiş durumda; Anadolu'nun değişik yörelerinde kurulan gömlek firmaları da Türkiye pazarından önce Avrupa pazarını düşünüyor.
   <br/>
   <br/>
   Türkiye'deki gömlek firmalarının ihracat başarıları, sadece Avrupa pazarlarında değil Amerika ve diğer zengin ülkelerde de hızla yayılıyor. Genellikle ucuz tekstil ürünlerini satan Türkiye, böylece kaliteli ürün gömleklerle dünya piyasalarında giyim sanayiindeki imajını düzeltiyor.
   <br/>
   <br/>
   Anadolu'da üretilen gömleklerin Avrupalı zenginlerce baştacı edilmesinde, sektöre ömrünü adayanların rolü çok büyük. 11 yaşından beri gömlek sektöründe çalışan Yusuf Bayat, Türkiye'de Vakko'nun müşterilerinin Avrupa'da ise Türklere iş veren zenginlerin kendi ürettiği gömleği giymeleri için tam 34 yıl çalışmış. Ve Yusuf Bayat bugün 2 binin üzerindeki gömlek modeliyle hem Vakko müşterileri tarafından hem de Avrupalılar tarafından tercih edilen Dufy gömlekleriyle başarıdan başarıya koşuyor. 34 yılını verdiği gömlek sektöründe tek amacının 'kalite' olduğunu belirten Yusuf Bayat, "Çok para kazanmak isteseydim, ucuz gömlek satarak bu amacımı gerçekleştirirdim ama ben ürettiğim ürünün bir sembol olmasını istedim. Bugün benim ürünüm, Avrupa'da kalitenin ve Türkiye'nin sembolü olduysa benim amacım gerçekleşmiş demektir. Dufy, sözcük olarak Türkçe olmasa da, etiketin altında yazan 'made in Turkey' ibaresini her yıl yüzbinlerce yabancının okuduğunu düşünüyorum ve işçim ve ülkem adına büyük gurur duyuyorum" diyor.
   <br/>
   <br/>
   İhraç edilen Türk ürünlerinin marka oluşturdukları takdirde elde ettikleri başarının sadece parayla sınırlandırılamayacağını belirten Yusuf Bayat, Türkiye'nin tanıtımının kaliteli ürünlerle en iyi biçimde yapılabileceğine inanıyor. Yüzbinlerce Avrupalı'nın prestij markası haline gelen Dufy'nin başarısını, yeniliklere anında adapte olmak, işçiye değer vermek ve amacın iyi belirlenmesi olarak açıklıyor Yusuf Bayat. Gömleklerin üretiminde son teknoloji ve kaliteli hammadde kullanan Dufy, iplik ihtiyacının büyük kısmını da yurtdışından sağlıyor.
   <br/>
   <br/>
   Satışlarının daha çok Avrupa ülkelerine olmasının sebebinin ürettikleri yüksek maliyetli ürünleri ancak bu ülkelerin insanlarının satın alabilmesi olduğunu belirten Yusuf Bayat, Türkiye'de de yılda yüzbinlerce ürün satmalarını ise varlıklı insanların sayısının zannedilenin üstünde olmasına bağlıyor. Gömleklerinin son yıllarda Amerika'da da büyük ilgiyle karşılaştığını anlatan Yusuf Bayat, 'Ürünlerimiz Dubai'ye kadar uzanıyor' diyor.
   <br/>
   <br/>
   Dufy'nin önümüzdeki dönemlerdeki hedefinin yine erkek giyimi üzerine olacağını söyleyen Yusuf Bayat, "Bizim uzmanlık alanımız erkek giyimi. Biz bildiğimiz yolda hızlı ilerleriz. Şu an kravat, kazak, tişört, parfüm gibi erkek ürünleri kolleksiyonumuz arasında. Çok yakın bir gelecekte bir erkek mükemmel bir şekilde nasıl giyiniyorsa, Dufy onu üretecek" diyor. Erkek giyiminde de moda sektörünün oluştuğunu ve her yıl giyim zevkinin değiştiğini kabul ederek ürünlerini hazırlayan Dufy'nin başarısı Yusuf Bayat'a göre 'Türkiye'nin de başarısı' olacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3775-dufy-tekstilin-akincisi-oldu.html), [web.archive.org (arşiv bağlantısı)](http://web.archive.org/web/20121001023037/http://www.aksiyon.com.tr:80/aksiyon/haber-3775-dufy-tekstilin-akincisi-oldu.html)
