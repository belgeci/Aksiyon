# Enkaz edebiyatına devam!

*Birol Uzunay 1998.12.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, bugünlerde yine bir hükümet kurma telaşını yaşıyor; bu telaşı tam 56 kez yaşadı ve her yeni hükümetten sonra salefler 'benden sonrası tufan', halefler de 'enkaz devraldık' dediler.
  </font>
 </div>
 <div id="newsText">
  <font class="detail-text">
   Süleyman Demirel'in etkin propagandasıyla özellikle 1980'den sonra 'enkaz devraldık' söylemi siyasi bir gelenek oldu.
   <br/>
   <br/>
   Temmuz 1997'de Türkiye'nin buhranlı dönemlerinde iktidar olan Anasol D Hükümeti de, iktidarı devralırken geçmiş hükümetin yaptıklarını 'enkaz' olarak değerlendirdi. Bugünlerde kurulma çalışmaları yapan 56. hükümetin, Anasol D Hükümeti'nin icraatlarına olumlu bakıp bakmayacağı ise şimdilik bilinmiyor. Eğer Bülent Ecevit, hükümeti kurmayı başarırsa herhalde kendisinin de içinde bulunduğu  hükümetin bıraktığına enkaz demeyecektir. Ancak bilinen bir gerçek var; geçmiş hükümetin oluşturduğu ekonomi tablolarının Türkiye'yi yeni bir krizin eşiğine getirdiği... Özellikle 1989 yılından sonra bozulan ekonomik dengelerin bir türlü düzeltilememesi yeni hükümetleri enkaz edebiyatı ile karşı karşıya bırakıyor.
   <br/>
   <br/>
   İyi niyet ve şaibe, olur böyle: Anasol D
   <br/>
   <br/>
   28 Şubat süreci Refahyol iktidarının yıkılmasını sağladıktan sonra milletvekili transferleri ve 4 partinin işbirliğiyle kurulan Anasol D Hükümeti'nin en büyük özelliği somut bir ekonomi politikası olmasıydı. Ekonomide, Güneş TanerIşın Çelebi çekişmesiyle geçen ilk aylarda göze çarpan ilk hareketlilik Emlak Bankası'na aldırılmak istenen makam araçları oldu.
   <br/>
   <br/>
   8 yıllık eğitim tartışmalarından sonra hükümet yıllardır bekletilen 'Mera Kanunu'nu çıkarmayı başardı ve bu başarı belki de Anasol D iktidarının Türkiye ekonomisine kazandırdığı tek gerçek kazanç. Hükümetin sessiz sedasız çıkardığı Hal Yasası ise yarardan çok zarar getirdi. Hal Yasası sebze ve meyve ticaretinde devlete ödenen vergileri yüzde 7 oranında indirse de fiyatlardaki zam oranı hızla büyüyor.
   <br/>
   <br/>
   Anasol D iktidarının ekonomideki bir başka iyimser düşüncesi de yeni vergi yasasını çıkarma girişimleriydi. Hükümetin çok parçalı olması ve büyük holdinglere yaslanması iyi niyetlerle çıkartılan vergi yasasının sonunu hazırladı. Vergilemede, kazanç yerine harcama ve tasarruflardaki artışın gelir tanımına alınması; banka lobisinin kendilerine getirilen yükümlülükleri Rusya krizini bahane göstererek kaldırtması; Güneş Taner'in baskısıyla borsa vergilerin indirilmesi yeni vergi yasasına duyulan umutları dağıttı.
   <br/>
   <br/>
   Hükümetin iyi niyetle başlayıp kötü sonuçlarla bitirdiği uygulamalardan biri de özelleştirme; Türkiye'nin en çok özelleştirme yapan hükümeti aynı zamanda en şaibeli özelleştirmelere imza attı. Elektrik dağıtım şebekelerinin dağıtımındaki, GSM cep telefonu ihalesindeki, Etibank ve POAŞ ihalelerindeki şaibeler uzun uzun konuşuldu.
   <br/>
   <br/>
   Anasol D Hükümeti Temmuz 97'de hükümeti devraldığında enflasyon yüzde 75'ler seviyesindeydi; bu seviye 6 ay gibi kısa bir sürede yüzde 100'ler seviyesine çıkartıldı ve Türkiye 3 rakamlı enflasyon canavarının eline bir kez daha düştü. Anasol D Hükümeti kendilerinin büyüttüğü 3 rakamlı enflasyon canavarını öldürmeyi 'en büyük hedef' olarak belirledi. Ekonomiyi soğutarak enflasyonu öldürmeyi planlayan hükümet bugün enflasyonu TEFE'de yüzde 58.6, TÜFE'de yüzde 72.8 seviyesine indirmeyi başardı. Ancak bu başarı 1 milyon civarındaki işsizin, kapanan fabrikaların, düşen ihracatın ve her an beklenen krizin sebebi oldu.
   <br/>
   <br/>
   Kesin sonuç: iktidar başarısız
   <br/>
   <br/>
   Anasol D iktidarının ekonomi uygulamalarının başarılı olduğunu söylemek neredeyse imkansız; bu kanıyı rakamlar da destekliyor. Enflasyonu yüzde 75 seviyesinde alan hükümet, tüketici fiyatlarına göre hesaplanan enflasyonu yüzde 100 seviyesine çıkartıp yüzde 72.8'e indirmeyi başarı kabul ediyor. Türkiye ekonomisini eriten içborç faiz ödemesine çözüm bulamayan 55. hükümet, 1999'da bütçenin yaklaşık yüzde 50'sini faiz ödemeye mahkum etti. Yeni hükümet önümüzdeki yıl iç borç faiz ödemelerine 9 katrilyon ayırırken, yatırımlara ise sadece 1.4 katrilyon ayırabildi.
   <br/>
   <br/>
   Son 4 ayda büyüme sadece 1.8'ler seviyesine indi. Başta tekstil sektörü olmak üzere işçi çıkarımları hızla sürüyor ve hedeflenen 27 milyarlık ihracatın gerçekleşmeyeceği şimdiden belli oldu. Anasol D iktidarından önce yakalanan yüzde 8 seviyesindeki büyüme hızı 1999'da kriz dönemlerini anımsatırcasına yüzde 4 seviyesine indi. Yine 4 binlerin üzerinde seyreden borsa bugün 2 bin seviyesine demir atmış durumda ve kısa vadede hiç güven vermiyor.
   <br/>
   <br/>
   İktisatçıyazar Ali Rıza Kardüz hükümetin ekonomi politikalarının başarılı olup olmamasının çok önemli olmadığını belirtiyor ve ekliyor: "Türkiye iç borç faiz ödemesiyle uğraşırken tekstil kriziyle karşılaştı. Fakat ekonomi batmıyor; çünkü bizim ekonomimiz mantar gibi, suyun üstünde yüzmesini çok iyi biliyor. Böyle gelmiş böyle gider; vergi yasası çıktı. Hani olumlu sonuçları nerede? Ekonomi mantar gibi olunca hükümetlerin de ekonomideki etkisi azalıyor. Anasol D iktidarında bankalar önemli avantajlar kazanmış görünüyorlar ancak tekstil krizinden sonra bankacılık kriziyle de karşılaşacağımızdan eminim. Bu kadar yüksek faiz olursa kriz kaçınılmazdır."
   <br/>
   <br/>
   Hakİş Başkanı Salim Uslu, Türkiye'nin bugün yaşadığı krizi, rantiye kesimine aktarılan kaynakların yanında dar gelirliden esirgenen zamlara bağlıyor ve ekliyor: "İrtica denklemiyle piyasaya yılgınlık pompalandı. Elinde parası olan harcamaya cesaret edemiyor. Durgunluk adeta isteniyor."
   <br/>
   <br/>
   Kaybeden dar gelirli oldu
   <br/>
   <br/>
   Buhranlı dönem iktidarı olan 55. Hükümetin en büyük mağdurları çalışanlar ve küçük işletmeler oldu. Çalışanlar 3 rakamlı enflasyon oranlarına rağmen yüzde 30'luk zamlara mahkum edilirken küçük işletmeler hakettikleri teşvikleri alamadı. Hakİş Konferedasyonu Başkanı Salim Uslu, 55. Hükümetin çalışanlara ve küçük işletmelere olan bakış açısını çok net açıklıyor: "İktidarda 3 parti var ve bu partiler muhalefette söylediklerinin tam tersini yaptılar. İktidar zorunlu tasarruf sigortasını, SSK'nın içler acısı halini, emeklilerin problemlerini ve memurların sendika hakkını çözemediği gibi verdiği zam oranlarıyla çalışanları enflasyona ezdirdi. İstihdamın yüzde 65'ini karşılayan KOBİ'lerden sadece 900'ü toplam 15 trilyon liralık teşvik alabildi. Büyük sermayeye ise bir yılda 7 katrilyonluk faiz ödendi. Oysa ki Refahyol döneminde 2 bin 449 küçük işletme 55 trilyon liralık teşvik almıştı. Bu iktidarı yorumlamak için iktidarın kendi rakamlarına bakmak bile yeterli."
   <br/>
   <br/>
   Hükümetin bir başka mağduru olan memurlarsa, aldıkları yüzde 30 seviyesindeki zamlardan çok, muhalefet yıllarında kendilerine verilen memur yasa tasarısının çıkarılmamasına içerliyorlar. Kamusen Başkanı Resul Akay memurların maaşlarına yüzde 56 oranında zam almalarına karşılık enflasyonun yüzde 87 olduğunu hatırlatıyor ve ekliyor: "Memura ve emekliye yarım puan daha fazla vermem diyen Başbakan anayasal hakkımız olan sendikayı engelledi." Resul Akay 55. Hükümetin ilk aylarında yaptığı sürgün atamalarını ve kıyımları unutmadıklarını da belirtiyor.
   <br/>
   <br/>
   Kârlı çıkanlar da var
   <br/>
   <br/>
   İşçiler, memurlar, emekliler ve küçük işletmeler Anasol D iktidarının ekonomi politikalarından olumsuz etkilenseler de, büyük gruplar ve bankalar özellikle Güneş Taner'in varlığından oldukça yararlandılar. İstihdamın yüzde 65'ine sahip olan KOBİ'lere toplam 15 trilyon teşvik veren hükümet tarafından bankalara birkaç saatlik görüşme sonunda 900 trilyon, borsaya 700 trilyon ve Altın Borsasına da 330 trilyon lira hibe edildi.
   <br/>
   <br/>
   Yine aynı hükümet döneminde 1998 yılında 7 milyon 105 bin çalışana 3.7 katrilyon lira maaş ödenirken, devlete borç veren birkaç yüz kişiye ise 7 katrilyon lira ödendi. Hakİş Konfederasyonu Başkanı Salim Uslu devlete borç vererek yüzde 150 kâr edenlerin dışında hükümetten memnun olanları da "Tabanlarının geçim düzeyine bakmadan hükümete ideolojik sebeplerden dolayı destek veren TOBB, DİSK, TİSK, TÜRKİŞ ve TESK temsilcileri hükümetten memnunlar; çünkü memnun edildiler" diyerek açıklıyor.
   <br/>
   <br/>
   Üretim yapmanın büyük risk taşıdığı, sermayeye ideolojik gözle bakıldığı ve tekelleşmenin had safada olduğu 55. Hükümet döneminde en büyük kazancı devlete borç veren bankalar ve büyük gruplar elde etti. Hükümet kendisine borç veren büyük gruplara yüzde 150'lere varan faizler verince enflasyonfaizdöviz ilişkileri bozuldu ve ekonomi literatürüne yeni teoriler kazandırıldı!..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4471), [web.archive.org (arşiv bağlantısı)](http://web.archive.org/web/20121219134827/http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4471)
