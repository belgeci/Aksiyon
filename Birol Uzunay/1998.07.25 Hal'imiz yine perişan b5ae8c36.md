# Hal'imiz yine perişan

*Birol Uzunay 1998.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Öğrencilere  'gıda sektöründe kendi kendine yeten 7 ülkeden biri' olduğumuz masalı anlatıladursun, Türkiye Arjantin'den buğday, Hollanda'dan kuru soğan, Suriye'den mercimek, Amerika'dan pirinç almaya devam ediyor.
  </font>
 </div>
 <div id="newsText">
  <font class="detail-text">
   Resmi literatürde 'gelişmekte olan tarım ülkesi' olarak geçen Türkiye'de satılan sebze ve meyvelerin fiyatları, birçok Avrupa ülkesinden bile yüksek.
   <br/>
   <br/>
   Asgari ücretle bir ay boyunca çalışan birinin maaşı ancak bir kasa meyve almaya yetiyor. Et fiyatlarının yüksekliğinden şikayetçi olan  ailelerin can dostu sebze ve meyvelerin fiyatlarında görülen yüksek artışlardan sonra Türkiye nüfusunun yüzde 85'ini oluşturan fakir ve orta gelirli ailelerin zihinlerinde yeni bir soru belirdi: 'Acaba ne yesek?..'
   <br/>
   <br/>
   Yaz aylarında sebze ve meyve üretiminin artmasına rağmen fiyatların hâlâ düşmemesi tartışılırken, Anasol D Hükümeti 30 yıldan bu yana çıkartılamayan Hal Kanunu'nu  yaklaşık 1.5 ay önce çıkarttı. Bu yasa, bir değerlendirme yapıldığında, 1 yıllık Anasol D Hükümeti'nin en olumlu icraati olarak kabul edilebilir. Çünkü yasayla sebze ve meyve satımı kayıt altına alınıp KDV oranları düşürülüyor ve ürünleri tüketiciye daha ucuza satmak hedefleniyor. İyi niyetle çıkartılan bu yasanın 1.5 aylık işleyişi incelendiğinde çıkan sonuç şu: Sebze ve meyveler kışın bakımlık, yazın tadımlık olmaya devam edecek.
   <br/>
   <br/>
   Fiyatları 'belirsizlik' belirliyor.
   <br/>
   <br/>
   Yıllık 36 milyon tonluk sebze ve meyve üreten Türkiye bu üretimin ancak yüzde 5'ini ihraç edebiliyor. Türkiye bu sektörün liderlerinden; ama bu liderlik halkın ve devletin pek yararına çalışmıyor. Halk Avrupalılarla hemen hemen aynı fiyatlarla tüketim yaparken; devlet bu sektörden sadece yüzde 5'lik bir ihracat geliri elde ediyor. Fakat devletin asıl kaybı bu sektörden bir türlü alınamayan vergiler oluyor. Türkiye'de üretilen yıllık 36 milyon ton sebze ve meyvenin ancak hallerden geçen yüzde 35'i kayıt altına alınabiliyor ve bu sektörden alınamayan vergiler Türkiye'nin en büyük vergi kaçaklarını oluşturuyor.
   <br/>
   <br/>
   Üretilen sebze ve meyvenin ancak üçte birinin kayıt altına alınabilmesinin en büyük zararını ise 62.5 milyonluk dev tüketici kitlesi çekiyor. Hal çıkışları olmayan sebze ve meyveler piyasada standart fiyat oluşturulmasını engelliyorlar. Kaçak olarak şehirlere sokulan ürünler yüzünden hallere yeterli sebze ve meyve gelmediği için fiyatlar yükseliyor...
   <br/>
   <br/>
   Üretici ve komisyoncuların yıllardır ürünlerini hal üzerinden değil de kaçak olarak olarak satmalarında en büyük neden ise hallerde alınan yüksek oranlı vergiler oluyordu. Savunma Sanayi kesintisinden, belediye rüsumuna kadar her ürüne getirilen toplam yüzde 20'lik kesinti, hal dışından satış yaparak sıfıra indirilebiliyordu.
   <br/>
   <br/>
   İstanbul Bayrampaşa Hal Müdürü Tuncer Arabul, Hal Kanunu'nun olumlu sonuçlar doğuracağına inanıyor. Arabul, kanunla özellikle küçük şehirlerdeki hallerin toparlanacağına inanıyor ve "Bu yaz fiyatlar düşmedi ancak yükselmedi de. Şimdilik bu durumu başarı kabul ediyoruz" diyor.
   <br/>
   <br/>
   Hal Yasası her derde deva olacaktı!
   <br/>
   <br/>
   Başbakan Mesut Yılmaz'ın 'balyoz gibi yasa çıkardık. Mafyaya, enflasyona son vereceğiz' dediği Hal Kanunu, 30 yıllık uğraşlar sonunda sebze meyve fiyatlarını ucuzlatması, vergi gelirlerini artırması temennisiyle nihayet çıktı ve yürürlüğe girdi.
   <br/>
   <br/>
   Hal Kanuna'yla, aracılar üreticilerden belgesiz mal alamayacaklar, belgesiz mal alım satımı yapanlar da şehir girişlerinde zabıta kontrollerinde yakalanacaklar. Belgesiz işlem yapan aracılar, ilk yakalanmalarında ürünlerinin yüzde 25'ini ceza olarak ödeyecekler; bu yüzde 25'in de yarısı şehir girişlerinde kontrolleri yapan görevlilere dağıtılacak. İkinci kez hal girişi yapmadan ürün pazarlayanlar ise 1.5 aya kadar meslekten men edilecekler. Hal Kanunu'yla getirilen yeniliklerden birisi de üreticinin ve tüccarın ürünlerini pazarlayan komisyoncuların aldıkları sabit yüzde 8'lik komisyonun pazarlık usulüyle belirlenecek olması.
   <br/>
   <br/>
   Geçtiğimiz haftalarda Resmi Gazete'de yayınlanan sebze ve meyve sektöründe KDV oranlarının yüzde 8'den yüzde 1'e indirilmesi ise Hal Kanunu'nun en vurucu kısmı. Çünkü KDV oranının inmesiyle ürünlerin kayıt altına alınması özendirilecek ve devlet daha çok vergi toplayabilecek. Tüketiciler de satın aldıkları her ürünü yüzde 7 oranında ucuz satın alacaklar.
   <br/>
   <br/>
   Hal'imiz perişan
   <br/>
   <br/>
   Türkiye'de yaşayan herkesi ilgilendiren ve çıktığında vatandaş tarafından memnuniyetle karşılanan Hal Kanunu şimdilik ne tüketiciyi sevindirebildi ne de devleti.
   <br/>
   <br/>
   Sebze meyve fiyatlarının yüksek olmasının en büyük sorumlusu sayılan komisyoncuların aldıkları yüzde 8'lik paya getirilen kısıtlama ilk bakışta olumlu gibi görünse de, komisyoncular eskisinden çok daha kârlı çalışmaya devam ediyorlar. Türkiye'nin en büyük hallerinden olan Bayrampaşa Hali'nde şimdiye kadar hiçbir komisyoncu yüzde 8'den daha aşağıya ürün satmadı. Türkiye Ziraat Odaları Birliği Başkanı Faruk Yücel komisyonun oranının serbest olmasının daha da zararlı olacağını; komisyoncuların kendilerine en yüksek oranı veren kişinin ürününü satacaklarını ve tüccar üreticilerin ürünlerinin bozulmaması için komisyoncuların oranlarına boyun eğeceklerini iddia ediyor.
   <br/>
   <br/>
   Faruk Yücel, yeni kanunla hallerdeki kasa işlemlerinin artırıldığını belirterek, şehir girişlerinde yapılan kontrollerde sadece belgelere bakılacağını, ürünün miktarının teknik olarak belirlenemeyeceği için kaçakçılığın kısmen dahi olsa süreceğini savunuyor. Türkiye Ziraat Odaları Birliği Başkanı Faruk Yücel, kanunun en çok büyük marketlere yarayacağına inanıyor ve hale uğramadan ürün satabilme yetkisinin büyük marketleri ihya edeceğine inanıyor.
   <br/>
   <br/>
   Hal Kanunu'nda yer alan üreticilerin hallere giriş yapmadan ürünlerini satabileceği hükmünün uygulamasının nasıl olacağı ise bilinmiyor. Çünkü üreticilerin semt pazarlarına girmeleri yasaklanıyor, böylece kendi yetiştirdiği ürünü kendisi satmak isteyen üreticiler işportacı konumuna düşmek zorunda kalacak.
   <br/>
   <br/>
   Hal Kanunu'na getirilen en büyük eleştirilerden birisi de üretici ve komisyoncunun kısmen dahi olsa denetlenirken, son satıcının istediği fiyatla ürünü satabilmesi uygulanmak istenen ortak fiyat sisteminin imkansızlığını gösteriyor. Aynı pazar içerisindeki fiyat farklılıklarına çözüm bulunamıyorken değişik semtlerde satılan ürünlerin aynı fiyatla satılması imkansız gibi. Bayrampaşa Hal Müdürü Tuncer Arabul, oluşturacakları zabıta birlikleriyle pazarlarda da fiyat birlikteliğini sağlayacaklarını söylerken Faruk Yücel bunun Türkiye çapında uygulanmasının çok zor olduğunu belirtiyor.
   <br/>
   <br/>
   Bayrampaşa Hal Müdürü Tuncer Arabul, hallerin altyapısının düzenlenmesiyle kanunun daha iyi işleyeceğini belirtirken, Türkiye'de bilgisayar sistemiyle işleyen hallerin sayısının sadece birkaç tane olduğu ve hemen her şehirde görmeye alıştığımız korsan haller için birşelerin yapılmadığı düşünülürse sebze ve meyvenin kayıt altına alınabileceğine olan inancımız daha da azalıyor.
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### ersin koşar, 25 July 1998, 00:00
> : İyi bir yorum yapmışsınız ama hallere meyve ve sebze taşıyan kamyon şoförlerini savunan hiçbir kanun yok. Araçlar günlerdir haller önünde bekliyor ve hal yönetiminin bu konuyla ilgili hiçbir çalışması yok. Şoförler mağdur durumda, halciler tarafından araçlar günlerdir adeta zapt ediliyor. Bu arada...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3957), [web.archive.org (arşiv bağlantısı)](http://web.archive.org/web/20130908032218/http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3957)
