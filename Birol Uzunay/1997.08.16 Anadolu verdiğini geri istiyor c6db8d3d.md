# Anadolu verdiğini geri istiyor

*Birol Uzunay 1997.08.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Göç, Türk insanının yaşam biçimiydi yüzyıllarca; her göç bir umut, her umut bir yaşam iksiriydi adeta...
  </font>
 </div>
 <div id="newsText">
  <font class="detail-text">
   Günümüzde yapılan göçler de yeni bir umut için yapılıyor; ama bu umutlar çoğu zaman gerçekleşmediği gibi yeni acıların oluşmasına da neden oluyor. Türkiye yüzde 25'lik göçer oranıyla tam bir göçmen ülkesi... Gelişmiş ülkelerde ise bu oran yüzde 45 civarında. Devlet İstatistik Enstitüsü'nün verilerine göre Türkiye'de, günde 8 bin  748, ayda 262 bin 444, yılda da 3 milyon kişi göç ediyor.
   <br>
    <br>
     1960'larda daha iyi ekonomik şartlarda yaşamak için başlayan göç dalgası hâlâ devam ediyor. 1991'den sonra güvenlik gerekçesiyle ve PKK tehtidiyle başlatılan göçlerse bugün Türkiye'nin en büyük problemleri arasında. Doğu ve Güneydoğu'da neredeyse bitmek üzere olan tarım ve hayvancılık, sayıları katlanarak artan işsizler, şehirlerin bozulan dengesi sadece göç edilen bölgenin değil tüm Türkiye'nin ekonomik ve sosyal sorunu olarak karşımıza çıkıyor. 2 bin yılına kadar 9 milyon 448 bin kişinin büyük şehirlere göç etmesi beklenirken; istatistikler, önlem alınmadığı takdirde Anadolu şehirlerinin ekonomik gücünü büyük ölçüde kaybedeceğini, büyük şehirlerin de sosyal yönden yaşanmaz hale geleceğini gösteriyor.
     <br>
      <br>
       Biz göçmüşüz buralardan, Adalar'dan ve Moda'lardan
       <br>
        <br>
         İstanbul'un ne taşının ne de toprağının altın olduğu artık anlaşılsa da saatte 364 kişi hâlâ bu şehre göçüyor. Doğduğu yeri terk edenlerin yüzde 25'in üstüne çıktığı il sayısı 37. Gözünü göçle açan illerin başında Kastamonu ve Tunceli geliyor; 285 bin Tuncelilinin yüzde 54'ü, Kastamonuluların yüzde 70'i başta İstanbul olmak üzere büyük şehirlere göçmüşler. Yine Bayburt, Gümüşhane, Erzincan, Mardin, Sivas, Çankırı ve Karslıların yarıya yakın bir kısmı göç etmiş durumda.
         <br/>
         <br/>
         1990 nüfus sayımında İstanbul'da yaşayanların sadece yüzde 27'si İstanbul doğumlu iken; bugün bu oran yüzde 23'lere inmiş durumda. Doğuda başlayan terör olaylarından sonra bölgeden İstanbul'a yaklaşık 1.5 milyon Güneydoğulu göç etmiş.  İstanbul'da bugün 3 milyon civarında Doğu ve Güneydoğulunun yaşadığı tahmin ediliyor.
         <br/>
         <br/>
         TBMM göç komisyonunun yaptığı araştırmaya göre: Olağanüstü Hal Bölge Valiliği kapsamında olan 7 ilde yaşayan insanların yüzde 58'i köylerinin yanması sonucunda göç etmek zorunda kalmışlar. Göç edenlerin yüzde 85'inin kırsal kesimdeki mallarıyla ilişkisi kesilmiş. Göçerlerin yüzde 85'i ise bir daha kırsal kesime geri dönmek istemiyor.
         <br/>
         <br/>
         Son 6 yıla kadar Türkiye'de göç ekonomik sebeplerin yanında kültürel sebeplerle de açıklanabiliyordu. Ege ve Marmara bölgelerindeki yüzde 1020'lik göç oranına rağmen Urfa, Şırnak, Hakkâri ve Batman'daki  göç oranı yüzde 15 civarındaydı. Bugünse bu bölgelerde hemen herkes yaşadığı yeri değiştirme ihtiyacı duyuyor.
         <br/>
         <br/>
         Göçün en büyük sebebi devlet
         <br/>
         <br/>
         İş bulmak ve daha çok para kazanmak için milyonlarca kişi büyük şehirlerin yolunu tutarken; Anadolu'nun küçüleceği, büyük şehirlerin göç dalgalarının altından kalkamayacağını, sosyal problemlerin içinden çıkılamaz hale geleceği, adaletli paylaşım için adeletli yatırımın gerekli olduğu 1990'lı yıllara kadar hiçbir hükümetin aklına bile gelmedi. İstanbul'un yaşanmaz hale gelmesi ve doğudaki  isyanın belirginleşmesinden sonra göçün zararı üzerinde hemfikir olunmaya başlanmıştı ki, özellikle DYPCHP hükümeti döneminde güvenlik gerekçesiyle başlatılan  köy boşaltmalar sebebiyle Doğu ve Güneydoğu Anadolu bölgelerinde 5.8 milyon kişi en yakınlarındaki büyük şehirlere, illere ve ilçelere göç etmek zorunda kaldı. Yani göçün zararları bilinmesine rağmen devlet, doğuda göçün en büyük destekçisi oldu. PKK'nın tehdidinden korunmak ve daha iyi yaşamak için yapılan göçlerdeyse yörede yaklaşık 45 milyon kişinin yaşadığı yeri terk ettiği tahmin ediliyor.
         <br/>
         <br/>
         Sadece resmi rakamların bildirdiğine göre doğuda 853 köy, 2 bin 332 mezra güvenlik güçlerinin zorlamasıyla boşaltılmış. PKK'nın zorlamasıyla ve yiyecek bulmak için yapılan göçler ise hâlâ sürüyor. Son 6 yılda doğu yörelerinde yaklaşık 10 milyon kişinin yeri değişmiş durumda. Doğu ve Güneydoğu Anadolu bölgelerinde yaşanan göç yüzünden, zaten fakir olan illerin ekonomik dengeleri tamamen altüst oldu. Örneğin 1990 nüfus sayımına göre 381 bin kişi barındıran Diyarbakır'ın nüfusu bugün 2 milyon civarında. Yine Diyarbakır'da 102 köy, 101 mezra zor kullanılarak boşaltılmış. Batman, Siirt, Mardin, Şırnak, Van, Bitlis, Bingöl, Muş  gibi illerin de nüfusu son 6 yılda yapılan göçlerle birkaç misli birden artmış. Adana, Mersin, İzmir ve İstanbul gibi büyük şehirler de göçün tüm olumsuz yansımalarını hissedenlerden... Sadece Adana'da kâğıt üzerinde görülmeyen 1.5 milyon kişi yaşıyor.
         <br/>
         <br/>
         Aynı zamanda Türkiye'nin en fakir illeri olan bu yerleşim birimlerinde bugün işsizlik yüzde 4050 civarında. Konut açığından dolayı bölgede yüzbinlerce kişi çadırlarda yaşıyor. Diyarbakır'da 1990'da 1184 olan sıtma vakası bugün yaklaşık 43 kat artarak  37 bin oldu. Yine 1991'de Diyarbakır'da 3 bin olan tifo vakası şimdilerde 6 bin civarında. İller Bankası'nın 1990 nüfus sayımına göre belediyelere yaptığı yardımlar, bugün komik miktarlarda kalıyor. Örneğin 150 bin nüfusa göre yardım alabilen Van Belediyesi 11.2 milyon kişiye, 381 bin kişiye göre yardım alan Diyarbakır Belediyesi ise 2 milyon kişiye hizmet vermeye çalışıyor.
         <br/>
         <br/>
         Sadece, tespit edilebilen 3 bin göçer köyün yıllık tarım gelirinin minimum 17 bin 500 dolar olduğu  farz edilirse, yıllık 52 milyon dolar tarım geliri göç yüzünden elde edilemiyor. Eskiden insanlara yeterince ekmek vermediği gerekçesiyle terk edilen, yatırım yapılmaya gerek bile duyulmayan iller, terör yüzünden milyonlarca kişinin yeni umudu oldu. Fakat bu umut ne yazık ki karın bile doyuramıyor...
         <br/>
         <br/>
         Göçün zararı sadece ekonomiye değil
         <br/>
         <br/>
         Geçim sıkıntısı sebebiyle büyük şehirlere yapılan göçlerin verdiği zarar İstanbul'un ülkede tek merkez olması, Anadolu'nun küçülmesi gibi ekonomik sonuçlara indirgeniyor. Ancak bu göçlerin en büyük olumsuz sonuçlarından birisi de, göçerlerin eski kültürlerini kolay kolay bırakamamaları, yeni nesillerin Anadolu kültürüne de yabancı kalmasından sonra oluşturulan "arabeks kültür" ve beraberindeki "kimlik" bunalımı oldu. Kimlik bunalımı yüzünden oluşan 'himayecilik' düzeniyle birlikte, hemşehricilik, particilik, mafya gibi kavramlar oluştu. Ve sonuçta, himayecilik sistemiyle gruplar kendi hukukunu kurmaya başladı. Çoğulcu  yaşam ve ortak kültür kavramları unutuldu. 'Hoşgörü' kavramı Anadolu'da bırakıldı. Karınlar şehirde doydu, paralar şehirde kazanıldı, şehirlerde mal mülk sahibi olundu ama bir türlü nimeti paylaşılan şehirler sevilemedi.
         <br/>
         <br/>
         Doğu ve Güneydoğu bölgelerimizde son yıllarda yaşanan göçlerde ise sosyal bunalımların olumsuz etkisi çok daha fazla. Bu yörelerdeki göçlerin çok daha kısa sürede gerçekleşmesi ve göçerlerin kültür seviyesinin alt düzeyde olması nedeniyle, doğunun o sessiz şehirleri artık geride kaldı. Resmi olmayan rakamlara göre Diyarbakır, Van ve Hakkâri'de halkın yüzde 810'u eroin ve esrar işiyle uğraşıyor. Fuhuş sadece deniz kenarlarında olmuyor artık, o dağlık araziler içindeki dünün küçük şehirlerinde fuhuş, bugün hatırı sayılır bir "sektör".. İşlenen suç oranlarında ise bu yörelerdeki şehirler Türkiye ortalamasının çok üstünde. Adana'nın 19 Mayıs, Dağlıoğlu ve Anadolu mahallelerine bugün bile Türk ve Arap kökenlilerin girmesi mümkün değil.. PKK'nın yoğun propagandaları yüzünden şehirlerde yaşayan işsiz gençler rahatlıkla devlete isyan edebiliyor.
         <br/>
         <br/>
         Doğunun göç acısı sürecek
         <br/>
         <br/>
         Tersine göçü başlatarak Anadolu'nun yeniden kalkınmasını sağlayacak projeler genellikle sivil kişi ve kuruluşlardan geliyor. OHAL Bölge Valiliği şimdiye kadar sadece 63 köy ve 27 mezrada tersine göçü sağlayabilmiş. 116 köy ve 73 mezrada tersine göç için hazırlık yapıyorlar. OHAL Bölge eski Valisi Necati Bilican "Doğudaki göçerlerin tamamen geriye dönmeleri şu an çok zor. Ancak bunun mutlaka gerçekleştirilmesi gerekiyor. Aksi takdirde bu plansız göçün zararları hem doğuya hem batıya yansır. Tek tek köylere geri dönülemese de, oluşturulabilecek merkezlere dönüş yapılıp tarım ve hayvancılık çalışmaları buralarda yürütülebilir. Böylece üretim yine başlamış olur" diyor.
         <br/>
         <br/>
         Son 6 yıldır yoğun bir şekilde iç göç alan Doğu ve Güneydoğu'daki illerde bugün valiler göçerleri şehirlerine sokmuyorlar. Hatta kendilerinden izinsiz göç edenleri ise zor kullanarak çıkartmaya çalışıyorlar. Son olarak Van'a, PKK baskısının sonucunda göçen 250 göçer Van valisinin emriyle zor kullanılarak Hakkâri'nin Çukurca ilçesine geri gönderildiler. Oysaki daha birkaç yıl önce göçerler için 250 konutluk yerleşim birimleri yapılmış, göçerlere düzenli olarak yiyecek verilmişti. Aynı şekilde Diyarbakır'da yüzlerce konut göçerlere ücretsiz olarak dağıtılmıştı. Daha birkaç yıl önce göçlerin sonuçlarını düşünmeden, her göçere yardım eden devlet bugün onları döverek şehirlerden çıkartıyor. Şehirlerde devletin kendilerine büyük ölçüde yardım ettiğini zanneden kırsaldaki yüzbinlerce kişi bu imkanlardan yararlanmak için göçmüştü. Bugün bile doğunun kırsal kesimlerinde şehre göçüp devletin kendilerine ev ve yiyecek vermesini bekleyen insanlar var.
         <br/>
         <br/>
         Doğudaki göçün nasıl önleneceği, üretim ve sosyal yaşam dengesinin nasıl sağlanacağı henüz belli değil. Doğuda yüzbinlerce kişinin çadırlarda ve sokaklarda yaşamasına, bölgede egemen olan asalak ekonominin tüm Türkiye'ye zarar vermesine rağmen AnasolD hükümetinin de tersine göçü destekleyen hiçbir çalışması yok. 1995'te dönemin başbakanı Tansu Çiller'in meydanlarda söylediği Köye Dönüş Projeleri için şimdiye kadar tek bir çivi bile çakılmamış. RefahYol hükümeti döneminde hazırlanan Anadolu'ya 100 tekstil fabrikası projesi, doğu illerindeki yatırımlar için uygulanacak vergi indirimi, arsa tahsisi, enerji indirimi gibi projelerse hayata geçirilemedi. Meraların ıslahı, köye dönenlere yapılacak hayvan ve para yardımları gibi projeler ise artık unutulmak üzere.
         <br/>
         <br/>
         Herşeye rağmen Anadolu sahipsiz değil
         <br/>
         <br/>
         Doğu illerinde yaşadığı yeri değiştiren milyonlarca kişinin ne olacağı belirsizliğini koruyor. Ancak son 4050 yıldır sürekli göç veren bazı illerde ekonomik kalkınma için tersine göç projeleri etkin biçimde devam ediyor. Son yıllara kadar derneklerin faaliyetleriyle devam eden Anadolu'yu kalkındırma çalışmaları, bu amaç için kurulan holdinglerle devam ediyor. İstanbul'da, Ankara'da kurulan cemiyetlerin sadece büyük şehirlerde hemşehrilerin kaynaşmasını sağladığını fark eden Kastamonulular kurdukları 'Kastamonu Holding' ile Anadolu'nun kalkınmasına yönelik en büyük adımı da atmış oldular. 12 kişiyle ve 12 milyar sermayeyle kurulan holdingin bugün 500 ortağı ve 5 trilyon sermayesi var. Kastomonu Holding ortakları; göçüp geldikleri, atalarının barındığı Kastomonu'ya vefa borçlarını ödemek için bu ilde orman ürünlerini işleyen bir fabrika ve et entegre tesisi açtılar. Ilgaz Dağları'nda turizm işletmeleri açmak, yabancı ortakları Kastomonu'ya getirerek enerji sektörlerinde yatırım yapmak için de çalışmalarını sürdürüyorlar. Kastamonu Holding'in yaptığı çalışmalardan sonra İstanbul'da yaşayan  Samsunlular, Giresunlular, Adanalılar ve Erzurumlular benzeri holdingler kurarak illerine ortak yatırım yapmaya başladılar. Doğuda yaklaşık 500 kişiye iş imkanı sağlayan Doğu Holding de çalışmalarında Kastamonu Holding'i örnek almış.
         <br/>
         <br/>
         Kastamonu Belediye Başkanı Süleyman Yüce ürettiği projelerle, yaptığı çalışmalarla Anadolu'nun fakir bir ilinin kalkınabileceğini göstererek Türkiye'nin kurtuluşu için gerekli olan tersine göçe önayak oluyor. Süleyman Yüce İstanbul'da yaşayan 1 milyon Kastamonulunun geriye dönüşünün zor olduğunu düşünüyor. Yüce, Kastamonu dışındaki hemşehrilerinin illerine yapacakları yatırımın önemli olduğuna, böylece yeni nesillerin Kastamonu'daki iş imkanları sayesinde göçle tanışmalarının engellenebileceğine inanıyor. Özellikle doğuya verilen trilyonlarca liralık teşvikin olumlu etkisi bir türlü görülemezken, Kastamonu hiçbir teşvik almadığı halde son bir yılda 329 bin büyükbaş, 189 bin küçükbaş hayvan satın alarak 14 süt fabrikasına süt yetiştirmeye çalışıyor. Yine Süleyman Yüce'nin çalışmalarıyla 60 bin kovan alınarak arıcılık sektörü canlandırılmaya ve yeni iş imkanları açılmaya çaba harcanıyor. Süleyman Yüce, Kastomonu'nun başlattığı kalkınma hamlesinin tüm Anadolu'ya sıçrayacağına inanıyor ve ekliyor "Doğudan ve Karadeniz'den yıllardır milyonlarca kişi büyük şehirlere göç etti. Bu kişilerin memleketim dedikleri illeri tanıtmaları, buralara yatırım yapmaları gerekiyor. Aksi halde büyük şehirlere göç eden hemşehrileri onların kazançlarına ortak olmak istiyecek. O güzel denilen memleketler de fakirlik içinde çürüyecek"
         <br/>
         <br/>
         Şimdiye kadar iktidara gelen hükümetlerin ciddi anlamda bir Anadolu projeleri olmasa da, Anadolu'daki birçok il herşeye rağmen kalkınıyor. 14 yıl sonra Adana'yı geçmesi beklenen Urfa, açılan tekstil fabrikalarıyla Elazığ ve Bingöl için insanlar hâlâ umutlu. İstanbul'da yaşayan Ünyeli ve Bayburtlu girişimcilerin Ünye'de 700, Bayburt'ta 500 kişiye iş imkanı sağlaması; Kayseri, G.Antep, Eskişehir ve Konya'nın her şeye rağmen sivil çalışmalarla kalkınmayı sağlayabilmiş olmaları; Karadeniz Bölgesi'nin güzelliklerini paraya dönüştürmek için başlatılan çalışmalar; yabancı yatırımcıların Anadolu'yu tercih etmeleri Türkiye'de herşeyin bitmediğini gösteriyor...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2874-anadolu-verdigini-geri-istiyor.html), [web.archive.org (arşiv bağlantısı)](http://web.archive.org/web/20131111075929/http://www.aksiyon.com.tr/aksiyon/haber-2874-anadolu-verdigini-geri-istiyor.html)
