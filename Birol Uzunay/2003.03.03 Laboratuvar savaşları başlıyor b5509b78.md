# Laboratuvar savaşları başlıyor

*Birol Uzunay 2003.03.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kimyasal ve biyolojik silahları kullanmak uluslararası anlaşmalara göre yasak; ancak Amerika, katıldığı bütün savaşlarda kimyasal silah kullandı. 1. ve 2. Dünya Savaşı'nda kullanılan kimyasal silahlar Vietnam'da, Körfez Savaşı'nda ve son olarak Kosova'da da kullanıldı. Amerika'nın bu savaşta ne tür silahlar kullanabileceğini araştırdık. Ortadoğu'da ikinci Amerikan harekatının başlaması artık an meselesi. Savaş rüzgarları tüm şiddetiyle esiyor ve yüzlerce savaş senaryosu üretiliyor.
  </font>
 </div>
 <div id="newsText">
  <font class="detail-text">
   AmerikaIrak savaşında kullanılacak savaş taktikleri ve silah tekniklerinin ise ayrı bir önemi var. Kimyasal silahların önce Amerika mı yoksa Irak tarafından mı kullanılacağı en merak edilen soru.
   <br/>
   Irak'ı çözecek kimyasal ve elektronik silahları kullanmak aslında uluslararası anlaşmalara göre yasak; ancak ABD, katıldığı bütün savaşlarda kimyasal silah kullandı. 1. ve 2. Dünya Savaşı'nda kullanılan kimyasal silahlar, Vietnam'da, Körfez Savaşı'nda ve son olarak Kosova'da da kullanıldı. Silah stratejisti Aydın Çetiner'e göre, ABD savaşın sonuna doğru mutlaka kimyasal silah kullanacak; çünkü Amerikan ordu gücünün en önemli taktiği bu.
   <br/>
   <br/>
   Türkiye etkilenir mi?
   <br/>
   <br/>
   Savaş sanayii üzerine çalışmalar yapan Prof. Dr. Çetin Elmas da aynı görüşte. Elmas, Irak savaşının bir laboratuvar savaşı olacağını belirterek, savaş öncesinde generallerin değil de bilim adamlarının sorgulandıklarını hatırlatıyor. Elmas, "Amerika'da milyonlarca adet kimyasal ve biyolojik silahın olmasıyla, Saddam'da bir tane kimyasal silahın olması arasında hiç fark yok. Çünkü bu tür silahları bir kere atmak yeterlidir; alınacak sonuç başka bir silahın kullanılmasına gerek bırakmıyor zaten" diyor.
   <br/>
   <br/>
   Elmas, Türkiye'nin gaz maskeleriyle korunmaya çalışmasının gereksiz bir uğraş olacağını belirtiyor; "Bu tür silahlar nefes kadar cilde de zarar veriyor. Nefesi kurtarmak yeterli değil. Ancak bunların menzili zannedildiği kadar uzak değil; Türkiye için tehlike yok diyebilirim." Kimyasal silahları daha önce katıldığı savaşlarda kullanan Saddam Hüseyin'in savaşın hangi anında bunları kullanabileceğini sorduğumuzda ise Aydın Çetiner'den şunları söylüyor: "Saddam'ın elinde yeteri kadar teknolojik silah yok; teknolojik olarak kendini gösteremediği anlarda kimyasal silahları kullanacağını tahmin ediyorum. Salin Hardalı, Sabun ve Somon gibi gazları atacak olan Saddam biyolojik silah olarak da şarbon ve türevlerini kullanabilir."
   <br/>
   <br/>
   Savaşı silah lobisi istiyor
   <br/>
   <br/>
   ABD Başkanı George W. Bush, Arbusto petrol firmasının kurucularından. Baba Bush ise Carlyle Group isimli savunma sanayii ürünlerini üreten şirketin eski yöneticisi Irak'a ısrarla savaş açılmasını isteyen Bush yönetiminin iki önemli ismi olan Cheney da 1991 yılındaki Körfez Savaşı'nda da yine Şahin rolündeydi. Körfez Savaşı'ndan sonra petrol sektörünün devi olan Hallyburton'da görev yapan Cheney'nin eşi Lynn Cheney, dünyaca ünlü silah şirketi Trw Nyn'in üst düzey yöneticiliğini yaptı. Beyaz Saray'ın Savunma Bakanı Ronald Rumsfeld, Clinton döneminde bile Irak'a müdahale fikrini savunmuştu. Füze savunma sistemleri üzerinde uzun yıllar çalışan Rumsfeld, Gylead Scyence adlı teknoloji üreten bir ABD devi şirketin yönetim kurulu başkanlığını yaptı.
   <br/>
   <br/>
   Savaşın yıldız adayları
   <br/>
   <br/>
   Son 20 yılın bütün savaşlarında önce hava sonra kara harekatı yapıldı. Irak Savaşı'nda ise bu sistem bozulacak; çünkü yapay zeka ile programlanmış silahlar belirli bir zamana ayarlanmadan tehlike anına göre patlıyor. Düşman tanklarına ve uçaklarına göre programlanmış füzeler haftalarca havada kalıyor. Yapay zekalı silahların en etkilisi ise tanklar olacak. Bugünün tankları "yürüyen uçak" şekline büründü ve her türlü teknolojiyle donatıldı. "Fırlat ve unut" silahları olarak tarif edilen yapay zekalı silahları dünyada iki Amerikan şirketi üretiyor ve bu şirketler birbirlerine rakipmişçesine çalışıyorlar.
   <br/>
   <br/>
   Prof. Elmas, Körfez Savaşı'nın yıldızları "Patriot ve Scut" füzeleri gibi 2. Körfez Savaşı'nda da "ışın topları"nı bütün dünyanın tanıyacağını iddia ediyor. Elmas'a göre saniyede 180 bin metre hızla ilerleyen ve elektron akışıyla bulunduğu yerde ne varsa yakan ışın topları, sadece yer üstünü değil, sığınakları ve petrol kuyularını da vuracak.
   <br/>
   <br/>
   Patriot ve Scut füzeleri ise bu savaşta fazla ön plana çıkmayacak. 12 yıl önce Patriotların, Scut füzelerini karşılama oranı sadece yüzde 22 idi; bugünse 3 versiyon füzeler kullanılacak. Çetiner'e göre, Saddam Hüseyin'in elinde sadece 24 adet füze var ve bu füzelerle ciddi anlamda hiçbir yeri vuramayacak.  Saddam Hüseyin'in elinde bulunan Frog 7 ve Scoed C füzelerinin atış menzili 600 km ve isabet oranı son derece düşük. Çetiner, Amerika'nın bu savaşta denizaltı çıkışlı balistik füzeleri kullanacağını da belirtiyor. Elmas ise Saddam Hüseyin'in, Arap dünyasının desteğini almak için İsrail'e birkaç tane Crus füzesi atabileceğini söylüyor.
   <br/>
   <br/>
   İkinci Vietnam olmaz
   <br/>
   <br/>
   Irak Savaşı'nın etkili silahlarından olan uçakların özellikleri ise bir hayli farklı.  F117  Gece Kartalı, B2 Stealth uçakları ve F11 uçaklarının ön plana çıkması, B52 yüksek irtifa uçaklarının ise savaşın sonuna doğru etkili bombalama yapması bekleniyor. Çetiner'e göre bu savaşta kullanılacak olan F14 Tom Ceat, F15 Eagle ve F16 uçakları, operasyonların ilk günlerinde etkili olacak.
   <br/>
   <br/>
   Amerikan ve İngiliz savaş filoları aylardır Irak'ın çevresinde savaş hazırlıkları yapıyor. Dünyanın en ileri savaş teknolojilerine sahip iki ülkenin, 20 yıldır savaş ve ambargolarla açlık sınırına gelmiş Irak'a karşı yoğun hazırlık yapmasının bir abartı olup olmadığını sorduğumuzda Prof. Dr. Çetin Elmas şu cevabı veriyor: "Yaptığım araştırmalara göre Amerika'nın bu savaştan yenik ayrılması mucizelere kaldı. Amerika'nın karşısında bir halk hareketi yok. Sadece siyasi bir yönetim var. Vietnam bir halk hareketiydi, başarılı oldu. Yine Vietnam'a yardım eden komşu ülkeler vardı; Saddam'ın böyle bir şansı yok!"
   <br/>
   <br/>
   Aydın Çetiner ise Irak Savaşı'na yapılan hazırlıkları şöyle açıklıyor: "Bu savaşın anlamı Saddam'ı devirme ya da petrolü ele geçirmekle açıklanamıyor. Yüzlerce yıllık bir yatırım yapılacak bu savaşla. En az yüz yıllık bir plan yapılarak 'itirazcı Kuzey Ortadoğu ülkeleri' hizaya getirilecek. Saddam'ı bir kez daha deviremeyen bir Amerikan yönetimi, psikolojik olarak ayakta kalamaz. Bu yüzden işi şansa bırakmak istemiyorlar."
   <br/>
   <br/>
   Saddam'ın geleceği...
   <br/>
   <br/>
   Amerika önce Irak'a komşu olan ülkeleri yanına çekmek için uğraşıyor, sonra Iraklı askerleri... Başta generaller olmak üzere binlerce Iraklı asker şimdiden Amerikan saflarına geçti bile. Körfez Harekatı'nın en çatışmalı günlerinde Amerikan saflarına geçen binlerce Iraklı asker olduğu hatırlanırsa, Amerika'nın uyguladığı psikolojik harbin sebebi daha iyi anlaşılıyor. 1990'da başlayan Körfez Harekatının hiç bitmediğini söyleyen Çetiner, aradan geçen 12 yıllık süre içerisinde Amerikan ve İngiliz uçaklarının yüzlerce kez Irak'a girdiğini hatırlatıyor.
   <br/>
   <br/>
   Irak Savaşı'nın en önemli özelliklerinden biri de bu savaşın tarihin en donanımlı asker kıyafetlerine şahit olacak olması... Amerikan askerleri Saddam'ın kimyasal silah kullanma ihtimaline karşı özel geliştirilmiş kıyafetler giyecekler. Amerikan askerlerinin giyeceği kıyafetler, nabız kontrolü yapıyor, şeker oranını ölçüyor, gereken ikazları yapıyor; ancak bu kıyafetlerin küçük bir sorunu var: Nisan ayından itibaren 30 derece sıcaklığa ulaşan Irak'ta, kullanıcısını  boğabiliyor. Amerika bu yüzden harekatı en geç Mart ayının başında gerçekleştirmek istiyor. Elmas, savaşın 4 hafta süreceğini tahmin ederken; stratejist Çetiner ise Nisan ayında sonuçlanacağını belirtiyor. Her iki uzmanın hemfikir olduğu konu ise Amerikan savaş teknolojisi karşısında Saddam'ın bu kez direnemeyeceği.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=10884), [web.archive.org (arşiv bağlantısı)](http://web.archive.org/web/20120619220450/http://www.aksiyon.com.tr:80/aksiyon/newsDetail_getNewsById.action?newsId=10884)
