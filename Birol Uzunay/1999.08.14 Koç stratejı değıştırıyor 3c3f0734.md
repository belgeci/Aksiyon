# Koç stratejı değıştırıyor

*Birol Uzunay 1999.08.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsmi Türkiye Cumhuriyeti'yle bütünleşmiş, milli burjuvazinin sembol ismi Koç Holding, bugünlerde oldukça sıkıntılı...
  </font>
 </div>
 <div id="newsText">
  <font class="detail-text">
   Koç Holding, yine en büyük, yine kâr ediyor, yine atakta, fakat tek bir farkla: Holdingin büyüme oranı inanılmaz bir hızda düşüyor! Holding, bu yıl yüzde 0 ile yüzde 1 arasında bir büyüme bekliyor...
   <br/>
   <br/>
   Türkiye'de yüksek gümrük duvarları, ayrıcalıklı teşvikler ve vergi muafiyetlerinin yaşandığı 'kapalı ekonomi' döneminde herşey yolundaydı. Dışarıda olup bitenler Türk şirketlerini etkilemiyordu. Ama artık küreselleşme dalgası, gümrük birliği ve serbest piyasa ekonomisi Koç'u büyüten dinamikleri ortadan kaldırdı. Koç Grubu'nun da çok iyi fark ettiği gibi artık kurallar değişti.
   <br/>
   <br/>
   Koç Holding'in büyüme hızı bugüne kadar, Türkiye'nin büyüme hızının iki katı oranlarda gerçekleşiyordu. Son 10 yılda Türkiye'nin genel ekonomik büyüme hızı 4.6 iken, Koç Topluluğu'nun büyüme hızı ortalama yüzde 9.5'ti. Büyüme hızı olarak yüzde 0'lık bir oran bekleyen Türkiye'den sonra Koç Topluluğu, büyüme hızlarının yüzde 1 civarında gerçekleşmesini bekliyor...
   <br/>
   <br/>
   Tofaş, Maret, Altınyunus, Pastavilla gibi dev şirketlerinde zarar etmeye başlayan Koç Grubu'nun "amiral gemisi" Arçelik'in pazar payı da yüzde 60'lardan yüzde 40 seviyesine indi.
   <br/>
   <br/>
   Koç Holding'de niçin gerileme olduğunu anlamada Vehbi Koç'un 'anayasam' dediği ilkeler birtakım ipuçları veriyor: "Devletim ve ülkem var oldukça ben de varım. Kurduğum müesseselerin ve kendi varlığımın memleketimin varlığı ile devam edeceğine inanarak hareket ettim"
   <br/>
   <br/>
   Koç Topluluğunun ekonomisi ve sosyolojisi birer doktora tezi olabilecek seviyede... 'Dününü' ve 'geleceğini' düşünmeden; bugünkü Koç'u takdimimizdir!
   <br/>
   <br/>
   Şirketler büyük, çalışan az!
   <br/>
   <br/>
   1998 yılında net 5.8 milyar dolar ciro elde eden Koç Topluluğu, bu ciroyla Türkiye milli gelirinin yüzde 3'ünü temsil ediyor. Grubun yaptığı ihracat, Türkiye ihracatının yüzde 3.1'ini oluşturuyor.
   <br/>
   <br/>
   10 adet iş kolunda toplam 118 şirketi bulunan Koç Grubu, bugün Türkiye'nin en büyük özel sanayi grubu sayılırken, en büyük 500 şirket arasında da 22 şirketi buluyor.
   <br/>
   <br/>
   Otomobil, ticari araç, traktör, Arçelik, Beko, Aygaz, Koç Finans ve İzocam firmaları Koç'un piyasa lideri şirketlerini oluşturuyor. Yurtiçinde 11 bin bayi ağı bulunan Koç Grubunun 22 ülkede 29 şirketi bulunuyor. Grubun yurtdışındaki en büyük yatırımlarını ise Ramstore mağazaları oluşturuyor. Enka ortaklığıyla kurulan Ramstore mağazaları, Rusya ve Orta Asya Türk cumhuriyetlerinde faaliyet gösteriyor.
   <br/>
   <br/>
   Yıllık toplam ciroda 12.6 milyar dolar gelir elde eden Koç Topluluğu'nun çalıştırdığı eleman sayısı  sadece 44 bin. Topluluğun hizmet ve finans sektörüne ağırlık vermesinden dolayı çalışanların sayısında yıllara göre ciddi bir artış olmadı.  Şirketlerinin tamamı üretime yönelik çalışsaydı, yaklaşık 500 bin kişi daha kazancını Koç Grubu'ndan karşılayabilecekti.
   <br/>
   <br/>
   Koç, yalnız değil
   <br/>
   <br/>
   Rahmi Koç'un Tofaş için "yıl sonuna kadar 50 trilyon zarar edecek" demesine rağmen Tofaş şimdilik 25 trilyon zarar etti.  Tofaş önümüzdeki yıllar, Palio, Siena ve Palio SW gibi modellere ve Ford'a yatırım yaparken kuş serisine yeni yatırım yapmıyor. Bunun anlamı, bir kaç yıla kadar Türkiye'nin hemen her yöresinde görülen kuş serisi Tofaşlar'ın değeri bir anda düşebilir...
   <br/>
   <br/>
   Arçelik, hâlâ Türkiye'nin en büyük özel sanayi şirketi. Ancak pazar payını yabancı markalarla ve Vestel'le paylaşan Arçelik bu yıl Ardem'le birleşmesine rağmen en yakın rakibi Vestel'i ancak 60 trilyon lira geçebildi.
   <br/>
   <br/>
   Vestel, 1998'i ihracat şampiyonu olarak bitirirken, Arçelik en çok ihraç olunan 5. Türk ürünü olabildi. Arçelik'in iç piyasada eskiden gelen "tek isimlik" özelliği olmasaydı, Koç'un gurur markası, Vestel'in çok arkasında kalacaktı; tıpkı ihracatta olduğu gibi...
   <br/>
   <br/>
   Enflasyonla mücadele edemeyen Maret, bu yıl sadece yüzde 30 oranında kâr yapabildi ve enflasyona yenik düştü; Maret'in kaderini grubun bir çok şirketi de paylaştı. Ancak son 3 yıl içinde her hafta yeni bir Migros ve Şok Mağazası'nın açılması, Koç Finans'ın ve Koçbank'ın bono ve faiz gelirleri gruptaki dengeleri bir nebze olsun düzeltti.
   <br/>
   <br/>
   Sıkıntının kaynağı yüksek faiz
   <br/>
   <br/>
   Koç Grubu'nun borsadaki şirketleri yılın ilk 3 ayında 2.6 trilyon zararda iken, haziran sonunda şirketler 39.5 trilyon net kâra geçtiler. Bunda yeni hükümetin kurulması da etkili oldu.
   <br/>
   <br/>
   Önce Güney Doğu Asya krizi, sonra Rusya krizinin ekonomiyi vurması ve enflasyonun düşmesine yönelik uygulamalardan sonra, üretim değil, faiz güç kazandı. Güçlü finans kuruluşları yoluyla faizden para kazanmasını becerebilen Koç Topluluğu, yine faizden büyük zarar gördü. 1 milyar 54 milyon dolarlık finans geliri olan Koç Topluluğu, başta otomotiv ve tüketim maddelerininin satışlarında zorluk yaşadı. İç faiz oranlarının tüketici tercihleri üzerinde etkili olmasından sonra daha çok tüketim maddesi satarak ayakta kalabilen Koç Holding gibi gruplar zor durumda kaldı.
   <br/>
   <br/>
   Koç Holding Finansman Grubu Başkan Yardımcısı Kutsan Çelebican "yüksek faiz, tüketicinin tercihini etkilemiştir. Kıt kaynak pazar daralması ile birleşince sıkıntı yaşanması kaçınılmaz olmuştur" diyerek gruptaki sıkıntıların kaynağını açıklıyor.
   <br/>
   <br/>
   Ürün çok, marka yok!
   <br/>
   <br/>
   Tam 73 yıllık geçmişi, Türkiye Cumhuriyeti'yle bütünleşen yapısı ve her yıl yaptığı milyarlarca dolarlık cirosu, Koç Grubu'na bu ülkede çok önemli bir itibar sağlıyor.
   <br/>
   <br/>
   Avrupa'daki satışları nedeniyle Beko, Arçelik ve Tat salçayla övünen Koç Grubu, önümüzdeki dönemde, cirosunu hakeden bir "marka"yı en önemli amaç olarak benimsiyor.
   <br/>
   <br/>
   Beyaz eşya ürünlerini ve otomobilleri yurtdışında daha ucuza satmasına rağmen tanınmayı başaramayan Koç Holding'in Türkiye'deki gücü ise inanılmaz: 14 milyon hanenin yüzde 85'inde yani 11.5 milyon hanede asgari bir Koç ürünü bulunuyor. Kaba bir hesapla, 50 milyon Türkiye'li tüketici Koç ürünü kullanıyor.
   <br/>
   <br/>
   Ramstore mağazalarının büyük bir marka olacağını söyleyen Holding'in "markayı" öncelikli hedef aldığı bir dönemde, sanayi markası yerine hizmet markasını ön plana çıkartmayı düşünüyor.
   <br/>
   <br/>
   Grup, bugünün para getiren sektörleri olan, bankacılık, finansman ve sigortacılık için yoğun çalışmalar yapıyor. 1993'te finansın grup içindeki payı yüzde 1.7 iken bugün bu oran yüzde 13'e çıktı. Yine 78 şubeli Koçbank 3 yıl içerisinde 100 şubeye çıkartılmak isteniyor...
   <br/>
   <br/>
   Yeni hedef: telekominikasyon ve enerji
   <br/>
   <br/>
   2 bin yılına toplam 2.5 milyar dolarlık yatırımla giren Koç Topluluğu yeni milenyumda öncelikli iki sektörü hedef alıyor: Enerji ve telekominikasyon. Telekominikasyon ve enerji sektörünü Koç Grubu içinde ana iş alanlarından biri yapılmaya çalışılıyor. Bunun içinde öncelikli strateji, Türk Telekom'u ve GSM 1800 Lisans İhalesini almak olarak belirlenmiş.
   <br/>
   <br/>
   Enerji alanında faaliyet göstermek için de Kangal ve Seyitömer termik santrallerini almak isteyen Koç Holding, otoprodüktör tesisi ve Türkmenistan Doğalgaz Boru Hattı için de oldukça istekli...
   <br/>
   <br/>
   Son 73 yıldır Türkiye'nin en büyük özel kuruluşu olan Koç Holding gücünü yeni bir yüzyılda da devam ettirmek için "Marka, ArGe ve Pazar" olarak stratejisini belirliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5280-koc-strateji-degistiriyor.html), [web.archive.org (arşiv bağlantısı)](http://web.archive.org/web/20140131091555/http://www.aksiyon.com.tr:80/aksiyon/haber-5280-koc-strateji-degistiriyor.html)
