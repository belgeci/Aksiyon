# Türkiye'yi spekülatörler yönetiyor

*Birol Uzunay 2001.06.23*

<div>
 <p class="spot">
  9 Haziran 2001 tarihinde ABD Başkanı George W. Bush ile Almanya  Başbakanı Gerhard Schröder arasındaki görüşmede Bush'un  toplantı çıkışında Türkiye'deki kriz ile alakalı sarfettiği söz, krizin  anatomisi ile ilgili çok önemli bir ip ucu veriyordu: "Schröder ile  Türkiye'de spekülatif hareketler yapan yabancı sermayenin  durdurulması konusunda hemfikiriz"
 </p>
 <p class="metin">
 </p>
 <img border="0" src="/web/20020329152229im_/http://www.aksiyon.com.tr/2001/342/resimler/türkiye.jpg"/>
 <p class="metin">
  Ekonomik krizlerin sonrasında Türkiye'yi üç sözcük yönetiyor: Borsa, döviz ve faiz. Gerçek güç, siyasetçi, asker, bürokrat hatta iş çevrelerinde değil artık. Ve bu üç sözcüğün etrafında dönen oyunlar akla meş'um soruyu getiriyor: "Türkiye bağımsız bir ülke midir?"
 </p>
 <p class="metin">
  Ülke istikrarının terazisi olan borsa ve yaşam kalitesinden, gelecek planlarına kadar herşeyi etkileyen döviz piyasaları kimin elindeyse güce ve bağımsızlığa da o karar veriyor. Türkiye'nin "eski yöneticilerinde" döviz ve borsayı kontrol edecek "para" yok; güç uluslararası sermayede; yani paramız da, bağımsızlığımız da spekülatör sermayenin emrinde!
 </p>
 <p class="metin">
  Dünya üzerinde 4 trilyon dolarlık spekülatör sermaye dolaşıyor ve Türkiye gibi bir yılda ürettiği tüm mal ev hizmetlerin toplamı 170 milyar dolar olan bir ülkenin bu sermayeye karşı hiçbir direnç gücü yok.
 </p>
 <p class="metin">
  Stratejik önemi nedeniyle Türkiye'ye özel önem veren spekülatör sermaye kâr seyrinin dışında, bazen bir IMF eleştirisinde bazen Kıbrıs görüşmelerinde kendini gösteriyor.
 </p>
 <p class="metin">
  Ekonomik krizlerin de sonunda kırılgan bir yapıya dönüşen Türk finans sistemlerini zaman zaman yerli sermaye de manipüle ediyor. Hükümetin yerli sermaye grupları aleyhine alacağı birkaç karar sonrası dolar yükseliyor, borsa düşüyor; fail ise belli!
 </p>
 <p class="metin">
  Hükümetler sermayeye neden baş eğerler?
 </p>
 <p class="metin">
  Özelleştirmeden sorumlu Bakan Yüksel Yalova'nın Tütün Yasası'nı eleştirmesiyle bir ülkenin tüm mali sisteminin çökmesi hiç de olağan bir durum değil. Yine kabinenin en güvenilir bakanı olan Sadettin Tantan'ın istifasıyla piyasalar, bırakın düşmeyi, yükseldi bile!.. Oysa ki piyasaların tam ters tepki vermesi gerekmiyor muydu? Normal bir ülkede "evet"; fakat Türkiye'nin bugünkü mali yapısı spekülasyona ve manipülasyona çok açık. Piyasaya sunulacak bir parayla herşeyi güllük gülüstanlık gösterebilir; ya da piyasadan para toplayarak kaos ortamı oluşturabilirsiniz.
 </p>
 <p class="metin">
  Tütün Yasası'nın çıkmasını hararetle bekleyen büyük gruplarımızdan biri, Yüksel Yalova'nın sözünün piyasada oluşturacağı hafif çaplı sarsıntıyı artırmak için, vargücüyle asıldı: Borsadan paralar çekildi, döviz toplatıldı. Ve sonuçta piyasalar bahane edilerek bakan istifaya zorlandı, Tütün Yasası'nın önündeki engeller kalktı.
 </p>
 <p class="metin">
  İçişleri Bakanı Sadettin Tantan ile kavgalı Doğan Grubu ise, Tantan'ın istifasıyla piyasaya büyük ölçüde para sundu ve borsa yükseldi, dolar düştü, böylece kabinenin en güvenilir bakanının istifası, hiç de tepkiyle karşılanmamış oldu!
 </p>
 <p class="metin">
  Zekeriya Temizel'in parayı kayıt altına alabilme hevesiyle çıkarttığı yasalardan sonra Türkiye'den 10—20 milyar dolar civarında para yurtdışına kaçtı ve bu paralar, piyasaların dengesiyle oynamayı çok seviyor. Yabancı şirket isimleriyle piyasaya giren bu paralar, "bıyıklı yabancı" ismini alıyor ve vergi ile denetimden uzak oldukları için rahat manipülasyon yapabiliyorlar.
 </p>
 <p class="metin">
  Hükümetin piyasaları dengede tutabilmek için büyük gruplarla arasını iyi tutmak gibi de bir mecburiyeti ortaya çıkıyor!..
 </p>
 <p class="metin">
  Dünyayı 4 trilyon dolar yönetiyor
 </p>
 <p class="metin">
  Yerli spekülatör sermayenin yaptığı manipülasyonlar çoğaltılabilir; ancak bu tür manipülasyonların etkisi bir ölçüde telafi edilebiliyor. Uluslararası yabancı sermayenin piyasalara yaptığı yönlendirmelerin etkisi ise çok daha büyük. Bu tür bir etki uzun yıllar giderilemiyor.
 </p>
 <p class="metin">
  Daha 5 yıl öncesine kadar 2 trilyon dolar olarak bilinen spekülatör sermayenin büyüklüğü bugün 4 trilyon dolar seviyesinde. Dünyanın her yanında yatırım yapabilen ve "paradan para" kazanan bu sermayenin ulaşımı çok hızlı. 4 trilyonluk paranın çok küçük bir kısmı bir saatliğine bile olsa Türkiye'ye uğrayıp çıksa, piyasalar altüst olabiliyor.
 </p>
 <p class="metin">
  Türkiye piyasalarını altüst edecek rakamın ne olduğu ise ülke şartlarına göre değişiyor. Kriz sonrası bir Türkiye'de 100 milyon dolarlık bir fon bile bir çok dengeyi bozabiliyor. Diğer bir deyişle; başbakanın kararını beğenmeyen yerli ya da yabancı bir fon sahibi borsada kendi şirketinden çekeceği parayla ve piyasadan toplayacağı dövizle, karamsarlığa neden olup, başbakanın yanlış yapmış olduğu hissini verebiliyor!..
 </p>
 <p class="metin">
  Türkiye'ye 200 milyar dolar ayrıldı
 </p>
 <p class="metin">
  Prof. Dr Erinç Yeldan, 2000 yılında Türkiye üzerinde dolaşan spekülatif sermayenin 200 milyar dolar seviyesinde olduğunu belirtiyor. Erinç Yeldan'a göre spekülatif sermayenin bu kadar büyük olması, ulusal mali piyasaların bağımsızlığını kaybettiriyor. 200 milyar dolarlık sıcak para Türkiye'de birçok dengeleri değiştirebilir; çünkü Türkiye, 70 milyonluk nüfusuna rağmen bir yıl boyunca sadece 180 milyar dolar mal ve hizmet üretebilen bir ülke.
 </p>
 <p class="metin">
  Erinç Yeldan ekonomiyi ise "uluslararası sermayenin inisiyatifine kaldık" diyerek özetliyor.
 </p>
 <p class="metin">
  Türkiye 1950 ile 1980 arasında her on yılda bir klasik döviz darboğazları yaşarken krizler önce 4 yıla sonra 1 yıllık periyotlara indi. 1989'da çıkartılan ödemeler dengesiyle ilgili serbestleştirme yasaları spekülatif sermayenin Türkiye üzerinde istediği gibi hareket etmesini sağladı. Türk finans piyasaları bu yasalardan sonra kısa vadeli para spekülasyonlarına maruz kalmaya başladı ve yaşanan krizlerden sonra, teslimiyet çok daha fazla kolaylaşıyor.
 </p>
 <p class="metin">
  Piyasaları dengelemesi beklenen Merkez Bankası ise döviz ve faiz üzerinde belirleyici etki yapamıyor. Bu durumda yüksek faize ve yapay TL değerlerine mahkum olunuyor.
 </p>
 <p class="metin">
  Spekülatif sermaye bu yıl iki kez yaktı
 </p>
 <p class="metin">
  Türkiye Kasım ve Şubat krizlerinden sonra yaşadığı sarsıntıyla, globalizmi yanlış yorumlamasının acısını çekiyor. Yabancı paraların getirdiği sıcaklığa aldanan Türk finans piyasaları, her kriz sonrasında en az üç yıl uğraşıyor.
 </p>
 <p class="metin">
  Bol bol hazine kağıdı satan bir Türkiye uluslararası sermaye açısından cazip bir pazar. Borsanın düşük dönemlerinde ve hazine ihalelerinde Türkiye'ye giren fonların TL'ye dönüşmesiyle başlangıçta herşey çok güzel. Küçük bir tedirginlikte bu fonların yurtdışına kaçması ise birkaç dakika alıyor. Dışarıya giden fon dövize dönerek gidiyor ve döviz değerleniyor, borsa düşüyor, ülke ekonomisi kaosa sürükleniyor. Ve devalüasyonlarla birlikte bir gecede gerçekleşen fakirlikler...
 </p>
 <p class="metin">
  Türkiye'ye giren yabancı fonların miktarını kimse bilemiyor; çünkü böyle bir kayıt yok. Bir saatlik giren paralar piyasaların dengesini bir anda değiştirebilirken, bu paraların reel ekonomiye katkısı minimum seviyelerde.
 </p>
 <p class="metin">
  Reel ekonomiyi en çok etkileyen döviz piyasaları spekülatif sermaye için tam bir fırsat. Paralar çekiliyor, dolar yükseliyor; paralar yeniden piyasaya sunuluyor ve aradaki fark, kolay kâr olarak kalıyor.
 </p>
 <p class="metin">
  Sorun Türkiye'ye has değil
 </p>
 <p class="metin">
  Spekülatif sermaye sadece Türkiye'nin değil, gelişmiş ülkelerin bile başağrısı olabiliyor. Endonezya, Malezya, Rusya, Arjantin, Hongkong gibi ülkelerde spekülatif sermayenin yol açtığı krizler yaşandı. Ayrıca Londra ve New York borsalarında da spekülatif krizler yaşanarak bizimkilere benzer "kara perşembeler" ortaya çıktı.
 </p>
 <p class="metin">
  Spekülatif sermaye üzerinde yaptığı çalışmalarla tanınan Dr. Ali Nail Kubalı, ilginç bir saptama yaparak "Spekülatif sermaye öylesine büyüdü ki, dünya ülkelerinin hepsi birleşse bile bu sermayeyi durdurmak imkansız" diyor. Ali Nail Kubalı 40 ülkenin merkez bankası rezervleri toplamının ancak 2 trilyon dolar olduğunu belirterek "Spekülatif kriz her ülke için tehlikeli. Bütün dünya birleşse  merkez bankalarından ancak 2 trilyon dolar çıkıyor. Oysa ki spekülatör fonların elinde 4 trilyonu aşkın para var" diyor.
 </p>
 <p class="metin">
  Sıcak para girişinden mutlak manada kurtuluşun olmadığını da belirten Ali Nail Kubalı, yapısal değişimini tamamlamış bir Türkiye'nin sıcak para krizlerinden daha az etkileneceğini söylüyor.
 </p>
 <p class="metin">
  Ali Nail Kubalı, yabancı fonların yerlilere göre çok daha güçlü olduğunu da belirterek, "Yabancı fonlar yerlilere oranla çok daha hızlı hareket ediyorlar; çünkü öngörüleri, duyumları çok daha fazla. Yabancılar, iletişim teknolojisini çok iyi kullanıyorlar. Anayasa kitapçığının fırlatılmasından sonra bikaç dakika içinde yabancılar zarar etmeden çekip gitmiştir" diyor.
 </p>
 <p class="metin">
  Yabancı bankalar ne diyorsa o!
 </p>
 <p class="metin">
  Uluslararası pazarlarda günlük 1 trilyon dolarlık "para ticareti" yapılıyor; diğer bir deyişle 1 trilyon dolar el değiştiriyor ve dünyanın dört bir yanını dolaşıyor. Spekülatif amaçlı gezen bu para çoğu zaman siyasi amaçlı olarak da kullanılabiliyor. Kasım krizinde Almanya ve Türkiye arasındaki görüşmelerden sonra Deuche Bank'ın 2 milyar doların üstünde bir parayı aniden çekmesiyle gözler Almanya'ya çevrildi.
 </p>
 <p class="metin">
  Türkiye'de faaliyet gösteren Citibank ve HSCB gibi yabancı bankalar Türkiye'nin boyunu aşan fonları yönetiyorlar ve piyasaların oluşmasında önemli ölçüde söz sahibiler. Finans uzmanı Mehmet Ali Yıldırımtürk, yabancı bankaların daha birkaç hafta önce 25 milyon dolar gibi küçük bir parayla doları yüzde 2 oranında artırıp, satışa geçtiklerini ve önemli kâr yaptıklarını söylüyor. Yıldırımtürk'e göre spekülatif sermayenin ve yabancı bankaların Türkiye'de en büyük kazanç kapıları döviz piyasaları; çünkü faiz ve Hazine bonosundan daha çok kazandırıyor, doların inişli çıkışlı seyri.
 </p>
 <p class="metin">
  İpler yabancıların elinde
 </p>
 <p class="metin">
  Türkiye spekülatif sermayenin etkisiyle bir yılda iki kriz yaşadı ve bugünlerde belki de tarihinin en zor günlerini yaşıyor. Piyasaları yabancıların oyuncağı haline gelen bir Türkiye'de günlük 1 milyar dolar hacmi olan bankalar arası döviz piyasalarını 25 milyon dolar bile etkileyebiliyor.
 </p>
 <p class="metin">
  Türkiye ekonomisi için yararlı olan uzun vadeli yatırım seven yabancılar ise Türkiye'den kaçıyorlar; bugün borsanın sadece yüzde 38'i yabancı; bu oran daha birkaç yıl önce yüzde 54 seviyesindeydi. Türkiye'ye uğrayan yabancılar kısa vadeli kâr yapıp, vur—kaç taktiği uyguluyorlar.
 </p>
 <p class="metin">
  Yabancı ve yerli spekülatörlerin yaptıkları yönlendirmelerin sonunda, borsa güvenilmeyen, döviz bozdurulmayan meta haline geldi. Zarar eden bir şirket borsada tavan yapıyor, bankalardaki 40 milyar dolarlık döviz yatırımı bozdurulmuyor; çünkü doların ne olacağı belli değil. Siyasetçilerin doğru ya da yanlış söylemleri borsa endeksine göre tesbit ediliyor. Siyasette eleştiri unutuluyor ve sürekli yapmacık pembe haberlerle gün geçiriliyor: "Türkiye güçlü bir ülkedir, bu krizi de aşacaktır!"
 </p>
 <p class="metin">
  Globalizmin yan etkileriyle karşılaşıp, bir gecede fakirleşen Türkiye, sadece ekonomisini değil, siyasetini de tehliye etti. İpler yabancıların elinde, dolar, borsa ve faizin ne olacağına rahatlıkla karar verip, siyasi taviz alabiliyorlar. Kemal Derviş'in ünlü spekülatör Soros'la görüşüp "ricada bulunması" bu açıdan değerlendirilebilir.
 </p>
 <p class="metin">
  Aslında iki hafta evvel ABD Başkanı George W. Bush ile Almanya Başbakanı Gerhard Schröder arasındaki bir görüşmede Bush'un toplantı çıkışında Türkiye'deki kriz ile alakalı sarfettiği söz krizin anatomisi ile ilgili çok önemli bir ip ucu veriyordu: "Sayın Schröder ile Türkiye'de spekülatif hareketler yapan yabancı sermayenin durdurulması konusunda hemfikiriz".
 </p>
 <p class="metin">
  Ekonomik Programda ise Türkiye için en tehlikeli konu olan sıcak para girişine değinilmiyor. Yılda iki spekülatif krizle karşılaşan bir Türkiye niçin üçüncüsüyle tanışmasın?!.
 </p>
 <p class="metin">
 </p>
 <p class="arabaslik">
  İsrail'le niçin dost olunur?
 </p>
 <p class="metin">
  Sadece fakir ülkeleri değil, gelişmiş ülkeleri de tehdit eden spekülatif sermaye nasıl oluştu ve kim bu sermayedarlar?..
 </p>
 <p class="metin">
  1970'li yıllardaki petrol krizi Amerikalı zenginlerin işine yaradı ve bu zenginler oluşan dış ticaret açıklarını iyi değerlendirdiler. Oluşan dolar birikimiyle, Petrodolar ve Eurodolar olarak isimlendirilen sıcak para yöneticisi fonlar, teknolojinin gelişmesiyle yeni kazanç ülkeleri aramaya başladılar. Petrol krizleriyle zengin olan fon yöneticilerinin bir kısmı Musevi kökenli işadamlarıydı. Musevi işadamları, para girişi yaptıkları ülkelerde milliyetçiliklerini de hissettirdiler. Bu yüzden de birçok ülke İsrail'le dostluğunu geliştirmeye çalıştı.
 </p>
 <p class="metin">
  Spekülatör sermayeyi tetikleyen en önemli etken Dünya Ticaret Örgütü'nün (WTO) birçok ülkede ticaret engelini kadırarak, paraya rahat dolaşma imkanı verdi. Bu durumdan da en çok gelişmiş ülkelerdeki fon yöneticileri kazançlı çıktı.
 </p>
 <p class="metin">
  Rusya'nın tehlike olmaktan çıkmasıyla Amerika'ya yaslanmaya gerek duymayan AB ve Japonya ekonomide rekabeti başlattılar ve bu rekabet krizlere karşı birleşmeyi engelledi. Bu durum da spekülatif sermayenin rahat iş yapmasını sağladı.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329152229/mailto:biroluzun@turk.net">
   biroluzun@turk.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/ekonomi/1.htm), [web.archive.org (arşiv bağlantısı)](http://web.archive.org/web/20020329152229/http://www.aksiyon.com.tr:80/2001/342/ekonomi/1.htm)
