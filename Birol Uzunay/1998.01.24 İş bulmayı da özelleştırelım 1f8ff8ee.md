# İş bulmayı da özelleştırelım

*Birol Uzunay 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sadece 110 dolara tekabül eden asgari ücretli bir iş için on binlerce kişinin katıldığı sınav maceraları, işsizlik bunalımlarının sonunda intihar edenler, işsizliğini anlatabilmek için parmaklarını kesenler Türkiye'nin tipik manzaları...
  </font>
 </div>
 <div id="newsText">
  <font class="detail-text">
   Kronik hastalık haline gelen işsizliğin çaresini bugüne kadar hiçbir hükümet seslendirmeye cesaret bile edemedi.
   <br/>
   <br/>
   Türk ekonomisi yakından incelendiğinde hızla artan işsizliğin önüne geçmek hiç de kolay değil. Kamu kesiminin kaynakları verimli kullanamaması, finansman dengesinin sağlanmaması nedeniyle oluşan rant ekonomisi büyüme, yatırım, üretim ve ihracat artışını unutturdu. Sıcak para ve borçla finanse edilen tüketimin oluşmasıyla yeni iş imkanları telaffuz bile edilemiyor. Yeni iş imkanlarının unutulduğu günümüzde son umut, mevcut iş imkanlarını değerlendirmek; ancak bu konuda tek resmi yetkili kurum olan İş ve İşçi Bulma Kurumu milyonlarca işsize umut bile bulamıyor. İş ve işçi bulmanın özelleştirilmesi ise ısrarla engelleniyor, çünkü bu durumdan İstanbul Ticaret Odası Yönetim Kurulu Üyesi Ömer Besim Küfrevi'ye göre sadece basın yararlanabiliyor.
   <br/>
   <br/>
   İşsiz var da sayısı belli değil
   <br/>
   <br/>
   3 bin kişilik iş için 120 bin başvurunun yapıldığı bir ülkede işsizliğin boyutları ürkütücü seviyede olmalı. Türkiye'de işsizin olduğunda ve işsiz sayısının hergeçen gün arttığında herkes hemfikir ancak bu işsizlerin sayısının ne olduğu tam bir muamma.. Ekonomiden sorumlu Devlet Bakanı Güneş Taner'e göre Türkiye'de 4.5 milyon işsiz var. Ekonomistler Güneş Taner'e göre daha iyimser ve işsiz rakamının 2.5 milyon olduğunu söylüyorlar. İşçi sendikaları ise işsizliğin Türkiye'nin en büyük problemlerinden birisi olduğunu ve işsiz sayısının 6 milyon olduğunu savunuyorlar. İşveren Sendikaları kesin rakam vermemekle birlikte işsiz sayısının asgari 2.5 milyon olduğunu iddia ederken Devlet İstatistik Enstitüsü'ne göre bu rakam 1 milyon 336 bin. Türkiye'deki işçinin konumu ve işsizliğin boyutları hakkında araştırma yapan Petrol İş Sendikası ise ülkemizde 23 milyon işgücü olduğunu ve bunun 6 milyonunun işsiz olduğunu belirtiyor.
   <br/>
   <br/>
   İş ve İşçi Bulma Kurumu'nun rakamlarına göre, Türkiye'de işsizliğin en yoğun yaşandığı bölge Karadeniz; Ankara yüzde 9, İstanbul yüzde 7, Kahramanmaraş da yüzde 6'lık işsizlik oranıyla Türkiye'de en çok işsiz barındıran 3 şehir olarak gösteriliyor. En çok iş arayan sektör yüzde 33 ile tarım dışı üretim ve yüzde 22 ile hizmet işinde çalışanlar oluyor. Türkiye'deki işsizlerin yüzde 48.7'si kentlerde, yüzde 45'i ise kırsal alanlarda yaşıyor.
   <br/>
   <br/>
   İİBK, ne iş bulabiliyor ne de işçi
   <br/>
   <br/>
   1946 yılında kurulan İş ve İşçi Bulma Kurumu özellikle 1970'li yıllarda Avrupa'ya işçi olarak gitmek isteyenlerin umudu olmuştu. Avrupa'ya ve Arap ülkelerine gönderdiği işçilerle Türk halkının en büyük iş umudu olan kurum, bugün eski özelliğinden çok uzak. Türkiye'de 6 milyon civarında işsiz olmasına rağmen kuruma yılda ortalama 400 bin kişi başvuruyor. İş ve İşçi Bulma Kurumu kendisine yapılan başvuruların sadece yüzde 13'üne 12 ay içerisinde iş bulabiliyor. Sayıları hergeçen gün artan üniversiteli işsizler de İş ve İşçi Bulma Kurumu'na güvenmiyor olsa gerek, çünkü kuruma başvuranların sadece yüzde 2.1'i üniversite mezunu. Bir yıl içerisinde son bir umut deyip kuruma başvuruda bulunan 7 bin 602 üniversiteli işsizden sadece yüzde 17'si iş bulabildi. Mesleki eğitim veren liselerden mezun olan 44 bin işsizden ise sadece yüzde 12'sine iş bulunabilmiş.
   <br/>
   <br/>
   İşverenlerin büyük rağbet ettiği 2024 yaş arasındaki işsizlerden 1997'nin ilk 10 ayında 108 bin kişi kuruma başvurdu ve sadece yüzde 23'üne iş bulunabildi. Başvuruların yüzde 22'si asgari ücretli bir iş için bile 2 yıl beklemek zorunda kalıyor. Kuruma başvuran en büyük grubu yüzde 52 oranındaki ilkokul mezunlarıyla düz lise mezunu vasıfsız işsizler oluşturuyor. Yurtdışına gitmek isteyen işçilerin ve vasıfsız işsizlerin rağbet ettiği İş ve İşçi Bulma Kurumu, sadece tarım sektörüne ve kamu hizmetlerine vasıfsız eleman arandığında görevini yapabiliyor. Kurumun bulduğu işi beğenmeyen işçilerle, işverenin beğenmediği işçilerin oranı ise yüzde 20'ler seviyesinde. Daha iyi iş bulabilmek için kuruma yılda sadece 38 bin kişi başvuruyor, bu başvuruların da büyük çoğunluğu yurtdışında çalışmak isteyenlerden oluşuyor.
   <br/>
   <br/>
   İİBK dökülüyor, özelleştirme unutturuluyor
   <br/>
   <br/>
   İş ve İşçi Bulma Kurumu'na başvuran her 5 kişiden sadece biri özel sektörü istiyor ve kurum, vasıfsız işsizlerin ve yurtdışına gitmek isteyenlerin dışında Türkiye'deki 6 milyon işsizin umudu olamıyor. İş ve İşçi Bulma Kurumu'nun işsizlere en büyük kötülüğü ise sektöründe tekel oluşturması ve hantal yapısıyla işveren ve işçiyi buluşturamaması oluyor. Türkiye, iş ve işçi bulma sektörünü devlet tekelinde tutan dünyanın tek ülkesi. İş ve İşçi Bulma Kurumu'nun sağlıklı şekilde yapamadığı işverenişçi buluşması Türkiye'de özel sektör tarafından da yapılamıyor. Çünkü İş Kanunu'nun 85. maddesi İş ve İşçi bulmada tek yetkili organ olarak İş ve İşçi Bulma Kurumu'nu yetkili kılmış ve kurumun dışında iş ve işçi bulan kişileri suçlu ilan ediyor. Sonuçta yeterli çalışanı olmadığı için üretimi yetiştirememekten şikayetçi işveren, diğer tarafta işi olmadığı, çalışamadığı için işsiz kitleler...
   <br/>
   <br/>
   İstanbul Ticaret Odası eski Başkanvekili Ömer Besim Küfrevi, Türkiye'de işveren ve işçi buluşmasının gerçekleşemediğini farkedip bu konuda ilk alternatif projeyi hazırlayanlardan.. Ömer Besim Küfrevi, Türkiye'deki üretimi daha verimli hale getirecek işsiz sayısının azaltılmasının; iş ve işçi bulmanın devlet tekelinden çıkması ve isteyen herkesin bu sektörde çalışabilmesiyle gerçekleşebileceğini belirtiyor. Ömer Besim Küfrevi devlet tekelinde hantal bir vaziyette çalışan bir kuruma milyonlarca kişinin geleceğinin emanet edilemeyeceğini belirterek "Bu kurumun özelleştirilmesi için didinip duruyoruz. Bize inanmayanlar çevrelerine şöyle bir baksınlar, tabelalarda işçi aranıyor, sokaklar işsiz insanla dolu. Milyonlarca kişiye yapılabilecek en büyük kötülük bu kurumun özelleştirilmemesidir" diyor. Küfrevi kurumun özelleştirilmesiyle emlak bürolarına benzer aracı şirketlerin kurulacağını ve şirketlerin çok daha verimli çalışacağını belirterek "Bütün dünyada bu sistem uygulanıyor. Biz yeni bir proje önermiyoruz. Avrupa'da insanlar günde iki saat çalışmak için bile iş başvurusunda bulunabiliyorlar bu tür aracı kurumlara. İş arayan kişiler niteliklerini bildirip bir süre sonra iş bulacaklar ve kuruma işe girdikten 3 ay sonra cüzzi miktarda para ödeyecekler" diyor. Özel şirketlerin yapacağı iş ve işçi organizasyonlarının denetlenebileceğini ve şirketlerin gerekirse çıraklık eğitimini ve mesleki kursları da düzenleyebileceklerini belirten Ömer Besim Küfrevi, bu yöntem ile özelliğe göre iş vermenin de çok daha kolay olacağını savunuyor.
   <br/>
   <br/>
   Özelleştirme en çok basına zarar verir
   <br/>
   <br/>
   İş ve İşçi Bulma Kurumu'nun görevini yapamadığını herkesin bilmesine rağmen kurumun özelleştirilmesinin engellendiği zihinlere soru işareti olarak beliriyor. Ömer Besim Küfrevi, iş ve işçi bulmanın suç olmaktan çıkmasından zararı en çok basının göreceğini iddia ediyor. Küfrevi basının iş ve insan kaynakları sayfalarından önemli ölçüde gelir elde ettiğini belirterek "İşveren alacağı elemandan çok, bu elemanları bulmak için gazetelere vereceği ilan parasını düşünüyor. Gazeteler normal reklamlardan kazandıklarından çok daha fazlasını kazanıyorlar iş ilanlarından. Özel sektörün geniş müşteri portföyleriyle işleteceği aracı kurumlarla bu gazetelere verilecek ilan sayısı bir anda yok denilecek seviyeye iner" diyor. Küfrevi basının zımni olarak işverenişçi ilişkisini düzenlediğini, bunun basının dışında hiç bir kişi ve kuruma verilmediği için basının tek taraflı olarak sektörden yararlandığını savunuyor ve ekliyor "Eğer basın tek başına işçi ve işvereni buluşturabilse ve bu durum insanları memnun etse bizim buna itirazımız olmaz. Sabah insan kaynakları sayfasını alan bir kimse en fazla biriki işyerine başvuruda bulunabilir. Ama bizim önerdiğimiz sistemde tarafların özelliklerini bilen bir kurum var, gereksiz zaman kaybı mümkün değil" diyor. Ömer Besim Küfrevi sadece 1995 yılında 107 milyon dolar yardım alan İş ve İşçi Bulma Kurumu'nun düzenlediği meslek derslerine değinerek "Kurslar, yabancı hocalara harcanan milyarlar var da, ortalıkta öğrenci göremiyoruz. Kaç kişi bu kurumun düzenlediği kurslardan meslek öğrenmiş" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3411-35-is-bulmayi-da-ozellestirelim.html), [web.archive.org (arşiv bağlantısı)](http://web.archive.org/web/20140415160854/http://www.aksiyon.com.tr:80/aksiyon/haber-3411-35-is-bulmayi-da-ozellestirelim.html)
