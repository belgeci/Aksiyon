# “Çağam seni eyle ösgedim”

*Birol Uzunay Bilinmeyen-tarih*

<div>
 <p>
  <font>
   Türkiye’nin Avrupa Birliği’ne girmesine karşı çıkanların en önemli tezlerinden biri, Türkiye’nin kültür farklılığının ortadan kalkması ve Avrupalılaşma korkusu. Ancak AB karşıtlarının unuttuğu önemli bir ayrıntı var: Dünyada kültür farklılığı küreselleşmeyle birlikte kendiliğinden yok oluyor. Tokatlı bir köylü genciyle, Antalyalı bir Yörük’ün ya da Doğu’da zor yaşam şartlarında hayatını devam ettiren birisinin Bodrum’da yaşayandan kültürel olarak pek de farkı yok. İletişim teknolojilerinin ülke kültürünü aynileştirip, ‘dünya kültürü’ne angaje ettiği çok açık.
   <br/>
   <br/>
   İletişim teknolojileriyle insanların birbirini aynileştiremediği, her bölgenin farklı olduğu dönemlerde, mektup önemli bir kültür göstergesiydi. Uzaklara gönderilen bir nefes, bir dert anlatma aracıydı mektup. Bugünse mektuba gerek yok artık; herkes aynı yaşıyor, aynı düşünüyor ve mailler, telefonlar hatta görüntülü telefonlar, özlemi, dertleşme isteğini de kaldırıyor. Kültürel farklılıkların daha belirgin olduğu eski dönemlerden, yazıyla dertleşmenin yapıldığı günlere ait 6 farklı otantik mektup bulduk ve bugünkü Türkiye kültür manzarasıyla karşılaştırdık.
   <br>
    <br>
     Gurbette kız okutmak...
     <br>
      <br>
       Balıkesir’in Savaştepe İlçesi’nde yaşayan Hacı Feride Nene, tüm baskılara rağmen kızını İstanbul’daki öğretmen okuluna göndermiştir. Mektuplarında 1970’lerde başlayan köyden kente göçü, öğretmen adayı kızına şikayet ediyor.
       <br>
        <br>
         “Gızanım Ne ediverisin İstanbullada.. Buralarda anan buban olaraktan seni pek özlüvedik gali.. Napsas ki? Gızanım, idersleğen nası oluveriyo, sınıfı geçivecen mi bu yılda.. Çookk çalış çok... Sen oku ki biz yaşlılıkta ırahat ediverem. Tarlala da seni eskitmeyem. Sen urlarda okuyon, bizim köylüle seni tarlalada pek konuşuyo. Buban da gurur duyuyo senlen emme heç bana sormuyola ne özlem çektimi. Buban ‘gız çocuu okumaz’ diyenlere heç bişe demiyo artık. Boşveriyo, okuldaki karı hocayı gösteriyo. Bubanla biz durmadan çalışıyoz. Tarla sapan işleri heç işte bildiğin gibi. Dayın saa para gönderiyo mu, biz bu yıl tütünü iyi sattık emme da parası bilem gelmedi.
         <br/>
         <br/>
         Gızanım; burla heçte eskisi gibi değel.. İpini koparan şehre göçüyo, tarlasını sapanı satan satana. Şeher yerde yaşamak kolay mı, bazlama parayla, domato paraylan. Ottukları evlere de hem bide kira veriyola ya; vah başıma gelenle gızanla... Daş yerinde ağırdır, derle. Sen köylük yerde ağa gibi yaşşa sona git şeher yerinde onun bunun hızmatçısı, ırgatı ol. Yok be! Bize göre deel. Dayına bilem diyom ki, gel tarlanın davarının başına . Bereket ki, yalnız Balıkesir'e göçüveriyola, Allah gorusun bide İzmirlere, İstanbullara gidiverilese ne olur memleketin tarlaları. Bu şere göçüpte köyünü unutanlara ben hiç bişey demicem gali; kudurup beri gelsinle, görüle o zaman. Buban cara parası dışında hiç bi de sıkıntımız yok gızanım, bize bi mektup yaz da, ‘cara içme buba, anam öksürüyo’ de.  Elin adamlana da dikkat et gızanım, macırlan Kuru Amed’in kızı da sen gibi okumaya gittinde saçı başı sarı gelmiş. Sen heç bakma ore bure. Oku, yi, iç, Dayın göndersin saa para. Canın nohutlu ekmek istedise meraklanma, dayın iletiveri sana ekmeleri.”
         <br/>
         <br/>
         Aşhan Bacı dertli; oğlu askerde!
         <br/>
         <br/>
         Malatya’da yaşayan Aşhan Bacı 1945’te İstanbul’da askerlik yapan oğlu Hüsamettin’e sık sık mektup yazarak hasretini gidermeye çalışıyor. Aşhan Bacı mektuplarında kendi dertlerini anlattığı gibi, ülke meselelerine de değiniyor.
         <br/>
         <br/>
         “Benim cigerimin köşesi nazlı boz oğlum. Eeee nasısın oğlum, ne var ne yoğ, heç bize havadis yazmıysın ula...
         <br/>
         <br/>
         Seni Yaradana havel ediyim. Gınalı goçum, asger oğlum benim. Sen asgere giderken eline gına yağdıydığ gomutanların gızmadılar ya çağam. Eğer ki gızarlarsa onlara de ki “Gomutanım gomutanım, Anadolu’da erkek adamın eline üç dafa gına yağarlar, sünnet olduğunda, ki erkekliğe gurban olsun, mert olsun diye, ikincisi askere gittiğinde ki vatana gurban olsun şehit olsun diye, üçüncüsü evlendiğinde ki eşine gurban olsun er olsun diye.
         <br/>
         <br/>
         Çağam seni eyle ösgedim eyle ösgedim ki heç dayanamam yavrum.
         <br/>
         <br/>
         Senin it’in de eyi, senin niyetine itoğlu it’e eyle bakıyım ki deme gitsin. Bağ çağam ben sana büssürü havadis yazdırıyım sende bana yaz emi.. Çağam bıldır aldığımız tavuğun altına on yumurta goyup pinde gurka yatırdım, bi sürü cücüğümüz oldu, görsen ağlın çığar amma egerine pisikler dadanıp da yemezlerse sen gelene çek besleyeceyik, kesmeyeceyik heç. Gadan alam Hüsameddin, çağam sana gız bağmaya başladığ. Geçenlerde Çarmuzu’da “eyi bi evin eyi bir gızı var” dediler. Gızı şeyle bi çala gördüm. Boyu bosu eyi de acığletin zayıf geldi bana.”
         <br/>
         <br/>
         Aşhan Bacı tesettür suçlusu!
         <br/>
         <br/>
         Aşhan Bacı, oğluna yazdığı mektupta tek parti döneminin baskılarına da değiniyor.
         <br/>
         <br/>
         “Geçen ay Doddey’in gızı pejmurde Guleş çağa doğurmuş. Onu görmeye gidiyken poloslar beni dutdular, peçemi çığartmamı istediler. ‘Etmeyin, eylemeyin, ayıptır, günahtır gurbanıgız olam’ dediysem de laf anlayan kim? Ben de onnara bir mani söyledim. Çığdım köşe başına/Polos çığdı garşıma/Peçeler yassağ olmuş/Vay çirkinin başına. Peçemi çığardım. O anda polosun sufatı eşgidi, bana ‘Get aman get şurden sen çıgarmasan da olur’ dedi. Bülüysün çağam, baban da arasıra ‘Gız sen peçeni geceleri de çıgarma’ diyi ya, eyle zoruma gidiy ki, ula içim ele cığğğ ediyi, üzülüyüm hebette. Ben nedem
         <br/>
         <br/>
         Allah beni beyle yaratmış.
         <br/>
         <br/>
         Gendine eyi bağ, üşüdüp müşütme, terini üsdünde sovutma, yorulma ha. Bu mektubu de teze mekdebe giden Pambığcıların torunu cingöz Musdafa yazdırıyım. Kesmece tud gurusu verdim de göynünü etdim.”
         <br/>
         <br/>
         Aşhan Bacı’nın Almanya’daki kızı Zühre’ye yazdığı mektupisesitem dolu:
         <br/>
         <br/>
         "Gızım Zörhe akıllı ol"
         <br/>
         <br/>
         Anan gurban ola sana gızım Zörhe
         <br/>
         <br/>
         Halın keyfin nassı çağalar nassı, nediyler? Herifin Mıymıntı Hasen nediyi, nassı? Siz eyle ösgedim ki bırnımda tütüysiniz.  Nazlı gızım, gınalı gızım benim, olmaz olasısıca gişin gomadı seni burda, aldı götürdü gurbet ellere. Sankime burda iş güc yoğ, elaleme var bi ono yoğ. Nola eloğlu işde, he aynar mı haldan. Yegi yanı yere gelesice he. Hasret godu beni gınalı gızıma.  Yüzü gülesice gızım, inşaallah gine iki cannı değildirsin. Noluyu eyle, daha altı sene oluyu gelin olalı ardı ardına dört tene çağa doğurup sıraya düzdün. O at ğırgızı gılığlı, yılan ğırgan gocan olacağ herifin düşünmüyü sendemi heç düşünmüysin.
         <br/>
         <br/>
         Çarşıya hökümet meydanının orta yerine İsimet Paşa’nın bi tene heykelini tikeceklermiş. Milletten para topluylarmış. Fakır fıkara bu para toplama işine epey gızıylarmış. Atamızın heykelini de dikiylermiş yanında da çırılcıplağ bi genç herif varmış. Gelen geçen “bu heç beyle olur mu yav, Allah Allah” deyip söyleniylermiş. Millet oradan geçerkene başını öge eğiymiş. Cahil cimriler nediyi ola pekey? Uyamaaan, milletin ağzına da bi sakız ilazımda işde, çeynesin dursunla şimdi. Bağağ nolacağ. Amma diyiler ki o çıplağ herifin öğüne bi tene yarpağ goyacağlarmış ki ayıp yerleri gapana. Goysunlar tabi ya, o ne eyle anam töbe tebeeeee...
         <br/>
         <br/>
         Sen heç oralardan halınızdan heçbi haber yazmıysın ki gızım. Demiysin ki 'benim anam var babam var, nasıl acep? Noluylar? Gardaşların nassı, hısımların nassı?' Senin aklına hiç gelmiyik ki. He gızım he, el oğlu olacağ herifin datlı geldi hebet de eyle mi gızım. Eşgola sana valla.”
         <br/>
         <br/>
         Asger Hüsameddin İstanbul kızlarını beğeniyor
         <br/>
         <br/>
         İstanbul Selimiye Kışlası’nda askerlik yapan onbaşı Hüsamettin’in de özlem duyguları annesinden farklı değil. Hüsamettin’in, İstanbul’a ve modern kızlara olan hayranlığını anlattığı satırlar Türkiye’de beş yıl sonra başlayacak sosyal değişimi de gösteriyor. “Beni dukuz ay garnında daşıyıp soyna binbir zahmetnen doğuran canım anam Aşhan. Ana gız ben sizi çoğ ösgedim. İzini de iki sene doldurmadan vermiylermiş. Ana beni heç merak etmen. Yatdığım döşek otdan yapılmış amma aynı pambığ gibi. Agşam düşüp sabah gağıyım. Yiyik de yiyik. Ben üst ranzada yatıyım. Emrimdeki asgerlerin her ağşam hem ayağlarini hem de çoraplarını yığadıyım. Yoğsam goğmuş pendir gibi eşgi eşgi, pis pis goğuylar gız ana.
         <br/>
         <br/>
         Ana, geçen gün bir asker gaçıymış, tiren isdasyonunda yağalamışlar. O da gide gele Malatyalı çığmaya mı? İnzibatlar ‘Nere gidiysin la’. O da ne demiş bülüymüsün ana gız, ‘Malatya’ya gidiyim, arvadımı ösgedim’ demiş. Bagele şu gırpoya hele. Yüzümüzü gara çığardı arsız herif. Ya hemşehrimiz İsmet Paşa bunu duyarsa ne der bize? Ele del mi ya ana?..
         <br/>
         <br/>
         Canım anam, mekdubunda beni evermek üçün gız aradığını hatta bağıp bulduğunu söylüsün. Biren anam sen deli misin? Benim asgerliğin bitmesine da 3 yıl var. Ana gız, buranın çok gözel gızları var. Hem gözel, kibar gonuşuyorlar, hem gözel gözel goguylar. Ayrıcana da her bişeyi de biliyler. Hem Isdanbul eyle gözel eyle gözel bi yer ki ana gezmeynen insanan doyası gelmiyi.
         <br/>
         <br/>
         Ana Gız Doddey’in oğlu Horoz Ali’yi gördüm yanında bi gız var idi. Bana yemin ettirdi, dedi ki: ‘Başın duruken ayağına taş değmeye, yığılmış tuvarın altında gala inim inim inleyesin, ölmüş eşekten çifte yiyesin, benim gaynanamdan beten gaynanaya düşesin, gerdek gecesi irezil olasın...”
         <br/>
         <br/>
         Alamanya acısı  satırlara dökülür
         <br/>
         <br/>
         Acılı vatan Almanya’dan gönderilen mektuplarının bir dönemin kültürünü anlatma açısından ayrı bir önemi var. Haldun Taner’in Yalıda Sabah kitabında yer verdiği Alamancı Ökkeş Topalmusagil’in amcaoğlu Hidayet’e yazdığı mektup, iki ülke arasındaki farkları açıkça gösteriyor:
         <br/>
         <br/>
         “Benim sevgili ve de gıyasetli emmim oğlu Hidayet gardeşim; Geri dönmek tükürdüğünü yalamak olur. Köyde elaleme irezil kepaze olmak olur. Galacaksın ve sonuna gader direneceksin. Burada galmanın iki türlüsü olur. Ya boynun bükük gaderine irazı olup alttan alacaksın. Ya da göbeğini kendin kesecek, yolunu kendin açacak bir durum muhasebesi yapacak, boşlukları görüp gediklerden yararlanacaksın. Pısırmanın alemi olur muymuş Alaman gavurunun diyarında.
         <br/>
         <br/>
         ...Öğle vakti hava güzelse yemeğimi Zoo parkında yerim. Gapıcısı ahbabımdır. Beni oraya bedavaya bırakıyo. Bu Berlin şehrinin her bi yanı goruluk, ormanlık, yeşillik. Bizdeki gibi eli öpülesi altına bağdaş gurulası gün görmüş eyyam yaşamış ehtiyor çınarlar var. Mebhusane kaçkını zebralar var.
         <br/>
         <br/>
         Ne hikmetse Ayşe diyorlar burada meşeye. Benim bildiğim meşe sapına gader ergek ağaçtır. Bunların göpekleri de bir başka türlüdür. İtler ulu orta havlamazlar. Söz miseli Flamingo deyi bir kuş var, gugu fasilesinden.. Gendine üç misli uzun gelen mor boynunu ancak üç büklüm öyle dolaşıyor utancından. Geri kalan üçte ikisi lüzumsuz. Fesüpanallah. Sonra daha niler var. Unutmadan söylüyem. Buradaki Türkler hep tren raylarında buluşuyo. Sebebini sorar isen memleket hasreti.  İnsan rayların içinde istesem ben de atlar giderim hissine kapılır...”
         <br/>
         <br/>
         Bir başkadır İstanbul Türkçesi
         <br/>
         <br/>
         Hukukçu Ahmet Barut, uzaklardaki dostuna seslenirken, İstanbul Türkçe'sini en güzel biçimde kullanıyor:
         <br/>
         <br/>
         “Nur–ı aynım, melek haslet efendim, Pek muhterem efendim hazretleri, ümid ve dua ederim ki afiyettesinizdir. Biz dahi seyahatimizin bu ikinci gününde bahr–i sefid üzerinde yek reng bir denizle ve yek pare bir sema ile İki Kanunievvel tarihli mektubunu aldım.
         <br/>
         <br/>
         Lehülhamd sıhhatteyiz.
         <br/>
         <br/>
         Muvakkaten iskan ettiğimiz Malta'daki ikmetgahımız oldukça muvafık ve emniyet ve mahzuziyetimiz ise fevkaladedir. Bundan başka manzarai etrafımız da korktuğumuz kadar müt’ib ve müz’ic değildi.
         <br/>
         <br/>
         Göz bir laciverd–i gayr–i mahdud içinde dinleniyor, göğüs namütenahi bir hevayi pakın nefahat–i mülayemesi ile dolarak teravet buluyordu. Cilve–i kader bizi başka bir muhite sevketmezse bu memlekette aram etmekteyiz. Güzel gözlerini en derin bir şefkat ve muhabbetle öperim. Sizin de mütehassiri olduğum ellerinizi bin kerre öper, cevabınıza intizar ederim.   Baki Allah’a emanet olunuz..”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 90 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1756), [web.archive.org (arşiv bağlantısı)](http://web.archive.org/web/20050301173708/http://www.aksiyon.com.tr:80/yazdir.php?id=1756)
