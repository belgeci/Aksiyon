# Krız bıtecek, krız çıkacak

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050227092744im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092744im_/http://www.aksiyon.com.tr/resim/348/48.jpg" vspace="5"/>
  </p>
 </font>
 <font class="content">
  Kriz uzmanı Dr. Ali Nail Kubalı’ya göre kriz stratejimiz tamamen yanlış.Kubalı, vergilerin artırılıp, tüketimin kısılmasına cinayet gözüyle bakıyor. Kubalı’nın ürperten bir iddiası daha var: “Birkaç aya kalmaz herşey düzelecek ama ardından yine sarsıcı bir kriz gelecek. Çünkü sistem bu.”
 </font>
 <br/>
 <p>
  <font class="content">
   Kriz sözcüğünden hepimiz nefret ediyoruz. Krizin aynı zamanda ‘fırsat’ anlamına geldiğini artık kimse aklına getirmiyor. Çünkü kriz, ekonomiyi çoktan aştı. Sosyal hayatın  yanında ülke bağımsızlığı da bu uğursuz sözcüğün gölgesi altında. Ve ufukta bu sözcükten kurtulacağımıza dair tek bir gelişme yok. Krizi ve getirdiklerini biz de bir ‘kriz uzmanına’, Dr. Ali Nail Kubalı’ya sorduk...
   <br>
    <br>
     Akademik derinliğini kriz stratejisi üzerine kuran Ali Nail Kubalı, sadece büyük şirketlerin değil, Amerikalı bilim adamlarının da itibar ettiği bir isim. Hatta Amerika’da kriz araştırmaları yaptığı bir dönemde askerlik yapmadığı için Türkiye’ye çağrılan Ali Nail Kubalı’nın vize sorununu halletmek için Amerikan Senatosu’na yasa teklifi verildi. Bu durum Amerika’da bir ilkti ve Kubalı kendisi için verilen yasa teklifinden sonra araştırmalarına devam edebildi.
     <br>
      <br>
       Ali Nail Kubalı, Türkiye’nin en azından “eski günlerine” dönebilmesi için, birkaç ay sonra gelmesi beklenen sıcak para akımlarına tedbir alınması gerektiğini ısrarla belirtirken, hükümetin kriz politikasında da “tüketim” yanlışlığı yapıldığını iddia ediyor. Kubalı’ya göre, “daha çok tüketim, daha az vergi” krizin en iyi ilacı. Aslında çok girift ve karmaşık bir çözüm olarak görülmüyor ama ‘ayrıntılar’ önümüzü tıkıyor.
       <br/>
       <br/>
       —Bütün gündem kriz. Anayasa kitapçığının bu kadar ağır olacağını tahmin ediyor muydunuz?
       <br/>
       <br/>
       Bir anayasa kitapçığının çok acıtmayacağını ve ekonomiyle de alakası olmayacağını herkes bilir; ancak bir de oyunun kuralı var. Kitapçığın ağırlığını fonların çekilmesiyle hemen anladım ve ‘mahvolduk’ dedim. Piyasalara yatırım yapmış olan fonlar, rakip fonun yüksek değerden satış yapıp ülkeyi terk etmesinden korktuğu için panik yapar ve elinde ne varsa bir an önce satıp çeker gider.
       <br/>
       <br/>
       Hükümetler yapısal değişime önem vermediler, gelen sıcak paranın getirdiği rahatlığa aldandılar. Bu sıcak paranın aldatıcılığı olmasaydı Kore’nin çok önünde, Yunanistan’ı ezen, İspanya ve İtalya ile eşit bir Türkiye bu kadar fakir kalmazdı. Sıcak para senin, Türkiye’nin parası değildir. Bizimkiler suni büyümelere aldandı ve bu aldanış kriz ismiyle bütün ülkeyi vuruyor.
       <br/>
       <br/>
       —Sıcak para birkaç dakika içinde dışarıya kaçıyor, dolar bir buçuk milyona yaklaşıyor ve sömürge ülkesi olmaktan söz ediliyor. Bu durumun bir suçlusu olmalı!
       <br/>
       <br/>
       Krizi bu hükümetin çıkarmadığını bilelim. Ama bu hükümet,  çok kötü bir kriz yönetimi sergiledi. Hükümet olmasaydı da kriz çıkacaktı, belki halkımız kriz sonrasında bu kadar ümitsiz olmazdı. Bugün spekülatif sermayenin elinde 4 trilyon dolar para var ve sıcak para olarak hemen her ülkeye giriyor. Bu paranın girdiği ülkelerde küçük de olsa bir rahatlama oluyor. Türkiye bu rahatlamaya aldanıp sanal ekonomik tablolar oluşturdu. Döviz fiyatlarını ihracat—ithalat dengeleri değil de, spekülatif döviz arz ve talepleri belirlemeye başladı. Spekülatif amaçlı döviz alım satımları dış ticaret işlemlerinin 10 katına çıktı.  Küçük güvensizliklerin neticesinde spekülatif sermaye kaçınca da krizden başımız kalkmaz oldu.  Bir başbakanın uluslararası şirket sahipleriyle arkadaş olması gerekir, siz Türkiye’de böyle bir başbakan gördünüz mü? İşte suçlu eğitime  yatırım yapmayan başbakanlardır.
       <br/>
       <br/>
       Başbakan da spekülatif sermayeden rahatsız ancak iş işten geçti. Doları 1 milyon 600 bin seviyesine çıkartanların kim olduğu belli. Bugün 100 milyon dolar gibi küçük bir para bile dövizin seviyesini değiştirebiliyor.
       <br/>
       <br/>
       —Eski bir “Amerikalı” olarak Kemal Derviş’in kriz yönetimini beğeniyor musunuz ve MHP sahiden krizi derinleştiren bir parti midir?
       <br/>
       <br/>
       Derviş’in söyledikleri doğru; ancak yeni değil. 5 yıllık planlarda yazılanları bir kez daha söylüyor. Söylediklerini ne zaman uygulayacak sorun bu. Türkiye’yi doğrudan doğruya krizden kurtaracak bir eylemi yok. Sıcak para girişi hakkında hiçbir şey yapamadılar. Sizi birisi durmadan dövüyor ve siz de çare olarak vücut geliştirme salonuna gidiyorsunuz. Vücudunuz gelişinceye kadar dünya kadar dayak yiyorsunuz. Bu program uygulanıncaya kadar ülke bitecek.
       <br/>
       <br/>
       MHP’yi düz mantıkla düşünürsek Türkiye’nin milli çıkarlarını koruyor. O bir kahraman. Fakat bu arada telekomünikasyonun değeri düşüyor, borsa iniyor; para kaybediyoruz. MHP’lilerin vatan sevgisinin samimi olduğuna da inanıyorum. Ancak Türkiye’yi yönetmek güçleşti. Eskiden borsa yoktu, para piyasaları yoktu.  Bugünse hepsi var ve bugünkü Türkiye dışarıya daha açık. Dünya hızla küçülüyor, tam bağımsızlık yok oluyor. Birileri MHP’ye yeni sistemi anlatmalı.
       <br/>
       <br/>
       —Türkiye bitiyorsa hükümet ne yapıyor; hükümetin istifası çözüm olur mu?
       <br/>
       <br/>
       İstifa tek çözüm. Türkiye’nin eksiği güven. Krize reçete bulsanız da güven yoksa piyasalar bir türlü açılmaz. Fiziki sağlık hiç önemli değil. Adam hasta da olabilir, deli de. Ancak kritik dönemlerde piyasa hassastır. Piyasanın hassas olduğu bir kişi de görevde durmamalı. Çünkü tedirgin ediyor.
       <br/>
       <br/>
       —Problemin “güven” olduğunu söylüyorsunuz; “güvenli bir iktidar” ne yapar?
       <br/>
       <br/>
       Hiç kimse korkmasın, çok kısa bir süre sonra spekülatif sermaye Türkiye’ye yine gelecek. Borsa yükselecek, piyasalar bir anda güllük gülistanlık olacak ve politikacılar krizi yendik, herşey çok güzel diye kendilerine pay çıkartacaklar. İyimserlik balonu şişecek ve  yeni bir anayasa kitapçığı fırlatıldığında fon yöneticileri anında Türkiye’yi terk edecek. Borsa yarıya indi, dolar ikiye katlandı, sonuç;  borsa şirketleri tam 4 kat ucuzladı. Yabancı bu fırsatı kaçırır mı?  Birkaç ay sonra herkes haklı olduğumuzu görecek; çünkü sistem bu.
       <br/>
       <br/>
       Ayrıca şunu da söylemek isterim ki, bugünkü hükümet, dövizi durdurmak için talebi kısıcı tedbirler alıyor. Bu durumda da enflasyon oluşuyor ve işsizlik artıyor. Oysa ki daha çok tüketim yaptırılmalı. Vergiler azalır, harcamalar teşvik edilirse piyasalar açılır ve fiyatların artışı da dengeye ulaşır. Atıl kapasite taleple giderilir. Vergileri artırmak cinayet. Üretmeyen kesimden  vergiyi alıp tüketen kitleye veriyorsunuz. Ortada ne üreten kalıyor ne de vergi. 80 sonrasında Özal da tüketimi arttırarak krizi aştı. Tüketim ve daha az vergi benim reçetemin ana malzemeleri.
       <br/>
       <br/>
       —Güvensiz bir hükümet ve umutsuz bir halk portresine “ülke elden gidiyor” sesleri eklendi. Sahiden bir kriz ülke bağımsızlığını tehlikeye mi düşürdü?
       <br/>
       <br/>
       Sömürge, bağımsızlık gibi sözcükler biraz hissi. Asıl önemli olan, bir grup sermayenin Türkiye’den korkması. Türkiye’nin en büyük iki grubu yabancı ortaklarına söz dinletemiyorlar. Ford ve Fiat Türkiye’deki yatırımlarını kendi yönetmeye başladı. Yine yabancı sermaye İsrail’e, Yunanistan’a gidiyor; Türkiye’ye gelmiyor.
       <br/>
       <br/>
       Evet IMF müdahale ediyor ve bu müdahale çok hoş değil. Fakat dilenci konumuna biz kendimiz düştük. Dilenmek mi ayıp yoksa dilenince karşılaşılan tutum mu?  Bırakın yeni yabancı sermayeyi, mevcut sermaye de rahatsız. Parası, sermayesi olmayan bir ülke sömürge olsa ne olur, sömürge olmasa ne olur. Önce güçlü olmak gerekiyor.
       <br/>
       <br/>
       —Yabancı bankalardan, HSBC, 8 şubesiyle 600 şubeli Akbank’tan daha fazla reklam yapıyor; City Bank hedeflediği kâr oranını tam 10 kat geçti. Yeni düşman yabancı bankalar mı?
       <br/>
       <br/>
       Beceriksiz yöneticilere göre düşmanlar hiç azalmaz. Türk dostu, Türk düşmanı diye bir şey olmaz. Kim ne kâr yapabiliyorsa yapar. 70’lerde de beceriksizlikleri açıklamak için “Bizi geri bırakıyorlar” diyorlardı. Suçlu aramak sorumluluğu atmaktır. Biz bu kadar salaksak elin adamı da parasını kazanır gider.
       <br/>
       <br/>
       Yabancı bankalar piyasalarla oynayarak iyi para kazanıyorlar da yerli bankalar çok mu masum? Rekabet etmeyen, faiz oranlarını beraber belirleyen bir sistemde yabancısı, Türk’ü yok. Vay namussuzlar niye bu kadar kazanıyorsunuz diyemezsiniz. Bu kapıyı Türkiye açmıştır. Liberalleşme ve Gümrük Birliği için bu ülkenin pek çok değeri peşkeş çekiliyor. AB’ye girmek istiyoruz fakat daha Gümrük Birliği’ne girmedik.
       <br/>
       <br/>
       —Gümrük Birliği Savaşçıları tam tersini söylüyor.
       <br/>
       <br/>
       Politik bir amaç uğruna Gümrük Birliği’ne girdik ve canımızı çıkardılar. AB’ye üye oluyoruz imajı oluşturuldu; bu imaj içeride politikacıların, dışarıda da yabancı şirketlerin işine geldi. Yabancılar gümrükleri istedikleri gibi kullandılar. Ben iddia ediyorum, Gümrük Birliği üyesi bile değiliz. AB ülkeleri, Uzakdoğu ülkeleriyle de gümrük anlaşması yapıyorlar ve bize de kendi anlaşmalarını dikte ediyorlar. Bizim diğer ülkelerle olan ilişkilerimizi de bozuyorlar. Örneğin, Tayland AB ülkelerine gümrüğü sıfırlıyor, bize sıfırlamıyor. Hani biz AB üyesiydik? Gümrükleri istediği gibi kullanan bir AB niye bizi içine alsın ki?
       <br/>
       <br/>
       “Bizi aldattılar”
       <br/>
       <br/>
       Robert Kaplan ismindeki araştırmacı Türkiye’nin geleceğini oldukça karanlık görüyor. Kaplan’a göre dünyanın en büyük sorunu adi suçlar ve bu bizde fazlasıyla var. Robert Kaplan, demokrasinin bir sonuç olduğunu belirterek, “Türkiye gibi ülkelerde demokrasi olmaz. Partiler etnik ve fikir ayrışmasının maskeleri haline gelir” diyor. Evet,  kalkınmak için demokrasi olmaz. Demokrasi kalkınan toplumların orta sınıfının kurduğu bir sistemdir. Demokrasi bir sonuçtur.
       <br/>
       <br/>
       “Kalkınıyoruz, enflasyona sabredin” dediler, yalan attılar. Enflasyon maliyet enflasyonudur, talep enflasyonu değil. Dövizin maliyeti artıyor, girdiler artıyor ve enflasyon oluyor. Tüketimi kısarak, enflasyonu kısmayı hedefliyorlar. Aldatıyorlar.
       <br/>
       <br/>
       Teknolojiye, eğitime yatırımı Özal dışında pek düşünen olmadı. Başarısız durumlarda yönlendirme yaparak, yabancıları düşman bellettiler. Oysa ki bugünün yabancısı ne dost, ne de düşmandır: Çıkarcıdır! Sen güçlüysen kimseye sömürülmezsin.
       <br/>
       <br/>
       Teknokratlar hükümetini kötülüyorlar. Evet, kötüdür ama bu durumdan iyidir. Teknokratların kendi hükümetlerini yok edeceğinden korkuyorlar, demokrasi ipine sarılıyorlar. Demokrasi bu tür zor durumlarda akla geliyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12565), [web.archive.org (arşiv bağlantısı)](http://web.archive.org/web/20050227092744/http://www.aksiyon.com.tr:80/detay.php?id=12565)
