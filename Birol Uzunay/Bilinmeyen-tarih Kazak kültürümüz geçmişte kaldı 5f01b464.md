# Kazak kültürümüz geçmişte kaldı

*Birol Uzunay Bilinmeyen-tarih*

<div>
 <p>
  <font>
   Bir dönemin bütün anneleri kazak örerek ömürlerini tamamlasalar da, bugünkü Türkiye’nin kazak kültürü yok! Bu önermeyi Türkiye’nin en büyük kazak markalarından olan 007’nin sahibi Güngör Çetin ileri sürüyor. Kazağı önemli bir giyim enstrümanı olarak görmeyen Türkler, kazak kullanımında da bir yığın yanlış yapıyormuş.
   <br/>
   <br/>
   Daha çok gençlerin tercih ettiği 007’nin sahibi Güngör Çetin, yünlü kazak kullananların kazakları iki gün üst üste giyemeyeceklerini, yünün dinlenmesi gerektiğini belirterek “Yün neticede canlı bir varlıktır. Çok sık kullanılamaz. Halkımız kazağı mont gibi kullandığı için çıkarmak istemiyor. Kazak yünlü bir giyimdir ancak Türkiye’de giyilen kazakların çoğu akrilikten yapılmadır. Bu durum kazak bilincimizin olmadığının en açık göstergesidir” diyor.  Giyimlerinde kazağı tercih edenlerin bile kazağın nerede giyileceğini bilemediğini söyleyen Güngör Çetin, “Kazak ne bir gömlektir ne de bir ceket. Başlı başına giyim kuralları olan bir üründür. Giyimi, kullanımı, yıkanması diğer giyeceklerden çok farklıdır” diyor.
   <br>
    <br>
     Kazak giymesini bilmiyor, üretmeyi iyi beceriyoruz
     <br>
      <br>
       Bugünkü Türkiye kazak giyinmesini bilmese de, üretip dünyaya satmasını iyi biliyor. Güngör Çetin’e göre sadece iki günde yapılan kazak üretimi bütün Türkiye’ye yetiyor: “Türkiye’de kullanılan kazağı, üreticiler olarak sadece iki günde üretiyoruz. Bütün yılki çalışmalarımızın tamamı ihracata yönelik. Belki dünya çapında bir kazak markamız yok ama bir çok ürüne göre Türk kazaklarının gösterdiği mesafe çok ileride.”
       <br>
        <br>
         Gömlek, pantolon, mont gibi ürünleri olmasına rağmen kazağın kendileri için bir amiral gemisi olduğunu söyleyen Güngör Çetin “Bütün hedefimiz dünyanın tanıdığı bir kazak markası olmak. Bugünden İtalya ve Amerika’da önemli ölçüde tanınıyoruz. Moda sektörü için iki önemli ülkede kalite ve kendi modelimizi kabul ettirebilmek bizim için çok önemli” diyor. Dünya modasının kalbi olan Paris ve Milano’nun yanına niçin bir İstanbul’un eklenmediğini sorduğumuzda ise Güngör Çetin’den şu cevabı aldık: “Moda merkezi olabilmek için iyi ürün, iyi satış yapmanız yeterli değil. Firmalar marka üzerinde pek durmadı; ancak markalar da yeterli değil moda merkezi olmak için. Daha çok siyasi ve ekonomik yönden güçlü olmakla birlikte gelişiyor moda merkezleri... Merter mi, Bayrampaşa mı yoksa Yenibosna mı moda merkezi olacak?”
         <br/>
         <br/>
         Bu yılın spor giyim modasını yorumlayan Güngör Çetin özellikle gençlere bej ve kırmızı renkleri tavsiye ediyor. Kot pantolon üstüne giyilecek kazağın ise balıkçı yaka olması gerektiğini söyleyen Güngör Çetin kazağa alternatif giysi olarak da, bürümlü, baskılı gömlekleri tavsiye ediyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 517 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1905), [web.archive.org (arşiv bağlantısı)](http://web.archive.org/web/20050301183104/http://www.aksiyon.com.tr:80/yazdir.php?id=1905)
