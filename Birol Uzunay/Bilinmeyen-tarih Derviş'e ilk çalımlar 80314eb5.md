# Derviş'e ilk çalımlar

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050226214812im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214812im_/http://www.aksiyon.com.tr/resim/331/48.jpg" vspace="5"/>
  </p>
 </font>
 <font class="content">
  Herkes tünelin ucundaki ışığı görmek istiyor. Ve bu ışığın bir umut ve aydınlığın ilk habercisi olmasını diliyor. Ancak karanlığın derinliklerinde görünen ışık, umudun değil; üzerimize hızla gelen trenin ışığı da olabilir. Bu ışık bizim umut sandığımız, sonumuz olmasın..
 </font>
 <br/>
 <p>
  <font class="content">
   Stratejik bir dönemde ekonominin patronluğuna soyunan Kemal Derviş’i yukarıdaki ışık örneğiyle açıklayabiliriz.. Bir gecede yüzde 40 fakirleşen Türkiye için bir umut ışığıydı Kemal Derviş.. Kişiliği, bilgisi ve kendisine olan destekle karanlığın ucunda görünen küçük bir ışıktı adeta.. Bugünse Devlet Bakanı Kemal Derviş Amerika’dan yine eli boş döndü, borsa düşüşte, ekonomik program hâlâ yok ve istediği yasaları çıkartamıyor. Zihinlerde o meş’um soru beliriyor: Kemal Derviş bizi ezecek trenin ışığı mı?
   <br>
    <br>
     Kemal Derviş’in başarısı oldukça kritik. Ekonomide üst üste yaşanan başarısızlıklardan ve yolsuzluklardan sonra Türkiye bir yol ayrımına itildi. Ya Irak, Suriye gibi otoriter fakir bir ülke ya da genç nüfusu ve girişimcileriyle ışık saçan, Avrupa Birliği adayı bir ülke olacak.
     <br>
      <br>
       Kemal Derviş Türkiye için sadece bir ekonomi adamı değil; halkın siyasete olan güveninin sürmesi, bir kez daha ara rejim dememek için herşeye rağmen Kemal Derviş’e destek vermek gerekiyor. Çünkü Türkiye’nin sorunu sadece artan döviz talebi, yurtdışına çıkan para ve likidite sorunu değil; sorun, demokratik işleyişi ayakta tutabilmek!
       <br/>
       <br/>
       Kemal Derviş’in karşılaştığı zorlukları en iyi değerlendirenler ise ara rejim destekçileri. Sürekli Anayasanın 119. maddesini hatırlatanlar askerin bir an önce ekonomi yönetimine geçmesini istiyorlar.
       <br/>
       <br/>
       ‘Ara rejim’ciler beklemede
       <br/>
       <br/>
       1994’ten beri sadece iki yıl kriz yaşanmadı. Ve bugün milli gelirimiz 2400 dolara düşerken, dış borcumuz 115 milyar dolara çıktı. Dünyanın 22. büyük ekonomisi olmakla övünen Türkiye için her yeni yıl yeni karamsarlıklar getirmeye başladı. Bu yıl tam 195 bin işletmenin kapanması bekleniyor ve 11 milyon işsiz kitlesiyle Türkiye tam bir bunalım ülkesi... Aslında yaşadığımız kriz aşılamayacak kadar kötü değil; kötü olan psikolojik yenilgimiz... Eksi büyüme hedeflenen bir ülkede geçmiş krizler akla gelince psikolojik yenilginin sebepleri de daha iyi anlaşılıyor.
       <br/>
       <br/>
       Tünelin ucundaki bir ışık gibi ekonomi için yeni bir umut olan Kemal Derviş ilk raundda pek parlak başarı gösteremedi; borsa hâlâ inişte, dış kaynak bulunamıyor, düzenleme yasalarını çıkartmada zorluklar yaşanıyor.
       <br/>
       <br/>
       Kriz çözümünde ilk etapta normal olan bu zorluklar, Türkiye’deki ara rejim fırsatçıları için tam bir şenlik... Anayasanın 119. maddesini yorumlayarak askerin yönetime geçmesini isteyenler Kemal Derviş’in de ekonomiyi düzeltemeyeceğini savunuyorlar. İlk etapta hükümetin başarısızlığından dem vurarak Meclis’in çözüm üretemediğini ve ülkenin askeri yönetimle güllük gülistanlık olacağını söylüyorlar. Oysa ki ara rejim hükümetleri, ekonomiyi rayına oturtamadığı gibi telafisi güç yaralar da açtılar. Prof. Dr. Kurthan Fişek, Türkiye’deki tüm darbe ve ara rejimlerin ekonomik bunalımla desteklendiğini belirterek “Her darbe siyasi nedenlerin yanında halka hoş görünmek için ekonomik koşulları da bahane etmiştir. Yani ekonomi darbenin tuzu biberidir. Aptallar tarihten ders alsalardı, tarih tekerrür etmezdi. Ara rejimlerin ülkeyi kaç yıl geriye götürdüğü biliniyor yine de ekonomiyi ara rejim formülleriyle düzeltelim diyorlar. Sonuç bugünkünden çok daha kötü olur” diyor.
       <br/>
       <br/>
       Kurthan Fişek, askerin ara rejim formülüyle ekonomiye el koymayı düşünmediğini de belirterek “Asker böyle bir düşünceye sahip değil. Ancak demokratik sistemle sorunu olanlar bu tür söylentiler çıkartıyorlar. Bu tür söylentilerden uzaklaşmak için erken seçime gitmek gerekiyor. Siyasete güveni tazelemezsek işimiz çok zor” diyor.
       <br/>
       <br/>
       Prof. Dr. Güngör Uras ise halkın ara rejim diye bir sorunu olmadığını belirterek “Problem halkın duyarsızlığında. Hükümet başarısız olmuş, halkın neyine; halk yine aynı adamlara oy verecek! Ara rejim ekonomiyle irtibatlandırılıyor, halktan yine çıt çıkmıyor” diyor.
       <br/>
       <br/>
       Baştan karamsarlar da var
       <br/>
       <br/>
       Kemal Derviş henüz ekonomik programı açıklamadı ve başarılı olup olamayacağını şimdiden kesin bir dille söylemek zor. İstanbul eski Defterdarı Nurettin Canikli ise Kemal Derviş’i kesinlikle başarısız olacağını savunuyor. Nurettin Canikli, Derviş’in hükümetin yolsuzluk iddialarını bastırmak için getirdiğini söyleyerek “Kemal Derviş’in engellemelerle karşılaşacağını zannetmiyorum. Bütün yetkiler kendisinde. Başarısız olacak ve Türk şirketleri yabancılar tarafından ucuz fiyatlara kapışılacak” diyor. Nurettin Canikli ara rejim söylentileri için de ilginç bir tespitte bulunuyor “Ölümü gösterip sıtmaya razı ediyorlar. Ölüm ara rejim, sıtma Kemal Derviş’tir” diyor.
       <br/>
       <br/>
       Prof. Dr. Güngör Uras ise gelecekten oldukça umutsuz... Uras, milli gelirin 2 bin doların altına düşeceğini belirterek “Halkta tepki yok, umutsuzum. İnşaallah bugünleri aramayız. Keşke birşeyler yapmasalar da piyasalar kendi kendine toparlansa!” diyor.
       <br/>
       <br/>
       Kemal Derviş’in başarısı hakkında en akılcı çözümleri ise FP Manisa Milletvekili Bülent Arınç üretiyor. Bülent Arınç, ara rejim tehlikesine karşı mutlaka Kemal Derviş’in desteklenmesini istiyor. Arınç “Hem Türkiye ara rejime gitmesin, hem parlamento sorumluluğunu yerine getirsin diye destekliyoruz. Herşeye rağmen Kemal Derviş’e evet demek zorundayız” diyerek, sadece ekonomiyi değil, demokratik kültürü de rahatlatıyor.
       <br/>
       <br/>
       Bülent Arınç siyasi kavgaları bir yana bırakıp başarısız bir hükümeti destekleme kararı alarak; Türkiye’yi Irak, Suriye gibi otoriter fakir bir ülke yapmak isteyenlerin de heveslerini şimdilik durdurdu.
       <br/>
       <br/>
       Bakalım sabreden Derviş muradına erecek mi?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13176), [web.archive.org (arşiv bağlantısı)](http://web.archive.org/web/20050226214812/http://www.aksiyon.com.tr:80/detay.php?id=13176)
