# Terım ekonomısı

*Birol Uzunay 2001.03.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fatih Terim'in İtalya seferinden sonra; "futbolun asla sadece fulbol olmadığı" bir kez daha anlaşıldı ve yepyeni bir sektör doğdu: Fatih Terim ekonomisi...
  </font>
 </div>
 <div id="newsText">
  <font class="detail-text">
   Nuno Gomez'in, Rui Kosta'nın attığı goller Fatih Terim'in İtalyan televizyonlarında yaptığı "karizmatik konuşmalar" Türkiye'ye hatırı sayılır paralar kazandırıyor.
   <br/>
   <br/>
   Futbol misyonerimiz Fatih Terim sadece Türk futbolu için değil, doğrudan Türk ekonomisi için de çalışıyor. Fatih Terim'in İtalya seferinin başlamasıyla; İtalya'dan Türkiye'ye gelen turist sayısı inanılmaz oranlarda artış gösterdi ve bilişim sektörü, turizm acentaları, tekstilciler, iletişimciler Fatih Terim'e duacı oldu.
   <br/>
   <br/>
   Fatih Terim'in Türkiye'ye kazandırdığı ekonomik değerler, değme holdingleri bile geçerken; İtalyan ekonomisi de Fatih Terim'in estirdiği rüzgardan yararlanıyor. Fiorentina'nın, yeşil sahalardan ekonomik tablolara yansıyan başarılarından sonra, önümüzdeki sezon merakla bekleniyor; çünkü İtalya'nın en zengin kulüplerinden Milan'a gidecek bir Terim'in başarısı, Türkiye ekonomisinin yaralarına merhem olabilecek nitelikte!..
   <br/>
   <br/>
   İtalyan gibi yaşadı; Türk gibi hissetti
   <br/>
   <br/>
   Türkiye liglerinde son dört yılda şampiyon olan ve UEFA Kupası'nın Şampiyonu Fatih Terim'in İtalya'da teknik direktörlük yapmaya başlaması başlarda tereddütle karşılandı. Türk futbol takımlarında ve futbolcularındaki potansiyel "Avrupa korkusu" acaba Fatih Terim'i nasıl etkilerdi? Yabancıları pek sevmeyen İtalyan futbol otoritelerine kendini kabul ettirmek, Türkiye ismini bile duymamış futbolculara bağırmak, ceza vermek aslında hiç de kolay değildi.
   <br/>
   <br/>
   Fatih Terim'in kendine olan güveni, İtalyanca'yı kolayca öğrenmesi ve önemlisi Fiorentina Başkanıyla girdiği polemiklerde taviz vermemesi dikkatleri bir anda Fatih Terim'e çevirdi. Öyle ya, futbolu bilmeyen fakir bir ülkeden geliyordu Fatih Terim. Fatih Terim'in karizmasını ortaya koyması ve ligde aldığı başarılı sonuçlardan sonra, İtalyanlar arasında "Türkiye" kelimesi daha çok telaffuz edilmeye başlandı. Fatih Terim'in televizyonlarda yaptığı yorumlar, gazetelerde çıkan demeçleriyle Türkiye belki de ilk defa bu kadar tanıtılıyordu.
   <br/>
   <br/>
   Turizmci Cem Polatoğlu, Fatih Terim'in İtalya'da önce kendini sonra da Türkiye'yi kabul ettirmesindeki sırrı "Öncelikle Terim çok moderndi. Giyimi, konuşması ve tavırlarıyla bilinen Türk imajının çok üstüne çıktı. Doğru zamanda gereken çıkışları yapmasını çok iyi bildi. Başkana karşı yaptığı çıkışlarla karizmasını ve popülaritesini arttırdı. İtalyan gibi yaşadı ancak Türklüğünü inkar etmedi. Bu da İtalyanların çok hoşuna gitti" diyerek açıklıyor.
   <br/>
   <br/>
   Fatih Terim'in spor adamlığını aşarak, ekonomik bir sektör olmasının sırrı, 'İtalyan gibi yaşayıp, Türk gibi hissetti' cümlesinde saklı. Fatih Terim'den yıllar önce İtalya'ya giden ve başarılı olan Can Bartu, İtalyan gibi yaşadı ve kendini İtalyan hissetti, böylece başarıları da sporla sınırlı kaldı.
   <br/>
   <br/>
   Turizmciler Fatih Terim'i çook seviyor!
   <br/>
   <br/>
   Abdullah Öcalan'ın İtalya'da himaye edilmesinden sonra azalan Türkiye ve İtalya arasındaki turist alışverişi bugünlerde altın günlerini yaşıyor. İtalyanların Türkiye'ye olan ilgisi son 7 ayda inanılmaz boyutlarda arttı. Daha önceki yıllarda sınırlı sayıda İtalyan turistin ziyaret ettiği Türkiye'ye, bu yıl tam bir milyon iki yüz bin rezervasyon yapıldı. Rekor sayıda yapılan rezervasyondan sonra turizmcilerin reel İtalyan turist beklentisi ise 600 bin civarında. Apo krizinin de etkisiyle geçen yıl Türkiye'ye gelen turist sayısı ise sadece 30 bin!
   <br/>
   <br/>
   Türkiye ve İtalya arasında turizm seferleri düzenleyen Pronto Turizm yöneticilerinden Cem Polatoğlu, geçtiğimiz yıl sadece 55 İtalyanı Türkiye'ye getirebilmelerine karşın bu yıl Fatih Terim rüzgarıyla birlikte 30 bin İtalyanı Türkiye ile tanıştırmayı hedefliyor.
   <br/>
   <br/>
   Kış sezonu olmasına rağmen Türkiye'ye gelen İtalyanların sayısı beşe katlandı. Nisan ayındaki Paskalya tatilinde 20 bin İtalyan'ın Türkiye'ye gelecek olması ise turizm sektörü için tam bir rekor! Türkiye'ye en çok turistin geldiği Mayıs ve Eylül ayları arasında gelecek İtalyan turistlerin Türkiye'ye bırakacakları para kişi başına minimum bin dolar. Yıllık 1.5 milyar dolar cirosu olan Türk hediyelik eşya sektöründeki işletmeler ise 600 bin İtalyan turiste, kişi başına ortalama 500 dolarlık ürün satmayı hedefliyor.
   <br/>
   <br/>
   Kaba bir hesapla, Fatih Terim rüzgarının etkisiyle bu yıl Türkiye'ye gelmesi beklenen 600 bin İtalyan turistten toplam 900 milyon dolar gelir bekleniyor. Turizm kaynaklarının benzerliği nedeniyle Türkiye'yi pek tercih etmeyen İtalyanların bu yıl için yaptıkları rezervasyonlar, turizm firmaları için tam bir sürpriz oldu. Krize rağmen turizmdeki hedefler yeniden düzenleniyor.
   <br/>
   <br/>
   Fatih Terim'in İtalya'daki başarılarından sonra Türkiye'ye gelen İtalyanların ve yaz sezonu için rezervasyonu yaptıranların en büyük özelliği ise İtalya'nın Toskana bölgesinden olmaları... Yani Terim'in çalıştığı Floransa kentinin bulunduğu bölgede yaşayanlar Türkiye'yi çok daha fazla merak ediyor. Fatih Terim'in önümüzdeki sezon Milan'ı çalıştırması durumunda, Türkiye ekonomisinin kazancı çok daha büyük olacak; çünkü Milano İtalya'nın en zengin bölgesi...
   <br/>
   <br/>
   Floransa'ya bir iki, kalkıyor!
   <br/>
   <br/>
   Fatih Terim rüzgarıyla birlikte İtalya'dan Türkiye'ye turist akını başladığı gibi, Türkiye'den Floransa'ya da akın akın turist gidiyor. Fatih Terim'in Fiorentina'sının maçlarına bugüne kadar yaklaşık 10 bin kişi gitti. Fatih Terim'in maçlarına turlar düzenleyen Cem Polatoğlu, bazı şirketlerin başarılı elemanlarını ödüllendirmek için Fatih Terim'in maçına gönderdiklerini söylüyor. İtalya yolculuğuna çıkan her Türk'ün ortalama bin dolar harcadığı gözönüne alınırsa, Fatih Terim sayesinde İtalya şimdiden 10 milyon dolar kazandı. Türklerin en çok yurtdışına çıktığı aylar olan Haziran ve Eylül'de İtalya'ya 60 bin Türk'ün hücum etmesi bekleniyor.
   <br/>
   <br/>
   Bedava reklam alınır!
   <br/>
   <br/>
   Fatih Terim'in Türkiye'nin imajını yükselterek ekonomiye yaptığı katkı sadece turizmle sınırlı değil. İtalyanlar Fatih Terim'i tanımadan önce Türkleri sadece vücut işçiliği yapabilen insanlar olarak tanımlardı, bugünse Türk işadamlarıyla kurdukları ortaklıklar hızla artıyor. İtalyan iş çevrelerinin Türkiyeli işadamlarına olan bakış açısı kısmen dahi olsa değişti ve değişimden en çok ayakkabı, inşaat ve tekstil makinaları sektöründe faaliyet gösteren firmalar yararlandı.
   <br/>
   <br/>
   Alternatif Gıda, Akfa Konserve, Biyanka Boya ve Tamek gibi şirketler başarılı elemanlarını Fiorentina maçlarına götürerek ödüllendirdiler. Fiorentina Türk şirketleri için ilginç bir reklam fırsatı da oldu. Gerek Türk televizyonlarında gerekse İtalyan televizyonlarında ilginç pankartların gösterildiğini bilen kurnaz Türk şirketleri, iki elemanını Floransa'ya göndererek şirketlerini tanıtan pankartı astırıyorlar ve reklamı bedavaya getirmiş oluyorlar.
   <br/>
   <br/>
   Bilişim ve Fatih Terim; inanması zor ilişki!
   <br/>
   <br/>
   Fatih Terim'in sevindirdiği sektörlerden biri de bilişim sektörü... Fatih Terim'in Fiorentina'sının yükselişe geçmesiyle projeksiyon ve plazma sektörü de tarihinin en büyük atağına geçti.
   <br/>
   <br/>
   Televizyon görüntüsünü duvara yansıtan projeksiyon makinaları Fatih Terim'in başarılarıyla birlikte satışını bir anda arttırdı. Yılın son iki ayında yaptığı satışlarla geçen yılı 6 bin satışla kapatan projeksiyon sektörünün 2001 yılı hedefi Fatih Terim'in İtalya macerasına göre belirleniyor. Projeksiyon cihazlarını pazarlayan şirketler bu yıl tam 15 bin cihaz satmayı planlıyorlardı; şimdi ise Milan'a gidecek bir Terim'le, satışlarını çok daha fazla arttırmayı hedefliyorlar.
   <br/>
   <br/>
   Türkiye'deki projeksiyon sektörünün büyük çoğunluğunu elinde tutan Empati Bilişim'in Genel Müdürü Fatih Dursun, Fatih Terim ve bilişim dünyasındaki inanılmaz ilişkiyi "Projeksiyon ve plazma satışlarını sadece Fatih Terim'e bağlayamayız. Ancak Fatih Terim'in bu sektöre kazandırdığı ivmeyi de inkâr etmemek gerekiyor. Hedef kitlemiz arasında sporseverlerin yeri oldukça fazlalaştı. Fatih Terim'in başarılarına ve İtalya ligine özel ilgi gösterenler maçları daha kaliteli izlemek için fiyatı 2500 dolardan başlayan projeksiyon cihazlarını alıyorlar. Fatih Terim'in ve dolayısıyla İtalya liginin meraklıları plazmayla da maçları en net biçimde izleyebiliyorlar. " diyor.
   <br/>
   <br/>
   İnce ve geniş hacimli yapısıyla televizyon görüntülerini net gösteren cihazlar olan plazma, Fatih Terim'in başarısıyla altın çağını yaşıyor. Yaklaşık 7 bin dolardan başlayan fiyatına rağmen son bir ayda sadece Sony Plazma için 100 sipariş verildi. Tüm Avrupa'da yıllık bin plazma satılırken, sadece bir ayda Türkiye'de 100 plazma satılması ve siparişlerin hızla artmasının arkasındaki faktör de aynı: Fatih Terim!
   <br/>
   <br/>
   Fatih Terim ile birlikte Türkiye projeksiyon satışlarında Doğu Avrupa lideri oldu ve teknoloji dünyasının dev ismi Sony'nin uluslararası toplantılarında Türkiye artan satışlarıyla örnek gösterildi.
   <br/>
   <br/>
   Cine 5 ve Telsim de Terim'e duacı
   <br/>
   <br/>
   Eski parlak günlerini arayan Cine 5 ve Telsim gibi büyük şirketler de Fatih Terim'e duacı... Cine 5, lig maçlarının yayın hakkını devretmesinden sonra kaybettiği popülaritesini bir nebze olsun, Fatih Terim'in Fiorentina'sının maçlarıyla yakaladı. Telsim ise büyük oranlarda fark yediği Turkcell'e ve iletişim sektöründeki dengeleri değiştirecek olan Aria'ya karşı Fatih Terim'li reklamlarla imaj tazelemeye çalışıyor.
   <br/>
   <br/>
   Telsim reklamları Fatih Terim için ilk değil. Daha önce Sagra ve Marshall gibi firmaların reklamlarında oynayan Terim'in, tüketiciyi yönlendirmede olumlu etkisi olduğu söyleniyor. Her pazartesi günü CNN Türk'te program yapan Fatih Terim'in bu kanala kazandırdığı reklamları da unutmamak gerekiyor.
   <br/>
   <br/>
   Hakan Peker'in Floransa'da klip çekmeye karar vermesinden sonra klip sektörü de New York'tan sonra ikinci bir mekan buldu gibi. Fatih Terim, İtalyan liginde devre arası verilseydi Fiorentina'yı Antalya'ya kampa getirecekti. Önümüzdeki yıl muhtemelen dünyanın en ünlü takımlarından Milan, Terim'in sayesinde Antalya'da kamp yapacak. Türk takımlarının ve yabancıların gözleri böylece Türkiye'deki doğal güzelliklere takılacak ve bir Terim sektörü daha oluşacak!
   <br/>
   <br/>
   email: biroluzun@turk.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7347-terim-ekonomisi.html), [web.archive.org (arşiv bağlantısı)](http://web.archive.org/web/20120629030144/http://www.aksiyon.com.tr:80/aksiyon/haber-7347-terim-ekonomisi.html)
