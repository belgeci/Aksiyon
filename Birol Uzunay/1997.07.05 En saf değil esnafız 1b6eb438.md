# En saf değil esnafız

*Birol Uzunay 1997.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Küçük de olsa bir dükkanı olan kişilerin zengin sayıldığı devirler artık çok eskide kaldı.
  </font>
 </div>
 <div id="newsText">
  <font class="detail-text">
   Savaşlar, terör, ekonomik ve siyasal krizlerden ve daha da önemlisi alınan yanlış ve sorumsuz kararlardan etkilenen küçük esnaf bugün varolabilme savaşı veriyor. Vergi vermeyi ve asker yetiştirmeyi kendilerine görev kabul eden, işsizliğin sigortası olan esnafların toplumdaki konumları artık çok farklı. Daha düne kadar toplumda zengin sınıfına giren; bugünse sadece vergi haftalarında ve seçim zamanlarında hatırlanan; büyük dertlerin küçük esnafları onlar...
   <br/>
   <br/>
   Kayıtlı 4 milyon üyesi, 3742 odası, 81 birliği, 10 mesleki federasyonu, 1 konfederasyonuyla Türkiye'nin en büyük ve en dertli topluluğu olan küçük esnaf, sorunlarının çözümünde; bugüne kadar izledikleri uzlaşmacı tutumu bırakarak bir an önce haklarına kavuşmak istiyorlar. İşçi sendikalarının, işverenlerin, emeklilerin, memurların seslerini çıkarttıkları Türkiye'de kayıtlı olmayan üyeleriyle 6 milyonu aşan küçük esnaf, erken seçime gidileceğinin ortaya çıkmasıyla en büyük seçmen grubu olmanın kozlarını kullanarak, bugüne kadar yüzlerine bile bakmayanlara 'ders' vermek amacındalar.
   <br/>
   <br/>
   Vergiler öldürüyor, BağKur süründürüyor
   <br/>
   <br/>
   Esnaflar, 1990'lara kadar toplumun en az sorunlu kesimlerinden birini oluşturmakta ve orta direk diye anılmaktaydılar. Bugünlerde ise küçük esnaf, 'orta direk' sıfatını bile özlüyor. Düşmesi hayal olan enflasyon, dövizin önlenemeyen yükselişi, faizin dünyanın hiçbir yerinde olmadığı kadar yükselmesi, büyük sermayenin tüketim mallarının satışına yönelmesi ve alınan sorumsuz kararlar, küçük esnafı oldukça tedirgin ediyor artık. En büyük dertleri ise düşürülmesi bir yana miktarı sürekli artırılan vergiler. Türkiye'de devlete ödenen toplam verginin yüzde 35'ini karşılayan küçük esnaf, 15 ayrı vergi verirken; sermayelerinin her geçen gün erimesi karşısında kara kara düşünmeye başladılar.
   <br/>
   <br/>
   Türkiye'de odalara kayıtlı yaklaşık 4 milyon esnaf, yıl içerisindeki kazanç durumu dikkate alınmadan 200 milyon lira Gelir Vergisi ödüyor. Ancak esnafın vergi sorunu Gelir Vergisiyle son bulmuyor. Mali Denge Vergisi, Net Aktif Vergisi gibi vergiler bir yana, Kurumlar Vergisi, Geçici Vergi, Katma Değer Vergisi, Damga Vergisi, Muhtasar Gelir Vergisi, Kira Stopaj Vergisi, İstihdam Vergisi, Mutasaf Vergisi, Çevre Vergisi ve Tabela Vergilerinin yanısıra esnaflar; Sosyal Sigortalar primi, BağKur primi, ticaret ve sanayi odaları ile ticaret borsaları aidatı, munzam aidatı, Emlak Vergisi, Motorlu Taşıtlar Vergisi, Eğlence Vergisi, Veraset ve İntikal Vergisi ödüyorlar.
   <br/>
   <br/>
   Kalkınmada öncelikli yörelerde, vergilerin mümkün olan en alt düzeye indirilmesini isteyen esnaflar, lüks bir semtte satış yapanlar ile kenar mahallelerde satış yapan esnafların aynı vergiyi ödemelerinin büyük haksızlık olduğunu savunuyorlar. Ankara Esnaf ve Sanatkarlar Odaları Birliği Başkanı Ali Rıza Ercan asgari ücretten alınan verginin esnafın en büyük sorunu olduğunu ve asgari ücretin bir an önce vergi dışı bırakılması gerektiğini savunarak "Bir çalışanın esnafa SSK prim maliyeti aylık 16 milyon lira civarındadır. Bizim esnafımız sermayesiyle değil emeğiyle geçinen insanlardır. İşyerinde bir kaç tane eleman çalıştıran büyük bir vergi yüküyle karşılaşıyor. Dürüst çalışan, yanındaki emekçinin sosyal güvenliğini düşünen cezalandırılmış oluyor" diyor. Ercan, 6 katrilyon liralık bir bütçede, 4 katrilyon liralık vergi gelirleri içinde 190 trilyon liralık asgari ücret vergisinin kayıp sayılamayacağını ve hiçbir ülkede yüzde 25'lik vergi oranının olmadığını söylüyor. Ali Rıza Ercan küçük esnafın yaşaması için mutlaka vergi reformunun yapılması gerektiğini belirterek "Haftada bir kaç gününü vergi kuyruklarında geçiriyor bizim küçük esnafımız. Kazandığını devlete verdiği gibi; kazanamadığını da peşin vergi yöntemiyle yine devlet alıyor. Vergi vermek artık kutsal bir görev olmaktan çıktı. Ülkenin ağır ekonomik şartları eziyor, vergi sistemi öldürüyor" diyor.
   <br/>
   <br/>
   Bütün partilerin programında olmasına rağmen hükümetlerin bir türlü gerçekleştirmeye cesaret edemediği bu uygulama için Çalışma ve Sosyal Güvenlik Bakanı Necati Çelik, Maliye Bakanlığı'nın ve Hazine Müsteşarlığı'nın olumsuz görüş bildirmesine rağmen asgari ücretin vergi dışı bırakılması için çalışmalar yaptıklarını ama konunun siyasi yönünün ağırlıkta olduğunu söylüyor. Türkİş ise yaptığı araştırmada, asgari ücretin vergi dışı bırakılmasından doğacak 190 trilyon liralık kaybı, vergi mükellefi görünmeyen 25 milyon kişinin kayıt altına alınmasıyla ve vergiden muaf tutulan kişi ve kurumlardan ve vergi kaçıranlardan karşılanabileceğini savunuyor. Türkiye Esnaf Sanatkarlar Konfederasyonları Başkanı Derviş Günday da, vergi sisteminde tam üniter yapıya geçilerek hayat standardı ve peşin vergi uygulamasının bir an önce kaldırılmasını istiyor.
   <br/>
   <br/>
   1994'te 5 Nisan kriziyle birlikte çıkartılan ek vergiler, binlerce esnafın işletmelerini kapatmalarına sebep olmuş. Fonksiyonlarını her geçen gün yitiren BağKur ise, aileleriyle birlikte yaklaşık 2530 milyon kişiyi oluşturan esnafların tek sosyal güvenlik sistemi. Yıllarca ödenen primlerin karşılığında alınan ücretlerin komikliği, sağlık sisteminin bozukluğu Türkiye esnafının sorunları arasında. Sosyal güvenlik sistemlerine getirilebilmiş herhangi bir alternatif sistem de bugüne kadar geliştirilememiş. Esnaf Odaları Birlikleri'nin BağKur'u satın alıp kuruma işlerlik kazandırma istekleri ise yıllardır gözardı ediliyor.
   <br/>
   <br/>
   Ölmemek için sesimizi çıkartacağız
   <br/>
   <br/>
   Türkiye vergi gelirinin yüzde 35'ini karşılayan küçük esnaf grupları, sektörel bazda işçi istihdamının yüzde 98'ini, toplam üretimin yüzde 35'ini karşılıyor. Devletten aldıkları krediler ise yüzde 5'i geçmiyor. 4 kefil bularak uzun bürokratik işlemler sonucu almaya hak kazandıkları 1 milyarlık kredilere ödeme güçlüğü nedeniyle pek rağbet edilmiyor. Kredi ancak vergi ve borç ödemelerinde kullanılıyor.
   <br/>
   <br/>
   Esnafın dertleri vergi ile bitmiyor tabii ki. Yıllardır sorunlarına çözümler getirebilmek amacıyla esnaf bakanlığının kurulması için uğraşan Esnaf Odaları, Sanayi ve Ticaret Bakanlığı bünyesinde kurulan Esnaf Genel Müdür Vekilliği ile yetinmek zorunda kaldılar. Teşkilat yasalarının değiştirilmesi için verdikleri uğraş ise tam 5 hükümet döneminde de gerçekleşmedi ve yasa teklifi 5 kez kadük oldu. Esnafların yıllardır daha iyi sağlık hizmetleri için uğraştıkları Esnaf Hastaneleri de tam bir muammaya dönüşmüş durumda. Gümrük Birliği öncesinde emek yoğunluğuyla çalışan işletmelerin yapılacak teşviklerle büyütüleceği vaatleri ise artık hatırlanmıyor bile. Gümrük Birliği'ne girildi; ne rekabet gücü için modernizasyon teşvikleri gündeme geldi, ne de Avrupa Birliği ülkelerindeki küçük işletmelere verilen kapsamlı teşvik sistemine geçildi. 8 yıllık eğitim tartışmalarında hemen her kesimin sesi duyulurken bu eğitim sistemiyle ara insan gücünü kaybedecek olan esnaf gruplarının görüşünü merak eden bile yok.
   <br/>
   <br/>
   Göreve geldiğinden beri esnafların sosyal ve ekonomik şartları için ufuk açıcı çalışmalar yapan Ankara Esnaf ve Sanatkarlar Odaları Birliği Başkanı Ali Rıza Ercan, 3742 odası bulunan ve en büyük zorlukları yaşayan bir teşkilatın artık 'herşeye evet' prensibini geride bırakacağını söylüyor. Ali Rıza Ercan ilk olarak genel seçimlerde esnafı temsil edecek milletvekili adaylarına topyekün destek vereceklerini, bu adayları da kendi iç mekanizmalarıyla seçeceklerini ve avantajlı adaylıklar için partilerle görüşüleceğini belirtiyor. Ercan, esnafların aileleriyle birlikte 1012 milyonluk bir seçmen kitlesine sahip olduğunu ve iyi bir örgütlenmeyle bu seçmen kitlesine hiçbir partinin hayır diyemeyeceğini belirtiyor. Kendisinin başkanlığını yaptığı Ağaç İşleri Federasyonu'nun örgütlemesiyle 1994 yerel seçimlerinde, Ankara belediye başkan adaylarıyla görüştüklerini ve sonunda Melih Gökçek'i destekleyerek kazandırdıklarını hatırlatan Ali Rıza Ercan "Bu seçimlerde esnaf federasyonları ve esnaf birliklerinin kabul edilmeyen görüşme teklifleri geride kalacak" diyor. Yine 1994 yerel seçimlerinde Ankara'nın Çankaya ve Mamak ilçelerinde esnaf birlikleri daha fazla etkinlik için komisyonlar kurmuşlardı.
   <br/>
   <br/>
   İşçilerin, memurların, öğrencilerin, emeklilerin yaptıkları gösterilerde bile esnafların şimdiye kadar hep devleti desteklediklerini belirten Ali Rıza Ercan, "Devleti yöneten hükümetlerden hakkımızı almak için ne gerekiyorsa onu yapacağız. Biz siyasetin insanları böldüğünü ve daima uzlaşmacı tavrın hakim olması gerektiğini savunuyorduk. Bundan sonra gerekiyorsa yürüyeceğiz, gerekiyorsa slogan atacağız. Gerekirse de boykot yapıp satışları durduracağız. Toplumun en büyük kesimiyiz ve her geçen gün problemlere boğuluyoruz" diyor. Ercan devlet makamlarının gereksiz işlerle uğraşırken kendilerini unuttuklarını, fakat sesi gür çıkan sendikalı işçilerin ise hemen her hakkını alabildiğini ekledikten sonra "Biz vergilerimizin hepsini muntazam öderken gerçek anlamda hiçbir sosyal güvenliğe kavuşamıyoruz. Hakettiğinden daha fazla ücret isteyenlere, SSK primlerini kendilerinin ödemesini teklif etsinler bakalım. Kaç tanesi kendisi için dahi olsa devlete her ay prim öder?" diyor.
   <br/>
   <br/>
   Küçük esnaf, seçimlerde kendi adaylarını seçmeyi kafasına koyup onlarca yıllık suskunluğunu bozarak meydanlara inmeye hazırlanırken odalar aracılığıyla ekonomik gücünü yeniden kazanmak için atılımlara da başladı. Son olarak Yalova Esnaf ve Sanatkarlar Odası 6 sektörde faaliyet gösterecek yeni bir şirket kurdu ve esnafların çok küçük birikimleriyle büyük projelere imza atmak için çalışıyor. Yine İzmir Esnaf ve Sanatkarlar Odası da onlarca sektör üzerinde yaptıkları araştırmada, ürünlerin en ucuz maliyetini araştırıyor ve üyelerinin daha fazla kâr elde etmesini sağlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2740-en-saf-degil-esnafiz.html), [web.archive.org (arşiv bağlantısı)](http://web.archive.org/web/20140507055831/http://www.aksiyon.com.tr:80/aksiyon/haber-2740-en-saf-degil-esnafiz.html)
