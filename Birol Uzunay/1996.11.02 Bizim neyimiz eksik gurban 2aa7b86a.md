# Bizim neyimiz eksik gurban

*Birol Uzunay 1996.11.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiyede; büyüklüğü ne olursa olsun seçim demek değişiklik, yenilik demektir. Yapılan her seçim öncesinde yolların asfaltları yamanır, sokaklar düzene girer.
  </font>
 </div>
 <div id="newsText">
  <font class="detail-text">
   Herkesin, yüzünü unutmaya başladığı politikacılar ev ev dolaşarak hemşerilerine bol bol iltifatlar düzerler. Politikacıların şu sözü sık sık tekrarlanır; "Sizin için yapabileceğimiz başka bir şey var mı?"
   <br>
    <br>
     Seçim zamanlarının getirdiği bu yenilikler Turgut Özal'la birlikte yeni bir boyut kazandı. Özal, nüfusu kalabalık ilçeleri il yaparak Türkiye'nin meşhur 67 vilayetlik idari yapısını değiştirdi. Böylece kendini örnek alacaklara bir miras bırakmış oldu. Demirel'in vaadde bulunduğu ilçelerin il plakasını Turgut Özal taktı. Sonra da bu yolu Çiller genişleterek devam ettirdi. Çiller'i ilçelerde 'İl olmak istiyoruz. İli dişi kuş yapar' sloganlarıyla karşılıyanlar verilen sözler tutulmayınca dileklerini İngilizce anlatmaya başladılar: "We want to be a city" ve "The lady bird makes the city." Bu da sonuç vermeyince seçim zamanlarında hazırladıkları sert bildirilerle il olmayı başardılar..
     <br>
      <br>
       Trafik plakalarında her geçen gün değişik numaralara rastlanırken, 3 Kasım yerel ara seçimleri öncesinde politikacılar seçmenlerini yine şaşırtmadılar ve en büyük seçim bölgesi olan Osmaniye'yi il yapıverdiler.
       <br>
        <br>
         Bu değişikliklerde sevinenler değişikliği yaşayan yöre halkı ve seçimi kazanan politikacılar oluyor. Bugün 1 ilin maliyeti yaklaşık 4.5 tirilyon, ilçe olmanın maliyeti ise 700 milyar civarında. Yeni il ve ilçelere bağlanan diğer yerleşim merkezlerinde oturanlar nüfus kağıdına 1 milyon, ehliyet ve plakalara da 58 milyon lira değiştirme ücreti ödüyorlar.
         <br/>
         <br/>
         BİZDEN DE İL OLUR MUYDU DEDİLER VE..
         <br/>
         <br/>
         Kadirli, Adana'ya 98, Osmaniye'ye 40 km uzaklıkta, Çukurova'nın bitimiyle Toroslar'ın etekleri arasında kurulmuş şirin bir ilçe. 1995'e kadar Kuvai Milliyeci Safa Veyisoğlu'nun dışında kimse Kadirli'nin il olabileceğini düşünmüyordu bile. 'Adanalıyak Allah'ın adamıyak' sözü onlara gurur veriyordu. Ta ki Tansu Çiller seçim illerine Yalova ve Kilis'i de katıncaya kadar. Kilis'in ardından komşuları Osmaniye ve Kozan il olmak için Ankara'ya başvurunca 'Bizim neyimiz eksik?' deyip soluğu Ankara'da almışlar. Ancak Ankara'da soluk alacak hava bulamamışlar. Çünkü dilekçelerini verebilecekleri bir milletvekillerinin olmadığının farkına varmışlar.
         <br/>
         <br/>
         Sonunda Osmaniyeli Adana Milletvekili Ahmet Şanal dilekçelerini Meclis'e önerge olarak verir. Adana milletvekilleri de şaşırmışlardır. Çünkü, Kadirliler ilk defa devletten istekte bulunmaktadırlar.
         <br/>
         <br/>
         ADANA'YA DOST OLUVEREK GURBAN
         <br/>
         <br/>
         <br/>
         "Bizden il mi olurmuş? Adana'nın suyu mu çıktı?" derken bir anda il olmanın tatlı hayallerini kurmaya başlamışlardı bile. Meclis'teki prosedürü de aşacaklarına inanıyorlardı. Osmaniye ve Kozan il kapsamına girdikten sonra...  Ali Paşa, hukuk fakültesinden mezun olur olmaz ilçesinin il olmasını değerlendirip, avukat bürosunu açmaya gelmişti. Köydeki işleri bırakıp kırtasiyeciliğe soyunan Nuvit İbicioğlu işletmesini kültür merkezi haline getirmişti. Çarşıdaki meşhur caycılar sokağındaki kahvehaneler masalarını değiştirip, bardak yerine fincan kullanmayı düşünüyorlardı. Bazı esnaflar da atalarından devraldıkları Adana şalvarı yerine pantolon giymeye kendilerini alıştırıyorlardı. Foto Ahmet şube açmayı düşünüyordu. Çünkü onların Kadirli'si yakında il olacaktı...
         <br/>
         <br/>
         Ankara'nın yolları taştan diyerek önde 94'lük Kuvai Milliyeci Safa Veyisoğlu arkada parti temsilcileri sık sık başkente gidiyorlardı ama nafile. Kendilerine 'Siz hiç durup dururken il olmuş ilçe gördünüz mü?" denilince işin kolay olmadığını bir kez daha anlıyorlardı.
         <br/>
         <br/>
         KADİRLİ'NİN İLK KURBANI HAZIR
         <br/>
         <br/>
         <br/>
         27 Mart yerel seçimlerinde seçilen belediye başkanlarının bazıları istifa etmiş, bazıları da vefat etmişti. Boşalan başkanlıklar için yapılacak 3 Kasım 1996'daki yerel ara seçimler için en büyük ilçe Osmaniye idi ve seçim rüşveti olarak il yapılması tüm partiler tarafından kabul edilmişti. Kadirlililer Osmaniye'nin il olacağını duydukları an harekete geçtiler ancak iş işten geçmişti. Partilerin oya ihtiyacı vardı ve Türkiye'nin bir ile daha kavuşması onlara hiç bir şey kaybettirmezdi.
         <br/>
         <br/>
         Osmaniye il olduktan sonra Hayri Kozakçıoğlu'nun "Biz Osmaniye'ye hakkını verdik. Burası Cumhuriyet'in ilk yıllarında ildi" sözüne çok kızmışlar. Çünkü ilçeleri tarihi M.Ö. 8000'e kadar uzanan bir çok uygarlığa beşiklik etmişti. Dulkadiroğlu Beyliği'nin merkeziydi. Selçuklu'nun, Osmanlı'nın en önemli sancaklarından birisi olmuşlardı. Daha 100150 yıl öncesine kadar Kadirli, Adana dahil yöredeki tüm yerleşim merkezlerini kapsıyordu.
         <br/>
         <br/>
         Kadirli; ver oyu, al ili kuralını artık iyice öğrenmişti. Oyunu kuralına göre oynamalıydılar ama bir sorun vardı. Onların belediye başkanı hem sağdı hem de istifa etmemişti. Bilakis ilçesinin il olması için vargücüyle çalışıyordu. Ve Kadirli ili için ilk kurban bir yerel tv'nin programında bulunmuştu. Başkan kendisinin istifa edebileceğini hatta çok gerekiyorsa ölü taklidi bile yapacağını söylüyordu. Kadirli, kurbanını bulmuştu ama Meclis'te hakkını arayabilecek milletvekililerini kaybetmişti. Çünkü bir yanındaki Osmaniye il olmuş, diğer yanındaki Kozan, DYP'li Orman Bakanı Halit Dağlı'nın sayesinde il olmayı neredeyse garantilemişti. Kuvai Milliye Derneği Başkanı Safa Veyisoğlu'na göre ise Osmaniye'nin il olmasıyla Anayasa'nın 126. maddesi ihlal edilmişti. Bu maddeye göre il olmak için coğrafi, idari, ekonomik şartlar önemliydi. Bu şartları da fazlasıyla taşıyordu 94'lük Kuvai Milliyecinin Kadirli'si.
         <br/>
         <br/>
         İLÇEYSEK, ADANA'YA BAĞLIYAK KARDAŞ
         <br/>
         <br/>
         Kadirli il olma macerasına henüz nokta koymuş değil. Ancak bu günlerde il olmaktan ziyade nereye bağlanacaklarını düşünüyorlar. Osmaniye'nin il olmasıyla kendilerine bağlı 3 beldeyi ve 25 köyü kaptırmışlardı. Daha düne kadar Hacı Osman'ın pazar yeri diye takıldıkları komşu ilçelerine bağlanmayı gururlarına yediremiyorlar. Mitingler düzenleyip başlarındaki 95 muhtarla Ankara'nın yollarını aşındırdıklarında ise kendilerine 'Size referandum hakkı verelim' deniliyor sadece.
         <br/>
         <br/>
         Ankara'dan ilçesine büro açmak için gelen Ali Paşa, küçük işletmesini kültür merkezi haline getiren Nüvit İbicioğlu, yeni bardak takımı almak isteyen kahveciler, şalvarını çıkarmayı düşünenler, şube açmayı düşünen Foto Ahmet ise verdiği karardan hiç de pişman değil. Onlar artık atalarından kendilerine kadar binlerce yıldan beri ekmek yedikleri bu şirin ilçeyi kalkındırmaya kararlılar. Artık onlar "Ha il olmuşsun ha köy, değişen bir şey yoksa" diyorlar. İlk olarak da kendilerini Güneydoğu Anadolu'ya bağlayacak yolu açtırmaya çalışıyorlar. Kendilerine 6 km uzaklıktaki Sumbas beldesiyle beraber 2 beldeye de sırf ilçe olsun diye harcanan yüzmilyarlarca liralık masrafları düşününce kendilerine 'Biz nerde yanlış yaptık?' sorusunu soruyorlar.
         <br/>
         <br/>
         Kadirliler 'Kandırıla kandırıla il olmayı öğrenceğiz' diyorlar. Bunun için de bağlanacakları ilden koparacakları milletvekillerini hesaplıyorlar. Şimdiye kadar hiç istemedikleri devlet yatırımlarını ise artık seslerini çıkartarak isteyecekler. Belli mi olur il olacağız diye yola çıkan bu şirin ilçe; bir süre sonra olmak istedikleri ilden daha da zengin oluverir. Yine bir seçim vakti kendilerine yapılacak oy karşılığı il olma vaadini bu günleri düşünerek ret ediverirler...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1909-bizim-neyimiz-eksik-gurban.html), [web.archive.org (arşiv bağlantısı)](http://web.archive.org/web/20131031014004/http://www.aksiyon.com.tr/aksiyon/haber-1909-bizim-neyimiz-eksik-gurban.html)
