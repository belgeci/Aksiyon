# Ne kadar tıcaret o kadar kardeşlık

*Birol Uzunay 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Turgut Özal'ın ölümüyle birlikte Orta Asya Türk cumhuriyetleriyle Türkiye arasındaki ekonomik ilişkiler neredeyse unutulmuştu.
  </font>
 </div>
 <div id="newsText">
  <font class="detail-text">
   Dışişleri Bakanı İsmail Cem'in Azerbaycan, Mesut Yılmaz'ın da Kazakistan gezileri Türkiye'nin Orta Asya pazarını ne ölçüde değerlendirebildiğini bir kez daha hatırlattı.
   <br>
    <br>
     1991'in sonunda 5 Türk cumhuriyetinin bağımsızlıklarını kazanmasıyla; Türk dünyasının birleşeceği, kültürel ve ekonomik zenginliğin artacağı, 21. yüzyılın da Türk asrı olacağı telaffuz ediliyordu. Türk dünyasının 21. yüzyılın eşiğinde önünde bulduğu bu tarihi fırsatı nasıl değerlendireceği ise tüm dünyanın merak ettiği bir soruydu. Karşılıklı ziyaretlerde atlara binildi, ciritler atıldı, örste demirler dövüldü, yerde yenen yemeklerde kımızlar içildi, türküler söylenip kameralara gülücükler saçıldı. Sıra iş görüşmelerine gelince gülen yüzler bir anda ciddileşti. Kazakistan Cumhurbaşkanı Nazarbayev'in ifadesiyle iş ilişkilerinde kardeşliğin yanında başka kriterler de dikkate alındı. Orta Asya hayallerinin sadece 'kardeşlik' olgusuna dayandırılamayacağı ise aradan geçen 7 yıllık süre zarfında iyice anlaşıldı. Yaklaşık 4 milyon kilometrekarelik alanda 300 milyon nüfuslu Orta Asya bozkırlarında artık tek bir ilke var: Ne kadar iş o kadar kardeşlik...
     <br>
      <br>
       Orta Asya: Özlem bitti, nerede kalmıştık?
       <br>
        <br>
         Avrupa'da çalışan 55 bin Türk kökenli işadamının yıllık 4550 milyar dolar ciro yaptıkları, 180 bin kişiyi istihdam edip 8 bin dolarlık da ortak yatırım yaptıkları düşünülürse; kardeşlik bağlarıyla güçlendirilmiş Orta Asya ve Türkiye arasındaki ticari ilişkilerde Türk işadamlarının Avrupa'ya göre çok daha başarılı olacakları bekleniyordu. Bu amaçla da 1992'nin hemen başında 5 Türk cumhuriyetiyle teker teker ticaret ve ekonomik işbirliği anlaşmaları imzalandı. Ancak Azerbaycan dışında hiçbir ülkeyle bugüne kadar karma ekonomik komisyon toplantısı yapılamadı. Bölgedeki yatırımcıların güçlerinin ne olduğu ve bu gücün nasıl koordine edileceği tam olarak bilinemiyor. Bu yatırımların yüzde 25'i kamu kesimine, yüzde 75'i de özel kesime ait. Bugün Orta Asya Türk cumhuriyetlerinde yaklaşık 6 milyar dolarlık 'Türkiye'li yatırım' var. Bu rakam 1991'e kadar Rusya dahil ancak 450 milyon dolar seviyesindeydi.
         <br/>
         <br/>
         Türkiye bölgedeki ülkelere makine ve tüketim maddeleri ihraç ederken; pamuk, petrol, doğalgaz gibi daha çok hammadde ağırlıklı ürünleri ithal ediyor. Türkiyeli müteşebbislerin Orta Asya pazarında en büyük yatırımlarını yapabildikleri sektörlerden biri de inşaat müteahhitliği oldu. 1970'li yıllardan beri yurtdışında önemli başarılara imza atan Türk müteahhitleri Orta Asya cumhuriyetlerinde 3.8 milyar dolar yatırım yaparlarken; Rusya'da 6 milyar dolarlık yatırım yapmış durumdalar. Azerbaycan'da 200, Türkmenistan'da 60, Özbekistan'da 100, Kazakistan'da 175, Kırgızistan'da ise 150 olmak üzere toplam 685 firma 5 Türk cumhuriyetinde faaliyet gösteriyor bugün.. Türk cumhuriyetlerinin ithalatlarında Türkiye'nin payı ise Azerbaycan'da yüzde 22, Kazakistan'da yüzde 4, Kırgızistan'da yüzde 8, Özbekistan'da yüzde 9, Türmenistan'da yüzde 5 seviyesinde.
         <br/>
         <br/>
         Türkiye'nin Orta Asya cumhuriyetlerine yaptığı yüksek ihracat oranları Eximbank'ın bu ülkelere verdiği kredilerle birebir örtüşüyor. Örneğin 1992'deki 185 milyon dolarlık ihracatın 1993'te 450 milyon dolara çıkması Eximbank kredileri sayesinde olmuştu. Eximbank bugüne kadar Türk cumhuriyetlerine 409 milyon dolar ihracat kredisi verirken, 545 milyon dolar da proje kredisi verdi. Verilen Eximbank kredileri 5 kat daha fazla miktarda iş hacmi oluşturdu.
         <br/>
         <br/>
         Rusya bölgedeki en etkili devlet
         <br/>
         <br/>
         Orta Asya Türk cumhuriyetleri görünüş itibariyle 7 yıldır özgür yaşasalar da Rusya'nın bölgedeki cumhuriyetlere olan siyasi ve ekonomik baskısı halen sürüyor. Siyasi baskının daha ne kadar süreceği bilinmiyor ama ekonomik baskı cumhuriyetlerdeki ekonomik oluşumun özelliği gereği uzun yıllar süreceğe benziyor. Önemli ölçüde Rus nüfusa sahip bu ülkeler doğal kaynaklar açısından kendi ekonomilerini sağlıklı bir şekilde kalkındırabilecek kadar zengin. Ancak Rusya'nın uyguladığı merkeziyetçi ekonomik sistem yüzünden bu şimdilik çok zor. Sovyet yönetimi ekonomik yapılarını kendi çıkarına ve cumhuriyetleri birbirine düşürecek şekilde ayarlamış. Örneğin traktör yapımında yer alan yüzlerce parça aleti ve montajlarını değişik cumhuriyetlere yaptırtmış. Cumhuriyetler arasındaki iş ilişkisinde ise Moskava'yı tek merkez yapmış. Halen Rusya'nın ticaretini yaptığı pamuğun yüzde 89'u Türk cumhuriyetlerinde üretilirken; kumaş ve bez üretiminin sadece yüzde 11'i bu cumhuriyetlere ait.
         <br/>
         <br/>
         Rus egemenliğinin bölgede değişik şekillerde sürmesiyle Türkiye en büyük zararı, Bakü Ceyhan arasında kurulmak istenen petrol boru hattında yaşıyor. Rusya yıllardır bu hattı Karadeniz üzerinden geçirmeyi hedefliyor. Türk cumhuriyetlerinin en büyük zenginliği doğalgaz ve pamuk; ancak doğalgaz Rusya üzerinden dünya pazarlarına ulaşıyor, pamuk üretimi yapabilen ülkeler ise büyük ölçüde sulama problemi ile karşılaşıyorlar. Başbakan Mesut Yılmaz'ın petrol boru hatları konusunda Rusya ile sürtüşmek yerine işbirliği teklif etmesi; Türkiye'nin bölgede şimdilik 2. yabancı güç olduğunun göstergesi...
         <br/>
         <br/>
         Pazar ekonomisine adapte olamadılar
         <br/>
         <br/>
         Kamu mülkiyetine dayanan, üretimin merkezi planlama ile yapıldığı ve bütün ekonomik kararların Moskova'dan alındığı bir sistemden serbest piyasa ekonomisine geçmek isteyen bu cumhuriyetlerin dönüşüm sorunları halen sürüyor. Cumhuriyetlerde merkez bankası ve milli paranın yerleşmesi, enflasyonun kontrol edilebilir hale gelmesi ve özel sektör yatırımlarının hızla çoğalması olumlu gelişmeler olarak gösteriliyor. Ancak pazar ekonomisinin tamamıyla yerleştiğini söylemek çok zor.
         <br/>
         <br/>
         Bölgedeki 5 Türk cumhuriyetinde yeteri kadar ticaret ve gümrük mevzuatı oluşturulamamış. Yeterli eleman, sermaye ve bilgi birikiminin olmaması nedeniyle bankacılık sektörü bu ülkelerde küçük. Yine bu ülkelerin içinde bulundukları döviz darboğazı ihracatçıların mal bedellerinin transferinde zorluklara yol açıyor. Vadeli satış ve çek kullanımı ise çok nadir görülen ticari işlemler.. Türk cumhuriyetlerinin çoğunda yapılan ihracat ve ithalatta nakit para kullanılıyor. İhracatçıların çifte vergi yükünden kurtulmaları için de Türkiye ile bu ülkeler arasında karşılıklı çalışmalar hâlâ sürüyor. Türk cumhuriyetlerinin kanunlarındaki ticaret ve ceza maddelerinin birçoğu ihracatçılara zor anlar yaşatabiliyor. Türkiye ile Orta Asya Türk cumhuriyetleri arasında resmi ilişkilerin zaman zaman yara almasına sebep ise ödenen Eximbank kredilerinin geri ödenmesinin gecikmesi oldu.
         <br/>
         <br/>
         Tren henüz kaçmadı
         <br/>
         <br/>
         Türkiye, Orta Asya pazarından çok gelir bekliyor ama, çok uğraş da vermiyor. Orta Asya ülkeleriyle ekonomik ve sosyal ilişkileri kurması için Dışişleri Bakanlığı'nın bünyesinde kurulan Türk İşbirliği ve Kalkınma Ajansı, 1992'de 51 milyon dolar sermaye ile kurulmuşken bugünkü sermayesi ise sadece 5 milyon dolar; bu sermaye ile de ancak rapor hazırlayabiliyorlar. MÜSİAD'ın uzun emeklerle hazırladığı ve Refahyol döneminde destek verilen İpek Yolu Projesi bu ülkelerle olan ekonomik ilişkilerimizi büyük ölçüde rahatlatacak. MÜSİAD Genel Başkanı Erol Yarar Türk cumhuriyetlerinin 21. yüzyılda petrol ve doğalgaz merkezi olacağını iddia ediyor ve ekliyor: "Önümüzdeki dönem bu kardeş cumhuriyetlerimizde önemli ölçüde özelleştirme çalışmaları yapılacak. Köşe dönmeci zihniyetle giden işadamları umduklarını bulamadılar; sıra uzun vadeli düşünen işadamlarımızın mantıklı yatırımlarına geldi. Orta Asya'da hiçbir şey bitmiş değil." Türk İşbirliği ve Kalkınma Ajansı'nın genel başkan yardımcısı Tahsin Taylan'a göre bir kaç yıla kadar bu cumhuriyetler piyasa ekonomisine geçecekler ve bu ekonomik dönüşümden en çok faydalanan ülke de Türkiye olacak. Taylan, Orta Asya pazarının yeni anlaşılmaya başlandığını söyleyerek "İlk olarak Azerilerin ekonomik dönüşümünü tamamlayacağını umuyoruz. Azeriler petrol boru hatları sayesinde çok yakın bir gelecekte tüketim ekonomisine geçecekler. Azerbeycan'da şimdiden 4 tane hipermarket kuruldu bile" diyor.
         <br/>
         <br/>
         İstanbul Menkul Kıymetler Borsası Başkan Yardımcısı Arıl Serel'in girişimleriyle hükümetten bağımsız olarak kurulan Avrasya Borsalar Federasyon'u (FEAS) ile uluslararası sermayenin Avrasya'ya gelen yüzde 4'lük fon miktarı yakın gelecekte yüzde 1015 düzeyine yükselecek. Ticaret ve ceza mevzuatının yeterince gelişmediği bu ülkelerde meydana gelebilecek anlaşmazlıklar bugüne kadar Londra üzerinden uluslararası tahkim kurullarına gidiyordu. Bundan sonra ise oluşabilecek hukuki anlaşmazlıklar İstanbul'da kurulacak tahkim kurulu tarafından çözümlenecek.
         <br/>
         <br/>
         Türkiye; Japonya'nın, Almanya'nın, Amerika'nın ve son dönemde Çin'in bölgeye gösterdiği ilgiyi örnek alsaydı belki de bugün Orta Asya pazarının değerlendirilmesi çok daha iyi olabilirdi. Amerika'nın 2. Dünya Savaşı'ndan sonra sıkıntı çekmesine rağmen Avrupa'ya yaptığı yardımlar kendisine çok büyük kârlarla geri dönmüştü; Türkiye'nin unuttuğu gerçek de bu olmalı...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3013-ne-kadar-ticaret-o-kadar-kardeslik.html), [web.archive.org (arşiv bağlantısı)](http://web.archive.org/web/20131111074353/http://www.aksiyon.com.tr/aksiyon/haber-3013-ne-kadar-ticaret-o-kadar-kardeslik.html)
