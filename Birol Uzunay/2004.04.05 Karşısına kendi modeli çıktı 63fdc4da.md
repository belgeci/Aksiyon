# Karşısına kendi modeli çıktı

*Birol Uzunay 2004.04.05*

<div>
 <p>
  <font>
   1991 Genel Seçimleri"nin ardından SHP Genel Başkanı Erdal İnönü"ye karşı parti içi muhalefeti örgütleyerek olağanüstü kongre kararı aldıran Deniz Baykal"ın karşısına bugün muhalifler de aynı modelle çıkıyor. 28 Mart seçimlerinin tartışmalı partisi CHP"de sular durulmuyor. Uzun süredir yerel seçim sonuçlarını bekleyerek parti yönetimini değiştirmeyi hedefleyen parti içi muhalefet, tek bir amaç için birleşti: Deniz Baykal yönetimi gidecek!
   <br>
    <br/>
    <br/>
    CHP"nin önümüzdeki genel seçimlerde baraj altında kalabileceğini vurgulayarak parti içi muhalefeti ilk olarak partiyi olağanüstü kongreye taşımak istiyor. Kendi aralarında belirledikleri lideri olağanüstü kongrede açıklayacak olan CHP muhaliflerinin başarısızlığı ise Deniz Baykal"ı daha da güçlendirecek ve CHP, Bülent Ecevitvari "tek lider" partisi olacak. CHP"deki gelişmeler sadece, CHP"ye oy veren yüzde 18"lik bir kesim için değil, muhalefet gücünü kaybeden Türkiye siyaseti için de çok önemli. Muhalefetin Deniz Baykal"ı "düşürmesi" durumunda CHP yeni bir söyleme sahip olacak ve bildik laikçi-Kemalist CHP söylemi liberal-özgürlükçü söyleme dönüşecek. Deniz Baykal"ın bir kez daha muhalefete galip gelmesi durumunda ise muhalifler şanslarını DSP ya da yeni bir parti çatısı altında arayacak; Meclis aritmetiği değişecek, sol partilerin sayısı artacak.
    <br>
     <br>
      CHP muhalefeti dört  parça
      <br>
       <br>
        Deniz Baykal, aksini iddia etse de CHP"nin 28 Mart Yerel Seçimleri"nde başarısız olduğu çok açık: Tam 30 ilde CHP"nin oy oranı yüzde 7"nin altında. Israrla yerel seçim sonuçlarını bekleyen parti içi muhalefet, yaklaşık 37 ilde yüzde 10"luk barajı geçemeyen CHP"nin Türkiye sosyolojisini okuyamadığı ve bunun da tek sorumlusunun Deniz Baykal olduğu tezinde ısrarlı.
        <br>
         <br/>
         CHP"deki parti içi muhalefet ise dört ana klik etrafında şekilleniyor. Uzun süredir Meclis dışından muhalefetini sürdüren eski genel sekreter Ertuğrul Günay, şimdilik birleştirici kişiliğiyle muhalif kliklerin en bilinen ismi oldu. Halen CHP milletvekili olan eski içişleri bakanlarından Hasan Fehmi Güneş ise bir diğer muhalif kliki oluşturuyor. Hasan Fehmi Güneş"i destekleyenler arasında Oya Araslı, Nurettin Sözen, Abdülkadir Ateş, Mustafa Özyürek gibi isimler bulunuyor. CHP"deki üçüncü klik ise Kemal Derviş"in liderliğini yaptığı liberal açılımcı sosyal demokratlar... Zeynep Damla Gürel, Fikret Ünlü, Memduh Hacıoğlu ve Zülfü Livaneli gibi isimlerin destek verdiği Kemal Derviş ve ekibi, yönetime açıkça muhalefet yapmalarına rağmen liderlik konusunda şimdilik iddialı değiller. CHP"deki dördüncü muhalefet kliğini ise Meclis dışında bulunan Adnan Keskin, Erol Tuncer, halen genel başkan yardımcılığı yapan Ali Topuz ile milletvekilleri Hakkı Akalın, Mehmet Tomanbay, Mustafa Sayar, Zübeyi Hatay, Erol Tızantepe, Hüseyin Özcan, Mehmet Parlakyiğit, İsmail Değerli, Yücel Artantaş, Nuri Saygun ve Mehmet Melik oluşturuyor.
         <br/>
         <br/>
         CHP yönetimini değiştirmek isteyen bu dört ana muhalefet grubunun dışında Kürt kökenli milletvekilleri de CHP yönetiminin söylemini beğenmiyor. CHP"nin fazla militarist olduğunu savunan Kürt kökenli milletvekilleri şimdilik bu gruplara katılmadılar; çünkü AKP yönetimiyle dirsek temasında bulunuyorlar.
         <br/>
         <br/>
         Baykal karşıtları "Baykal Modeli"ni"
         <br/>
         <br/>
         örnek alıyor
         <br/>
         <br/>
         30 Mart sabahı CHP çevrelerinde ilginç bir muhtıra belgesi dolaşmaya başladı. "Seçim yenilgisi ve yeniden yapılanma" başlıklı bildiriye geçen haftaya kadar Meclis içinden 30, Meclis dışından ise 125 imza destek vermişti. Muhaliflerin organize ettiği muhtıra niteliğindeki bildiriye son imzayı ise CHP eski genel sekreterlerinden Ertuğrul Günay atacak ve muhtıra Deniz Baykal"a verilecek. Deniz Baykal bu muhtırayı alıp da olağanüstü kongreye gitmezse kılıçlar çekilecek ve ilk etapta 250 delege imzası toplanıp olağanüstü kongre kararı aldırılacak; sonra da 650 delege imzasıyla genel başkanlık seçimleri başlatılacak. CHP"li muhalifler, parti yönetimine muhtıra verip olağanüstü kongreyle parti yönetimini değiştirmek isterken ilginç bir modeli örnek alıyor: Deniz Baykal modelini. 1991 Genel Seçimleri"nde partisinin oyunu sadece üç puan gerileten SHP Genel Başkanı Erdal İnönü"ye karşı, parti içi muhalefeti örgütleyerek olağanüstü kongre kararı aldıran Deniz Baykal, bugün kendi modeliyle uğraşmak zorunda kalıyor. 1991 yılında SHP"nin oy oranı üç puan düşünce Deniz Baykal ısrarla yönetimin istifa etmesi gerektiğini belirmiş ve yönetim istifa etmeyince de parti örgütünü ikna ederek olağanüstü kongre kararı aldırmıştı. Siyasi çevreler bu durumu "gerçekleştirilmesi çok güç bir muhalefet başarısı" olarak tanımlıyorlardı. Kaderin bir cilvesi olsa gerek, bugün Deniz Baykal"ı liderlik koltuğundan indirmek isteyenler, 1991"de Baykal"la birlikte Erdal İnönü"ye savaş açmışlardı.
         <br/>
         <br/>
         Baykal devrilmezse güçlenir
         <br/>
         <br/>
         Deniz Baykal, Erdal İnönü"ye karşı düzenlettirdiği olağanüstü kongrede başarısız olmuştu. SHP içinde barınamayacağını anlayan Baykal, CHP"yi yeniden kurarak, SHP"nin yok oluşuna zemin hazırlamıştı. Bugünün Deniz Baykal karşıtları olağanüstü kongrede başarısız olurlarsa DSP"ye geçerek yeniden Türk solunu güçlendirmeye çalışacaklar. Yani, tarih tekerrürden ibaret, ilkesi bir kez daha gerçekleşebilir. Parti içi muhalefetin Deniz Baykal"a karşı başarısız olması durumunda CHP, tam anlamıyla bir lider partisi olacak ve Baykal"ı başkanlık koltuğundan kimse indiremeyecek. Özgürlük, halkçılık ve AB konularını parti yönetiminde öne alacak olan muhaliflerin örnek aldığı CHP"li isimler ise oldukça ilginç. Şişli Belediye Başkanı Mustafa Sarıgül ve İzmir Belediye Başkanı Ahmet Priştina"nın inançlara saygılı liberal söylemleriyle CHP"nin oyunu üçe katlamaları muhalifler için en büyük referans... Bugünün rejim koruyucusu CHP, yönetim değişikliğiyle Şişli ve İzmir örneklerinde olduğu gibi rejim sorunlarını ikinci plana atan, sosyal meselelere ağırlık veren ve AB yanlısı bir parti konumuna gelecek.
         <br/>
         <br/>
         DSP dışında yeni bir sol parti kurulabilir
         <br/>
         <br/>
         Tarihin bir kez daha tekerrür edebileceği ihtimali üzerinde duran CHP"liler, DSP"deki yapıyı aşamazlarsa yeni bir sol parti kurmayı ve genel seçimlere kadar CHP"nin oy oranını geçmeyi hedefliyorlar. Muhaliflerin DSP"ye sıcak bakmalarının sebebi ise DSP"deki yönetim değişiminden çok; Ordu, Bartın gibi CHP"nin aday göstermediği belediye başkan adaylarının DSP adına seçime girip başarılı olmaları. Yine Eskişehir"de CHP"lilerin desteğiyle seçilen DSP"li Yılmaz Büyükerşen"in başarısı, muhaliflere DSP tabanının kendileri için ne kadar uygun bir zemin olduğunu hatırlatıyor. 28 Mart Yerel Seçimleri"nde 13 milyon seçmenin oy kullanmaması ve bu küskünlerin AKP"nin aldığı oy oranının tam 2,5 katı olması muhalifleri yeni bir söylemle çıkacak parti için umutlandırıyor. Özellikle Kıbrıs ve AB sürecindeki tepkilerin CHP"ye değil de MHP"ye yaraması, partinin statükocu bir görüntü vermesi, liberal açılımlı sosyal demokrat politika kavramını güçlendirecek. CHP"ye oy verenler genellikle 40 yaşın üstünde ve eğitim durumları yüksek. 40 yaşın üstündeki CHP seçmeninin sadece yüzde dördü Kürt kökenli. Yeni kurulacak bir sol partide ya da olası bir yeni CHP yönetiminde Kürt sorununa daha duyarlı söylemler geliştirilecek. Yine CHP"nin "halkçı" özelliğini bırakıp seçkinci parti olmasını kabul edemeyen muhalifler, özellikle varoşlar ile Doğu ve Güneydoğu illerinden oy almayı bekliyor.
         <br/>
         <br/>
         Kemal Derviş yeteri kadar "yerli"
         <br/>
         <br/>
         bulunmadı ve yeni lider aranıyor
         <br/>
         <br/>
         CHP muhaliflerinin olağanüstü kongrede başarılı olması durumunda ise yeni liderin kim olacağı şimdilik belli değil. CHP"li farklı üç muhalif klik Derviş"in yeteri kadar "yerli" olmadığı ve bu durumun da CHP tabanına zıt geldiği konusunda hemfikir. Kemal Derviş"in en yakın çalışma arkadaşlarından olan Zeynep Damla Gürel, CHP"nin seçimlerden başarısızlıkla ayrıldığını belirterek "Genel başkan gitsin demekle iş bitmiyor. CHP"nin seçim sonuçları partiyi bölmemeli. Tabanda bir rahatsızlık var, söylem tabanı yansıtmıyor. Beklemeye ihtiyaç var. Ancak bu, eleştiri yapılmayacak anlamına da gelmiyor" diyerek bir anlamda Kemal Derviş"in görüşlerini yansıtıyor.
         <br/>
         <br/>
         "Baykal gidinceye kadar lider ismi açıklamak yok" ilkesiyle birleşen muhalifler, alternatif lider ismi vermekten çekiniyor. Bugünün siyasi ortamında Ertuğrul Günay ve Hasan Fehmi Güneş"in isimleri ön plana çıkıyor. CHP"nin olası lider adaylarından Hasan Fehmi Güneş"e kendisinin siyasi geleceğini soruyoruz. "CHP"nin konumu hakkında öylesine doluyum ki, partimin zarar görmemesi için patlamak istemiyorum. Benim konumumu, fikirlerimin zıtlığını da herkes biliyor. Gelecek ne gösterirse onu yaparız. Bugün öncelikli olarak CHP"nin zarar görmemesi için uğraşıyoruz" diyor.
         <br/>
         <br/>
         Ilımlı kişiliği ile parti içi muhalefetin lideri konumuna gelen Ertuğrul Günay ise geleceğini şöyle açıklıyor: "Almanya"da Schröder, Yunanistan"da Simitis, İspanya"da Aznar başarısız olunca çekilmesini biliyorlar. Türkiye"de ise siyaset kirletiliyor, halk siyasetten uzaklaştırılıyor. Oy vermeyenlerin sayısı 13 milyonu buldu. Baykal bugüne kadar kendi yöntemleriyle lider adaylarını bertaraf edebiliyordu. Baykal"a karşı aday olmak çok zordu. Bugün ise durum biraz daha değişti. Artık geriye giden bir parti, yaşlanan bir başkan var karşımızda. Ben Baykal"ın istifasının bir müddet beklenmesi gerektiğine inanıyorum. İstifa etmeyen bir Baykal, beni ya da başka bir ismi karşısında bulur. Bizim öncelikli sorunumuz Baykal"dır, CHP bizim siyasi barınağımız. "
         <br/>
         <br/>
         Deniz Baykal yönetimini düşürmek için işbirliği yapan muhalefete "Baykal"ı Amerika mı istemiyor?" sorusunu yönelttiğimizde hep bir ağızdan "Baykal"ın düşürülmesinin ABD ile bir bağlantısı olmadığı" cevabını aldık. Deniz Baykal"ın Irak ve Kıbrıs konusunda Amerika ile düştüğü fikir ayrılığından dolayı mı eleştirildiği sorusuna açıklıkla cevap veren Ertuğrul Günay, "Seçim sonuçları ortada. Baykal partiyi geriye götürüyor. Benim ya da diğer muhaliflerin ABD ile ne ilişkisi olabilir. Bu seçimde Baykal oy oranını artırsaydı, itiraf etmek gerekir ki, biz Baykal"ı düşürmeye cesaret edemezdik" diyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2307 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11333), [web.archive.org (arşiv bağlantısı)](http://web.archive.org/web/20051228095207/http://www.aksiyon.com.tr:80/yazdir.php?id=11333)
