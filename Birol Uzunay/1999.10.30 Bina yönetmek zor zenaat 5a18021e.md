# Bina yönetmek zor zenaat

*Birol Uzunay 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   17 Ağustos depremiyle birlikte Türkiye'deki binaların ne kadar standart dışı olduğunu en acı biçimde gördük. Aylardır Türkiye'deki binaların fiziksel durumunu tartışıp, ne kadar çürük binalarda yaşadığımızı tahlil ediyoruz
  </font>
 </div>
 <div id="newsText">
  <font class="detail-text">
   Binaların fiziksel durumu kadar, iç dizaynı ve eşya yerleşimi de çok önemli. Çok katlı binalarda çalışmayı prestij kabul eden şirketler, "gökdelen işletmeleriyle" çok övünürlerken bir gerçeği unutuyorlar: Profesyonel yerleşim ve çalışma planı yapamadıkları için önemli oranlarda işletme kaybı veriyorlar.
   <br/>
   <br/>
   İşyerlerinin metrekare maliyetinin inanılmaz bir hızda yükselmesi, eleman ücretlerinin önemli meblağlar oluşturması, yapılan işin daha kısa süreye çekilmesi ve önemlisi "daha çok verim" için Türkiye'deki işletmelerin acil olarak bina ve tesis yönetimine ihtiyacı var.
   <br/>
   <br/>
   Bina ve tesis yönetimini lüks gören firmalar, bırakın daha fazla iş verimi almayı, telefon kablolarına, masa boşluklarına, güvenlik kameralarına, durmadan patlayan ampullere bile çözüm bulamıyorlar...
   <br/>
   <br/>
   Çok katlı binalarıyla, binlerce işçisiyle gurur duyan firmaların tüm umursamazlığına rağmen Türkiye'de bina ve tesis yönetimine profesyonel bakış açıları getiren bir firma var: Ural Mühendislik. Geliştirdiği metotlarla bina ve tesis yönetiminde azami verim elde eden Ural Mühendislik, Türkiye'deki işletmelerin verimli çalışmasını sağlayarak Türkiye ekonomisine de dolaylı katkıda bulunuyor.
   <br/>
   <br/>
   En az maliyet, en çok verim
   <br/>
   <br/>
   Dünün küçük Anadolu kentlerin de bile binlerce kişiyi barındıran işletmeler hergeçen gün artıyor ve büyümeyle birlikte oluşan hantallık uzun vadede önemli problemleri de beraberinde getiriyor. İşletmede kullanılacak masadan, bilgisayar sistemine kadar yüzlerçe çeşit yerleşim ve işletim argümanı el yordamıyla seçiliyor.
   <br/>
   <br/>
   Yüzlerce çeşit birimi ve eşyayı bir arada tutarak, en az maliyetle en iyi dizaynı ve işleyişi sağlayan bina ve tesis yönetimi Türkiye için yeni bir kavram. Büyük şirketler, kavramın getirdiği işlevler için ayrı ayrı birimleri görevlendirirken, daha çok hantallık sağlıyorlar ve birimler arasında koordinasyonu kuramıyorlar. Örneğin yer kıtlığından dertli üretim müdürü, idari müdürün büyük bir alanı yemekhane yapmasını engelleyemiyor...
   <br/>
   <br/>
   Profesyonel anlamda bina ve tesis yönetimi bir çok işletme için halen lüks sayıladursun, bir çok büyük firma bu yöntemi kullanmaya başladı bile. Türkiye'nin en modern binalarından olan İstanbul Menkul Kıymetler Borsası Ural Mühendislik'in danışmanlığında işletimi daha verimli hale getirirken, İş Bankası, Yapı Kredi Bankası ve Siemens gibi firmalar, bina ve tesis yönetimi için kendi firmalarını kurdular..
   <br/>
   <br/>
   Yaklaşık bir yıl önce Türkiye'yi yepyeni bir sektörle tanıştıran Ural Mühendislik, bina ve tesis yönetiminde oluşturduğu bilgisayar programlarıyla kurdukları sistemin devamını da sağlıyor. Ural Mühendislik'in yazılımıyla sağlanan "devamlılık", işletmeye bir çok yararı da beraberinde getiriyor. Mobilyaların bugünkü ve hurda değeri biliniyor, bilgisayar sistemlerinin ömrü, kapasitesi, tehlike durumları ve ileride oluşabilecek taşıma masrafları için bugünden çözüm üretilebiliyor.
   <br/>
   <br/>
   Genel bir memnuniyet oluşuyor
   <br/>
   <br/>
   Ural Mühendislik'in kurucularından Süreyya Ural bina ve tesis yönetiminin gelişmiş ülkelerde önemli bir sektör olduğunu vurgulayarak, "Telefon kablolarıyla mücadele edemeyen firmalar için güvenlik bir sorun, üretimde maliyetleri düşürmek de. Çünkü işin sistematiği bilinmiyor. Biz, işletmenin nasıl yerleşeceğini, hangi malzemeler kullanacağını, daha az mekanı daha rahat nasıl kullanacağını öğretiyoruz. Yaptığımız iş ilk bakışta anlaşılmayabilir ama batı fabrikalarına  ve ofislerine baktığımızda, çok daha düzenli ve çok daha verimli işletmeler olduğunu farkediyoruz. Sebep basit, onlar yerleşimi ve işleyişi uzmanlara bırakıyor" diyor.
   <br/>
   <br/>
   Süreyya Ural, bina ve tesis yönetimine yapılacak yatırımların da zannedildiği kadar büyük meblağlarda olmadığını söylüyor. Süreyya Ural, bu yöntemle işletme giderlerinden yüzde 1520 arasında kâr yapılacağını söylüyor. Süreyya Ural ayrıca, dizaynı ve işletmesi iyi yapılan bir firmanın bilgiye daha çabuk ulaşabileceğini, destek servislerine yapılan harcamaların azaltılacağını, binalarda hizmet veren mekanik aletlerin daha çok verimli hale getirileceğini, müşteriye daha iyi hizmet verileceğini ve genel bir "memnuniyet" oluşacağını söylüyor..
   <br/>
   <br/>
   İşçiler müşteri oluyor!
   <br/>
   <br/>
   Herhangi bir teknik aksaklığa ya da bir tabiat felaketine karşı bina operasyonları da yapan Ural Mühendislik, oluşabilecek arızaları yaptığı araştırmalarla rapor olarak, işletme sahibine teslim ediyor. Ayrıca bina içinde yapılan değişiklikler ve binadaki eşyalar ve dizayn internet aracılığıyla tüm personele öğretilebiliyor. Böylece kimin nerde, ne iş yaptığını bilmeyen danışma görevlileri, koruduğu binanın kaç katlı olduğunu bilmeyen güvenlik görevlileri ve üst katın nasıl olduğunu merak eden çalışanların "bilgi eksikliği" giderilmiş oluyor.
   <br/>
   <br/>
   Binlerce kişiyi çalıştıran, büyük alanlara kurulan ve bütün dünyaya ihracat yapan şirketler maliyetlerini ve işletme kapasitelerini öğrenmek için bina ve tesis yönetimine büyük önem vermeye başlayınca bazı işletme düşüncelerini de değiştirmeye başladılar. Örneğin Tekofaks, çalıştırdığı işçilerinin ve servislerinin ne kadarlık bir maliyetle çalıştığını tesbit edip, daha fazla verim almak için, kendi çalışanlarını müşteri olarak görüyor. Enerji, temizlik gibi giderleri işçilerinden maliyet olarak kesiyor...
   <br/>
   <br/>
   "Aman sistem çökmesin!" korkusu sona eriyor
   <br/>
   <br/>
   Büyük iş merkezleri için kira sözleşmelerinde danışmanlık yaparak, kira değerini ve kiracıya götürülen hizmetleri tesbit eden Ural Mühendislik, gayrimenkul vergilerinde de danışmanlık yapıyor. Her türlü taşınma ihtimalini de düşünen Ural Mühendislik, sıfır hatayla taşıma işlemleri için gerekenleri bildiriyor. Ural Mühendislik'in en önemli işlevlerinden olan bilgisayar ve telekominikasyon hizmetlerinde ise iş verimi doğrudan artıyor, "aman sistem çökmesin" korkusu da büyük ölçüde azalıyor. Çünkü Ural Mühendislik'in oluşturduğu yazılım modeliyle telefon ve network envanterleri ayrıntılı biçimde takip ediliyor.
   <br/>
   <br/>
   Tüm işletmecilik kuralları bina ve tesis yönetimini şart koşsa da, Türk şirketlerinin bu kavrama alışması biraz daha zaman alacak gibi. Bina ve tesis yönetimi uzmanı Önal Yılmaz, zannedilenden çok daha kısa bir sürede Türk işletmelerinin kendi işleyişlerine bu yöntemle çekidüzen vereceğine inanıyor.
   <br/>
   <br/>
   En küçük bina ve tesis yönetimi için gereken yazılım ve danışmanlık hizmetinin 8 bin dolardan başladığını söyleyen Önal Yılmaz, verilen paranın kısa sürede artan verimlilikle birlikte geri döneceğini belirterek, "Gerek psikolojik rahatlama gerekse mâli giderlerin azalmasıyla işletmeler için birçok kolaylık oluşuyor. Ben 8 bin dolardan başlayan danışmanlık ücretlerinin çok yüksek olduğuna inanmıyorum" diyor.
   <br/>
   <br/>
   Önal Yılmaz, her işletmenin ideal yapısının farklı olacağını belirterek, işe firmanın mal varlığının tesbitiyle başlanacağını söylüyor. Mal varlığının tesbitinden sonra ise firma için birincil öncelik tesbit ediliyor.
   <br/>
   <br/>
   Önal Yılmaz bina ve tesis yönetiminin sadece ofisleri çağrıştırmasını yanlış buluyor ve ekliyor" hastaneden askeri tesislere, borsa binasından bankalara kadar çalışma alanımız çok geniş. Her işletmenin özelliği ve önceliği çok farklı. Her işletme için uzun süre çalışmak gerekiyor" diyor..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5509-bina-yonetmek-zor-zenaat.html), [web.archive.org (arşiv bağlantısı)](http://web.archive.org/web/20131222023630/http://www.aksiyon.com.tr:80/aksiyon/haber-5509-bina-yonetmek-zor-zenaat.html)
