# Güzel koku güzel yaşamın anahtarıdır

*Birol Uzunay Bilinmeyen-tarih*

<div>
 <p>
  <font>
   Bizim geleneğimizde güzel koku sadece vücuda sürülmez. Yiyecek-içeceklerden, ilaçlara hayatın her alanında koku ve kokulu maddelerle iç içedir geçmişte insanımız. Çünkü güzel koku, hayatın güzel yaşanması için bir anahtardır aynı zamanda. Kokuyu medeniyet haline getirmiş bir milletin evlatlarına ter kokmak yakışmıyor. Güzel kokuya rağbetin tarihi, insanlık tarihi kadar eski. Arapların baharatı çiçek tohumlarıyla birleştirmesiyle sektörleşen koku kültürü İslam diniyle zirveye çıktı.
   <br/>
   <br/>
   Kokuyu rahmani bir lütuf olarak değerlendiren İslam dini, güzel koku sürünmeyi sünnet olarak tanımlamış, peygamberini de “gül kokulu peygamber” olarak nitelemiş. Yine Hz. Muhammed (s.a.v), kudsi hadisinde kendisine sevdirilen üç dünya nimetinden birinin güzel koku olduğunu belirtiyor.
   <br>
    <br>
     İslam dininden aldığı koku kültürünü geliştiren Osmanlı Devleti, kötü kokularla toplum içinde yaşanılmasını yasakladı ve çeşm—i bülbüllerden, tombalaklardan yapılan ilk lüks parfüm kaplarını geliştirdi. Koku arşivi tutan, kokuyu günlük hayata sokan ve tarihi dönemlerini bile güzel koku isimleriyle anan Osmanlı’dan Türkiye Cumhuriyetine kalan kültür mirası ne yazık ki değerlendirilemedi.  Bugün Türkiye’nin ve dünyanın nasıl kokacağına Fransa karar veriyor. Ne üzücüdür ki, aynı Fransa daha birkaç yüzyıl önce Osmanlı koku arşivlerini kullanarak koku endüstrisini kurdu. Bizlerse İslam dininden ve Türk tarihinden aldığımız kültüre rağmen hâlâ kötü kokuyoruz! Kötü kokan bir toplumda da, sevgi, güzel söz ve anlayış çok daha az oluyor.
     <br>
      Koku, İslam’ın başat özelliğiydi
      <br>
       Cennetin güzel kokulardan oluşması, peygambere vahiy getiren meleklerin güzel kokularla tanınması ve Kâbe’nin yüzyıllardır gül suyu ile yıkanması İslam dininin güzel kokuya verdiği önemi gösteriyor. Yine kudsi bir hadiste “Sizden birine reyhan sunulduğunda onu reddetmesin, zira o cennetten çıkmadır” diyor. Bir başka hadiste de, “Üç şey reddedilmez, minder, yağ ve koku” deniliyor. Bu ifadelerden hareketle kokuya olan sevginin mizaçtaki kâmil mertebeyi tuttuğuna inanıldı yıllar boyu. Kokunun sevgiyi artırdığı, karakteri billurlaştırdığı yeni nesillere öğretilirken, koku formülleri elden ele dolaştı.
       <br>
        Türklerin güzel kokuyu kültürel olarak kabul etmeleri İslam'dan sonra oldu. Reyhan gibi güzel kokulu bitkileri daha çok yemeklerde kullanan Türkler, İslam'ı kabul ettikten sonra kokuyu günlük yaşamın değişmez bir parçası yaptılar
        <br>
         <br/>
         Güzel kokunun kişiyi ehlileştireceği, ortamı daha da güzelleştireceği gerçeğiyle hareket eden Osmanlı Devleti’nde koku, bir devlet politikasıydı. Sarayda koku arşivleri oluşturulurken, her dönemin bir kokusu vardı: 2. Selim kokusu, Abdülhamit kokusu gibi. Topkapı Sarayı’nda padişahla görüşmeye gelen devlet erkânına arzdan önce kıymetli buhurdanlar içinde yanan buhurun dumanı ikram edilir; misk, amber ve çeşitli baharatla hazırlanmış padişah macunu yedirilirdi. Gül, Peygamber’i (s.a.v) temsil ettiği için mevlid gibi dini merasimlerde gülsuyu sanat eseri gülabdanlardan ele dökülüp başa ve yüze sürülürdü.
         <br/>
         Gül, karanfil, lâle, menekşe, sümbül, hanımeli, sardunya başlıca koku malzemeleri olurken, sinek ve fare kovucu olarak bütün evlerde fesleğen ve nane yetiştirilirdi. Osmanlıda yine bugünden farklı olarak koku sadece vücuda sürülmezdi; yemek ve içeceklerde de çeşitli kokular kullanılırdı. Mümessek (miskli) şerbetler, gül şurupları en revaç gören içeceklerdi. İlaçlarda, macunlarda, reçellerde kokulu maddeler kullanılırdı. Ramazan ayının baş tatlısı da gül kokulu idi; güllaç.
         <br/>
         Güzel kokulara verilen önem, Kur’an— Kerim yazımını bile etkiledi. Misk ve amber ile hazırlanmış mürekkeplerle yazılan Kur’an—ı Kerim’lerin sayısı bir hayli fazla; bugün bile müzelerde her sayfası farklı kokularla yazılmış Kur’anlar bulunuyor.
         <br/>
         <br/>
         Parfüm namazı etkiler mi?
         <br/>
         İslam dini güzel kokuya önem verirken bugünün koku teknolojisinde alkol kullanılması muhafazakâr kesimi koku endüstrisinden uzaklaştırdı. Muhafazakâr kesimin bir bölümüne göre parfüm, deodorant ve kolonyada esansın alkolle çözülmüş olması, endüstriyel kokuların meşruiyetini kaybetmesine sebep oluyor.
         <br/>
         Dini araştırmalarıyla tanınan Ahmet Şahin ise bilinenin aksine güzel koku sürmenin sünnet olduğunu ve alkol ile yapılmış olsa bile birçok kokunun namaza mani olmayacağını belirtiyor: “Sarhoş yapan alkol ile sanayide kullanılan alkol farklıdır. Sarhoş yapan alkoller bellidir, kullanılması sürülmesi yasaktır. Ancak güzel kokularda kullanılan alkoller namaza mani değildir. Bu tür alkoller tene sürüldüğünde uçar. Kıyafete sürüldüğünde bir müddet kalır. Alkolsüz olarak üretilen kokuların karışımında da bazen alkol oluşabilir. Ancak bunlar da sarhoş edici alkol olmadığı için kullanılabilir” diyor.
         <br/>
         Güzel kokunun bugün karşı cinsi etkilemek için kullanıldığını söyleyen Ahmet Şahin, kokunun bir çok işlevi olduğunu tek bir amaca indirilemeyeceğini belirtiyor. “Karşı cinsi etkileme kokunun sadece bir yönü. Güzel kokuların gerekli olduğu yerler çok fazla. Ayırım yapıp, kokudan kaçmamamız gerekiyor” diyor.
         <br/>
         Ne kokulacağına Fransa karar veriyor
         <br/>
         Dünya koku sektörüne, parfüm, deodorant, kolonya gibi ürünlerle yön veren Fransa, koku sanayiini geçmişten aldığı bir kültürden değil bir zorunluluktan dolayı geliştirdi. Kanalizasyon sistemini kuramadığı için ülkenin kötü kokmasına son vermek isteyen 14. Louis, 17. yüzyılda parfüm yapan esnafları teşvik etti. Yine haçlı seferlerinde Doğu ülkelerinden öğrenilen güzel kokulu merhemler geliştirilmeye başlandı. 1730’da parfümcülerin esnaf örgütleri kurulurken, 1775’te Paris’te ilk parfümeri imalathaneleri kuruldu ve bu tarihten sonra Paris kokunun başkenti oldu.
         <br/>
         Koku kültürü üzerine uzun yıllardır araştırmalar yapan François Patrick’in sahibi Ahmet Cevdet Yıldırım, Fransa’nın koku hakimiyetini şöyle açıklıyor: “Fransa’nın kokuya verdiği önem bizimkine benzemiyor; bu önem daha çok Osmanlı’ya benziyor. Arşivler, arge labarotuarları ve marka üzerine yoğunlaşmalar var. Fransa’da Lauvre Müzesi’nde Osmanlı koku arşivleri bulunuyor. Fransa Osmanlı’dan devraldığı koku kültürünü markalaştırdı ve esans yelpazesini fakir ülkelerden aldığı otlarla birleştirerek parfüm yapımını otomatikleştirdi. Elbiselerin farfümle anılması da modaya başkentlik yapan Paris’in işine geldi. Yeryüzünde 3 bin koku veren bitki var ve Fransa bu bitkilerin çoğunu kendine malediyor. Bizim gülsuyumuzu Almanlar, Cezayir menekşesini Fransızlar kullanıyor.”
         <br/>
         Fransa’nın kokuyu sektörleştirme dönemi kapitülasyonlarla birlikte Osmanlı ile kurduğu ekonomik ilişkilerle paralellik kazanıyor. Türklerin kokudan uzaklaşmaları da güzel kokuların parfüm ismini almasıyla başlıyor. Fransa’nın ünlü modacısı Chanel, kıyafet modasına kuaför ve kokuyu ekleyerek kokunun parfümleşmesini sağladı. Tabii otlarla yapılan kokular lüks parfüm şişelerine girdi ve koku moda sektörünün en önemli kazançlarından biri oldu. Chanel'in parfümü moda sektörünün değişmez bir argümanı yapmasıyla da, koku halkın elinden alındı ve belirli bir zümrenin kontrolüne geçti.
         <br/>
         Koku kültürünün gelişmesi yaşam şekliyle de yakından ilgili. Kokunun lüks parfüm şişelerine girmesinden sonra, ekonomik sebeplerle güzel kokmayı lüks sayan Türk halkı, geleneklerinden aldığı doğal koku yöntemlerini de unuttu. Tarih boyunca Türk erkeğinin en belirgin kokusu, misk, amber karışımlarından oluşan pudramsı  kokulardı. Misk heyecanı yansıtırken, amberde karizma vardı.  Balina ve misk geyiği gibi hayvanlardan üretilen misk ve amber Türk erkeklerini yansıtırken, gül, lavanta, karanfil, portakal çiçeği gibi kokularda saray hanımlarının en bilinen kokuları oldu.
         <br/>
         Herkesin kokusu farklı
         <br/>
         Ahmet Cevdet Yıldırım, kültürel ve sektörel yanının dışında kokunun sağlık yönünü de araştırdığını belirterek, “Burundaki koku alma duyusu her üç ayda bir yenileniyor ve iyi koku alan kişilerin hafıza ve öğrenme faaliyetleri daha çabuk oluyor. Beynimize bilgi gitme yollarından bir tanesi de kokudur. Koku gözden sonra bilgiyi beyne ulaştıran en kısa yol. Kokular bilgiyi tazeler, hatıraları tazeler ve onları yeniden yaşatır. Koku belleğimizin bekçisi gibidir. Koku heyecanlarımızın kaynağıdır” diyor.
         <br/>
         Bilinçli kullanılan bir kokunun sağlığa yararlı olacağını belirten kimya mühendisi İzel Kanay, “Zıt kokular vardır. Bazıları bayıltır, bazıları ferahlatır. Eter ve gül kokusu gibi. Kötü koku sadece burnu değil, zihni ve mideyi de rahatsız eder. Bu anlamda herkesin kokusu farklıdır. Esmerlerin ve beyaz tenlilerin kullandığı kokular da çok farklıdır. Hatta farklı yemek tüketenlerin bile kokuları farklıdır. Kişiliği sert, teni esmer olanlar baharatlı kokular kullanır. Mülayim ve beyaz tenli olanlarsa çiçek kokuları kullanır. Kadın ve erkek kokusundaki fark da burada oluşur. Erkekler biraz daha sert koku kullanır. Erkek kokuları sandal ağacından, hayvanlardan, baharatımsı çiçeklerden yapılır. Kadın kokuları ise daha hafif çiçeklerden yapılır” diyor. İzel Kanay, koku sürerken, ten renginin ve yaşam biçiminin de dikkate alınması gerektiğini belirterek, "Ten rengine, kişiliğe aykırı olarak kullanılan koku, kişiye ve çevresine rahatsızlık verebilir. Bu anlamda doğru tercih yapmak gerekiyor." diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 91 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1664), [web.archive.org (arşiv bağlantısı)](http://web.archive.org/web/20050301173941/http://www.aksiyon.com.tr:80/yazdir.php?id=1664)
