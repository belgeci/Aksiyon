# Tabiat tüketime yenik düşüyor

*Birol Uzunay 1999.05.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya ekonomik sistemleri arasında galibiyetini ilan eden ve şimdilik alternatifi olmayan kapitalizm, her daim tüketmek için durmaksızın üretmeyi ve elde edilen kârla da yeni üretimlere geçmeyi emrediyor.
  </font>
 </div>
 <div id="newsText">
  <font class="detail-text">
   Amaç; daha çok kâr için olabildiğince üretim. Bugün sanayileşmiş ülkelerdeki aşırı üretim, tüketilebilecek kapasitenin çok üstünde; bu ülkeler aşırı üretimin zararlarını 'deflasyonist' uygulamalarla geçiştirmeye çalışıyorlar.. 'Peki ama bu gidiş nereye?' diye soranların sesi ise cılız çıkıyor. Ateş bacayı sarmadan tedbir alınmaz ise gelecek nesle miras olarak 'servet' yerine 'sorunlar yumağı' bırakılacak gibi görünüyor.
   <br/>
   <br/>
   Dünyanın bir çok ülkesi, kapitalizmin "kâr, en kısa sürede yapılmalı" felsefesine göre çalışıyor ve küreselleşen dünya 'büyük balığın' tehlikesini her an hissediyor. Tüm dünya, en kısa zamanda en çok üretim yapmak için çalışırken tek bir kaynakları var; tabiat... Kapitalizm kısa vadede kâr yapmayı emrederken, bu kârın kaynağı olan tabiat ise kısa vadede yenilenemiyor, temizlenemiyor ve sonuçta yok olmaya mahkum oluyor... Kısa süreli para kazanma isteğiyle her geçen gün yok olan tabiat dengesi karşısında uzmanlar Sürdürülebilir Kalkınma Modelinin geçersiz kaldığını söylüyorlar. Sürdürülebilir Kalkınma kavramı üzerinde yoğun çalışmalar yapan Prof. Dr. Fikret Başkaya, çevrenin bitmek üzere olduğunu, bunun en büyük sorumlusunun da "kısa sürede, çok üretim" diyen kapitalist kalkınma modellerinin olduğunu belirtiyor. Tabiatın sadece plastik şişelerle, kağıtlarla ve sıkılan parfümlerle yok olmadığını belirten Başkaya, esas suçlunun uygulanan ekonomik modeller olduğunu iddia ediyor.
   <br/>
   <br/>
   Kapitalist felsefe tabiatı yok ediyor
   <br/>
   <br/>
   İnsanoğlu hayatını kolaylaştıran aletleri icat edene kadar tabiat karşısında daha aciz bir durumda idi. Özellikle sanayi devriminden sonra, hayatın hemen her ânında kullanılabilecek bir makina bulundu ve tabiat insanoğluna yavaş yavaş yenilmeye başladı. Bu yenilgi bugün tabiatı, yokolmaya doğru götürüyor. Çevremizde gördüğümüz kirlenmenin yanısıra iklimlerin dengesizce değişmesi, orman sayısındaki tehlikeli düşüş, üretilen yiyecek çeşidinin azalması, maden çeşitlerinin bitmesi, konut ve trafik problemi yaşadığımız çevreyi çekilmez hale getiren etkenlerden sadece birkaçı...
   <br/>
   <br/>
   Prof. Dr Fikret Başkaya, kapitalist kalkınma modelinin tabiata verdiği ilk zararın insanla başladığını belirterek "Emek ve sermaye arasında bir çelişki var. İşçiler ortaya çıkardığı üründen pay almak isterlerken ellerine geçen ücret onları mutsuz ediyor. Kapitalizm ise 'daha çok kâr' parolasıyla hareket ediyor. Ticaret ve yatırım sürekli küreselleşirken, emek pazarı bu sürecin dışında kalıyor ve emek sömürülen yerel bir değer olarak kalıyor.. Bu arada artan teknolojiyle birlikte emek eski önemini kaybediyor ve yakın gelecek için hiç de iyi sinyaller vermiyor emeğin konumu" diyor. Başkaya, emeğin teknolojiye yenildiğini ve bilinçli olarak küreselleştirilmediğini belirtirken bugünün gözde söylemi olan "insan kaynakları" kavramına da çatıyor. Başkaya, insan kaynakları kavramını "Kapitalizm, insanı bir üretim faktörü olarak görüyor. Emek faktörünü "insan kaynakları" olarak açıklıyor. İnsan kaynak mıdır; kaynaksa kimin için kaynaktır? Kısa dönemde yüksek kâr amaçlayan ekonomik sistem insanın da sonunu hazırlayacak; çünkü o çok üretimi seviyor" diyerek eleştiriyor.
   <br/>
   <br/>
   Doğum fakirliğin sebebi değil, sonucu!
   <br/>
   <br/>
   Dünyada bugün 1.2 milyar insan yeterli beslenemiyor ve 1.3 milyar insan da sağlıklı su içemiyorken özellikle gelişmiş ülkelerde tam bir tüketim çılgınlığı yaşanıyor. Yeterli beslenemeyen yüzlerce milyon insanın normal beslenme standardını yakalayabilmesi için 40 milyon ton hububat gerekiyor. Buna karşılık her yıl zengin ülkeler, hayvanlarını beslemek için tabiattan 540 milyon ton hububat tüketiyor. Ortalama bir Kanada'lı ortalama bir Etiyopya'lıdan 436 kat fazla enerji kullanıyor. ABD'de kişi başına et tüketimi yıllık 112 kilo iken Hindistan'nda bu rakam sadece 2 kilo.  Amerika'daki kişi başına yıllık 112 kiloluk et tüketimi, ülkeler arasındaki gelir farkı ve tüketim çılgınlığını da özetliyor.
   <br/>
   <br/>
   Gelişmiş ülkeler kendi aralarındaki ekonomik savaşı kaybetmemek için tabiatın dengelerini unutarak üretim yapıyor. Buna karşılık geri kalmış ülkelerin de tabiata yararlı işler yaptığı söylenemez. Özellikle yüksek doğum oranlarıyla geri kalmış ülkeler bir çok tabii dengeyi bozarken Fikret Başkaya yoksul ülkelerdeki yüksek doğum oranının sorumluluğunun gelişmiş ülkelerde olduğunu belirterek "Ülkeleri küreselleşme adına sömürüyorsunuz, sonra da bu ülkelerdeki savunma içgüdüsüyle yapılan fazla doğumu eleştiriyorsunuz. Gelir dağılımını düzeltmeden, yoksul ülkelerdeki doğumları azaltamazsınız." diyor. Nüfus probleminin Avrupa merkezli bir düşünce olduğunu iddia eden Başkaya "Aşırı nüfus nedir? Hollanda'da kilometrekareye 385 kişi düşerken Hindistan'da 209, Çin'de 202 kişi düşüyor kilometrekareye.Üçüncü dünya ülkelerindeki fazla nüfus fakirliğin sebebi değil, sonucudur." diyor.
   <br/>
   <br/>
   Tabiat zengin ülkelere emanet
   <br/>
   <br/>
   Kapitalist sistemin dünyayı zengin ve fakir olarak iki kutba ayırdığını ve bu kutupların da bulundukları konumdan dolayı doğal dengeyi, temiz çevreyi düşünemeyeceklerini söyleyen Fikret Başkaya, büyüme ve kalkınmanın farklı kavramlar olabileceğini söylüyor. Başkaya, "Dünyada daha çok söz konusu olan kalkınma değil, ekonomik büyümedir. Nitekim Batı ülkelerinde kişi başına tüketim arttıkça intiharlar da artıyor. Dünyada üretilen teskin edici ilaçların çoğu Amerika'da kullanılıyor." diyor.
   <br/>
   <br/>
   Dünyanın zengin ülke ve fakir ülke olarak iki kutuplu oluşturulmak istendiğini belirten Fikret Başkaya, fakir ülkelerin zenginleşerek daha çok üretime geçtiklerinde dünyada işleyecek doğal kaynak kalmayacağını iddia ediyor. Tarım alanlarının azalmasıyla sebze ve meyve fiyatlarının yüksek seviyede olması, aşırı tuzlanma nedeniyle dünya tarım topraklarının yüzde 65'inin yakın bir gelecekte kullanılamayacak olması, ormanların kullanıma yetmemesi Fikret Başkaya'nın iddialarını doğruluyor..
   <br/>
   <br/>
   Başkaya'ya göre dünyayı geri kalmış ülkelerle paylaşmak istemeyen gelişmiş ülkeler, 1980 sonrasında Yeni Bir Uluslararası Ekonomik Düzen talebiyle gelişmek isteyen fakir ülkelere engel oluyorlar. Fikret Başkaya, "OPEC'in içini boşaltmaya ve bu ülkeleri fakir hale getirmeye başladılar. Küreselleşme ve pazar ekonomisiyle Sürdürülebilir Kalkınma Modeli iflas etmeye mahkumdur. Çünkü bu mantık süreci 1520 yıllık süreyi kapsıyor. Söyler misiniz bana doğada 1520 yılda ağaç mı yetişiyor, toprak mı oluşuyor?" diyerek Sürdürülebilir Kalkınma Modeli'nin iflas edeceğini iddia ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5067-tabiat-tuketime-yenik-dusuyor.html), [web.archive.org (arşiv bağlantısı)](http://web.archive.org/web/20120416040526/http://www.aksiyon.com.tr:80/aksiyon/haber-5067-tabiat-tuketime-yenik-dusuyor.html)
