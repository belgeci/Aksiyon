# Kardemir örnek olsun

*Birol Uzunay 1996.10.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   5Nisan 1994 tarihinin ayrı bir önemi var Karabük halkı için. Çünkü zamanın başbakanı Tansu Çiller yeni alınan ekonomik kararları okurken
  </font>
 </div>
 <div id="newsText">
  <font class="detail-text">
   "Özelleştirme imkanı bulunmaması halinde Karabük Demir Çelik İşletmeleri'nin üretimi yıl sonunda durdurulacaktır" sözünü söylediği an Türkiye'nin çelik abidesi olarak bilinen Karabük'e adeta bomba düşmüştü. Çünkü bu ildeki hemen herkesin geçim kaynağı Demir Çelik İşletmeleri'ydi ve bu söz tüm Karabük halkının yaşayacağı sıkıntı ve endişe dolu günlerin habercisi olarak görülüyordu.
   <br/>
   <br/>
   Bugün ise kendilerini Türkiye'nin en mutlu insanları arasında sayıyor Karabüklüler. Hisse senetlerini, üretimi nasıl artırabileceklerini ve kazandıklarını nerelere yatırabileceklerini konuşuyorlar. Çünkü devletin işe yaramaz deyip gözden çıkardığı bir işletmeyi kıt imkanlarıyla satın alıp, bugünün en çok kâr getiren işletmesi yaptılar. Artık Tansu Çiller'e teşekkür bile ediyorlar.
   <br/>
   <br/>
   Karabük halkı, Türkiye'de var olan bir tabuyu da yıktı. KİT'leri işe yaramaz, hantal işletmeler olarak gören zihniyete, eğer akıllı ve fedakarca çalışılırsa büyük zararlarla çalışan işletmelerin bire on kâr veren yatırımlara dönüştürülebileceğini de gösterdi.
   <br/>
   <br/>
   İŞÇİDEN PATRON OLUR MUYDU?
   <br/>
   <br/>
   1994'te gelindiğinde Başbakan Tansu Çiller'e "İşçiler evinde otursun. Maaşlarını yine verelim, daha az zarar görürüz" dedirtecek seviyeye gelen işletme kapatılması an meselesiydi. Sendika vargücüyle fabrikanın kapatılmaması için çalışıyordu. Kendilerine "alın da siz işletin, ne haliniz varsa görün" dercesine sunulan işletmeyi çalışanların ve Karabüklü küçük yatırımcının satın alması bir çılgınlıktı.  Herkes 50 yıllık Demir Çelik'in öldüğünü düşünüyordu.
   <br/>
   <br/>
   Fakat sendikanın ve işçilerin başka alternatifi yoktu. Paralarının olmamasını, yöneticiliği ve piyasayı bilmemeyi mazeret olarak kabul etmediler. Bileziğini bozduran, evini satan, borç paralar arayan 4 binin üzerindeki işçi, bütçeleri nispetinde hisse satın aldı işe yaramaz denilen fabrikadan..
   <br/>
   <br/>
   Bir müddet sonra ümitsizlik tamamen yok olmuştu. Artık iş vaktiydi. 40 yıldır bakımı yapılmayan kazanlar, fırınlar tamir edilmeye başlandı. Talep edilmeyen malların üretimi durduruldu. Pazar araştırmaları yapıldı. Bu çalışmalardan sonra hazırlanan raporlar da çok parlak değildi. Fakat işçilerin 'Asgari ücret bile olsa razıyız' telkinleri ve yönetimin teklif ettiği sıfır zamma razı olmaları ikinci bir seferberliği başlattı. Gazetelerde kendilerine yöneltilen eleştirilere aldırmadan çalışan fabrika yöneticileri ve sendika başkanları işletmeyi devir aldıklarının birinci yılında kâra geçmeyi başarmışlardı.
   <br/>
   <br/>
   BAŞARILARI ÖRNEK OLMALI?
   <br/>
   <br/>
   Bugün üretimi tüm ünitelerde yılda en az 100 bin ton artırmayı hedefliyorlar. Tüm birimleri tam kapasite çalışan fabrikaya 1000 tane kadrolu 700 tane de taşeron yeni işçi alınmış. Buna rağmen üretimi yetiştirmek için fazla mesaiye kalınıyor. Ürünler aynı zamanda Fransa ve Almanya gibi Avrupa ülkelerine satılıyor. 40 milyon liralık hisse satın alan herhangi bir işçinin parası bugün tam 1 milyar lira olmuş. Fabrikaların elektrik üretimi 1.5 kat artmış. Fabrikalar ülke ekonomisine 80 milyon dolar katkı sağlarken 170 milyon dolarlık da katma değer kazandırmış. Daha önce yüzde 50'lilere varan personel giderleri ise yüzde 23'e inmiş. 11 bin 800 ortağı bulunan bu dev sanayi şirketinde disiplinsizlik suçunun dışında kimsenin işten çıkarılma durumu yok. Yapılan yeni binalar ve getirilecek yeni makinalardan sonra daha fazla kâr için uğraşacak fabrika yetkilileri.
   <br/>
   <br/>
   Kardemir çalışanları ve yöneticileri, hisselerini zengin yatırımcılara kaptırmamaya niyetli. Geçmişteki sıkıntılı günlerden unutamadıkları tek şey ise hükümetin fabrikanın kapanması için 94'ün parasıyla 70 milyara hazırlattığı yanlı raporlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1872-35-kardemir-ornek-olsun.html), [web.archive.org (arşiv bağlantısı)](http://web.archive.org/web/20141116151005/http://www.aksiyon.com.tr:80/aksiyon/haber-1872-35-kardemir-ornek-olsun.html)
