# 25 milyar dolar "imaj"tutsağı!

*Birol Uzunay 1999.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nasıl olduğumuzdan daha çok nasıl göründüğümüzle ilgilenen bir imaj çağı yaşıyoruz. Kimilerin 'cilalı imaj devri' diye tanımladığı bu dönemin karakteristik özelliklerinden birisi herhalde tanıtım olgusunun ön plana çıkması.
  </font>
 </div>
 <div id="newsText">
  <font class="detail-text">
   Türkiye ekonomisinin de bakış açısına göre tanım değiştiren bir gönünümü var: Açlık sınırında yaşayan milyonlar, dünya standartlarının çok üstünde yaşam biçimini benimsemiş kişilerle yanyana. Memur ve küçük esnaf kan ağlarken, şehir çıkışlarında fabrika kurulacak arsa bulunamıyor. Ekonomistler yıllardır Türkiye ekonomisindeki bozuklukların sosyal patlamalar getireceğinden bahsederken, Türkiye'nin büyüme hızı tüm dünyaya parmak ısırtıyor.
   <br/>
   <br/>
   Türkiye'de yaşayan 62.5 milyon kişi, ekonomilerindeki dengesizliğin farkında ve rakamların tüm olumsuzluğuna rağmen kalkınma umutlarını yitirmiyor; çünkü Türkiye ekonomisinde herkese yer var!.. Dünya şaşkınlıkla bu ekonomik düzenin neler yapacağına bakıyor. Ekonomiye yön veren kara parayı ve enflasyonu anlayamayan yabancılar, Türkiye ekonomisinin 'risk'li olduğunda hemfikirler. Türkiye'nin risk taşıyan bir ülke olarak anılması, dışarıdan bulunacak kredileri, yabancı sermaye girişini ve dünyaya açılan işadamlarının çalışmalarını olumsuz yönde etkiliyor.
   <br/>
   <br/>
   Ekonomisinin olduğundan daha kötü gösterilmesiyle "küçük ülke" imajına büründürülen Türkiye, gücünü uluslararası arenada gösteremiyor ve kendisine sunulanı kabul etmeye zorlanıyor. "Gücü inkar edilen Türkiye'nin" en büyük suçlusu ise "gücünü tanıtmayan Türkiye!"
   <br/>
   <br/>
   Ekonomi herşeye rağmen ümit veriyor
   <br/>
   <br/>
   Türkiye ekonomisi ilk bakışta tam bir felaket görünümünde.. En kötü gelir dağılımında dünya 26.sı olan Türkiye, dünyanın en kötü ihracat ve enflasyonuna sahip ülkelerinden sayılıyor. Yine yabancı sermayenin ve piyasa ekonomisinin yerleşmesi açısından kötü durumda bulunan Türkiye'de, işsizlik hergeçen gün artıyor, yüksek enflasyon halkı eziyor, bütçe faiz ödemelerine çalışıyor ve önemlisi darbe, muhtıra sözcükleri gündemden hiç inmiyor..
   <br/>
   <br/>
   Türkiye ekonomisini olumsuz gösteren rakamların hemen hepsi doğru; ancak doğru olan bir başka özellik, ülke ekonomisinin henüz potansiyelini yitirmemesi ve birçok sektörde cazibesini koruması. Türkiye, 10 yıl sonra dünyanın en genç ve en verimli nüfusa sahip birkaç ülkesinden biri olarak, tekstilde dünya piyasalarından hatırı sayılır bir pay alırken, Türk girişimciler kabuklarını kırdılar ve Orta Asya'dan Arjantin'e kadar yatırımlarını sürdürüyorlar. 25 yıl sonra kişi başına düşen milli gelir 3 bin dolardan en az 15 bin dolara çıkacak. Yurtdışına işçi olarak giden 3 milyon gurbetçi, işletmeciliğe soyundu ve sadece Almanya'da günde 150 Türk işletmesi açılıyor.
   <br/>
   <br/>
   Yaşadığı tüm krizlere rağmen Türkiye, Asya Pasifik ülkelerinden sonra ekonomik büyüme yönünden en iyi performans gösteren ülke konumunda. Çin'den sonra ikinci en büyük pazar görülen Türkiye, 21. yüzyılın yıldızı parlayan ülkesi.
   <br/>
   <br/>
   Tanıtım bilerek mi yapılmıyor?
   <br/>
   <br/>
   Türkiye bugünlerde yine IMF'e şirin görünmek için elinden geleni yapıyor; durma noktasına gelen yabancı sermaye yatırımları için ah vah çekiyor; girişimciler yurtdışında ürünlerinden çok ülkelerini anlatıyor ve çok önemli bir gerçek aşılamıyor: Türkiye ekonomisi tanınmıyor! Türkiye ekonomisini tanıtmak için de bugüne kadar ciddi anlamda bir çalışma yapılmış değil.
   <br/>
   <br/>
   Türkiye ekonomisinin tanınmamasının en büyük sıkıntısını yaşayanlardan olan işadamı Osman Arman, "Yabancılar, Türkiye'deki finans krizinin farkındalar. 2.5 yıllık yurtdışı kredisi alabilen girişimciler, ülke ekonomisindeki dalgalanmalar yüzünden bugün 6 ay süreli krediyi zor alıyorlar" diyor.
   <br/>
   <br/>
   Yabancı Sermaye Derneği Genel Sekreteri Abdurrahman Arıman, ülke ekonomisinin yurtdışında tanınmamasının faturasını "yatırım azlığı" olarak ödediğimizi söylüyor. Arıman, 1990'da Çin'den, Brezilya'dan daha fazla yabancı sermaye girişi olan Türkiye'nin bugün, Çin'den 50 kat, Brezilya'dan da 16 kat geri kaldığını belirterek "Çin ve Brezilya'nın ekonomisi Türkiye'den çok mu güçlü? Kesinlikle hayır, Türkiye tüm olumsuzluklara rağmen yılda 25 milyar dolar yabancı sermaye çekebilecek bir ülke; fakat, 1 milyar dolarlık yabancı sermayeye mahkum oluyor. Formül basit; Türkiye'deki hiçbir yabancı yatırımcının zarar etmediğini ispatlayacaksınız. Bakın sanayi yatırımlarınız nasıl artıyor, işsizlik azalıyor" diyor.
   <br/>
   <br/>
   Reklam dünyasının duayenlerinden Tuncer Gürsel, yabancıların Birleşmiş Milletler'e silah satan Türkiye'de ağır sanayinin olduğuna inanmak istemediklerini belirtiyor ve ekliyor: "Birtakım olumsuzlukların farkındayız ama zannedildiği kadar da kötü bir ülke değiliz. Tekstilde dünyanın en iyi ülkelerinden olduğumuz, stratejik konumumuz, kaynaklarımız, beyin gücümüz bilinmiyor. Bu mantıkla fakir Asya ülkesi kalmaya mahkum oluruz."
   <br/>
   <br/>
   Türkiye'nin tanıtımının reklamcılık açısından hiç de zor olmadığını belirten Tuncer Gürsel, devlet ve özel sektörün işbirliğiyle Türkiye'deki gücü tüm dünyaya gösterebileceklerini söyleyerek "Türkiye'yi tanıtmak en büyük vatanseverliktir. Bir reklamcı olarak, Türkiye'yi tanıtmak için yapılan faaliyetler beni çıldırtıyor. Kim gerçek anlamda Türkiye ekonomisini tanıtmış da, başarısız olmuş?" diyor.
   <br/>
   <br/>
   Kamu ve özel sektörün birleşmesiyle kurulan ve Türkiye'nin tanıtımına yönelik en ciddi projeleri hazırlayan Tanıtım Sektörü Eşgüdüm ve Araştırma Derneği (TASEAD) Genel Sekreteri Şebnem Çamaş, dernek olarak Türkiye ekonomisini tanıtan projeleri hazırladıklarını belirtiyor: "Ekonomi ve Türk markalarını tanıtacak uzman kurullarını kurduk. Bu kurulda görev alanlar kimsenin itiraz etmeyeceği, uzman kişiler. Biz devlet adamı değiliz, icra yetkimiz yok; bize düşen gerçekleri başkasına da aktarmak."
   <br/>
   <br/>
   Türkiye Genç İşadamları Başkanı Hamdi Akın, Türkiye'nin istikrarsız durumdan bile kâr çıkartabilecek bir ülke olduğunu belirterek "Dünyanın en yüksek faizlerini veriyoruz. Bu, yabancılar için en iyi para kazanma yöntemi. Türkiye bu fırsatları kaçırırken, Brezilya gibi ülkelerde krizler, güçlü devletlerin yardımıyla geçiştiriliyor, çünkü güçlü devletler yatırımlarının, paralarının zarar görmesini istemiyor" diyor.
   <br/>
   <br/>
   Türkiye, global dünyayı tanısa da, global dünyanın Türkiye'yi ne kadar tanıdığı malum. Türkiye'nin gücü ve gücün nasıl tanıtılacağı belliyken niçin harekete geçilmediğini YASED Gen. Sek. Abdurrahman Arıman "Sanki gizli bir el, Türkiye'nin tanıtımını engelleyerek, istediği gibi emir verecek, uluslararası kısıtlamalardan kaçınacak jakoben zihniyetli bir ülke istiyor. Uluslararası arenada işimize gelmeyen her konuda, Sevr ruhu hortluyor deriz de, bu ruhun nasıl bu kadar cesaretle hortladığını sormayız" diyerek açıklıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4648), [web.archive.org (arşiv bağlantısı)](http://web.archive.org/web/20121219134856/http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4648)
