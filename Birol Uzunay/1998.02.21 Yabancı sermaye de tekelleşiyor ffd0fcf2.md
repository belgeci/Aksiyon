# Yabancı sermaye de tekelleşiyor

*Birol Uzunay 1998.02.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye ekonomisinin gün geçtikçe kötüye doğru gittiği herkesin hemfikir olduğu bir gerçek.
  </font>
 </div>
 <div id="newsText">
  <font class="detail-text">
   Türkiye ekonomisini en ince ayrıntısına kadar takip eden yabancılar ekonomide özellikle 1991'den sonra oluşan iç karartıcı tabloları bizden çok daha önce farketmeye başladılar. Genç nüfusu, geniş tüketici kitlesi ve uygun coğrafyasıyla daha bir kaç yıl öncesine kadar uluslararası sermayenin gözde ülkesi olan Türkiye'ye güven giderek sarsılıyor. Son 4 yılda ülkeye giriş yapan yabancı sermaye miktarı neredeyse durma noktasına gelmiş. Buna bir de Türkiye'nin İkinci Körfez Krizi'nin odak ülkesi olması durumunu eklersek işin vehameti daha da artıyor.
   <br/>
   <br/>
   Türkiye ekonomisinin bugünlerdeki en büyük ihtiyacı 'güven.' Uluslararası rating kuruluşlarının Türk ekonomisi hakkında verdiği kötü notları açıklamakta zorlanan Türkiye, durma noktasına gelen yabancı sermaye yatırımlarının uluslararası ekonomi çevrelerinde uyandırdığı kötü izlenimin izahını yapamıyor. Bu kötü izlenimin sonucunda da Türkiye yüksek faizlerle bile dış piyasalarda borç bulmakta zorlanıyor; ekonomiyi rahata kavuşturabilecek yıllık 15 milyar dolarlık yeni yatırım fırsatını kaçırıyor. Bunun neticesinde yeni yabancı sermaye yatırımlarının gelmemesi belirli sektörlerde tekellerin oluşmasına neden oluyor.
   <br/>
   <br/>
   Türkiye son 7 yılda ortalama 1 milyar dolarlık yabancı yatırıma demir atsa da gelişmekte olan ülkeler arasında Çin'den sonra en büyük potansiyele sahip ikinci ülke olarak gösteriliyor. Ama aynı Türkiye 'darbe' söylentileri arasında yabancı sermaye yatırımlarında ancak Afrika ülkeleriyle yarışabiliyor.
   <br/>
   <br/>
   Yabancılar Özal'ı sevmişlerdi
   <br/>
   <br/>
   1980 yılına kadar Türkiye'de yabancı sermaye yatırımı yok denecek seviyedeydi. Toplam 78 yabancı sermayeli işletmenin Türkiye'ye kazandırdığı yatırım miktarı sadece 228 milyon dolardı. 24 Ocak Kararları'ndan sonra yabancı sermayeye kucak açan Türkiye, ancak 1987 yılından sonra yabancı sermaye miktarını artırmayı başarabildi. Uluslararası çevrelerde Türkiye'ye gelen 400 milyon dolarlık yabancı sermayenin oluşturduğu olumlu izlenim sayesinde 1990 yılında Türkiye'ye 1 milyar dolarlık yabancı sermaye girişi sağlandı.
   <br/>
   <br/>
   Turgut Özal'ın etkisiyle 1990'da rekor seviyeye ulaşan Türkiye'deki 1 milyar dolarlık yabancı sermaye yatırımı sayesinde işsizliğe belirli ölçüde çözüm bulunmuştu. Teknoloji transferi hızlandı, tekeller kırılmaya başlandı ve daha önemlisi uluslararası ekonomi çevrelerinde Türkiye'nin kredibilitesi artmıştı. 1990'da yaşanan olumlu gelişmelerden sonra Türkiye'nin ekonomi hesaplamalarında yabancı sermaye yatırımlarının önemli bir yere sahip olacağı tahmin ediliyordu. Fakat 1991 genel seçimlerinden sonra iktidara gelen DYPCHP hükümetinin oluşturduğu ekonomi tabloları sayesinde son 10 yılda ilk defa yabancı sermaye yatırımları gerilemeye başladı. Bugün Türkiye'nin en büyük 10 kuruluşu arasında Tofaş, Philsa ve Renault gibi yabancı sermayeli yatırımlar bulunuyor. Yabancı sermayenin Türkiye'de yaptığı yatırımlar sayesinde 64 bin 801 kişi kendisine iş bulabiliyor. Türkiye'de bulunan en büyük yabancı sermaye ise 63 trilyon lira ile Hollanda'ya ait. Almanya, Fransa ve Amerika ise 2230 trilyon lira arasında değişen yatırımları ile Türkiye'de yabancı sermaye bulundurarak; ucuz işgücünden ve 63 milyonluk dev tüketici potansiyelinden yararlanarak daha fazla kâr elde etmeye çalışıyorlar. Türkiye'deki yabancı sermaye içinde İslam ülkelerinin payı ise sadece yüzde 6 seviyesinde.
   <br/>
   <br/>
   Neye güveneceklerini şaşırdılar
   <br/>
   <br/>
   Turgut Özal'la başlayan yabancı sermaye yatırımlarındaki artış devam etmiş olsaydı bugün Türkiye yılda asgari olarak 10 milyar dolarlık yeni yatırımla tanışmış olacaktı. Oysaki bugün Türkiye'de sadece 1 milyar dolar seviyesinde yabancı yatırım var. Bunun da yüzde 9095'i mevcut yabancı sermayeli firmaların yaptığı yatırımlardan oluşuyor. Yani yeni yatırımcılar Türkiye'yi yatırım açısından hâlâ tehlikeli bir ülke olarak görüyorlar.
   <br/>
   <br/>
   Yabancı Sermaye Derneği Genel Sekreti Abdurrahman Arıman Türk ekonomisindeki çözülmenin en somut göstergesi olan yabancı sermaye yatırımlarındaki azalmanın en büyük sebebini 'belirsizlik' olarak açıklıyor. Arıman, Türkiye'de son yıllarda ekonomi politikalarını kimsenin anlayamadığını belirterek "1993'ten bu yana kimin ne kadar iktidarda kalabileceğini, hangi politikaların işleyeceğini biz bile tahmin edemiyorsak, yabancı yatırımcıların ürkekliğini anlayışla karşılamalıyız. Türkiye Gümrük Birliği anlaşmalarında, hükümet değişikliklerinde, darbe söylentilerinde çok zaman kaybetti ve ekonomide olumlu olarak hiçbir sektörde başarı gösteremedi. Bugün başbakanın söylediğini bakan yalanlıyor, verginin nasıl toplanacağı belli değil, özelleştirme ihalelerinin sonuçları malum. Kim güvenebilir ki bu tabloya?" diyor. Arıman ayrıca Türkiye'de sorunun sadece ekonomideki kötü göstergeler olmadığını belirterek şunları söylüyor: "Türkiye'nin bugün ciddi anlamda hukuk sorunu var. Bir hukuk devletinte görünmeyecek birçok uygulama bizim ülkemizde mevcut. Hukuk kurallarına olan duyarsızlık, darbe olacaktı olmayacaktı söylentileri bizi yabancılara karşı ekonomideki karamsarlıktan çok daha zor durumda bırakıyor."
   <br/>
   <br/>
   İstikrar getiren darbe
   <br/>
   <br/>
   1990 yılında 1 milyar dolarlık yatırımı bin 800 firma yaparken 1997'deki 1 milyar dolar seviyesindeki yatırımı ise 4 bin firma gerçekleştirdi. Yani artık yabancı firmalar ağır sanayi yatırımı yapmaktansa ticaret ve hizmetlere yöneldiler. Ağır sanayi gerektiren yeni yatırımlar yerine büyük marketler açmak yabancı sermaye açısından çok daha cazip görünüyor. Türkiye'deki yabancı sermayenin yüzde 71'i hizmetler, yüzde 24.5'i imalat, yüzde 2.4'ü tarım ve yüzde 1.3'ü madencilik alanlarında yatırım yapmış. Yabancı sermayenin hizmetlere yönelmesinin en büyük sebebi üç haneli eflasyon ve para cambazlığının daha cazip hale gelmesi olarak gösteriliyor. 1994 krizine kadar Türkiye'ye gelen yıllık ortalama 1 milyar dolarlık yabancı sermayenin yarıya yakını yeni yatırım iken bugün yeni yatırımların oranı sadece yüzde 510 seviyesinde kalıyor. Yabancı sermayenin Türkiye'deki ekonomik istikrasızlık içinde yöneldiği sektörlerden birisi de finans sektörü. Hazine Müsteşarlığı son yıllarda banka kurulmasına izin vermediği halde Türkiye'de tam 32 yabancı finans kuruluşu var. Türkiye'deki 180 trilyon liralık finans sektörünün yaklaşık yüzde 20'si yabancı şirketlerin elinde bulunuyor.
   <br/>
   <br/>
   Her ne kadar dünyadaki büyük firmalar Türkiye'ye son yıllarda yatırım yapmaya korksalar da Türkiye'deki mevcut yabancı yatırımlarından bugüne kadar zarar eden yok gibi. Yabancıların en çok rağbet ettikleri petrolde iki büyük firmanın hakimiyeti sürerken, otomotiv sektöründe yabancı tekeller, yerli Toyota, Hundai ve Kia'nın pazara girmesiyle kırılmaya başladı. Yabancı sermayenin kağıt ve ambalaj sektörüne yöneldiği, ucuz işgücü avantajının yanında kurdukları tesislerde çevre koruma maliyetinden kurtuldukları için Türkiye'yi tercih ettikleri de iddialar arasında.
   <br/>
   <br/>
   Türkiye'de yatırım yapan yabancıların en büyük isteği Abdurrahman Arıman'a göre ekonomik istikrarla birlikte devamlı kâr. Sermayenin daima istikrardan yana olacağını belirterek "İstikrarı darbe getirecekse yabancılar onu tercih eder" diyor.
   <br/>
   <br/>
   15 milyar dolar yabancı sermaye
   <br/>
   <br/>
   Türkiye yıllık ortalama ancak 1 milyar dolarlık yabancı sermaye çekebilirken, daha düne kadar Türkiye'nin çok gerisinde gösterilen Brezilya'da yıllık 10, Endonozya'da 8, Polonya'da 5 milyar dolarlık yabancı sermaye yatırımı gerçekleşiyor. Oysa ki Türkiye, Amerikalıların yayınladığı raporlara göre Türkiye gelişmekte olan 10 ülke içinde Çin'den sonra en iyi potansiyele sahip ikinci ülke olarak gösteriliyor. YASED Genel Sekreteri Abdurrahman Arıman Türkiye'nin dünyada en çok yabancı sermaye çeken 5. ülkesi olabileceğini belirterek Türkiye'nin yıllık 15 milyar dolar yabancı sermaye çekebileceği iddiasını dile getiriyor: "Amerika gelişmekte olan 10 ülke arasında Çin'den sonra en çok Türkiye'ye güveniyordu. Ancak bu 10 ülke arasında gelişmeyi tamamlayamayan tek ülke Türkiye oldu. Türkiye, ekonomisine hiçbir olumlu bir katkı yapmasa bile sadece istikrar ve belirgin politikalar sayesinde bugün yıllık 15 milyar dolarlık yeni yatırımla tanışacaktı."
   <br/>
   <br/>
   İstikrarlı ve belirgin ekonomi politikalarıyla yılda en az 15 milyar dolarlık yabancı sermayeyi çekebilecek konumda olan Türkiye, Abdurrahman Arıman'ın 'yabancı sermayede 5. sırada olabiliriz' demesine rağmen bugün 1 milyar dolarlık yabancı sermayesi ile dünya sıralamasında 42. sıraya kadar düştü. 1998'de ise Türkiye'deki yabancı sermaye yatırımlarının artacağından kimse ümitli değil. Niye mi? Özelleştirme ihaleleri, yabancı yatırımcıları ilgilendiren mevzuat yapboz tahtası, eflasyonun ne kadar olacağını kimse tahmin edemiyor, seçim ve darbe söylentileri dillerden düşmüyor. Böylece Türkiye de kaybetmeye devam ediyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3480-35-yabanci-sermaye-de-tekellesiyor.html), [web.archive.org (arşiv bağlantısı)](http://web.archive.org/web/20131204085111/http://www.aksiyon.com.tr:80/aksiyon/haber-3480-35-yabanci-sermaye-de-tekellesiyor.html)
