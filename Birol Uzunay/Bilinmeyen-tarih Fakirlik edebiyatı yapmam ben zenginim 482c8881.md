# "Fakirlik edebiyatı yapmam ben zenginim"

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050119035750im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119035750im_/http://www.aksiyon.com.tr/resim/474/28.jpg" vspace="5"/>
  </p>
 </font>
 <font class="content">
  "Yoksulluk ancak akılcı projelerle aşılır. Nereye kadar, kaç kişiye acıyabilirsiniz? Bir müddet sonra acımayı da unutursunuz. Ben fakirin çaresizlikten yapamadığı projeler için kredi veriyorum." Asgari ücret komisyonunda işveren temsilcilerinin "maaşlar artarsa işçi çıkartırız" tehdidiyle geri adım atan ve fakirlere hayal kırıklığı yaşatan hükümet, Prof. Dr. Aziz Akgül"ün yoksulluk projelerine sarıldı. Yoksullara erzak dağıtarak ya da asgari ücreti ayarlayarak sosyal yapının değişmeyeceği görüldü.
 </font>
 <br/>
 <p>
  <font class="content">
   Başbakan Tayyip Erdoğan ve Maliye Bakanı Kemal Unakıtan, Akgül"ün projelerine tam destek veriyor.
   <br>
    <br>
     Aziz Akgül, yoksullar için hazırladığı projeleri bugüne kadar başkanı olduğu Türkiye İsrafı Önleme Vakfı"nın öncülüğünde gerçekleştiriyordu. Akgül"ün çalışmaları fakir illerde dilden dile yayılınca hükümet bu projelere sahip çıktı. Sivil toplum hareketi olarak başlayan yoksullara mikro kredi ve gıda bankacılığı girişimleri 2004"ün ilk aylarında ulusal proje olarak yaygınlaştırılacak.
     <br>
      <br>
       Fakirlere acınmayacak; proje sunulacak
       <br/>
       <br/>
       Siyasetten sanata kadar herkes fakirleri konuşuyor; ancak fakirliğin yenilmesi için bugüne kadar ciddi bir proje hazırlanmadı. Halen iki milyon kişi, günlük bir doların altında gelire sahip. Başka bir deyişle nüfusumuzun yüzde 2,4"ü açlık sınırında! Uluslararası standartlara göre kişi başına temel harcama miktarı 1,5 dolar. Bu ölçüye göre Türkiye nüfusunun yüzde 34"ü yoksul sınıfının içinde yer alıyor.
       <br/>
       <br/>
       Bakanlar Kurulu"nda "fakir babası" olarak projeleri tartışılan Aziz Akgül, işletme profesörü olmasının avantajıyla, fakirliği önleyen ülkelerdeki projeleri Türkiye"ye uyarlamış ve ortaya ilginç sonuçlar çıkarmış. Türkiye"de 23 milyon kişiyi kapsadığı belirtilen yoksulluk kavramıyla ilgili kanaatlerin çok yanlış olduğunu ifade eden Aziz Akgül, "Yoksulların çaresiz olduklarına, dini geleneklerin ve hiyerarşinin yoksul kadınları iş hayatına çekemeyeceğine dair çok şey konuşuluyor. Bunların hepsi yanlış. Biz uluslararası geçerliliği olan mikro kredi yöntemiyle önce kadınları ve işsiz gençleri, sonra köylüleri ve sokak çocuklarını iş ve para sahibi yapacağız" diyor.
       <br/>
       <br/>
       Haziran ayında sivil toplum kuruluşu olarak başladıkları mikro kredi projesinde bugüne kadar yaklaşık 400 Güneydoğulu bayan, 138 milyar liralık kredi kullandı. Kullanılan kredi kişi başına en fazla 700 milyon lira oluyor ve 46 haftada yüzde 20 fazlasıyla geri ödeniyor. Fakirlere iş kurmaları karşılığında dağıtılan mikro krediyi kullanmak isteyen bayanlar, hiçbir senet imzalamıyor, kefil aramıyor. Sistem tamamıyla güven ilkesiyle hareket ediyor. Bugüne kadar kredi taksitini aksatan tek bir girişimci olmamış. Mikro krediler için hiçbir devlet kaynağı kullanılmamış; Sivil toplum kuruluşlarının ve kişilerin yardımları proje karşılığında dağıtılıyor.
       <br/>
       <br/>
       Güneydoğulu bayanlara bugüne kadar dağıtılan 138 milyarlık iş kredisi, projenin sadece başlangıcı. Hükümetin 2004"te vereceği destekle bu kredileri kullanan girişimci ev hanımı sayısının ilk anda 100 bini, daha sonra 1 milyonu bulması bekleniyor. Mikro kredilerle fakirlerin nasıl para kazanabileceklerini gösterdiklerini belirten Aziz Akgül, oluşturdukları yeni istihdam alanları hakkında da çarpıcı örnekler veriyor: "Bizden aldığı parayla çamaşır makinası alan bayanlar, mahallenin çamaşırını yıkayarak para kazanıyor. Bisiklet alıp kiraya verenler, tatlı dükkanı açanlar bile var. Kredilerimiz özellikle el işi süs ve yemek yapıp satmak için bulunmaz nimet. Biz, eğitimsiz yoksul bayanların da iş hayatına atılacağını gösterdik. Kocasının mikro krediyi harcayacağını anlayan kadın, parayı iade ediyor. Bizim gönüllü bankamızda batık kredi yok."
       <br/>
       <br/>
       Gıda bankaları için organizasyon
       <br/>
       <br/>
       Aziz Akgül, bir yandan kredi verirken öte yandan açlık yaşayan fakirler için gıda bankaları kuruyor. Tamamen sivil bir hareket olarak başlattığı sistem için Dünya Bankası"nın bu konudaki faaliyetlerini bizzat Amerika"da inceleyen Akgül, gıda yardımını önümüzdeki aylarda başlatıyor. İhtiyaç fazlası malzemeler, kurulacak marketlerde düzenli olarak halka dağıtılacak. Şimdiden hatırı sayılır miktarda gıda ürününe sahip olmuşlar bile. Akgül şöyle diyor: "Bütün Türkiye"de gıda bankaları kurulacak, fakirler rencide olmadan doyacak. Gıda bankalarını da şirketler finanse edecek. Küçücük bakkallarıyla bana destek olan kişi sayısını binlerle ifade edebilirim. Yeter ki birisi ortaya çıksın ve istesin, devamı geliyor. Hükümetin desteğiyle bu projeler bütün Türkiye"yi doyuracak."
       <br/>
       <br/>
       Maliye Bakanlığı da Gıda Bankaları"na yardım yapacak işletmeleri 2004"ten itibaren birçok vergi matrahından muaf tutacak. Büyük şirketlerden bakkallara kadar her seviyeden işletme bu muafiyete dahil olacak. Gıda Bankası sisteminde fakirleri rencide edici görüntülerin oluşmaması için Capital Area Foodbank ve Second Harves gibi yabancı kuruluşlar organizasyon şemasını hazırlıyor.
       <br/>
       <br/>
       "Fakirlik edebiyatı yapmam;
       <br/>
       <br/>
       ben zenginim"
       <br/>
       <br/>
       "Fakir babası" Aziz Akgül, birçok sıfatı aynı anda taşıyabilen bir zengin. "Dünya nimetlerinin hepsini tadabilecek kadar varlıklıyım" diyerek kendi zenginliğini tanımlayan Aziz Akgül, binbaşı rütbesine yükselmiş bir asker, en seçkin üniversitelerde ders vermiş bir profesör ve diş hekimi olan eşine kurduğu şirket ile de bir iş adamı... Fakir babası Akgül"ün zenginlik kaynağı da eşiyle kurup işlettikleri diş ürünleri ithal eden bu şirketleri...
       <br/>
       <br/>
       Küçük bir bakkal çocuğu olarak askeri okullarda okuyan Aziz Akgül"e en çok sorulan soru "Fakirliğinizin vefası olarak mı yoksulluk projeleri hazırlıyorsunuz?" imiş. Akgül bu soruya duygusal yaklaşımlardan uzak bir cevap veriyor: "Ben de fakir çocuğuydum, devlet beni okuttu. Yoksulluk ancak akılcı projelerle aşılır. Nereye kadar, kaç kişiye acıyabilirsiniz ki! Bir müddet sonra acımayı da unutursunuz. Ben fakirin çaresizlikten yapamadığı projeler için kredi veriyorum."
       <br/>
       <br/>
       İşletme profesörlerinin genellikle zenginlere danışmanlık yaptığını hatırlatarak durumunun bir tezat oluşturup oluşmadığını soruyoruz: "Daha 1989"da ne evim ne arabam vardı. Ben yine yoksulluk projeleri için çalışıyordum. Çok şükür şimdi zenginim ve milletvekiliyim. Projeleri iktidara ve devlete dayandırmadan hazırladım." diyor.
       <br/>
       <br/>
       Resmi araştırmalara göre bir kişiye yeni istihdam oluşturmak için 60 bin ile 80 bin dolar arasında yatırım yapmak gerekiyor. Aziz Akgül"ün başlattığı mikro kredi bankalarının önümüzdeki yıldan itibaren devlet destekli hale gelmesiyle istihdam maliyeti sadece 500 dolar olacak.
       <br/>
       <br/>
       Son söz Akgül"ün: "İki milyon kişinin açlık sorununa çözüm bulmadan ne teröre, ne de ekonomiye yön verebilirsiniz."
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10009), [web.archive.org (arşiv bağlantısı)](http://web.archive.org/web/20050119035750/http://www.aksiyon.com.tr:80/detay.php?id=10009)
