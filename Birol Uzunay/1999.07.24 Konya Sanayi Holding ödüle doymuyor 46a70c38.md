# Konya Sanayi Holding ödüle doymuyor

*Birol Uzunay 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Faiz yolu ile oturduğu yerden para kazanmak varken bir ülkede, üretim yapmak, tüm zorluklara rağmen ihracat yaparak ülkeye döviz kazandırmak  ve
  </font>
 </div>
 <div id="newsText">
  <font class="detail-text">
   oluşturulan istihdamla övünmek zor iş olsa gerek... Rant felsefesinin ekonomi üzerindeki tüm ağırlığına rağmen "Türkiye kalkınmasını" düşünen şirketler de yok değil... Konya Sanayi Holding böyle nesli tükenmeye başlayan örnek şirketlerimizden biri.
   <br/>
   <br/>
   Oto yedek parça sektörüne üretim yapan 150 Kobi'nin ürünlerini tek isimde toplayıp, pazar problemlerini çözen Konya Sanayi Holding, aldığı ödüllerle de başarısını ispatlıyor. İş Fikirleri Dergisi tarafından yılın girişimcisi seçilen Konya Sanayi Holding, Türkiye'de birçok devi geride bırakmanın gururunu yaşarken, İtalya'da kazandığı en iyi girişimci ödülüyle de başarısını uluslararası alana taşıdı.
   <br/>
   <br/>
   1997'de holdingleşen Konya Sanayi Holding'in otomobil sektörüne yönelik tam 6 şirketi var. Holding kurucusu Mehmet Emin Polat'ın dâhiyane buluşuyla bugün yüzlerce küçük işletmenin ürünü yurt içi ve yurt dışında pazarlanıyor ve ortaya iddialı bir Türk markası çıkıyor: Kopar!
   <br/>
   <br/>
   Kopar'ın ürün sayısı 3 binin üzerinde. Kopar, ürün çeşidini önümüzdeki 5 yılda 30 binin üzerine çıkarmayı hedeflerken, bir Türk markasını tüm dünyaya tanıtmak istiyor.
   <br/>
   <br/>
   Konya Sanayi Holding'in diğer şirketlerinden Kotaş, 4 binin üzerindeki ürünü birkaç günde Türkiye'nin en uç yerlerine bile ulaştırabilirken, Koser, hızlı oto bakım tamir servisini full bilgisayarlı sistemle yapıyor ve modern donanımı ile de yabancılara bile parmak ısırtıyor. Grossmarket özelliğiyle binlerce çeşit oto yedek parçayı modern sistemlerle satan Komar ise sektörüne örnek olan diğer şirketlerden...
   <br/>
   <br/>
   Her geçen gün yeni bir ekonomik darbeyle karşılaşan küçük işletmelere yeni bir soluk getiren Konya Sanayi Holding, ürünlerindeki uluslararası kalitenin yanısıra finansman yapısındaki güvenle de, Türkiye'nin geleceğinin umudu olacak...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=802F39A888EA7BF6CD132B4D8CF1C879?newsId=4721), [web.archive.org (arşiv bağlantısı)](http://web.archive.org/web/20120729234156/http://www.aksiyon.com.tr:80/aksiyon/newsDetail_getNewsById.action;jsessionid=802F39A888EA7BF6CD132B4D8CF1C879?newsId=4721)
