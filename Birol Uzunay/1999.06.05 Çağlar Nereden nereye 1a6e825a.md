# Çağlar: Nereden nereye?

*Birol Uzunay 1999.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hemen her fırsatta Cavit Çağlar’la ortaokulda aynı sınıfı paylaşmakla övünen edebiyat hocamız, “15 yaşında, lise öğrencisi olarak, biz bile ondan daha eğitimliyiz” sözümüze çok kızar ve
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807033259im_/http://www.aksiyon.com.tr/resim/235/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   hiddetle “Siz onun cinliğini bilmezsiniz; bu adam bakan da olacak, başbakan da. Zenginliği de çok daha artacak” diyordu.  Cavit Çağlar’ın bakan olacağını ve zenginliğini çok daha artıracağını doğru tahmin eden edebiyat hocamız, Çağlar’ın başbakan olamamasına üzülürken; bir gün herşeyin ters döneceğini, o çok sevdiği zengin ve kudretli arkadaşının evine haciz geleceğini acaba hiç düşünmüş müydü?
   <br>
    <br>
     Türkiye ekonomisinin olduğu kadar, Türkiye siyasetinin de en kudretli ve en renkli siması olan Cavit Çağlar, yine gündemin ilk sıralarında. Ancak bugünlerde Cavit Çağlar ismi farklı bir şekilde anılıyor; ne Çağlar’ın yatırımları, ne siyasilere verdiği uçaklar ne de Çağlar üslubu küfürlü konuşmalar var artık gündemde. Zenginliği ve siyasi kudretiyle Türkiye’nin en güçlü kişilerinden olan Cavit Çağlar’ın iflası, evine gelen haciz ve İnterbank kullanılarak hazinenin nasıl dolandırıldığı konuşuluyor artık...
     <br/>
     <br/>
     Cavit Çağlar, ekonomi ve siyasette tam bir Türkiye portresi. Çağlar’ın yaşam serüvenini bilmek, Türkiye ekonomisinin ve siyasetinin yazılı olmayan kurallarına vâkıf olmak demek. İşte oyunu kuralını göre oynayan bir Türkiye portresinin ‘kıssadan hisseli’ hikayesi...
     <br/>
     <br/>
     Zenginlik: ne pahasına olursa olsun
     <br/>
     <br/>
     Yunanistan’dan göçen fakir bir ailenin oğlu olan Cavit, babasının yokluk içinde ölmesiyle daha küçük yaşlarda kararını verdi: “Ne pahasına olursa olsun zengin olacağım!” Babasının ölümüyle dayısı Şükrü Şankaya’nın himayesine giren Cavit, dayısının Bursa’daki dükkanında kumaş ticareti yaparken, hayalindeki zenginlik için yaptığı işi yeterli görmüyordu. Bunun için dayısının iznini de alarak hiç bilmediği İstanbul’a daha çocuk sayılabilecek yaşta göçtü. Çok büyük hayallerle geldiği İstanbul’da kısa bir tereddüt geçirdi; çünkü çalıştığı tekstil ve kumaş mağazaları onun isteklerini karşılamıyordu. Yahudi tüccarların zenginliğini ve iş bitiriciliğini farketmesiyle de yeni bir umut doğdu —öğle yemeği yemeyerek tasarruf yapan— genç Cavit’in zihnine. Yahudi tüccarın yanında işe başlaması biraz zor olmuştu ama sonuç mükemmeldi. Cavit, Yahudi tüccarın tüm yakınlarıyla da kısa sürede samimi olmuş ve ticaretin kurnazlıklarını da son ayrıntısına kadar öğrenmişti.
     <br/>
     <br/>
     Kurnaz Cavit, “Cavit Çağlar” oluyor
     <br/>
     <br/>
     Kendini Yahudi tüccarlara sevdiren Cavit 1967’de dayısı ile ilk ortak kumaş şirketini kurdu. Askerliği sırasında dönemin Genelkurmay Başkanı Cemal Tural’ın kendisine bol bol izin vermesiyle askerde bile çok para kazandığını itiraf eden Cavit Çağlar, ilk zenginlik formülünü de şöyle açıklıyor “Ecevit hükümetlerinde çok büyüdüm. Ecevit’li hükümetlerin enflasyonu azdırdığı bir dönemde büyüdüm. Bana enflasyon zengini diyebilirsiniz.”
     <br/>
     <br/>
     1973’te ve 1980’de yine dayısıyla birlikte kurdukları Nergis Tekstil’le, Bursa Kapalıçarşı’nın ve İstanbul Sultanhamam’ın kötü giyinen, eli sıkı, kurnaz çocuğu Cavit, tekstil sektöründe sadece kurnazlığıyla değil, ismi ve şirketleriyle de tanınan ‘Cavit Çağlar’ oldu.
     <br/>
     <br/>
     Yetişme döneminde Yahudi tüccarların iş tecrübelerinden yararlanan Cavit, soyadıyla birlikte anılmasından sonra Süleyman Demirel’le olan ilişkilerini sıcak tutmaya çalışıyordu. Demirel’e sık sık ziyarete giden Cavit Çağlar, her seferinde “Partiniz için yapabileceğim bir şey var mı?” diye soruyordu. 12 Eylül darbesinden sonra Adalet Partisi ve devamı niteliğindeki partiler için yapabileceği çok şey vardı. 1991’deki bakanlığı sırasında söylediği “Demirel’in 8 bakanına iş verdim” sözü Çağlar’ın bu dönemde, Demirel ve Adalet Partisi’ne olan katkılarını açıklıyor...
     <br/>
     <br/>
     Fedakârlık, bakanlık olarak geri döndü
     <br/>
     <br/>
     “Demirel’in kara gün dostuyum, servetim ona feda olsun” diyen Cavit Çağlar, fedakârlığının karşılığını Bursa’dan DYP milletvekili seçilerek gördü. 1991 seçimlerinden sonra hükümeti kuran Demirel, hiç tereddütsüz Çağlar’ı bakan yaptı ve Bakanlar Kurulu toplantısında koalisyon ortağı Erdal İnönü’yü soluna oturturken, sağına da Cavit Çağlar’ı oturttu. Bu oturma şekli, Çağlar’ın, Demirel’in en yakın siyasi arkadaşı olacağının ilk işaretiydi. Demirel’in başbakanlıktaki makamına ara geçişi olan tek odayı alan Çağlar, TRT ve MİT’ten sorumlu devlet bakanlığını yürütürken; bir yandan da ilk kurulan Star TV’ye rakip olacak özel kanalı açmak için çalışıyor; bunun için Amerika’ya stüdyo beğenmeye bile gidiyordu. Açacağı kanalla kendi şirketlerinin olduğu kadar Demirel’in de reklamını yapmayı hedefleyen Çağlar, özel bir kanal kuruncaya kadar Bursa’da Olay TV’yi açtı. Bu arada da bir türlü alamadığı Güneş ve Günaydın gazetelerine nazire yaparcasına birçok yerel gazete satın almaya başladı.
     <br/>
     <br/>
     Demirel kabinesinin en zengin Bakanı Cavit Çağlar, kamuoyundan gelen tepkilerle “bakanlığı bıraktım” dedi; ancak 1991’de bakan olduktan sonra satın aldığı Sifaş ve Polylen’i inanılmaz bir başarıyla borç batağından kurtardı ve yüksek kârla tanıştırdı. İşadamlığını bıraktığını açıklayan Çağlar’ın, iş hayatındaki başarıları bununla da kalmıyordu. Türkiye’nin en zengin birkaç kişisinden birisi olan Cavit Çağlar’ın bazı yıllar, Bursa’da en çok gelir vergisi ödeyen ilk 100 kişi arasına girememesi şaşkınlıkla izlendi. Şirketlerine dönemin parasıyla 2.6 trilyon teşvik alan Çağlar’a karşıt yeni cepler oluşmaya başladı.
     <br/>
     <br/>
     Demirel’in avukatlığını yapıyor
     <br/>
     <br/>
     Kendini “Demirelkolik” olarak tanımlayan Çağlar, Ziraat Bankası’ndan sorumlu Devlet Bakanlığı’na getirilince siyasete iyiden iyiye ısınmaya başladı. Ziraat Bankası’nın problemleri yerine Turgut Özal’ı Çankaya’dan indirmeye karar veren Çağlar, aynı zamanda sıkı bir Mesut Yılmaz düşmanı da olmuştu. Çağlar’ın ardı ardına Turgut Özal’a ve Mesut Yılmaz’a saldırma sebebi ise onların Demirel’e yüklenmeleriydi. Demirel’i eleştiren herkese küfür ettiği için ismi “yaver”e çıkan “yavşak” dediği için Mesut Yılmaz’a 200 milyon, “manyak”Mehmet Gedikli’ye 60 milyon ödeyen Çağlar’ın “Ben söverim, parasını da öderim” veciz sözü, siyasette kullandığı üslubu da gösteriyordu.
     <br/>
     <br/>
     Demirel, anamuhalefet liderine karşı, Çağlar’ı öne sürünce, Mesut Yılmaz geçirdiği kısa süreli bocalamadan sonra kardeşi Turgut Yılmaz’ı Çağlar’la başbaşa bırakarak, Demirel’e yönelik eleştiri yapmaya çalıştı. Turgut Özal’ın amansız düşmanı olan Çağlar, DYP’nin ANAP’la yapacağı muhtemel koalisyonda başını alıp gideceğini açıkça belirtiyordu.
     <br/>
     <br/>
     Servetini başkalarının üstüne geçiriyor
     <br/>
     <br/>
     Ziraat Bankası’ndan sorumlu devlet bakanı olan Cavit Çağlar’ın vergi kaçırdığını itiraf etmesinden sonra ortaya yeni dosyalar çıkmaya başladı. Çağlar’ın Ziraat Bankası’na 399 milyar liralık borcunu 176 milyar liraya indirdiği iddialarının sonunda polemiği sevmeyen Adnan Kahveci dayanamıyor ve “Kurda kuzu emanet ettik” derken; kamuoyu hemen her gün başka bir Çağlar dosyasıyla tanışmaya başladı. Hakkında en çok gensoru önergesi verilen milletvekillerinden olan Çağlar, son dakika golleriyle de hakkındaki dokunulmazlık oylamalarını geçiştirmeyi başardı.
     <br/>
     <br/>
     Ziraat Bankası’na ödemediği borçları ve geçmişte kaçırdığı vergilerden dolayı açılan davalarda mal beyanında bulunmak zorunda kalan Çağlar’ın serveti beklenenin çok üstündeydi. Koç grubunun beşte biri oranında serveti bulanan Çağlar’ın, parasının büyük kısmını eşinin üzerine geçirdiği anlaşıldı.
     <br/>
     <br/>
     Cavit Çağlar’ın servetini, eşine, çocuklarına ve yakınında bulunanlara geçirme özelliği ileriki yıllarda artarak devam etti.
     <br/>
     <br/>
     Demirel’in söyleyemeyeceklerini en sert biçimde rahatlıkla söyleyen Çağlar, Uğur Mumcu suikastinden sonra gayet rahat biçimde “Suçluyu yakaladık. Yakında açıklayacağız” dedi; ancak aradan geçen 6 yıl içinde Çağlar’ın bu “doğru olmayan sözü”, o günkü ortamı yumuşatmak için hükümet adına söylediği ortaya çıktı.
     <br/>
     <br/>
     Özal düşmanıydı, Özal’cı oldu
     <br/>
     <br/>
     Sorumlu olduğu bakanlıkla ilgili çalışmaları yerine, diğer politikacılara “yönelerek” gündemde kalan politikacı Çağlar, sahibi olduğu uçak ve helikopterleri siyasilerin emrine vermesiyle de uzun süre konuşuldu. Demirel’in emrine verdiği 7 kişilik uçağı yeterli görmeyip, 16 kişilik yeni uçak satın alıp hediye eden Çağlar, DYP’ye de 2 uçak, 2 helikopter verdi.
     <br/>
     <br/>
     Turgut Özal’a karşı amansız bir mücadele veren politikacı Çağlar, Özal’ın cenazesinde yakasına Özal resmi taktırmayan Erbakan’ı görür görmez, gazetecileri çağırarak özenle yakasına Özal resmini iğneledi. Politikacı Çağlar, bu hareketiyle geleceği ne kadar iyi okuyabildiğini de gösterdi. Çünkü Özal’ın ölümüyle başlayan Özal sevgisini kendi lehine çevirmeye başladı. Semra Özal’la birlikte Özal’a ağıtlar yaktı, “kuzu postundaki kurt” diye tanımladığı Özal’ın hikmetlerini uzun uzun anlatıyordu artık. Politikacı Çağlar hayattaki en büyük hedefini de kamuoyuna açıkladı: Demirel cumhurbaşkanı olacak!
     <br/>
     <br/>
     “Demirel’le Çankaya’nın bahçesinde çay içmekten başka dileğim yok” diyen Çağlar, 1993 DYP başkanlığı ve beraberinde gelen başbakanlık için de kendini iyiden iyiye hazırlamaya başladı. Tansu Çiller’i kendine en büyük rakip gören Çağlar, eğitim durumunun yetersizliğini hatırlatanlara “Sultanhamam Üniversitesi’nden mezunum. Yetmiyor mu?” diyerek cevap veriyordu.
     <br/>
     <br/>
     Demirel’den yeterli desteği alamayan Çağlar son anda karar değiştirerek, aday olmaktan vazgeçti. Bu vazgeçmenin Türkiye’nin bir kaybı olduğunu belirtiyor ve ekliyordu: “Çağlar 50 yaşında. En verimli çağında. Türkiye benim gibi bir adamdan faydalanmalı.”
     <br/>
     <br/>
     Anasol-D Hükûmetiyle sonunu hazırlıyor
     <br/>
     <br/>
     Tansu Çiller’in büyük bir sürpriz yaparak, Süleyman Demirel’i gözardı etmeye başlamasından sonra Çağlar için de en büyük hedef belli olmuştu: Başbakan Tansu Çiller. Parti için muhalefeti örgütlemeye çalışan bağımsız Çağlar, 1995 seçimlerinde yine milletvekili seçildi ve gerçekleşirse bırakır giderim dediği ANAYOL koalisyonu için uğraşmaya başladı. Küfrettiği için tazminat ödediği Mesut Yılmaz’la bir anda samimi olan Çağlar, Çiller’den sonra seçimden zaferle çıkan Erbakan’ı hedef seçti. Refah Partisi’ni en büyük tehlike olarak yorumlayan bağımsız Çağlar, İnterbank’ı satın alarak finans işine girmiş ve şirketlerinin yönetim kurullarında Necdet Menzir, Hayri Kozakçıoğlu gibi milletvekilleri ve Koramiral Çetin Ensari gibi devletle yakın ilişkisi olanları tercih etmişti. REFAHYOL iktidarına başından beri karşı olan muhalif Çağlar, 28 Şubat süreciyle birlikte derin bir nefes alırken belki de ilk defa yanlış tercih yapıyordu. Çünkü ANASOL—D hükümetinden sonra kredilerini kaybeden bağımsız Çağlar, ekonomik krizin oluşmasıyla da şirketlerinde yeteri kadar kâr yapamamaya başladı. Kredi zincirine alışan Çağlar’ı Etibank’ı almak da kurtaramıyordu. Bankayı alır almaz Dinç Bilgin’e devreden Çağlar için sıkıntılı günler geçmemişti.
     <br/>
     <br/>
     “Hükûmet DYP’li olduğum için üzerime geliyor” diyen bağımsız Çağlar, yıllarca hayal edip kurduğu NTV’yi Doğuş Grubu’na sattıktan sonra şirketlerine gelen hacizleri engelleyemedi.
     <br/>
     <br/>
     Tehlike görülen Erbakan dost oldu
     <br/>
     <br/>
     18 Nisan 1999 seçimlerinde aday olmayan Cavit Çağlar için hayatında yeni bir dönem başladı. 8 yıllık milletvekilliğinden sonra çatırdamaya başlayan servetiyle Çağlar yine herkesi şaşırtan bir davranış yaparak; tehlike olarak gördüğü Erbakan’ın aracısı olmaya başladı. Son aylarda Erbakan’ın kritik görüşmelerinde aracılık yapan Çağlar’ın Fazilet Partisi’nden adaylığı da direkten döndü.
     <br/>
     <br/>
     Tezgahtarlıktan bakan koltuğuna uzanan renkli ve zengin yaşamında “şaşırtan” kişi olarak bilinen Çağlar, yine şaşırtmaya devam ediyor. İnterbank’ın hazineye devrolmasından sonra, Bursa’daki evine ve şirketlerine de haciz gelen Çağlar’ın yaşamında hiçbir değişiklik yok! Apo’yu Türkiye’ye getiren 2000 tipi lüks jet uçağını hâlâ kullanıyor. Eski alışkanlığıyla olsa gerek bu uçakla Demirel’in Bulgaristan gezisine de katıldı. Özel yapım olan 100 milyar liralık BMW’sini ise oğlu Mustafa Çağlar’a verdi.
     <br/>
     <br/>
     Çağlar’ın yakınlarını kullanarak içini boşalttığı İnterbank’a hazineden tam 1,5 milyar dolar para aktarıldı. Diğer bir deyişle Çağlar’ın battı gösterilen bankası için 62,5 milyon kişinin vergileriyle biriken paradan 600 trilyon harcandı! Hikmet Uluğbay’ın emriyle hazırlanan İnterbank raporunda daha birkaç yıl önce bakanlık koltuğunda oturan Cavit Çağlar’ın Cumhuriyet tarihinde en büyük banka soygununu yaptığı vurgulanıyordu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15551), [web.archive.org (arşiv bağlantısı)](http://web.archive.org/web/20070807033259/http://aksiyon.com.tr:80/detay.php?id=15551)
