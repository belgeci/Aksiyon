# Sanayii faiz yutuyor

*Birol Uzunay 1999.03.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye ekonomisinin bilinen acı gerçekleri var; zengin ile fakir arasında büyük gelir adaletsizlikleri, çalışanların aldığı ücretin her geçen gün azalması,
  </font>
 </div>
 <div id="newsText">
  <font class="detail-text">
   bütçenin büyük kısmının faiz ödemelerine ayrılması, emekçilerin yanında üreticilerin de teker teker zarar etmeleri  ve  paradan para kazanan rant kesiminin haketmedikleri ölçüde büyük kâr yapmaları...
   <br/>
   <br/>
   Türkiye ekonomisindeki "acı gerçekler" listesinin başında enflasyon geliyor. Ekonomiyi yorumlayan herkesin zararlarını söylemekten bıktığı yüksek enflasyon, maaşıyla ay sonunu getiremeyenlerin, kapısına kilit vurulan fabrikaların, üretime değil de paraya yatırım yaparak gelir dağılımını bozan rantçıların en büyük sebebi...
   <br/>
   <br/>
   Özellikle son 15 yılda ekonominin günah keçisi haline gelen enflasyonun Türkiye ekonomisine getirdiği yükleri "abartı" olarak nitelendirenleri yalanlayan bir araştırma yayınlandı.  İstanbul Sanayi Odası Araştırma Dairesi Başkanı Erdoğan Özötün tarafından yapılan araştırma enflasyonun etkilerini bütün netliği ile ortaya koyuyor. Erdoğan Özötün son 11 yılda sektörlerin gelişme düzeylerine enflasyonun etkisini inceleyerek, enflasyondan kazananları ve kaybedenleri teker teker ortaya çıkardı. Ekonominin günah keçisinden kâr çıkarmayı başaranların ortak paydası üretimden değil, paradan para kazanmaları!..
   <br/>
   <br/>
   Araştırmanın kesin sonucu:
   <br/>
   <br/>
   Ekonomimiz rantiyeye çalışıyor
   <br/>
   <br/>
   Özellikle son aylarda bankacısanayici kavgalarına sık raslanıyor. Sanayiciler, bankacıların kendilerini kıskaca aldıklarını ve mevcut ekonomik sistemin rant kesimini gözeterek, kendilerini yok oluşa sürüklediğini söylüyorlar. Bankacılar ise yaptıkları kârların hiç de yüksek olmadığını iddia ediyorlar.
   <br/>
   <br/>
   İstanbul Sanayi Odası Araştırma Dairesi Başkanı Erdoğan Özötün'ün "Enflasyonun Sektörler Üzerindeki Etkisi" başlıklı araştırması sanayicilerin feryatlarının ne kadar haklı olduğunu gösteriyor.
   <br/>
   <br/>
   1987 ile 1998 yılları arasında sektörlerin enflasyon karşısında gösterdiği gelişim grafiğinin en büyük lideri malî kuruluşlar. Son 11 yıl içerisinde malî kuruluşlar fiyat artışında tam 121 kat büyüdü. Malî kuruluşlar 11 yıl gibi çok kısa sürede 121 kat büyümeleriyle enflasyonun önüne geçtiler.
   <br/>
   <br/>
   Malî kuruluşlar 11 yılda 121 kat büyüme sağlarken, ekonominin dinomosu sanayi ve imalat sektöründeki fiyat artışları ise 33 34 kat oldu. Bu rakamların en kısa değerlendirmesi, ekonominin ana damarı olan sanayi ve imalat sanayiinin, bankaların başını çektiği malî sektöre göre 3.6 kat daha küçülmüş olması.
   <br/>
   <br/>
   Konuta yatırım zarar ettiriyor
   <br/>
   <br/>
   Erdoğan Özötün, 19871991 yılları arasında GSMH fiyat deflatörünü 747.34 olarak belirlemiş. GSMH'nin artış oranının altındaki sektörler sadece sanayi ve imalat sanayii değil. Tarım sektörünün deflatörü 683, konut sektörünün deflatörü ise 491'de kaldı.
   <br/>
   <br/>
   Sanayi, imalat, tarım ve konut sektörleri son 11 yıl içinde enflasyon oranında fiyat artışı sağlayamazken ekonomi önce malî sektöre, sonra da serbest meslek ve hizmet sektörüne çalıştı. Serbest meslek ve hizmet sektörü 1.183 fiyat deflatörü sağlayarak, fiyat artışlarını enflasyonun üzerine çıkarmayı başardılar. İkinci dönemde yani 1991 ile 1998 arasında ise malî sektörün ve hizmet sektörünün büyümesi daha da hızlandı.
   <br/>
   <br/>
   Malî kuruluşların son yıllarda fahiş kârlar yaptıkları hemen herkesin malûmu. Aynı şekilde tarım sektörünün de enflasyonun getirdiği yüksek fiyatlarla yarışamadığı biliniyordu. Ancak bir zamanların en gözde yatırım aracı konut sektörünün enflasyonla birlikte oluşan fiyat artışıyla boy ölçüşemeyerek yatırımcısını zarar ettirmesi araştırma sonuçlarının sürprizlerinden...
   <br/>
   <br/>
   Enflasyon en çok çalışanları etkiliyor
   <br/>
   <br/>
   Son 11 yılda hiçbir üretimi bulunmayan malî sektör, tam 121 kat büyüme sağlayarak Türkiye ekonomisinin rantiye kesimine çalışmasını sağladı. 1991 ile 1994 arasında Körfez Savaşı'nın etkisiyle malî sektörün büyümesinde önemli bir yavaşlama görüldü. Bu dönemde sanayi ve imalat sanayiinde de yavaşlama gözlenirken, 1991 seçimlerinde başbakan olan Süleyman Demirel'in ve sonrasında Tansu Çiller'in ekonomi politikalarıyla başlayan rant ekonomisindeki ivme, bugün bile son hızla ilerliyor. Rant sektöründeki normalin çok üstündeki büyüme sanayi sektöründen kopartılan değerlerle oluyor.
   <br/>
   <br/>
   Sanayi, imalat, tarım ve konut sektörlerinin enflasyonla yarışamamalarının ekonomiye maliyeti ise çok fazla. Bu sektörlerde çalışan girişimcilerin zarar etmeye başlamasıyla önce Türkiye'de yeni iş alanları açılamıyor, çalışanlar işsiz kalmaya başlıyor. Üretime yönelik çalışan sektörlerin faaliyetlerinin zayıflamasıyla ithal malların Türk pazarına daha çok girmesi ve ihraç edilen malların azalması anlamına geliyor.
   <br/>
   <br/>
   Türkiye ekonomisinin ranta çalışması ülke ekonomisinin genel gidişinin yanında, çalışan kesimi fazlası ile etkiliyor. Çalışanlar işsiz kalma, yeni iş bulamama gibi tehlikeleri aştıklarında bile rant ekonomisinin kurbanı oluyorlar. Çünkü herşeye rağmen çalışmayı başarabilenler, aldıkları ücretin pula dönüşmesine engel olamıyorlar. 1992'de sektör masraflarının yüzde 75'i maaş ve ücretlere giderken, bugün bu oran yüzde 40'lar seviyesinde.
   <br/>
   <br/>
   Rantı önleyecek yok!
   <br/>
   <br/>
   Türkiye ekonomisinin başbelası yüksek enflasyondan en çok zararlı çıkan sanayi ve imalat sektörleri, hükümetlerden üvey evlat muamelesi görüp, yok olmaya mahkum edilirken ekonominin kuralları unutuluyor. Ülke ekonomisinin kalkınması için sanayi ve imalat sanayiinden vazgeçilmesi imkansız! Bunu enflasyona ezilen imalat sanayiinin herşeye rağmen ekonomiye getirdiği yüzde 70.60'lık katkıdan anlayabiliyoruz.
   <br/>
   <br/>
   Paradan para kazanmak dururken risk taşıyan üretim sektöründe ayakta kalmaya çalışan sanayiciler ve imalathane sahipleri de kısmen bile olsa faiz batağından pay kopartmaya çalışıyorlar. İstanbul Sanayi Odası'nın açıkladığı ilk 500 sanayi kuruluşunun gelirinin yüzde 52'si malî kuruluşlarda değerlendirilen paralardan oluşuyor.. Türkiye'nin en büyük 500 sanayi kuruluşunun bile faizden para kazanması da Türkiye'deki sanayi sektörünün zavallılığını gösteriyor.
   <br/>
   <br/>
   Enflasyon yüzünden artan fiyatlara yetişemeyen, tarım sektörüyle pahalı yiyecek tüketimine, yüksek fiyatlarla yarışamayan konut sektörüyle yüksek kiralı mülklerde oturmaya, kapılarına kilit vurulan sanayi tesisleriyle pahalı ithal ürünlere alıştık...
   <br/>
   <br/>
   Şimdi seçim arefesindeyiz. Ekonominin ranta çalıştığını söyleyen, bunun sanayi, imalat, tarım ve konuta yönlendirileceğini vaadeden siyasi söylemler ise maalesef yok!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4866-sanayii-faiz-yutuyor.html), [web.archive.org (arşiv bağlantısı)](http://web.archive.org/web/20131219135634/http://www.aksiyon.com.tr:80/aksiyon/haber-4866-sanayii-faiz-yutuyor.html)
