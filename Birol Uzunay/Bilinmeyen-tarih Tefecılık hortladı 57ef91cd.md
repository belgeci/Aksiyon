# Tefecılık hortladı

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050227030713im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030713im_/http://www.aksiyon.com.tr/resim/370/34.jpg" vspace="5"/>
  </p>
 </font>
 <font class="content">
  Sistem yasal olmadığı için arızalar da adliyede çözülmüyor. Kural kurşunla belirleniyor, acıma hissi kayboluyor ve çaresizlik dehlizinde bir taraf yok olurken diğeri fahiş kârlara boğuluyor. İş yaşamında zorluk çekenlerin iyi bildiği tefecilik sistemini şöyle bir araladığımızda kaybolan umutları, yıkılan dünyaları ve çaresizliğin acı sonuçlarını gördük
 </font>
 <br/>
 <p>
  <font class="content">
   Ekonomi boşluk kabul etmiyor. Bankaların kredi dağıtımında çıkardığı zorluklar, borçlanma kültürünün değişmesi ve meş’um krizin etkisiyle yepyeni bir sektör doğdu: Tefecilik. Tarihin her devrinde görülen tefeciler, bugünün Türkiyesi’nde bir sektöre dönüştü ve tatlı kârları nedeniyle bu “mesleğe” gönül verenlerin sayısı hergeçen gün artıyor.
   <br>
    <br>
     Yakın zamana kadar ticaretin yoğun olduğu bölgelerde Musevi kökenli kişilerin yaptığı tefecilik bugün bütün Türkiye’ye yayıldı. Ve tefecilerin kimliği de tam bir mozaik oluşturuyor. Yapılan istatistiklere göre 5 yıl önce tefecilerden borç para alma oranı yüzde 1 iken, bu oran bugün yüzde 7’lerde.
     <br>
      <br>
       Bu dünyada kural kurşunla belirleniyor, acıma hissi kayboluyor ve çaresizlik dehlizinde bir taraf yok olurken, diğeri fahiş kârlara boğuluyor. İş hayatında zorluk çekenlerin iyi bildiği tefecilik sistemini şöyle bir araladığımızda kaybolan umutları, yıkılan dünyaları ve çaresizliğin acı sonuçlarını görmekmümkün. Vardığımız sonuç ise “Derman arardım derdime, derdim bana derman imiş” mısraında belirtildiği gibi iş yaşamında bezen küçük olmanın, hatta batmanın bile tefeci eline düşmekten çok daha iyi olduğu.
       <br/>
       <br/>
       Musevilere lüks işletmeler kaldı
       <br/>
       <br/>
       Tefeciler kendilerini “para satıcısı” olarak görüyorlar ve ekonomiyi rahatlattıklarını iddia ediyorlar. Sistemin işleyişi basit kurallara bağlı: Belirtilen faizlerle borç gelirse, kurallar işler, sorun yok! Ödemelerde yapılacak aksaklıklar ise anlaşmaya yeni kurallar getirir ve acıma hissi kaybolur.
       <br/>
       <br/>
       Eskiden olduğu gibi bu dünyanın tek sahibi Museviler değil artık... İstanbul Gaziosmanpaşa Kastamonuluların, Küçükköy Trabzonluların, Fatih Siirtlilerin, Bakırköy Karslıların tefecilik yaptığı bölgeler. Anadolu illerinde de durum farklı değil; örneğin Adıyaman’ın Besni ilçesinde tefecilik, bakkallık kadar doğal bir meslek...
       <br/>
       <br/>
       İş dünyasının küçük işletmeleri için tefeci bulmak hiç zor değil. Çünkü her bölgenin kendi tefecisi var ve iş yapılan sınırlar aşılmıyor.
       <br/>
       <br/>
       Suç ekonomisinin resmi kazancı yıllık 4 katrilyon lira seviyesinde. Bu pastadan sadece küçük tefecilerin aldığı payın 600 trilyon lira olduğu tahmin ediliyor.
       <br/>
       <br/>
       Problem borç bulmakla başlıyor
       <br/>
       <br/>
       Tefeciler, gösterilen teminat ya da atılan imzalardan sonra anında borç verebiliyorlar. Anında borç verebilmek bugünün Türkiye ekonomisi için büyük olay! İşin cezbeden tarafı da bu  zaten. İstanbul Üniversitesi’nde yapılan bir araştırmaya göre piyasalardaki güvensizlik borç kültürümüzü etkiledi ve bu durumda tefeciler “çıkar yol” olarak görüldü.
       <br/>
       <br/>
       Banka kredilerinin durduğu bir ülkede dostlar arasındaki borçlanma kültürü de yok oldu: 1996’da borçlanma ihtiyacı duyanlar yüzde 75 oranında arkadaş ve ailelerine başvururken, bugün bu oran yüzde 30’lara geriledi. Bankalardan borçlanabilenlerin oranı ise 96’da yüzde 7 iken bugün yüzde 4’lere geriledi.
       <br/>
       <br/>
       Borç kaynağı olarak tefecileri gören nüfus 1996’ya kadar yüzde 1 seviyesinde iken bugün bu oranın yüzde 7’lerde olduğu tahmin ediliyor.
       <br/>
       <br/>
       Tefeci kriz sever
       <br/>
       <br/>
       Piyasadaki tefeci sayısı katlanarak artsa da polise intikal eden rakamlarda aşırılık yok. Piyasadaki tefecilik suçlarının polis ve adliyeye yansımamasının iki sebebi var: Birinci sebep, bu âlemde kuralı kurşunların belirlemesi, ikinci sebep ise, tefecilik suçlarında parayı veren kadar alanın da suçlu oluşu...
       <br/>
       <br/>
       Polis kayıtlarına göre 2000 yılında İstanbul’da 233 kişi tefecilik yaptıkları için mahkemeye sevk edilirken 2001 sonunda bu rakamın 400 civarında olması bekleniyor. 1999’da İstanbul’da 70 tefecilik olayında 156 kişi mahkemeye sevk edilmiş, 98’de tefecilikten yakalananların sayısı ise sadece 105. Rakamların en kestirme yorumu şu: Ekonomik kriz derinleştikçe tefecilerin sayısı da artıyor!
       <br/>
       <br/>
       Tarihin her döneminde olan ancak bugünlerde rekor sayılara ulaşarak “meslekleşen” tefeciliğin en büyük avantajı piyasalardaki güvensizlik. Merkez Bankası’na yansıyan rakamlara göre Ekim ayında 138 trilyon liralık senet karşılıksız çıktı. 2001 Ocak—Kasım döneminde toplam 1 katrilyon 22 trilyon liralık 752 bin adet senet protesto edildi.
       <br/>
       <br/>
       Yıllık iki milyon adete yaklaşan karşılıksız çeklerin oluşturduğu bir piyasada tefeciler ve ikrazat büroları, kırdıkları çeklerin karşılıksız olması durumunda ağır şartlar taşıyan faiz uyguluyorlar ve zor kullanıyorlar.
       <br/>
       <br/>
       Tefeci değil, para satıcısıymış!
       <br/>
       <br/>
       Tefeciye ulaşıp para istemek ya da çek kırdırmak zannedildiği gibi karanlık odalarda, güvenilir aracılar vasıtası ile olmuyor. Sistem bu açıdan çok şeffaf işliyor. Bankaların ve factoring kuruluşlarının ağır bürokrasisi yok, para anında veriliyor. Bankalardan kredi çekmek için yasal şartları taşımayan işletmeler için bu özellikler büyük nimet...
       <br/>
       <br/>
       Ekonomik açmazlardan beslenen tefecilik kimsenin tekeline bırakılamayacak kadar kârlı bir iş. Emniyet yetkililerinin resmi rakamlardan yola çıkarak vardıkları 25 bin tefeci sayısı da piyasada çok az bulunuyor; iş dünyasına göre bu rakam çok daha fazla.
       <br/>
       <br/>
       İstanbul Gaziosmanpaşa’da emekli ikramiyesiyle tefecilik yapan İbrahim Dil ve Almanya’dan işçi emeklisi Mustafa S. “mesleğe” henüz bu yıl başladılar. Kuralları öğrendiler, kendilerinin tahsilatını yapacak mafyayla anlaştılar.
       <br/>
       <br/>
       Tefeci sayısının artmasıyla rekabet de artıyor. Sultanhamam tekstil piyasasının meşhur ismi Nedim Alfoso (Mando olarak biliniyor) rekabetten şikayetçi ve dönmeyen paraların kendisini zor durumda bıraktığını anlatıyor.
       <br/>
       <br/>
       Almanya’dan işçi emeklisi Mustafa S. ise, bu işlerden hiç anlamadığını, sermayenin kendisinden, işletmenin ise gençlerden oluştuğunu söyledikten sonra bir düzeltme yapıyor: “Ben tefeci değilim. Borç veririm, faiz alırım. Borcunu ödeyemeyen cezasını çeker. Kimseye zorla borç vermiyorum.”
       <br/>
       <br/>
       Aile en büyük ipotek
       <br/>
       <br/>
       Bir tefeci için en büyük tehlike, alacaklının çaresizlik içinde intihar etmesi ya da kendisini öldürmesi. Bu durumların en büyük sigortası ise, alacaklı kişiye “Senin en büyük ipoteğin ailendir” telkini oluyor.
       <br/>
       <br/>
       Tefeci mağdurlarından Hasan Uzun, tefeciden nefret etmesine rağmen ölmemesi için herşeyi yaptığını belirterek “Adam, çöp gibi zayıftı. Şeker hastası olduğu için de sık sık hastaneye yatardı. Ailemize yaptığı tehditlerden sonra oğlumun ona bir yumruk vurmasından bile korkuyordum; çünkü onun başına gelebilecek en küçük bir tehlike benim tüm ailemi etkileyecekti. Nefret ettiğim adamın ölmemesi için dua ediyor, şeker hastalığı için ot arıyordum. Bu durum bana daha büyük bir eziyet veriyordu” diyor.
       <br/>
       <br/>
       Kuralın kurşunlarla konulduğu bir sektörde iki milyarlık borç için ev, araba, işyeri tapuları alınıyor ve bir daha da geri verilmiyor. Gazete ilanlarına yansıyan “ev tapusuna borç verilir” ve “çek kırılır, borç verilir” reklamlarının izini sürdüğümüzde ilginç kurallarla karşılaştık.
       <br/>
       <br/>
       Rekabetle birlikte kırılan çek faizi yüzde 8’den başlıyor. Valör denilen ek para ve 10 milyon lira işlem parası alınıyor. Gayrimenkul teminatıyla borç verenler ise gösterilen gayrimenkul değerinin dörtte biri kadar borç veriyorlar ve küçük bir ricada bulunuyorlar: Gayrimenkul tapusu tefecinin üstüne yapılacak. Aylık, Türk Lirası’na yüzde 10, dövize yüzde 5 faiz alan bu işletmecilerin gayrimenkul tapusunu geri verip vermeyecekleri ise tam bir meçhul...
       <br/>
       <br/>
       Kanuni tefecilik:
       <br/>
       <br/>
       İkrazat bürosu
       <br/>
       <br/>
       Kanuni olmayan tefecilerin yanısıra kanuni olan bir çok ikrazat bürosu da yüksek faizlerle para satıyor. Ruhsatlarıyla iş gören ve küçük bir banka görünümüyle müşterilerine ilk etapta güven veren ikrazat büroları çek kırıyor, ödünç para veriyor. Kırılan çekler karşılıksız çıktığında ya da verilen borçlar ödenmediğinde ise banka görünümlü ikrazat bürolarında çalışan kibar hanımlar bir anda kayboluyor ve sahneyi mafya elemanları alıyor.
       <br/>
       <br/>
       Kanunlar, tefeciyi tarif ederken ikrazat büroları, factoring şirketleri ve finans kuruluşları dışında ödünç para verme işlemini yapan kişiler olarak tanımlıyor. Kanunların unuttuğu önemli bir gerçek ise; tefecinin karşısında gösterilen factoring, finas şirketi ve ikrazat bürolarının önemli bir kısmının alenen tefecilik yaptığı. Bunun en basit ispatı gazetelere verilen ilanlar. “Ödünç para verilir” ilanı veren bu işletmeler, faiz oranını tefeci usulüyle; tahsilatı mafya usulüyle yapıyorlar.
       <br/>
       <br/>
       İlgili kanuna göre bankaların her ne sebeple olursa olsun ikrazat bürolarıyla ilişkiye girmeleri yasak; ancak gerçekler hiç de böyle değil. İkrazat büroları bankalardan kredi çekiyor ve önemlisi kırmak için aldıkları çeklerde bankalarla ortak çalışıyorlar.
       <br/>
       <br/>
       Bankaların online bilgisayar sisteminden yararlanarak borç para verdikleri ya da kırdıkları çeklerin güvenilirliğini kısa sürede teyid edebilen tefeciler için edinilecek bankacı dostlar çok önemli.
       <br/>
       <br/>
       Tefecilik suç mudur?
       <br/>
       <br/>
       Tefecilik dünyasının kuralsızlığı banka kredilerini bile aratıyor. Tefeci mağduru Hasan Uzun’un feryadı bankacı ile tefeci arasındaki farkı anlatıyor: “Bankaya borcun olduğu zaman kardeşim canımı mı alacaksın, derdik. Tefeciye bu soruyu soramazsın; çünkü o, hem senin canını hem ailenin canına malolacak şeyler yapmakta tereddüt etmez.”
       <br/>
       <br/>
       Tefeci sayısının hızla artmasında en büyük sebeplerden biri ilgili kanunların tefecilere caydırıcı ceza vermemesi. Suçu sabit görülen bir tefeci hakkında 6 ay hapis ve 50 bin liradan az olmamak kaydıyla sağladığı menfaatin 5 katı ağır para cezası veriliyor. Menfaatin gerçek değeri saptanamıyor, alınan cezalar çoğu kez paraya çevriliyor.
       <br/>
       <br/>
       Ödünç para verme işleri ile uğraşanların faaliyetleri ve denetlenmesine ilişkin esaslar 90 sayılı Ödünç Para Verme Hakkındaki Kanun Hükmünde Kararname ve buna bağlı olarak çıkarılan 545 sayılı KHK ile düzenlenmiş durumda. Kanunlar daha çok tefecilik yapan ikrazatçıları anlatıyor; oysa ki ikrazat sözcüğünü bile duymayan, işlerini cep telefonuyla yönlendiren tefecilerin sayısı binlerle ifade ediliyor.
       <br/>
       <br/>
       Dayağa dayanıklı, kanun sever tefeci
       <br/>
       <br/>
       Tefecilik yapanlar genellikle mafya ile işbirliği içerisinde oldukları için “tehlikeli kişiler” olarak biliniyor. Oysa ki İstanbul Güngören semtinde faaliyet gösteren F. Ekşi isimli tefeci hem dayak yiyor hem de kanunları çok seviyor(!). Sıradışı bir tefeci anlayacağınız.
       <br/>
       <br/>
       A.B. isimli tekstilci her paraya sıkışan küçük işletmeci gibi bankanın kendisinden istediği mali şartları taşımadığı için tavsiye üzerine F. Ekşi isimli tefeciyle buluşuyor. Dönemin tefeci faiz oranıyla aylık yüzde 20 ile borç para alıyor. Alınan borca karşılık 5 senet düzenleniyor ve ödenen iki senetle birlikte tefeci—borçlu ilişkisinde herhangi bir sorun yok. Ödenemeyen senetlerden sonra uygulanan faizler bir anda artıyor ve ödenen senetler geri verilmek yerine mahkemeye gidiyor.
       <br/>
       <br/>
       Alnında tefeci yazmayan tefeci F. Ekşi masum bir alacaklı rolüyle tekstilcinin bütün makinalarına haciz koyduruyor. Haciz sebebiyle işlerini tamamen tasfiye etmek zorunda kalan A.B. için tefeciyi devre dışı bırakmak en kestirme yöntem. Ve plan uygulanıyor: F. Ekşi, A.B.’nin yakınlarının da yardımıyla bir güzel dövülüyor ve ölmesinden korkularak sokağa bırakılıyor. Tekstilci, tam “Bu iş bitti, bu adam bizden korkar artık” derken kendisine dava açıldığını ve tefeciye hastane masraflarını ödeyip, tazminata mahkum olduğunu belirtiyor.
       <br/>
       <br/>
       Kendisine verilen senetleri ödenmesine rağmen mahkemeye veren, haciz ve yenilen dayaklardan elde ettiği tazminatlarla geçinen F. Ekşi isimli tefecinin yardımcısı ise İstanbul Nişantaşı’nda avukatlık yapan R.A. isimli bayan.
       <br/>
       <br/>
       H.S.: “Bütün ailenin kabusu olmuştu”
       <br/>
       <br/>
       Tefeciden parayı babam aldı; bedeli bütün aile ödedi. Babam sağlık problemleri olan küçük bir esnaf. Yani hayatla çok bağı kalmamış durumda. Bu yüzden de tefeciden ve ölümden korkmuyor. Tefeciler bunu anladığı anda eve gelmeye, telefonda küfretmeye ve beni tehdit etmeye başladılar. Yaz kış kırmızı palto giyen çelimsiz kişi kelimenin tam anlamıyla kâbusumuz olmuştu. Ne yapacağımızı şaşırmıştık. Nihayet tefeci parasını denkleştirdik ve ödemeye gittik. Adamın küçüçük bir bakkalı var ve bizi bu bakkalın içine almadı. Bir arabada tam iki saat oturduk. Dünyanın en zor dakikalarıydı benim için; çünkü küçücük bakkalda heyet toplanıyormuş ve bizim affımızı konuşuyormuş. Bunların yaptığı tam bir sinir harbi.
       <br/>
       <br/>
       U.Ş.: “Ölüm döşeğinde evimin tapusunu istedi”
       <br/>
       <br/>
       Tefeci hemşehrimdi. Bol bol Kars hikayeleri anlatıyor, keyifli sohbetler yapıyorduk. Küçük bir kahvehanesi vardı. Bir anlık para ihtiyacımda bana 2 bin dolar verdi ve her ay 2 yüz dolar ödersin olur biter dedi. Fena bir alışveriş değil diyerek parayı aldım. Başlangıçta problem yoktu ancak devalüasyon sonrasında işlerim durdu ve bir taksidi ödeyemedim. Bir anda tavırlar değişti ve faiz oranları arttı. Çevremden bulduğum bütün parayı versem de borcum bitmiyordu. Tehditler başladı ve ben stresten dolayı hastaneye yattım; ancak hastanede ne zaman gözlerimi açsam karşımda Karslı hemşerim! Ben sağlık problemleriyle uğraşırken o, evimin tapusunu üstüne almakla uğraşıyor ve “Evi devretmeden sakın ölme, ailen için kötü olur” diyordu. Bu adama para ödeyeceğim diye işlerimi yapamadım. 2 bin dolarlık borcu tam 15 bin dolar olarak ödedim. 25 bin dolar borç alıp, 400 bin dolar ödeyenleri de biliyorum.
       <br/>
       <br/>
       C.S.: “Bir çek kırdırdım hayatım mahvoldu”
       <br/>
       <br/>
       Aslında işlerim fena değildi. Biraz elim para görsün diye ve kriz ortamında zamlanmadan mal satın almak için tefeci denilen kişiye gittim. Daha çok Sultanhamam esnafıyla çalışan bu kişiye referansımı söyledim ve elimdeki çekleri kırmasını rica ettim. Gazetelerde çıkan ilanlarını söylese de, işletmesinin ne işletmesi olduğunu açıklayamadı. Aylık yüzde 8’den çeklerimi kırdı. Bu arada, vergi levhamı ve bütün adreslerimi aldı. Tefeciden aldığım parayı rahatlıkla harcadım ve aldığım malları satmaya çalışıyordum. Ancak piyasada yaprak kımıldamıyor ve benim satışlarım da düşüyordu. Çok geçmeden çeklerin karşılıksız çıktığını söylediler. Elimde kalan parayı vermeme rağmen yetmedi. Faiz işliyordu. Bir sonraki ay yine eksik para verdim ve bana “Bir senet imzala, rahatlat bizi” dediler. Boş senet imzaladım. Bir ay sonra dükkanıma geldiğimde hiçbir şey kalmamıştı. İmzaladığım boş senedi yürürlüğe koymuşlar ve herşeyimi haciz ettirmişlerdi. Satacak malım da kalmamıştı. Evimi sattım ve karşılıksız çıkan çekleri ödedim. Bugün ne evim var, ne de işyerim.
       <br/>
       <br/>
       E—Posta: biroluzunay@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12221), [web.archive.org (arşiv bağlantısı)](http://web.archive.org/web/20050227030713/http://www.aksiyon.com.tr:80/detay.php?id=12221)
