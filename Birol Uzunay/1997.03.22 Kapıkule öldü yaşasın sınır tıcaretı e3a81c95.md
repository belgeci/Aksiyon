# Kapıkule öldü, yaşasın sınır tıcaretı

*Birol Uzunay 1997.03.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Balkan ülkelerinde önü arkası kesilmeyen savaşlar, önce Edirne   ekonomisini, sonra da Türkiye   ekonomisini vuruyor.
  </font>
 </div>
 <div id="newsText">
  <font class="detail-text">
   Türkiye'nin en büyük ve en zengin 'hudut şehri' kabul edilen Edirne'nin sokaklarında tek bir yabancı görünmüyor; onlarca kilometrelik gümrük sıraları ise artık birer anı. O meşhur alışveriş merkezleri teker teker kapanırken insanlar belki de son 30 yıldır ilk defa hayat pahalılığından şikayet etmeye başladılar. Çünkü Edirne'nin 'hayat damarı' kabul edilen sınır kapıları artık Edirne'ye para kazandırmıyor. Sınır kapılarından giriş çıkış yapan milyonlarca kişinin yaptığı alışverişlerle suni bir zenginliğe aldanan siyasiler ise 73 yıldır il olan   Edirne'de 4 tekstil fabrikasından başka sanayi kuruluşunun olmamasını önemsememişler bile.
   <br/>
   <br/>
   1992'de Yugoslavya'da başlayan karışıklıklardan sonra, yılda 1 milyon yabancıya geçiş sağlayan Kapıkule sınır kapısından 1996'da 350 bin kişi giriş çıkış yapmış. Avrupa'ya yapılan taşımacılıkta Kapıkule'yi en iyi tercih olarak kabul eden 60 bin tır, güvenlik nedeniyle artık deniz yoluyla taşımacılık yapıyor. Edirne esnafından taksitle alışveriş yapan, diş çektirmeye, düğün yaptırmaya Edirne'ye gelen Yunanlı turistler ise diplomatik engeller yüzünden yılda bir kez bile uğrayamıyorlar. Alman plakalı arabalarıyla Edirne'de onlarca kilometrelik konvoy oluşturan gurbetçi Türk işçileri ise Balkanlar'da güvenli yolculuk yapamadıkları için uçakla yolculuk yapıyorlar. Daha önce Yunanistan'a 100 dolarlık konut fonu yüzünden sık sık gidemeyen Edirneliler, konut fonunun kaldırılmasının ardından başka zorluklarla karşılaşmışlar. Yunan hükümetinin Pazarkule sınır kapısındaki geçişleri zorlaştırması, Türk turistlere vize vermemeye başlaması, Yunanistan'la ticaret yapmak isteyen Edirnelilerin önündeki yeni engeller...
   <br/>
   <br/>
   Sanayi yatırımlarının eksikliğini, kentin göründüğü kadar zengin olmadığını, işsiz sayısının her geçen gün arttığını bugünlerde iyice farkeden Edirneliler, Balkan devletlerinde son 5 yıldır süren savaşların, çatışmaların kendilerini ekonomik açıdan zor durumda bırakmasına değil de, Kapıkule sınır kapısıyla İstanbul arasında yapılan otobanın Edirne sınırları dışından geçmesine gücenmişler. Çünkü otobanın Edirne dışına yapılmasıyla, Kapıkule adeta Edirne sınırları dışına taşındı. En az 500 bin kişiye hizmet verebilecek sayıda açılan ticarethaneler öğrenci ve asker nüfusuyla  ancak 120 bin kişiye ulaşan Edirnelilere mal satmaya çalışıyorlar...
   <br/>
   <br/>
   Son beş yılda tüm ekonomik göstergeler Edirne ekonomisinin günbegün kötüye gittiğini gösterse de, Edirneliler kararlı: Edirne, Kapıkule'den kazandığı paraları bugün değişik sektörlerden de kazanacak. Vali Mehmet Canseven organize sanayi için; Ticaret ve Sanayi Odası Başkanı Bülent Alamut, Edirne'de kurulacak sınır ticaret bölgesi ve serbest ticaret bölgesi için; Belediye Başkanı Mehmet Canseven havaalanı için vargüçleriyle uğraşıyorlar. Çünkü onlar Edirne'nin suni zenginliklerle değil de, gerçek yatırımlarla kalkınabileceğine inanmışlar... Balkan ülkelerinde yaşanan karışıklıklar nedeniyle Türkiye'nin kaybettiği taşımacılık, ihracat ve turist gelirlerinin azalması karşısında bir şeyler yapılabileceğini de göstermiş olacaklar...
   <br/>
   <br/>
   Kıral öldü, yaşasın yeni krallar
   <br/>
   <br/>
   Osmanlı'nın serhat şehri Edirne, Cumhuriyet tarihi boyunca ayçiçeği ve pirinç üretimiyle ekonomisine yön veriyordu. 19691976 yılları arasında kalkınmada öncelikli iller arasında yer alan Edirne, 1970'li yıllarda milyonlarca Türk'ün Avrupa'ya işçi olarak gidip gelmesinden sonra, Avrupa'da birinci, dünyada ikinci büyüklükteki Kapıkule sınır kapısının kendine getirdiği avantajlarla karşılaştı. 1989'dan sonra çözülmeye başlayan Doğu Bloku ülkelerinden gelen günübirlik turistlerin akımı ise Edirne için yeni bir kazanç kapısı oldu. Ancak 1992'de Yugoslavya'da başlayan çatışmalardan sonra Balkan ülkelerinin kendi iç savaşları, Türkiye ile Yunanistan arasındaki siyasi gerginlikler ve Türkiye'yi Avrupa'ya bağlayan karayolunun Edirne'nin dışından geçirilmesinden sonra Edirne ekenomisi günbegün erimeye başladı. Bugün Edirneliler, geçirdikleri beş yıllık duraklama döneminden sonra sınırları içinde yer alan Kapıkule, İpsala, Uzunköprü ve Pazarkule sınır kapılarının eski işlevine kavuşabilmesinin çok zor olduğuna ve il ekonomisinin gelişmesi için başka çözüm yollarının bulunması gerektiğine inanıyorlar.
   <br/>
   <br/>
   Edirne ekonomisinin bir an önce yeni yatırım alanları bulması gerektiğini ilk farkeden kişilerden biri olan Edirne Ticaret ve Sanayi Odası Başkanı Bülent Alamut, il sınırları içinde kurulacak sınır ticaret bölgesinin önce Edirne ve Trakya'ya, sonra da tüm Türkiye'ye faydalı olacağına inanıyor. Bülent Alamut, 1985'ten beri Edirnelilerin sınır ticaret bölgesi olmak için uğraştığını; ancak siyasi belirsizlikler nedeniyle bu amaçlarına     ulaşmadıklarını söylüyor. Alamut, sınır ticaretini "Türkiye ile Bulgaristan sınırı üzerinde, iki hilal şeklinde bölge seçilecek ve bu bölgede çeşitli vergi muafiyetleriyle, belirlenen firmaların günlük en fazla 50 bin dolar ithalat yapabilecekleri bir ticari sistem" olarak tanımlıyor. Alamut, sınır ticaretinin, sınırın bulunduğu kente has bir ticaret şekli olmasına rağmen Edirne tüccarlarının Bulgarlar'a satacakları gıda ve tüketim maddelerinin yüzde 95'ini diğer illerden temin edecekleri için üretim ve ihracatı artırarak da Türk ekonomisine katkıda bulunulacağını savunuyor. Türkiye'de 10 ilde sınır ticareti yapıldığını, Edirne'nin ise bu ticaret şeklini en çok hakeden il olduğunu iddia eden Alamut "Sınır ticaretinin kurallarına göre ithal edilen malların diğer şehirlere satılması yasaktır. Bu nedenle de isteğimiz yıllardır engelleniyordu. Oysa, İstanbul'a sınır ticaretiyle gelen İran karpuzlarına kimse birşey demiyordu? Son alınan karalarla sınır ticaretini başlatmak için sabırsızlanıyoruz. Göreceksiniz işlemlerimizin hepsi hukuki olacak" diyor. Bulgaristan'ın sınır ticaretini kabul ettiğini ve gereken hazırlıkları 1993'te tamamladığını söyleyen Alamut "Tek sorunumuz siyasi belirsizlikti. Ama bu da aşılıyor. Türkiye ihracatına olumlu etki yapacak bu sistem aynı zamanda Edirne civarında oturan üreticileri ve İstanbul tüccarlarını da sevindirecek" diyor.
   <br/>
   <br/>
   Ekonomik açıdan tarihinin en kötü günlerini yaşayan ve temel ihtiyaç maddelerine acil gereksinim duyan Bulgaristan ile kurulacak açık pazar sınır ticaretiyle Türkiye bu ülkeye bir çok ürününü satabilir, ayrıca, ithal etmek zorunda kaldığı gübre ve odun gibi maddeleri de çok ucuza getirebilir diyen Bülent Alamut sözlerine şöyle devam ediyor: "Sınır ticaretiyle Bulgaristan'a mal yetiştirmeye zorlanırız. İleride de Balkan devletleri Bulgaristan eliyle bizim sattığımız ürünleri alırlar. Balkanlar'da bizden ürün talep eden yüzlerce milyon insan var. Bu kitleyi değerlendirmemiz gerekiyor." Edirne Valisi Mehmet Canseven ise sınır ticaretinin kendi valiliğinin kurduğu komisyonlarla rahatlıkla yapılabileceğini, Gümrük Birliği kurallarının da ihlal edilmeyeceğini savunuyor. Canseven, sınır ticaretinin Yunanistan ile de yapılmasının daha avantajlı olduğunu söylüyor.
   <br/>
   <br/>
   Edirne zararlarını telafi
   <br/>
   <br/>
   ediyor.. ya Türkiye?
   <br/>
   <br/>
   5 yıl öncesine kadar dünyaya balık satan Yunanlılar'ın bu kapıdan girerek  Edirne'den balık satın almaları gazetelerde çıkmış ve Yunanistan Lozan Anlaşması'nı ihlal ederek Pazarkule sınır kapısını haftada altı gün açıp, günde sadece dört saat açık tutmaya başlamış. Edirneliler bir darbe de buradan yeyince, Ticaret Odası'nın 23 bin metrekarelik arsasında 3000 kişiyi istihdam edebilecek serbest bölge için gereken başvuruları yapmışlar. Yılda 18 milyon dolar ihracat beklenen serbest bölgeyi Bülent Alamut" Daha fazla ihracat için, belirli teşviklerle, belirli bir alanda, belirli kişilerin yaptıkları ticaret" olarak tanımlıyor. Alamut serbest bölgenin kurulması için ne gerekiyorsa onu yapacaklarını ve sadece      Edirne ve Trakya'nın değil, ihracatın artmasıyla Türkiye'nin kazançlı çıkacağını iddia ediyor. Türkiye'de ilk kez 1987 yılında Mersin'de kurulan serbest bölgelerin bugünkü sayısı dokuz ve tamamı kuruluşundan bu yana ihracatını katlayarak artırıyor. Örneğin İstanbul Atatürk Hava Limanı Serbest Bölgesi 27 bin dolarlık dış ticaret hacmini bir kaç yıl içinde 510 bin dolara çıkarmış. Edirne'de kurulacak bir serbest ticaret bölgesinin, ithalat ve ihracatı olumlu yönde etkileyeceği kesin. Ancak kurulmasındaki zorluklar ise yine aynı: Siyasi belirsizlikler ve engeller.
   <br/>
   <br/>
   Yaklaşık 500 milyonluk dev tüketici kitlesiyle Türkiye için büyük bir pazar olan Karadeniz Ekonomik İşbirliği'ne üye ülkeler için Edirne, kurulacak sınır ticaret bölgesi ve serbest pazar bölgesiyle merkez olabilir ve bu ülkelerle bir türlü istenilen seviyeye getirilemeyen ihracat ve ithalat bağlantıları sağlanabilir. Özellikle Edirne Valisi Mehmet Canseven'in katkılarıyla kurulmak istenen organize sanayi bölgesi ise Edirne'yi neredeyse unuttuğu sanayi kuruluşlarıyla tanıştıracak ve 15 milyon dolar ihraç fazlası vermesi beklenen bir proje. Yunanistan'a 5, Bulgaristan'a 18 km uzaklıkta olması sebebiyle geniş tarım toprakları bulunmayan Edirne, organize sanayi bölgesine adeta muhtaç. Açılmak istenen havaalanı ve metrekareye düşen tarihi eser sayısıyla Türkiye'de en çok tarihi esere sahip şehir olan Edirne'yi tanıtıp turizme açmaya çalışan Edirnelilerin mesajı açık: Kapıkule olmadan da Edirne var...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2393-34-kapikule-oldu-yasasin-sinir-ticareti.html), [web.archive.org (arşiv bağlantısı)](http://web.archive.org/web/20120421034237/http://www.aksiyon.com.tr:80/aksiyon/haber-2393-34-kapikule-oldu-yasasin-sinir-ticareti.html)
