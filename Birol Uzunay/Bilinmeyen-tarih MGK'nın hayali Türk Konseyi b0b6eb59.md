# MGK'nın hayali Türk Konseyi

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20030624031131im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030624031131im_/http://www.aksiyon.com.tr/resim/439/38.jpg" vspace="5"/>
  </p>
 </font>
 <font class="content">
  Milli Güvenlik Kurulu, Avrupa’da yaşayan 3.5 milyon Türk’ün farklı amaçlarla kurduğu 8 derneği tek çatı altında toplamak istiyor. MGK sekreterleri de bu işin koordinasyonunu yürütüyor. Org. Tuncer Kılınç’ın olaylı gezisinden önce eski MGK Genel Sekreteri şimdiki Hava Kuvvetleri Komutanı Org. Cumhur Asparuk da  aynı amaçla Avrupa ülkelerini dolaşmıştı.
 </font>
 <p>
  <font class="content">
   MGK’nın Avrupa’daki Türkler’e olan ilgisi Orgeneral Tuncer Kılınç’ın Belçika’da yaptığı konuşmayla ayyuka çıktı. Daha çok “iç düşmanlarla” ilgili görüş bildiren Milli Güvenlik Kurulu (MGK) son yıllarda Avrupa’daki Türklerle ilgili de kararlar almaya başladı ve bu konuda MGK Genel Sekreteri’ni tam yetkili olarak görevlendirildi. MGK, Avrupa’daki Türklerle niçin ilgilendiğini kamuoyuna açıklamak istemiyor; çünkü uluslararası hukuk kurallarına göre askeri yetkililerin bir başka ülke sınırları içerisinde “lobi faaliyetleri” gibi hassas konularda çalışma yapması, tartışmalı bir durum. Yine MGK’nın Avrupa’da karşılaştığı “manzara”nın hiç de iç açıcı olmaması konunun hassasiyetini artırdı. MGK’nın Avrupa’da yaşayan Türklerle ilgili yaptığı çalışmalar ilk olarak bugünün Hava Kuvvetleri Komutanı, eski MGK Genel Sekreteri Cumhur Asparuk tarafından başlatıldı. Cumhur Asparuk’la başlayan MGK—Avrupa Türkleri) flörtü tartışmalara rağmen devam ediyor. Dış politikada daha etkin olmak isteyen; başta Ermeni ve PKK eylemlerini azaltmayı amaçlayan MGK, kendi denetimindeki Türk dernekleriyle AB gelişim trendinde kendine yeni bir güç dayanağı arıyor.
   <br/>
   <br/>
   MGK dış politikada etkisini arttırmak istiyor
   <br/>
   <br/>
   MGK’nın Avrupa’da hassasiyet gösterdiği konular çok net: AB süreci, yurtdışındaki bölücü faaliyetler ve Ermeni lobisinin faaliyetleri. MGK, Avrupa’da yaşayan 3.5 milyon Türk’ün kurduğu 8 bin derneğin farklı amaçları olduğuna, bu derneklerin tek bir amaç için çalıştırılması gerektiğine karar verdi ve yaklaşık iki yıl önce dönemin MGK Genel Sekreteri Cumhur Asparuk’u Avrupa ülkelerinde araştırma yapması için gönderdi. Asparuk’un Avrupa’ya yaptığı gezinin önemi, ilk kez bir Türk askeri yetkilisinin “resmi temas” gözetmeksizin Avrupa’ya gidiyor olmasıydı. Cumhur Asparuk’un en önemli gündem maddesi Türklerin kimlerden etkilendiği ve Ermeni lobisine karşı nasıl örgütlenilebileceğiydi. Sözde Ermeni soykırım tasarılarının gündeme getirildiği Avrupa parlamentolarında, Dışişleri Bakanlığı’nın yeterince etkili olamadığını düşünen MGK, bölücü örgütlerin yurtdışında yaptığı propagandaları “sivil savunmaya” yönelik bir faaliyet olarak yorumladı.
   <br/>
   <br/>
   Alman etki ajanlığına karşı cevap
   <br/>
   <br/>
   MGK’nın Avrupa Türklerini örgütlemedeki “gizli” amaçlarından biri de Almanya’nın Türkiye’de yaşayan 100 bin Alman için yaptığı etki ajanlığına cevap vermekti. Almanya’nın etkili kuruluşlarından Federal Anayasayı Koruma Teşkilâtı (BFV) ve Ulusal Polis Örgütü ve Dış İstihbarat Servisi (BND), Türkiye’deki Almanlara “sahip çıkarken”; Almanya’daki Türkleri de etkileyebiliyordu. Almanya, Türkiye’de de görev yapan tüm diplomat kadrolarını BND kadrosundan atıyor. Almanya’nın Ankara Büyükelçiliği’ne atanan Rudolf Schmidt’in bu göreve gelmesinde nevruz kutlamalarında ön plana çıkması da etkili oldu.
   <br/>
   <br/>
   “Mehmetçik Vakfı paralarını kim topladı?”
   <br/>
   <br/>
   Avrupa Türkleri’nin farklı sosyolojisi Cumhur Asparuk’un Danimarka’da yaptığı ilk toplantıda kendini gösterdi. Kopenhang’da Türk Büyükelçiliği’nde yapılan toplantıda Asparuk’un yanında Emekli Tümgeneral Enver Var ve Kurmay Yüzbaşı Ufuk Çakmak bulunurken Türk derneklerini Milli Görüş Teşkilatı Danimarka sorumlusu Zeki Koçer temsil etti. Cumhur Asparuk başlangıçta Zeki Koçer’in sıfatını garipsedi; ancak bariz bir tepki de göstermedi. Türklerin Ermeni ve PKK lobisine karşı atak geliştirmelerini ve Türk Konseyi ismiyle birleşmelerini tavsiye etti. Ermenilerin yılda 365 kez televizyona çıkarak kamuoyu oluştururken, Türklerin bir kere bile bu konuyu ekranlara taşımamasına değinen Asparuk, Türklerin adaptasyonunu tavsiye etti. Danimarka’daki izlenimlerini Hollanda ve Almanya’da da sürdüren Cumhur Asparuk’un dilekleri Alevi, Diyanet, Milli Görüş ve Cemaat Dernekleri tarafından iyimserlikle dinleniyordu. Ancak Asparuk’a sürekli yöneltilen “Mehmetçik Vakfı adına toplanan paralar ne oldu?” sorusu toplantıları sürekli geriyordu. Değişik zamanlarda resmi görevliler ve resmi görevlilerin dışındaki kişilerin Avrupa’daki Türklerden sürekli Mehmetçik Vakfı adına para toplamaları önemli bir problemdi. Cumhur Asparuk, yetkisizce toplanan “Mehmetçik Vakfı” paralarının hesabını soracağını belirtirken, Türk dernek temsilcileri paralarının takibi için güvence istediler.
   <br/>
   <br/>
   8 bin Türk derneği için; Türklük
   <br/>
   <br/>
   duygusu yeterli değil
   <br/>
   <br/>
   Avrupa Kıtası’nda sayıları 4 milyona ulaşan ve 850 bin kişilik bir oy kitlesine ulaşan Türk nüfusunu, Türkiye’nin hassas konular için birleştirip, etkili bir lobi gücü oluşturmak ilk bakışta oldukça olumlu bir proje gibi görünüyor. Ancak Avrupa topraklarına yayılmış 8 bin Türk Derneği’ni ve farklı sosyolojik ortamlarda yaşayan Türkleri birleştirmek hiç de kolay değil!
   <br/>
   <br/>
   Farklı ülkelerde yaşayan Türkler, Avrupa’nın sivil toplum örgütlerini destekleyen yapısı içerisinde oldukça farklı isimlerde bölünmüş durumdalar. Bu durumu Türkiye Araştırmaları Merkezi Başkanı Prof. Dr. Faruk Şen şöyle açıklıyor: “Türkiye’de birkaç tane sol örgüt ismi vardır; Avrupa’da bir tek sol örgütün en az 5 değişik kolu vardır. Yine dini bir cemaatin en az 10 alt kolu kendi çapında örgütlenir. Yani fikirler kadar sivil örgütler de çoktur. Yazık ki, Türk örgütlerinin en büyük mücadelesi de birbirleriyle olur.” Faruk Şen, MGK’nın Türk Konseyi çalışması için Türk kimliğinin yeterli olamayacağını belirterek “Avrupa özgür bir kıta, burada sadece ırka dayalı bir birleşme olmuyor; insanlar birleşmek için tüm şartları arıyorlar” diyor. Avrupa’daki Türklerin yaşam sosyolojisi üzerine araştırmalar yapan Erol Yörük, MGK projesinin başarılı olamayacağını iddia ediyor. Yörük, öncelikle AB karşıtı fikirlerin, AB nimetleriyle yaşayan insanlara empoze edilemeyeceğini belirterek “Türkler burada öncelikle para biriktirme mücadelesi veriyor. Siyasi kavgalarda da dini ön plana alıyor. Hal böyle olunca Türkiye merkezli gelecek direktifleri çok fazla dikkate almıyorlar çünkü din duyguları çok belirgin” diyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2543), [web.archive.org (arşiv bağlantısı)](http://web.archive.org/web/20030624031131/http://www.aksiyon.com.tr:80/detay.php?id=2543)
