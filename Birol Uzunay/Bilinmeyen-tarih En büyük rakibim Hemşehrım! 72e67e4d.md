# En büyük rakibim Hemşehrım!

*Birol Uzunay Bilinmeyen-tarih*

<div>
 <p>
  <font>
   Hollanda’nın saygın araştırma kuruluşlarından Annifer Vakfı’nın gurbetçiler hakkında ortaya koyduğu bulgular çok ilginç. Ekonomik ve kültürel sorunlar yaşayan gurbetçi Türklerin çalkalanma döneminden
   <br>
    geçtiğini belirten vakıf yetkilileri, Türk ve Müslüman kimliği kaybedilmeden de “Avrupalı” olunabileceğini ifade ederek bütün dünyaya yayılan Yahudileri örnek gösteriyorlar
    <br>
     <br/>
     <br/>
     Avrupa’ya yapılan işçi göçünün 40. yılını kutluyoruz. 40 yıl içinde çok şey değişti. Düne kadar “memlekete” gönderdikleri döviz ile değerlendirilen gurbetçilerin başarıları bugün istihdam ettikleri işçi sayısıyla ölçülüyor.
     <br>
      <br>
       Son 10 yılda sayıları hızla artan Avrupa’daki Türk girişimciler için çok şey yazıldı. Türk işçilerinin açtıkları işletmelerden sonra “işçi gittiler patron oldular” söylemi öyle abartıldı ki, kapanan işletme sayısı ve Avrupalıların bu işletmelere bakış açısı sürekli unutuldu.
       <br>
        <br>
         Avrupa’daki Türk işletmeleri üzerinde uzun süre çalışmalar yapan ve bu işletmelere girişim ve finans danışmanlığını sürdüren Annifer Vakfı heyecanla seslendirilen “patronluk hikayelerini” bilimsel zeminlerde araştırıyor.
         <br/>
         <br/>
         1995’te kurulan vakfın hazırladığı raporlar, belediye meclislerinde, ticaret odalarında ve ekonomi bakanlıklarında esas kabul ediliyor. Vakfın yetkilileri ile “efsaneleşen işçi patronları” konuşunca bir kez daha anladık ki Türkler Avrupa iş yaşamında emekleme aşamasında. Ve 3.5 milyon gurbetçinin tanımı hâlâ değişmedi: İşçi!
         <br/>
         <br/>
         Türkler iş yaşamında “Yahudileşmeli”
         <br/>
         <br/>
         Avrupa’da çalışan 3.5 milyon gurbetçi hâlâ gurbet türküleri söylese de Türkiye’yi ve oluşan yeni kültürü tanımıyor. Kendilerini bulundukları Avrupa ülkesinde “farklı” kabul ediyorlar ama bu farklılık özellikleri Türkiye’nin kültür dokusunu yansıtmıyor.
         <br/>
         <br/>
         Türk girişimcilerine danışmanlık yaparken işe kimlik sorunundan başlanıyor. Türk ve Müslüman kimliği kaybedilmeden de “Avrupalı” olunabileceğini belirten Vakıf, bütün dünyaya yayılan Yahudileri örnek gösteriyor. Yahudilerin kimliklerini kaybetmeden bulundukları ülkede yaşadıklarını ve başarılı olduklarını belirten inceleme raporlarına göre Türklerin yaşadıkları “aidiyet” sorunu iş hayatlarına da yansıyor.
         <br/>
         <br/>
         Annifer Vakfı Başkanı Dr. Adem Kumcu, Türk girişimcilerin “her an Türkiye’ye dönebiliriz” mantığıyla tüm paralarını yatırıma yöneltmediklerini ve sanayi sektörü ve marka üretimi yerine günlük satış yapan market, restoran gibi hizmet sektörüne yönelik yatırımlar yaptığını söylüyor.
         <br/>
         <br/>
         Türk yatırımcılarının kendilerini farklı hissetmelerinin müşteri kitlelerini de etkilediğini söyleyen Adem Kumcu, daha çok etnik kökenli ürünler sattıklarını ve “hemşehri” müşterileri bulunduğunu belirterek “Gurbetçilerin çok büyük kısmı hâlâ Türkiye’nin 70’li ve 80’li yıllarını yaşıyor. Sağcı ya da solcu oldukları için kıyasıya rekabete giren Türk firmaları var” diyor.
         <br/>
         <br/>
         Yetmişli yıllarda petrol kriziyle birlikte oluşan ekonomik kriz gurbetçi işçileri ilk kez işsizlikle tanıştırdı. Kalkınmada geri kalmış semtlerde  bulunan Avrupalı girişimciler işlerini bıraktılar veya daha uygun semtlere göç ettiler. Bu bizim girişimci adaylarımıza bir fırsat oldu ve yerli girişimcinin beğenmediği sokaklar canlanmaya başladı. İlk etapta Türk manavları, Türk kasapları açıldı.
         <br/>
         <br/>
         Türk restoranı, Türk marketi açmanın başlangıçta avantaj olmasına rağmen bugün pek anlamı kalmadığına değinen Adem Kumcu, “Türk girişimci” yerine sadece “girişimci” sıfatının çok daha yararlı olacağının altını çiziyor.
         <br/>
         <br/>
         Rekabet tekstil liderliğini engelledi
         <br/>
         <br/>
         Avrupa’ya yayılan 83 bin girişimcinin en büyük sıkıntısı kendi aralarında yaptıkları öldürücü rekabet. Bu yüzden diğer azınlıklar ile kıyaslanmaya fırsat bile bulunamıyor. Avrupa şehirlerinde kümelenmiş biçimde işleyen restoran, market ve turizm işletmelerinin varlığı bu durumun en açık göstergesi.
         <br/>
         <br/>
         Rekabetin fiyatları inanılmaz derecede düşürdüğünü söyleyen Adem Kumcu çarpıcı örnekler veriyor: “Mobilya sektöründe Karadenizliler bir dönem ciddi yatırım yaptılar ve bir anda dikkati çektiler. Ancak aralarındaki rekabet sonunda ürünlerinin fiyatını 4 katına kadar indirdiler ve önce kalitesiz mal ürettiler sonra kapanmaya başladılar. Berlin’de binlerce Türk dönercisi var, minimum 7 marka satılması gereken döner 2 marka satılıyor. Açılan ve kapanan Türk marketlerinin sayısını kimse takip edemiyor.”
         <br/>
         <br/>
         Annifer Vakfı Genel Sekreteri Fatih Çanak, kıyasıya rekabet yüzünden tekstil sektöründe Avrupa devi olacak Türk girişimcilerin bugün işsizlik maaşıyla geçindiğini söylüyor. Çanak, 1980’li yıllarda sadece Roterdam’da Türklere ait binin üzerinde tekstil atölyesi bulunduğunu ifade ettikten sonra trajik hikayeyi şöyle anlatıyor: “Avrupa’yı küçük tekstil atölyeleri sarmıştı ve bu durum Avrupa ülkelerinin hoşuna gidiyordu. Okullarda okutulan İngilizce kitaplarında bile ‘Türkleri seviyoruz; çünkü onlar ucuz dikiş yapıyorlar’ yazıyordu. Avrupa iş çevreleri Türklerin tekstili iyi bildiğini ve yakın bir gelecekte markalaşarak, dünyaya yayılacağını tahmin ediyordu. Fakat bu tahmin Türkler arasındaki kıskançlığı ve rekabeti dikkate almadan yapılan bir öngörü idi. Ve kısa bir süre sonra inanılmaz bir rekabet başladı. Önce fiyatlar, sonra kalite düştü. Sadece Hollanda’da 20 bin kişiye iş veren Türk tekstilcilerden bugün sadece 30 tanesi iş yaşamını sürdürebiliyor.”
         <br/>
         <br/>
         Rekabetle birlikte Türk işletmeleri gayrimeşru yöntemlere de başvuruyor. Önce vergi kaçırma sonra kaçak işçi çalıştırmayla başlayan gayrimeşru yöntemler bazen esrar satıcılığına kadar uzanıyor.
         <br/>
         <br/>
         Finans, şirket, yönetici
         <br/>
         <br/>
         kavramları bilinmiyor
         <br/>
         <br/>
         Finans yönetimini bilmeyen Türk girişimcilerinin, ucuz bir apartmanı kaçırmamak için dükkanındaki tüm malları sattığı ya da çok kâr verdiği için işletmesine yapması gereken yatırımı çok ortaklı şirketlere devrettiği en bilinen gerçekler. Bilinmeyen ise kurduğu işletmede bizzat çalışmayan girişimcinin ayıplandığı töresi... Dr. Adem Kumcu’nun tesbitlerine göre kas gücünü işletmesinde kullanmayan girişimci ayıplanıyor. Bu durumda yönetici eksikliği duyuluyor ama profesyonel yönetici de pahalı ve ayıp bir kavram!
         <br/>
         <br/>
         Türk girişimcilere vergi danışmanlığı da yapan Annifer Vakfı’nın bir tesbiti de Türk işletmelerinin elektrik faturalarının özel bir komisyon tarafından incelendiği... Rekabetle kâr oranını düşüren Türk işletmelerinin bir kısmı vergi kaçırarak ayakta kalmaya çalışıyor. Vergi müfettişleri ise Türk girişimcilerin elektrik faturalarından ne kadar çalıştığını tesbit edip, vergi oranını belirliyor.
         <br/>
         <br/>
         Yatırımcıya
         <br/>
         <br/>
         ırkçılık yapılmıyor
         <br/>
         <br/>
         Avrupa’daki Türk işletmelerini açan girişimcilerin sadece yüzde 10’u kendi mesleğiyle örtüşen bir iş koluna yatırım yapıyor. Hal böyle olunca kaliteli ürün ve servis zorlaşıyor; tek çare ucuz fiyatlar... Hollanda’da iş dünyası üzerinde yapılan ticari güven anketinde Türk girişimciler güvenilirlikte 24. sırayı alabilmişler; anketteki ülke sayısı ise 25(!).
         <br/>
         <br/>
         Fatih Çanak, Avrupa işletmelerinde söz sahibi olan Yahudi ve Ermenilerin kaliteli ve pahalı ürünleriyle, Çinlilerin ise hiyerarşik işletmelerde ucuz ürünlerle dikkat çektiklerini vurgulayarak “Maalesef Türkler ucuz ve güvensiz ürünleriyle tanınıyor” diyor.
         <br/>
         <br/>
         Avrupa ülkelerinin Türk yatırımcılara ırkçılık yapıp—yapmadıkları konusunda Dr. Adem Kumcu oldukça iyimser. Kumcu, Avrupa ülkelerinin işletme açan, istihdam oluşturan hiçkimseye ırkçılık yapmadığını iddia ediyor ve ekliyor: “Bazen genç bankacılar azınlıklara kredi verirken zorluk çıkartıyorlar; ancak bu durum ırkçılıktan değil, bankacı gençlerin kariyer isteklerinden kaynaklanıyor. 11 Eylül saldırısından sonra belirli bir tereddüt yaşandı ama bunun adına ırkçılık demeyelim.”
         <br/>
         <br/>
         Adem Kumcu yurtdışındaki girişimci Türkleri, Türkiye’deki girişimcilerle kıyaslayınca farklı bir fırsat açısını da ortaya koyuyor: “Türkiye’de bilgi birikimi, yurtdışında ise azim ve sermaye var.”
         <br/>
         <br/>
         Başarı –herşeye rağmen– yakalanacak!
         <br/>
         <br/>
         Vakfın tesbitleri Avrupa’ya yayılan Türk girişimciler için olumsuz tablolar çıkartıyor. Ancak vakfın başkanı Adem Kumcu bugünkü olumsuz tablonun gelecek için fikir veremeyeceğini söylüyor. Kumcu Türk girişimcilerin henüz emekleme aşamasında olduklarına işaret ederek “En büyük sorun bugünkü işletmecilerin çok büyütülüp objektif değerlendirilememesi... Girişimcilerimizin el yordamıyla kurdukları işletmelerin büyüyüp iddialı olacaklarına sonuna kadar inanıyorum. Bu dönem çalkalanma dönemi. Kötüler ayıklanacak” diyor.
         <br/>
         <br/>
         Birinci nesil iş dünyasında yeteri kadar başarılı olamayıp “işçi” olarak kaldı. İkinci nesil daha çok hizmet sektörüne yatırım yaparak az da olsa başarı yakaladı. Ancak umut üçüncü nesilde. Üçüncü nesil daha çok bilişim sektörüne ilgi duyuyor. Tarım işçisi babaların oğulları bugün bilgisayar ve telekomünikasyon sektörüne ilgi duyuyor. Bu fütürist yorumlar açısından önemli bir ayrıntı.
         <br/>
         <br/>
         Kopyacılığın ve cahil cesaretinin bazen yararlı olabileceğini söyeleyen Dr. Adem Kumcu’ya göre ‘Para kazanır, memlekete döneriz’ mantığının bitip ‘Biz Avrupalı Türkleriz ve işimiz girişimcilik’ söylemi başladığı an Türkleri Avrupa’da kimse tutamaz.
         <br/>
         <br/>
         Hazırlanan raporlardan çıkan sonuç: yurtdışındaki girişimciler en az 5—10 yıl daha çalkalanma dönemi geçirecek, daha sonra da uzmanlaştıkları sektörde şaha kalkacaklar...
         <br/>
         <br/>
         biroluzunay@hotmail.com
         <br/>
         <br/>
         Uzmanlık alanı yabancılar
         <br/>
         <br/>
         Annifer Vakfı, 1995 yılında, Hollanda’da  yabancı girişimcilere danışmanlık hizmeti vermek için kuruldu. Yabancı girişimcilerin Avrupa iş yaşamında karşılaştığı zorlukları tesbit etmekle işe başlayan vakıf bugün bireysel veya  kurumsal müracaatlarda finans, muhasebe, yatırım, sektör ve insan kaynakları alanlarında danışmanlık hizmeti veriyor. Kuruluşunun 6. yılında daha çok Türk girişimciler üzerine hazırladığı raporlarla tanınıyor. Belediyelere ve ticaret odalarına da yabancı girişimciler hakkında danışmanlık hizmeti veriyor. Başkanlığını Dr. Adem Kumcu’nun yürüttüğü vakıfta, uzmanlık alanları farklı 20 kişi görev yapıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12263), [web.archive.org (arşiv bağlantısı)](http://web.archive.org/web/20050302045416/http://www.aksiyon.com.tr:80/yazdir.php?id=12263)
