# ''Biz basınla imtihan oluyoruz''

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041027030550im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027030550im_/http://www.aksiyon.com.tr/resim/443/34.jpg" vspace="5"/>
  </p>
 </font>
 <font class="content">
  “Siyasi olarak bir amacım yok. Hatta Bülent Bey’in bile bırakmasını istiyorum. Haksızlığa uğramak, basında hiç ummadığınız biçimde yer almak bazen üzücü oluyor. Oğlum babasıyla görüşemiyor. Bizim eşe, babaya ihtiyacımız var”
  <br/>
  Münevver Arınç ve onun meşhur başörtüsü gündemden hiç indirilmiyor.
 </font>
 <p>
  <font class="content">
   Ne olduğunu anlayamadan bir anda manşetlere taşınan ve giyiminden dolayı “suçlu” bulunan Münevver Arınç’ı dinleyince aklıma elinden zorla topu alınan çocuklar geldi. Elindeki topla mahallede oyun kuran çocuğun ne olduğunu anlayamadan oyun dışında kalması ve elindeki topu da kaybetmesiyle oluşan duygusal git—gel pozisyonlarını Münevver Arınç fazlasıyla yaşıyor. Hukuki olarak hiçbir engel olmamasına rağmen sadece birkaç dakikalık bir seromoniye katıldığı için “rejim yıkan” tanımlamasıyla karşılaşan Münevver Arınç, tahmin ettiğimizden çok daha güçlü birisi. Öyle ya, “elinden topu alınmasına rağmen” hâlâ başkaları için koşturan birisi o. Münevver Arınç’a “bugününü” ve vekil eşleriyle oluşturduğu dünyayı sorduk.
   <br/>
   <br/>
   – Meclis lojmanına değil de sıradan bir kooperatif dairesine taşındınız. Bu tercih, dürüstlük göstergesi mi yoksa protesto muydu?
   <br/>
   <br/>
   Tek bir cevabım yok. Bülent Bey, Meclis Başkanı seçilir seçilmez inanılmaz bir kampanya ile karşılaştık. Bütün basın bizi yazarken neye uğradığımızı şaşırdık. Yakınlarımız bizimle konuşmaya tereddüt etmeye, tesettürden dolayı bizim evimize gelmeye cesaret edemeyeceklerini andıran konuşmalara başladılar. Biz de yakınlarımızı kaybetmeme adına kendi kooperatifimize taşındık. Milletvekillerimizin ev aradığı bir ortamda rahat bir lojmanda kalmak da haksızlık olurdu.
   <br/>
   <br/>
   – Protokolde yer almayacağınızı açıkladınız. Yorgan bitti kavga bitti, diyebilir miyiz?
   <br/>
   <br/>
   Protokole gitmediğimde de problem olurdu. İşte bunlar böyle ‘eşlerini çıkarmıyorlar’ diyeceklerdi. Gittik yine problem oldu. Bundan sonra protokole girmeyeceğim; çünkü örtüm istismar malzemesi oluyor. Yaptığımızın doğru olduğuna inandığım için suçlu, psikolojik sorunlu değilim. Mesleğe başlamak üzereyken örtündüm. Yani bilinçli bir tercihim sözkonusu. Örtümle gurur duydum; bugün utanmıyorum bu örtüden. Biz hiç kavga etmedik, gelme diyorlar gitmiyoruz. Bu yüzden de kavganın bitip bitmediğini başkalarına sormak gerekir.
   <br/>
   <br/>
   – Protokol yok ama Münevver Arınç yine çok yoğun. Bu yoğunluk genellikle bayan AKP’lilerle ilgili.
   <br/>
   <br/>
   Bugünlerde arkadaşlarımızın kurduğu Sevgi Yağmuru isimli bir dernek adına çalışıyorum. Dernekte görev alanlar fakir ailelerin bizzat yanlarına gidip, derneğe gelen yardımları ulaştırıyor. Yine Zihinsel Yetersiz Çocukları Koruma Vakfı’nda aktif olarak çalışıyorum. Özellikle Ege ve Güneydoğu teşkilatlarındaki bayanlarla görüştüm. Milletvekillerinin eşleriyle tanışma toplantıları düzenliyoruz.
   <br/>
   <br/>
   – Baba evinde siyasetin içinde büyüdünüz; koca evinde ise bizzat siyasete girip Manisa İl Başkanlığında üst düzey görev aldınız. Ankara maceranızda da sürekli eşinizin yanında bulundunuz. Protokolden çıkarılmak, sizi nasıl etkiliyor?
   <br/>
   <br/>
   Siyasi olarak bir amacım yok. Hatta Bülent Bey’in bile bırakmasını istiyorum. Haksızlığa uğramak, basında hiç ummadığınız biçimde yer almak bazen üzücü oluyor. Oğlum babasıyla görüşemiyor. Bizim eşe, babaya ihtiyacımız var.
   <br/>
   <br/>
   – Son aylarda sürekli manşet olan birisiniz. Bu olaylar sizi nasıl etkiledi?
   <br/>
   <br/>
   23 Nisan’da ev sahibi olduğumuz bir davette bile bizi istemediler. Eve misafir geliyor ve bu evin hanımı istenmiyor! Herşeyi tevekkülle karşılıyoruz. Yapılan herşeyin bir cezasının ya da ödülünün olduğunu bilmek bizi rahatlatıyor. İsyan etmek bize yakışmaz. İmtihan oluyoruz. Bazıları parayla, şöhretle ya da fakirlikle imtihan olur; biz daha çok basınla imtihan oluyoruz. Hiç bu problemler yaşanmadan Semra Hanım’ın yanında bulunmak isterdim. Protokolde Semra Sezer ile yan yana durmayı arzu ediyorum ama bu herhalde hiç olmayacak. Kendisiyle sadece birkaç dakika konuşma fırsatım oldu. Samimiydi. Karşılık bulacağını bilsem herhalde arayıp sorarım kendisini.
   <br/>
   <br/>
   – Basınla imtihan oluyoruz diyorsunuz. Hakkınızda çıkan haberleri evde nasıl yorumluyorsunuz?
   <br/>
   <br/>
   Bülent Bey, benden daha duygusal. Avukat olduğu dönemde de, siyasetçi olduğu dönemde de gündüz çok konuştuğu için olsa gerek, akşam evde az konuşur. Eve güzel haberleri kesip getirir ama eleştirileri getirmez. Üzgün olduğu günler, onu üzeni bulmak için çok gazete ve dergi karıştırdım. Gazetelerde benim ismim çok geçince “Asla üzülmemelisin” dedi ancak anladım ki iki kat daha çok üzüldü kendisi. Bir gün Kanal D’yi izlerken hemen Bülent Bey’i aradım. Ve o hiç konuşmadan “Ben iyiyim” dedim. Çocuğumuza bazen gazeteleri okutmamaya çalışıyorum. Bazen televizyonu kapalı tutmaya çalışıyoruz; ancak internetten geçilen haberleri tabii ki engelleyemiyoruz. Lise 2’ye giden oğlum etkileniyor. Oğlum, doğduğunda hem ben, hem Bülent Bey, aktif siyasetin içindeydik; bereket versin ki çocuğun biraz alışkanlığı var. Bize bizim dışımızda ithamlar yapılıyor; çok şükür ki, kimse bize hırsız diyemiyor; bu da bizim gururumuzdur. Ben de aktif olarak siyasete girdiğimde gördüm ki herşey toz pembe değil; katlanıyoruz.
   <br/>
   <br/>
   – Milletvekili eşlerinin oluşturduğu bir dünya var. Bu dünyada siz önemli bir aktörsünüz. Basının AKP’lilere saldırdığı dönemlerde eşler dayanışmaya giriyor mu?
   <br/>
   <br/>
   Organize bir dayanışma yok. Birbirimizi yeni yeni tanıyoruz. 50’lik gruplar halinde 550 milletvekili eşinin tamamını çağırıp, tanıştım. Ayrıca vekil eşlerinden oluşan gruplara beni ve Emine Hanım’ı, Hayrünnisa Hanım’ı çok çağırıyorlar. Lojmandayken tanışmak kolaydı. Şehrin dört bir yanına dağılınca irtibatı yeni yeni kurmaya çalışıyoruz.
   <br/>
   <br/>
   – Vekil eşleri kendi kimlikleriyle değil de, eşlerinin kimlikleriyle tanıtılıyor ve eşlerinin ismiyle değer görüyor. Bu haksızlık değil mi?
   <br/>
   <br/>
   İnsanlar önce kendi kişilikleriyle tanınmalılar ama bazen kolaylık olsun diye eşlerinin ismiyle kendini tanıtan oluyor. Medyatik olanlar daha çok eşinin ismini söylüyor. Kendi kimliklerini söylemelerini tercih ederim.
   <br/>
   <br/>
   – Siyaset kaynayan bir kazan ve kazanın içinde vekil eşlerinin birbirini kıskanmasına hangi oranda rastlıyorsunuz?
   <br/>
   <br/>
   Benim çevremde çok sık rastlanmıyor. Ancak aynı ilde birinci ve ikinci sırada yer alan vekil eşleri arasında bazen bu tür durumların olduğunu duyuyoruz.
   <br/>
   <br/>
   – Ankara’da Tayyip Erdoğan, Abdullah Gül ve Bülent Arınç kadar bu isimlerin perde arkasındaki eşleri de konuşuluyor. Samimi olarak konuşursak aranızda ast üst konumu yaşanıyor mu?
   <br/>
   <br/>
   Hayır hayır. Ben Emine Hanım’la yeni tanıştım. Hayrunnisa Hanım’ı ise uzun süredir tanıyorum. Birçok zaman aynı hanımlar grubuna beraber davet ediliyoruz. Bizim aramızda böyle bir şey olacağını hiç zannetmiyorum. Bahsettiğiniz hanımlar da, ben de basının bizi yanlış tanımasından şikayetçiyiz. Beni olduğu kadar özellikle Emine Hanım’ı üzen haberler çıkıyor basında.
   <br/>
   <br/>
   – Manisa’da kayınvalidenizle birlikte yaşadınız. Ankara’da ise sürekli “Bülent Arınç”ın eşi olarak anılıyorsunuz. Bu durum sizin gibi dominant özellikleri olan birisini rahatsız etmiyor mu?
   <br/>
   <br/>
   Bizim bu tür konuları düşünmeye çok vaktimiz olmuyor. Manisa’dayken ailece partimiz için çalışırdık. Ankara’da ise önce Türkiye sonra partimiz için çalışıyoruz. Bugün teşkilatlardan gelen bayanlarla ilgilenmek, vekil eşleriyle tanışıp onlarla sosyal faaliyetlere girişmek bana yetiyor. İnançlı insanız, çok fazla isyan ya da hırs göstermek pek uygun olmayabilir.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2643), [web.archive.org (arşiv bağlantısı)](http://web.archive.org/web/20041027030550/http://aksiyon.com.tr:80/detay.php?id=2643)
