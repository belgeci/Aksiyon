# Gelecek gelmedı

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050225005622im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005622im_/http://www.aksiyon.com.tr/resim/383/44.jpg" vspace="5"/>
  </p>
 </font>
 <font class="content">
  Ağır kriz senromu yaşayan Türkiye’nin bugünün ekonomik rakamlarıyla değerlendirirsek Almanya olması için 73 yıl, Yunanistan olması içinse 20 yıl beklemesi gerekiyor. Bu süre içinde Almanya seviyesine ulaşması için 3.4 trilyon, Fransa için 2 trilyon, İngiltere için 1.9, İtalya için 1.8, İspanya için 0.6 trilyon dolarlık yatırım yapılması gerekiyor
 </font>
 <br/>
 <p>
  <font class="content">
   Türkiye ekonomisi son on yılda inişli çıkışlı bir grafik çiziyor. Bugünkü ekonomik tablonun Türkiye’yi nerelere sürükleyebileceği ise pek seslendirilmek istenmiyor. Geçtiğimiz hafta İstanbul’da yapılan Forum 2023 toplantılarına katılan onlarca konuşmacıya ısrarla “gelecekten değil kendinizden bahsedin” dayatmasının altında bu korkunun payı olmalı. Geleceğin ne getireceğini net olarak bilmek mümkün değil, ancak eldeki verilerle tahmin yapılabilir. Bugünün rakamlarıyla geleceği değerlendirdiğimizde ise yetişmiş beyinlerin yurtdışına kaçışının nedenlerini açıklayan sonuçlar ortaya çıkıyor.
   <br>
    <br>
     Almanya için 73 yıl
     <br>
      <br>
       Türkiye ekonomisinin bugünkü dejenere hali, gelecek adına kaygı verici yorumları öne çıkarıyor. DPT verilerine göre Türkiye'nin, bugünkü şekliyle ilerlerse Almanya olabilmek için tam 73 yıl beklemesi gerekiyor. Fransa olabilmek için 44 yıl, İngiltere olabilmek için 42 yıl beklemesi gereken Türkiye’nin Yunanistan için 20, İtalya için 19, İspanya içinse 13 yıl “ya sabır” çekmesi gerekiyor.
       <br/>
       <br/>
       Türkiye’nin onlarca yıl bekleyip seviyelerine ulaşmak istediği ülkelere bugünden ulaşabilmesi için yatırım yapması şart. Gereken yatırım tutarları ise dudak uçuklatıyor: Almanya seviyesine ulaşması için 3.4 trilyon, Fransa için 2 trilyon, İngiltere için 1.9, İtalya için 1.8, İspanya için 0.6 trilyon dolarlık yatırım yapılması gerekiyor. Bu hesapla Türkiye 3 trilyon 352.5 milyar dolar yatırım yaparsa, milli geliri 661.5 milyar dolar, 1 trilyon 989.6 milyar dolar yatırım yaparsa, milli geliri 392.6 milyar dolar çoğalacak.
       <br/>
       <br/>
       Cumhuriyet tarihi boyunca sadece 1 trilyon dolarlık yatırım yapan Türkiye, yüzde 5 büyüme hızıyla 20 yıl sonra ancak 1.6 trilyon dolarlık yatırım miktarına ulaşabilecek.
       <br/>
       <br/>
       “Yılda yüzde 9.2 büyüyün,
       <br/>
       <br/>
       2023’te Yunanistan olun”
       <br/>
       <br/>
       Türkiye ekonomisinin rakamlarını yabancı bir ağızdan dinleyince yüzümüze soğuk su serpiliyor ve acı gerçeklerle yüzleşiyoruz. IMF Avrupa Bölgesi İcra Direktörü Willy Kiekens her yıl yüzde 9.2 büyüyen bir Türkiye’nin ancak 2020’de Yunanistan seviyesine ulaşabileceğini belirtiyor.
       <br/>
       <br/>
       IMF Avrupa Bölgesi İcra Direktörü Willy Kiekens, Yunanistan’ı 20 yılda yakalamak için her yıl yüzde 9.2’lik büyüme gerektiğini söylerken bu hedefe kendisi de inanmıyor. Kiekens’in Türkiye için öngördüğü büyüme hızı iyimser bir tahminle yüzde 4.1!
       <br/>
       <br/>
       Bir Türk vatandaşının, herhangi bir Yunan vatandaşının bugünkü hayat standardını yakalaması için 20 yıllık süre bile az gelebilir! Türkiye için her yıl 9.2’lik büyüme oldukça iddialı; çünkü 2002’de yüzde 3, bir sonraki yılda ancak yüzde 5 büyüme hedefleniyor.
       <br/>
       <br/>
       Kiekens Türkiye’nin en önemli problemlerinden birinin verim düşüklüğü olduğunu belirterek “Yıllık verim 80’lerde yüzde 3’lerdeyken, 90’larda binde 2’lere kadar düştü. Oysa Batı Avrupa’da yılda 5 büyüyor” diyor.
       <br/>
       <br/>
       Dünya şirket liginde Türkiye yok!
       <br/>
       <br/>
       Geleceğin dünya ekonomisinde marka yatırımı ve uluslararası şirketlerin performansı çok önemli. Bugünün Türkiye’sinin şirket karnesi ise zayıflarla dolu. Dünyanın en büyük 400 şirketi arasında tek bir Türk şirketi yok; çünkü bu listeye girebilmek için yıllık 5 milyar dolarlık ciro gerekiyor. Bugünün Türkiye’sinin herhangi bir şirketinin dünya devleriyle mücadele etmesi bir yana; 70 milyon kişinin ürettiği tüm parasal değer bile Amerikalı market devi Wal Mart’ı geçemiyor! Val Mart’ın yıllık cirosu 217 milyar doları aşarken Exxon Mobil’in 212 milyar dolar, Alman Daimler Chrysler’in yıllık cirosu ise 136 milyar dolar.
       <br/>
       <br/>
       Dünyanın önde gelen şirketlerinin yüzde 53’ü Amerika’da bulunurken Avrupalı şirketlerin oranı yüzde 32. En büyük 400’e giren Japon şirketlerinin oranı ise yüzde 4.
       <br/>
       <br/>
       Liberal değerler Türkiye’ye uğramıyor
       <br/>
       <br/>
       Bugünün büyük ülkelerinin “gelişme iksiri” olarak gördükleri liberal değerler Türkiye’ye pek uğramıyor ve dünya ligindeki yerimiz de buna göre şekilleniyor. Piyasa ekonomisi yönünden ülkelerin konumlarını araştıran Fraser Instite adlı sivil toplum kuruluşuna göre Türkiye, piyasa ekonomisini uygulayan 115 ülke arasında 75. sırada. Nikaragua, Pakistan, Fas, Tanzanya, Tunus, Yunanistan, Kenya gibi ülkeler piyasa ekonomisi yönünden Türkiye’den daha ileri konumdalar. Türkiye, insani gelişme yönünden 175 ülke arasında 74. sırada yer alırken Suudi Arabistan, İran, Bulgaristan, Libya, Polonya, Meksika, Macaristan gibi ülkeler bu açıdan Türkiye’den çok daha iyi durumda. Uluslararası Şeffaflık Kurumu’nun yayınladığı bir araştırmaya göre Türkiye şeffaflık sıralamasında 52 ülke arasında 38. sırada yer alıyor. Freedam House adlı sivil toplum kuruluşu, Türkiye’yi 191 ülke arasında siyasal ve sivil özgürlükler yönünden 136. sıraya koyabilir miydi? Türkiye, dünya konjonktüründe kısmen özgür ülkeler konumunda.
       <br/>
       <br/>
       Para piyasaları ve tarım
       <br/>
       <br/>
       tehlike sinyalleri veriyor
       <br/>
       <br/>
       Para piyasaları açısından da geleceğe hiç iyi hazırlanmıyoruz. İMKB günlük 377 milyon dolar işlem hacmiyle dünya borsaları arasında 23. sırada yer alıyor.
       <br/>
       <br/>
       1995 yılından bugüne kadar İMKB’na yabancıların yaptığı yatırım ancak 15 milyar dolar seviyesinde. Geleceğe hazırlanan İMKB 2020-2023 yılında 300 milyar dolarlık şirket varlığına, 500 milyar dolarlık işlem hacmine ulaşmayı hedeliyor. Borsaya açılması hedeflenen şirket sayısı ise bin 250. Bugünkü dünya borsalarının hacmini Türkiye 20 yıl sonrası için hedefliyor!.
       <br/>
       <br/>
       Türkiye nüfusunun yüzde 45’i halen tarımda çalışıyor, bu rakamın AB kriterlerine göre en fazla yüzde 25 olması gerekiyor. 2023’te tarım sektörünün GSMH’nın yüzde 9’unu oluşturması gerekiyor. Bunun için de sanayi ve hizmet sektörünün büyümesi gerekiyor. Gelecek 20 yılın ne getireceği bilinmez fakat 2005 yılına kadar IMF’ye verilen taahütlerde Türkiye’nin büyüme ortalaması yüzde 4.1 olarak hedefleniyor. Bu hedeften çıkan sonuç; tarım toplumu olmaya devam!
       <br/>
       <br/>
       Deniz bitmedi, gelişme umudu sürüyor
       <br/>
       <br/>
       Türkiye ekonomi tarihine baktığımızda gelişme trendinin sadece siyasi istikrar yıllarında gerçekleştiğini gözlüyoruz. Siyasi istikrar Türkiye ekonomisi için sihirli değnek görevini görüyor.
       <br/>
       <br/>
       Türkiye’nin sadece 3 tane büyük kalkınma dönemi var. Birincisi, Demokrat Parti’nin 1950-1958 dönemi; bu dönemin büyüme oranı tam yüzde 7.3. Bu büyüme oranı sadece Uzak Asya ülkelerinde görüldü ve tüm dünyada yankı uyandırdı. Her yıl üst üste yüzde 7.3 kalkınmanın anlamı, Türkiye’ye bir buçuk Türkiye daha eklemek demek.
       <br/>
       <br/>
       İkinci kalkınma dönemi ise Süleyman Demirel’in 1965-71 yılları arasındaki başbakanlığı sırasında gerçekleşti. İşçi dövizlerinin de etkisiyle Türkiye bu dönemde her yıl üst üste ortalama yüzde 7.2 oranında büyüdü. Enflasyon hızı yüzde 5.5’ti. Yani enflasyonun üzerinde bir büyümenin gerçekleşebildiği gösterildi.
       <br/>
       <br/>
       3. büyük kalkınma dönemi ise 1984-88 Turgut Özal döneminde gerçekleşti. Siyasi ve ekonomik enkaza rağmen Türkiye Turgut Özal döneminde ortalama yüzde 6.6 oranında büyüme gerçekleştirebildi.
       <br/>
       <br/>
       Menderes, Demirel ve Özal iktidarlarının dışında Türkiye ciddi bir büyüme gerçekleştiremedi. Merkez sağın liberal politikalarla gerçekleştirdiği iktidar yılı ise sadece 18 yıl. Cumhuriyet tarihinde 3 liderin 18 yıllık iktidarının dışında istikrarlı büyüme yok; bir yılın büyümesini diğer yıl silip süpürüyor. DP’nin yüzde 54, Demirel’in AP’sinin oy desteği yüzde 50 ve Turgut Özal’ın arkasındaki oy desteği yüzde 45 olduğu hatırlanırsa siyasi istikrar ile ekonomik büyüme arasındaki korelasyon anlaşılıyor.
       <br/>
       <br/>
       Küresel köyün küçük
       <br/>
       <br/>
       çocuğu olarak mı kalınacak?
       <br/>
       <br/>
       Türkiye’de bugün maydanozdan otomotive kadar toplanan bütün vergiler, borç ödemelerinin faizine bile yetmiyor. 2001 yılında 39,7 katrilyon lira vergi tahsil edilirken, 41 katrilyon lira iç ve dış borç faizi ödendi. İç ve dış borç stoku tam 203 milyar dolara ulaştı. Bu borçlar 150 milyar dolarlık GSMH’yı silip süpürüyor. Bireysel mutluluğu engelleyen enflasyon ve faiz batağından kurtulamayan bir Türkiye, küresel dünyanın küçük çocuğu olmaya mahkum. Nüfusunun yüzde 45’i 18 yaş altı gençlerden oluşan bir ülke fakirlik dönemlerinde kaosa, bolluk dönemlerinde ise zirveye fırlar; bu anlamda Türkiye’nin fakirliği sosyal problemleri de doğuracak.
       <br/>
       <br/>
       Prof. Dr. Güngör Uras’a göre Türkiye, gelecek için henüz tüm umudunu yitirmiş değil. Türkiye’nin teknoloji atağını iyi değerlendirmesi gerektiğini söyleyen Uras “Bilgi teknolojisindeki gelişmeleri en iyi şekilde uyarlamak gerekiyor. Bilgi teknolojisi gelişmelerinde kaybolan zaman telafi edilebilir. Umutsuzluk çok daha kötü” diyor.
       <br/>
       <br/>
       Türkiye Ekonomi Bankası Yönetim Kurulu Başkanı Yavuz Canevi ise Türkiye’nin gelecek hedeflerini şöyle açıklıyor: “Birinci çıpa Avrupa Birliği üyeliği ile bütünleşme, ikinci çıpa 2004 yılına kadar IMF ve Dünya Bankası’nın desteğini görmüş enflasyon ile mücadele programı. 3. çıpa ise toplumun inancı. En önemlisi de bu inanç faktörü” diyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12011), [web.archive.org (arşiv bağlantısı)](http://web.archive.org/web/20050225005622/http://www.aksiyon.com.tr:80/detay.php?id=12011)
