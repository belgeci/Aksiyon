# Bankaların dolarla dansı

*Birol Uzunay 2001.04.14*

<div>
 <p class="spot">
  Türkiye'deki yerli bankaları  satın almak isteyen yabancı  bankalar banka fiyatlarını  aşağı çekmek için krizi daha  da derinleştirmeye  çalışıyorlar. Yabancı  bankaların, bizim tatlı faiz  kârlarına alışmış üç bankamızı  zor duruma düşürmek  isteyişlerinin altında ise dünya  şirketlerinin kriz stratejisi  yatıyor
 </p>
 <p class="metin">
 </p>
 <img border="0" src="/web/20020325032609im_/http://www.aksiyon.com.tr/2001/332/resimler/Banka.jpg"/>
 <p class="metin">
  Birileri dolarla oynuyor ve kaybeden hep biz oluyoruz. Son iki ay içerisinde yüzde 80 oranında fakirleşen Türk halkının dolara bağlı sıkıntıları artarak devam ediyor.
 </p>
 <p class="metin">
  Sade vatandaşın ortalama bin dolar borcu var ve Türkiye'de yaşamak her geçen gün zorlaşıyor. Dolar zenginliği değil, fakirliği çağrıştırır oldu. Ekonomi kurallarını altüst eden krizlerimiz dövizi bile hisse senedine benzetti ve dolar psikolojik sebeplerle bile değişebilen bir ödeme aracı artık.. Doların yükselip, sadece vatandaşın alçalmasında en büyük etken ise yine tanıdık yüzler: Bankalar...
 </p>
 <p class="metin">
  Bankaların kendi iç mücadelesiyle; yukarıdaki filler oynaşıyor ve olan alttaki çimenlere oluyor!.. Ve kısaca: "N'olcek bu memleketin hali?"
 </p>
 <p class="metin">
  Yine banka yine kriz
 </p>
 <p class="metin">
  19 Şubat Krizi'nin başlangıcını fondaki bankaların cumhurbaşkanına bağlı Devlet Denetleme Kurulu tarafından denetlenmek istemesine dayandırabiliriz. Sistemin mali sigortası konumundaki bankaların denetlenmesini istemeyen başbakan ile konunun muhatabı cumhurbaşkanının meş'um kavgasını fırsat bilenler tarafından dalgalanmaya bırakılan dolar, bugün en büyük başağrımız. Hükümet, döviz rezervlerinin azlığından, vatandaş fakirleşmekten şikayetçi.
 </p>
 <p class="metin">
  Geçtiğimiz yıl Türk Lirasının değerlenmesi ve oluşan enflasyon eklendiğinde dalgalanan doların 825 bin lira olması gerekiyordu. Piyasalar doların 800–850 bin liralık seviyesini makul kabul ederken, hükümet bir türlü istenilen güveni veremedi. Ekonomik programın birşeyleri değiştireceğine kimse inanmadı. Ve doların rahatça dalgalanması için fırtına beklenmeye başladı.
 </p>
 <p class="metin">
  Fırtınanın ilk sebebi Merkez Bankası'nın açmış olduğu döviz ihaleleri oldu. Merkez Bankası'nın günlük 50 ile 100 milyon dolar arasındaki döviz ihaleleri döviz talebi için komik bir miktardı. Özellikle bankalar bu parayı alabilmek için yüksek rakamlar öneriyor ve doların fiyatı sürekli yüksek tutuluyordu.
 </p>
 <p class="metin">
  Merkez Bankası'nın ihalelerinde aradığını bulamayan üç banka, piyasaya saldırdı ve dolarla borçlananların bir anda borç yükünün artmasında ve fakirleşmesinde en büyük itici güç oldular. Devlete daha çok borç vererek daha çok faiz geliri elde etmek isteyen bankalar, yurtdışından hatırı sayılır borçlar aldılar. Yurtdışından alınan borçlar, Türk Lirasına çevrilerek hatırı sayılır gelirler elde ediliyordu. Devalüasyondan sonra yurtdışı borçlarını ödemekte zorluk çeken üç banka, Merkez Bankası'ndan bulamadığı dövizi piyasadan çekmeye çalıştı. Piyasaya önemli ölçüde döviz talebinde bulunan bankaların işleri daha zorlaşmaya başladı; çünkü dolar 850 bin seviyesinden bir milyon düzeyine çıktı.
 </p>
 <p class="metin">
  Böylece, yüksek faizden bugüne kadar hatırı sayılır paralar kazanan bankalar ilk defa yüksek faizin bedelini ödemeye başlamış oldu.
 </p>
 <p class="metin">
  Ve sahneye yabancı bankalar çıkıyor
 </p>
 <p class="metin">
  26 Mart tarihinden itibaren artan doların değeri yabancı bankaların piyasaya girmesiyle bir milyon 300 bin sınırına geldi. Yabancı bankaların piyasadan sürekli dolar alarak, Türk Lirasının değerini düşürmesi yine fillerin çimende oynaşmasına benziyor. Yabancı bankalar, dış borç ödemesi olan üç bankanın en yüksek fiyattan dolar almasını sağlayarak onları zor durumda bırakmış oldu.
 </p>
 <p class="metin">
  Krizle birlikte büyük ilgi görmeye başlayan ve işlem yapmakta zorlanan yabancı bankaların dünya üzerindeki hacimleri düşünüldüğünde, Türkiye'deki döviz fiyatlarını rahatlıkla artırabileceklerini anlıyoruz.
 </p>
 <p class="metin">
  Yabancı bankaların, bizim tatlı faiz kârlarına alışmış üç bankamızı zor duruma düşürmek isteyişlerinin altında ise dünya şirketlerinin kriz stratejisi yatırıyor. Uluslararası şirketlerin en büyük özelliklerinden biri de kriz dönemlerinde, zor durumdaki bankaları satın alarak güçlenmek.. Şube sayılarını ve güvenilirliklerini yerli bankalarla arttırmak isteyen yabancıların amaçlarını ne ölçüde gerçekleştirdikleri, önümüzdeki günlerdeki banka satışlarında ve birleşmelerinde göreceğiz.
 </p>
 <p class="metin">
  Doların yükselmesinde etkili olan yabancı şirketler sadece bankalardan oluşmuyor. Türkiye ekonomisine yeteri kadar güvenemeyip, ellerindeki Türk parasını dolara çevirip Türkiye'yi terketmek isteyenler ise Merkez Bankası engeliyle karşılaştı. Merkez Bankası, yabancıların Türkiye'yi terketmesinin bir bedeli olacağını düşünerek, doların yükselmesine seyirci kaldı. Halkı yüzde 80 fakirleten bu çöküşten kâr çıkarmayı amaçladı.
 </p>
 <p class="metin">
  Yeni enkazlar geliyor!
 </p>
 <p class="metin">
  İstikrar Programı nedeniyle devlete yüksek faizlerle borç veremeyen bankalar, programın bozulmasıyla devlete yeniden tatlı kârlarla borç vermeye başladılar. Ancak devalüasyonla birlikte yurtdışından aldıkları kredileri de ödemede zorlanıyorlar.
 </p>
 <p class="metin">
  Bankaların yurtdışından buldukları krediler, özkaynaklarına göre belirleniyor ve belirli bir oranı aşmaması gerekiyor. Daha fazla kâr ya da ayakta kalabilmek için borcu borçla ödemeye çalışan bankalar, özkaynaklarını aşan borçlar buldular. Yurtdışından bulunan borçları ödemekte zorluk çeken bankalar, enkaz olarak devletin eline geçebilir.
 </p>
 <p class="metin">
  Bayındır Menkul Kıymetler Genel Müdür Yardımcısı Tunç Yalov, hastalıklı bankacılık sisteminin bu yükü kaldıramadığını söyleyerek "Müşteri talebi olmadan da bankalar doları yükseltebiliyorlar. Son krizin sebebi bankalardır. Genelde yerli bankalar bu tür krizlerde fahiş kârlar yaparlarken bu sefer kârı yabancı bankalar yaptı ve bizimkiler zarara uğradı. Mevduat güvencesi olan bir ülkede de bu durum çok kötü" diyor.
 </p>
 <p class="metin">
  Brezilya ve Arjantin'de bizimkine benzer kriz sonralarında yabancı bankaların piyasa payı bir anda arttı. Brezilya'da yüzde 12'den yüzde 30'a ulaşırken Arjantin'de yabancı bankalar piyasanın çoğunluğunu elde ederek yüzde 60'lık oranlara sahip oldular.
 </p>
 <p class="metin">
  Puslu havadan kimler yararlandı
 </p>
 <p class="metin">
  Doları bir ödeme aracı olmaktan çıkıp, kazanma–kaybetme aracına dönüştüren Türkiye'de, borsa spekülatörleri İMKB'de değil de, döviz bürolarının önünde para kazanmaya başladılar. Merkez Bankası'nın piyasaya yeteri kadar döviz sunmamasıyla Kapalı Çarşı Piyasası'nda (tahtakale) oluşan fiyatlar doların değerini belirlemeye başladı. Günlük 501 milyon dolarlık bankalar arası piyasada günlük 501 milyon dolarlık döviz hacimleri unutulup, 15 milyon dolarlık cirosu olan Kapalı Çarşı döviz piyasasındaki rakamların esas alınması fakirleşmemizdeki etkenlerden sayılabilir.
 </p>
 <p class="metin">
  Türk Lirası üzerinden yüksek faizlerle kâr yapanlar, dolara yatırım yaparak, gecelik faizlerden elde ettikleri kârları katladılar. En kötü ihtimalle, doların yükseliş trendine geçtiği 28 Mart'ta 1 milyon seviyesinden dolar alanlar, bir milyon üç yüz binlerde dolarlarını sattıklarında net yüzde 30 kâr yapmış oldular.
 </p>
 <p class="metin">
  Fakirlik katsayımız: Doların geleceği...
 </p>
 <p class="metin">
  Doların gelecekte ne olacağı hükümetin açıklayacağı ulusal programın geleceğine bağlı denilebilir. Ulusal programla, yurtdışına kaçacak para engellenebilir ve tedirginlik sebebiyle elde tutulan paralar piyasaya sunulabilirse Kemal Derviş'in tahmini tutar ve dolar Nisan sonunda bir milyon 100 bin sınırında durur. Görüştüğümüz finans uzmanları doların hiçbir zaman bir milyon sınırının altına inmeyeceğinde birleşiyorlar. Para piyasaları uzmanı Mehmet Ali Yıldırımtürk doların geleceğini hazinenin 27 Haziran tarihinde yapacağı içborç ihalesinin başarısına bağlıyor. Yıldırımtürk'e göre, hazine bu ihalede gereken başarıyı yakalayamazsa dolar 2 milyon sınırını yakalar.
 </p>
 <p class="metin">
  Türkiye Cumhuriyet'inin 90 kuruşla başladığı dolar macerası bugün bir buçuk milyon sınırında. Piyasalar tedirgin ve Ulusal Programı bekliyorlar. Umutlar, Özal'ın "darbeler döviz darboğazlarını izliyor" tesbitinin geçersiz olmasında. Ve son bir uyarı: Ulusal Programın beklenilen ilgiyi görmemesi durumunda, doların önü ancak yüksek faizle kesilecek.
 </p>
 <p class="metin">
 </p>
 <p class="arabaslik">
  DOLARIN SEYRİ
 </p>
 <p class="metin">
  Ünsal Sözbir (Asya Finans Genel Müd. Yrd): Programın işleyişine bağlı. Maksimum 1 milyon 500 bin sınırına gelir.
 </p>
 <p class="metin">
  Mehmet Ali Yıldırımtürk (Para piyasaları uzm): 27 Haziran'daki hazine iç borç ihalesinin başarısı önemli. İhale başarısız olursa dolar 2 milyonu bulur.
 </p>
 <p class="metin">
  Tunç Yalov (Bayındır Menkul Değerler Gen. Md. Yrd.): Psikolojik sebepler etkili olacak. 1 milyon 100 bin seviyesinde durur.
 </p>
 <p class="metin">
  Prof. Dr. Esfender Korkmaz: Yaz aylarında piyasalar düzelir. 1 milyon 100 binden aşağıya inmez, 1 milyon 500 bin sınırını zorlar.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325032609/mailto:biroluzun@turk.net">
   biroluzun@turk.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/ekonomi/1.htm), [web.archive.org (arşiv bağlantısı)](http://web.archive.org/web/20020325032609/http://www.aksiyon.com.tr:80/2001/332/ekonomi/1.htm)
