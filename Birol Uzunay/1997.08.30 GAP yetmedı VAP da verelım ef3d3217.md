# GAP yetmedı VAP da verelım

*Birol Uzunay 1997.08.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Cumhuriyeti'nin büyük bir amacı vardı kurulduğu 1923'ten beri; Türkiye'nin durmaksızın kalkınması ve gelişmiş Batı medeniyetlerini geçmesi.
  </font>
 </div>
 <div id="newsText">
  <font class="detail-text">
   1997'ye kadar, 53 başbakan ve binlerce milletvekili tarafından seslendirilen bu amaç, hiç bir zaman gerçekleştirilemedi. Oysa ki tabii kaynaklar ve insan gücü açısından çok daha elverişsiz şartlara sahip olan onlarca ülke, bugün Türkiye'den çok daha fazla gelişmiş durumda.
   <br>
    <br>
     Türkiye, hedeflediği kalkınma ilkesi için en büyük güç olarak tam 73 yıldır 'devlet'i görüyor; beklenilen kalkınmanın devlet eliyle gerçekleştirilmesi. Kalkınmanın sihirli değneği olan devletse, her zaman ideolojik çatışmalarla uğraştı ve bu uğraş bir türlü bitmedi.. Kalkınma için gerekli olan sanayi yatırımları, tarım düzenlemeleri, insan ve para gücü ideolojik çatışmaların yanında hep ikinci planda kaldı.
     <br>
      <br>
       Devletin, kalkınma ilkelerini hayata geçirememesinin en büyük nedeni ise ülke insanına bu ilkeyi yeterince anlatamaması ve kendisinden başkasına roller vermekte tereddüt etmesi oldu. Ülkenin değişik yörelerinde faaliyet gösteren zenginler ABD'nin, ülkeleri adına dünya ticaretinde söz sahibi olan şirketler Japonya'nın, 2. Dünya Savaşı sonrasında halkın yaptığı fedakarlıklar Almanya'nın kalkınmasını sağlarken; Türkiye'nin zenginlerinden ve halkından bu tür fedakarlıklar istenmedi bile.
       <br>
        <br>
         Devletin en ağır ideolojik çatışmalara girdiği bugünlerde kalkınma hamleleri artık sloganlarda dahi yok.. Halk ise bir türlü gerçekleşemeyen kalkınmanın acısını, yaşam kalitesinin düşüklüğüyle en ağır biçimde yaşıyor.
         <br/>
         <br/>
         Herşeye rağmen İstanbul'daki girişimciler önceliği kendilerine vererek ülke kalkınmasına yardımcı olurlarken; İzmit, Manisa, Denizli ve Gaziantep'teki yatırımcılar son yıllarda yaptıkları başarılı çalışmalarla devletin yardımı olmadan da illerinin kalkınabileceğini gösterdiler. Devletin vereceği yardımlara belki de tüm illerden daha çok ihtiyacı olan Van da bir an önce kalkınmak ve kalkınmada en büyük rolün halka ait olması gerektiğini göstermek istiyor...
         <br/>
         <br/>
         VAP olacak; zenginlik gelecek
         <br/>
         <br/>
         Terörün tahribatına, tabii şartların olumsuzluklarına, yetişmiş insan gücünün olmamasına ve hepsinden önemlisi büyük finans sıkıntısı yaşamasına rağmen Van, bir kaç sene sonra Türkiye'nin en büyük illeri arasına girecek gibi. Çünkü Van halkı şu anki yaşam seviyesinden çok daha fazlasını hak ettiğine inanıyor..
         <br/>
         <br/>
         Terör nedeniyle son yıllarda Türkiye'nin doğu ve güneydoğusundaki göçten en çok zarar gören illerin başında Van geliyor. Bir kaç yıl öncesine kadar 150 bin kişinin yaşadığı Van'ın nüfusu komşu illerden gelenler yüzünden 600700 bine ulaşmış durumda. İşsizlik yüzde 7080'lerde, binlerce kişi açlık sınırında yaşıyor. Terör yüzünden kentin en önemli gelir kaynakları olan turizm ve sınır ticareti büyük yara almış. Ekilebilecek düz arazinin azlığı, soğuk ve karın tarım çeşidini azaltması, ulaşımının zorluğu da Van'ın tabii zorlukları arasında. Ancak Van'da tüm Türkiye'den daha çok olan bir şey var: Umut... Özellikle Ticaret ve Sanayi Odası Başkanı Yekta Haydaroğlu'nun hazırladığı projeler ve yaptığı çalışmalar gelecekte sadece Van'ın değil, tüm Türkiye'nin kazancı olacak.
         <br/>
         <br/>
         Van Ticaret Odası'nın önderliğinde ve Van Valiliği'nin de katkılarıyla hazırlanan Van Projesi (VAP) gerçekleştirilirse önümüzdeki bir kaç yıl içinde Van geri kalmışlık zincirini büyük ölçüde kıracak. Proje kapsamında Van'ın çevresinde bulunan 5 ilde ( Muş, Hakkari, Bitlis, Şırnak, Ağrı) yatırımlar Van gölü havzası hedef alınarak genişletilecek. VAP üzerinde bir yıldır çalışan Van Ticaret ve Sanayi Odası Başkanı Yekta Haydaroğlu projenin oluşumu hakkında "Doğu ve Güneydoğunun umudu olarak sunulan GAP ve DAP (Doğu Anadolu Projesi)'ın Van'a pek yarar sağlamadığını gördük. Yıllardır ağzımızda sakız olan Van'ın kaynaklarını işleyip insanımızı ve ilimizi kalkındırmak için yaptığımız küçük araştırmalar bize moral verdi ve 'Niçin olmasın?' diyerek bu projeyi hazırlamaya soyunduk" diyor. VAP içerisinde yer alan proje taslaklarının akılcı ve uygulanabilir olması için, Van Gölü Kalkınma Enstitüsü kurulmuş, Yüzüncü Yıl Üniversitesi elemanları ve Türkiye'nin dört bir yanından getirtilen uzmanlar özel olarak çalışmışlar.
         <br/>
         <br/>
         Projeye göre şehrin neredeyse sembolü haline gelmiş olan Van gölünün içindeki tabii zenginlikler en verimli biçimde kullanılıyor. Gölün suyundan soda ve tuz, içinden ve çevresinden sabun, uranyum, krom, kömür ve linyit çıkartılacak. Türkiye'nin enerjisini sağlayan Keban ve Atatürk barajlarına yakınlıklarına rağmen şehrin en önemli ihtiyacı olan elektrik için VAP, Van Gölü'nde enerji santralleri kurmayı amaçlıyor. Organize sanayi bölgesinin ise VAP'la birlikte işlerlik kazanması için ekim ayında temeli atılacak.
         <br/>
         <br/>
         90'lı yıllara kadar 25 milyon küçükbaş hayvan sayısıyla sektöründe dünyanın merkezi olan Van'da bugün sadece 2 milyon küçükbaş hayvan var. VAP'ın en önemli projelerinden birisi de Van'ı yine küçükbaş hayvancılığın merkezi yapmak. Bunun için de yetiştiricilere kışlık yem bulunması, kredi tahsisi, yerel sağlık ekipleri ve satış kolaylıkları getiriliyor.
         <br/>
         <br/>
         Türkiye Cumhuriyeti'nin en büyük yatırımı olan GAP ve gerçekleştiğinde Doğu Anadolu Bölgesi'nin kalkınmasını büyük ölçüde gerçekleştirecek olan DAP'ı örnek alarak Van Projesi'ni hazırlayan Yekta Haydaroğlu, projeleri için yeterli kaynağı bulacağına inanıyor. Projelerini Dünya Bankası'na sunduktan sonra gerekli olan finansmanın büyük çoğunluğunu buradan temin edeceklerini söyleyerek "Projenin en büyük mali destekçisi Vanlılar olacaktır. Odalarımız şimdiden 17 bin dolar topladı bile. Gerek VAP'la gerekse diğer kısa vadeli projelerle uğraştığımızı duyan yurtdışında ve Türkiye'nin diğer illerinde yaşayan Vanlı hemşehrilerimiz, yatırım için talepte bulunuyorlar. Sadece proje aşamasındaki bu çalışmamız için şimdiden 30 yabancı firma bizimle temasa geçti bile. Kısa vadeli ekonomik atılımlarımız da VAP'ın oluşumuna destek verecek. Ankara'ya kredi başvurularımızı yapacağız, çünkü bu projenin aynı zamanda Türkiye'nin yararına olacağını düşünüyoruz" diyor Haydaroğlu. Ayrıca Van'da bulunan 20 bankaya faiz korkusuyla vadesiz hesaplarla yatırılan paraların da çok kısa süre sonra üretime dönüştürüleceğini belirtiyor. 50 bin aileye yeni iş imkanları açması beklenen VAP'ın yüzde 40'ı halka devredilecek, yüzde 30'u Ticaret Odası'nın kalan yüzde 30'u da belediyenin olacak.
         <br/>
         <br/>
         Van eski günlerine geri dönecek
         <br/>
         <br/>
         Bugün Türkiye'nin en fakir illeri arasında bulunan Van, terör ve göç olaylarına kadar ekonomik açıdan bölgenin en zengin iliydi. 1990'a kadar yılda 200 bin turisti ağırlayan Van'a bugün sadece 810 bin civarında turist geliyor. Son yıllarda Van'da 30 civarında otel kapandı. Kaybedilen turizm geliri 7 yıllık bir aradan sonra yeniden kazanılmak isteniyor.
         <br/>
         <br/>
         Yekta Haydaroğlu'na göre Van'ın kalkınmasında VAP'tan sonra en büyük etken Kapıköy Sınır Kapısı'nın açılması olacak. Uğur Mumcu'yu İranlıların öldürdüğü iddiası ortaya atılmadan önce Van'ın en büyük gelir kaynağı olan sınır ticaretinin yeniden canlanması için Yekta Haydaroğlu'nun yoğun çabaları var. Bir kaç yıl öncesine kadar sınır bölgesinde her türlü yiyeceği, araç gereci İran tarafına satabildiklerini, İran'dan da çok ucuza mal ithal edebildiklerini belirten  Haydaroğlu, sınır kapısının açılmasıyla İran ve Türk cumhuriyetleriyle olan ticaretin canlanacağına inanıyor ve ekliyor: " İlk projemiz İran'dan çok ucuza alacağımız meyveleri Van'da meyve suyu yapıp Türkiye içine ve Avrupa'ya ithal etmek olacak. Sınır ticaretinin başlamasıyla ilk yılda, 30 milyon dolar ihracat, 30 milyon dolar da ithalat yapmak istiyoruz. Sınır ticaretiyle sadece kendi ürünlerimizi değil, tüm Türkiye'nin ürünlerini satıyoruz." Türkiye'nin ufkunu açan Van'ın idealist girişimcileri sadece projeleriyle değil yaptıkları işlerle de örnek oluyorlar. Örneğin Van'da balık yetiştirilmesi ve bu yolla ailelerin para kazanması için vargücüyle uğraşan Erdal Yeltekin, başlangıçta ölü yatırım olarak görülen alabalık tesisleriyle onlarca aileye şimdiden yeni kazanç kapıları açmış durumda. Erdal Yeltekin alabalık ticaretinde gösterdiği başarıyla aynı zamanda Van Gölün'de değerlendirilemeyen 'balık' sektörünün geleceği için umut oldu. Erdal Yeltekin'in suni ortamlarda yılın 8 aylık soğuk kış dönemine rağmen gösterdiği başarıdan sonra geçen yıl yapılan çalışmalarla Van Gölü'nden 14 bin ton inci kefali çıkartılıp satılmış. Havyar üretimi açısından Türkiye'nin en büyük kaynağına sahip olan Van Gölü'nde gelecek yıldan itibaren havyar ticareti için çalışmalar başlayacak. 20 bin dönüm arazi üzerinde tüm Türkiye'ye et satan Van Et sadece yıllık sosis satışından 4 trilyon lira kazanıyor. Van çiftçileri de Van'da yetişmez denilen kışlık arpayı 2 bin 300 dekara ekerek 1'e 35 ürün almışlar. Van Yün üretimini hızla artırırken, binlerce aile ise dağıtılan kilim tezgahlarında yeni kazanç kapılarını aralıyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2920-gap-yetmedi-vap-da-verelim.html), [web.archive.org (arşiv bağlantısı)](http://web.archive.org/web/20131111075926/http://www.aksiyon.com.tr/aksiyon/haber-2920-gap-yetmedi-vap-da-verelim.html)
