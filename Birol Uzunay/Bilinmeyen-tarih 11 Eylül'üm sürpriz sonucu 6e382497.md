# 11 Eylül’üm sürpriz sonucu

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050225010147im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010147im_/http://www.aksiyon.com.tr/resim/376/12.jpg" vspace="5"/>
  </p>
 </font>
 <font class="content">
  11 Eylül saldırısının etkisi Avrupa’da İslam düşmanlığıyla başladı; İslam sempatisiyle devam ediyor. Avrupalılar ilk defa İslam’ı bu kadar merak ediyor. 11 Eylül’ün sürpriz sonucuyla Avrupa’da Kur’an—ı Kerim yok satarken, basının İslam’a ilgisi sürüyor. Avrupa 11 Eylül’ün etkisiyle de uzun bir aradan sonra kendi değerlerini de sorguluyor
 </font>
 <br/>
 <p>
  <font class="content">
   Tarihin kırılma noktalarından olan 11 Eylül saldırısının üzerinden sadece 5 ay geçti. Üzücü olayın sosyal yaşamdaki siyasi, ekonomik ve kültürel etkileri yeni yeni ortaya çıkıyor. Başlangıçta İslam ve Arap düşmanlığıyla özdeşleşen 11 Eylül saldırısı, son iki ayda beklenmeyen bir etki gösterdi ve İslam, Avrupa’da merak edilen dinler arasında ilk sıraya yerleşti.
   <br>
    <br>
     Avrupa ülkelerinde İslam, fakirlik ve teröristlikle birlikte anılırken Müslüman aydınlar kendilerini ifade etme imkanı buldular. Avrupa’da İslam merakının en büyük işareti ise artan Kur’an—ı Kerim satışları... Başta Hollanda ve Fransa olmak üzere birçok Avrupa ülkesinde Kur’an—ı Kerim satışlarının miktarını tesbit etmek bile zorlaştı. Birçok televizyon kanalı İslam belgeselleri çektirirken, Müslüman aydınların sözleri günlerce tartışılıyor... Yine İslam ve terörizm saldırıları arasında Avrupa’nın başat özelliği olan “özgürlüğün” sınırları da tartışılıyor.
     <br>
      <br>
       11 Eylül saldırısının zanlısı Üsame bin Ladin’in gizli çekilmiş görüntülerde söylediği “İslamı kabul edenlerin sayısı ikiye katlandı” sözü ne derece doğrudur bilinmese de; 11 Eylül’le birlikte Batı’da İslam düşmanlığı kadar, İslam sevgisinin de arttığı kesin.
       <br/>
       <br/>
       11 Eylül İslam tepkisiyle başladı
       <br/>
       <br/>
       11 Eylül saldırısına kadar Avrupa’daki ırk yakınlaşması adına büyük adımlar atıldığı zannediliyordu. 11 Eylül açıkça gösterdi ki Avrupa’daki çok kültürlü uyumlu yapı sadece görünüşten ibaret ve küçük bir kırılmada uyum bozulabiliyor.
       <br/>
       <br/>
       Uzun yıllar sonra Avrupa’da ilk kez alenen yabancı düşmanlığı yapıldı. Özür mektupları istendi, sakallılara ve başörtülülere saldırıldı. Gazetelere verilen ilanlarda “Kabul edin ki İslam terörist grupları barındıran bir dindir. Müslümanlar bu potansiyele sahiptir” mesajı verildi. Başörtülüler tramvaya bindirilmedi. Sakallar kesildi. Çocuklar kimliklerini anlatmakta zorlandı.
       <br/>
       <br/>
       Başlangıçta uçağın Dünya Ticaret Merkezi’ne dalış görüntüsünün sık sık gösterilmesi olaya duyulan tepkiyi artırırken, ilkel Afgan görüntüleri ve kaleşnikofla kılınan namazlar “Müslüman” imajına büyük darbe vurdu. Afgan görüntülerini İran görüntüleri izledi. Televizyonlar Türkiye çöllerinden de bahsetmeye başladı. Filistinlilerin İsraillileri nasıl katlettiklerine dair yazılar, görüntüler ardı ardına verilmeye başlandı.
       <br/>
       <br/>
       Almanya, Danimarka ve Hollanda gibi ülkelerde uzun bir aradan sonra öğrenciler Haçlı Seferlerini irdeleyen ödevler hazırlamaya başladı; okullarda Haçlı Seferlerinin sebeplerini ve bu seferlerde yaşanan kahramanlık hikayelerini anlatan dersler yapıldı.
       <br/>
       <br/>
       İslam düşmanlığı ırkçılığa dönüştü
       <br/>
       <br/>
       İslam aleyhtarı gelişmeler bir anda ırk çatışmalarını da gündeme getirdi. Hollanda’da Liberal Partili milletvekili Şeribi, Fas kökenli olmasına rağmen sürekli “Sürün bu Faslıları çöllere” diyordu. 11 Eylül saldırısından sonra İslam diniyle alâkası olmayan Şeribi, 2002 seçimlerinde aday gösterilmedi ve on yılı aşkın milletvekili kariyerine ve Müslümanlara olan sert tavrına rağmen dışlanmaya başlandı. Çünkü, Müslüman bir ülke olan Fas ile irtibatlandırılmıştı.
       <br/>
       <br/>
       Yine Türk kökenli Orhan Bayraktar, ateist olmasına rağmen, “Türkiye çölleriyle” irtibatlandırılarak Rotterdam Belediye Meclis seçimlerine aday gösterilmedi.
       <br/>
       <br/>
       Azınlık olmanın getirdiği korkuyla, işlerine aşırı derecede bağlı olan Müslüman memurların sayıları ve işleri sorgulanırken; Müslüman memur sayısı Avrupa’da yüzde 5’leri bile geçmiyor.
       <br/>
       <br/>
       Almanya, Belçika, Hollanda gibi ülkelerde uzun bir aradan sonra soğuk savaş yılları hatırlanırken; Hollanda’da henüz 3 aylık parti olan Leefbaar Nederland Partisi’nin lideri Pim Fortuyn “Soğuk savaştan sonraki en büyük düşmanımız İslam” sloganıyla büyük pirim yaptı. Irkçı söylemlerinin etkisiyle, 150 kişilik Hollanda parlamentosunda şimdiden 20 sandalye kapması bekleniyor.
       <br/>
       <br/>
       İslam merakı, sempati getirdi
       <br/>
       <br/>
       Avrupa ülkelerinde 11 Eylül saldırısıyla gelişen “İslam düşmanlığı” gözle görülür bir özellik; ancak sosyal olaylarda tek bir sonuç yoktur gerçeği bir kez daha ortaya çıktı ve Avrupa gündeminde bugün İslam’ın faziletleri konuşuluyor..
       <br/>
       <br/>
       İslam kelimesini duyunca “fakirlik, Araplık, teröristlik” tanımlarını hatırlayan sıradan bir Avrupalı, ilk defa Müslüman aydınlarla tanıştı. Müslüman aydınların “İslam, esenlik dinidir” temasını taşıyan konuşmalarını ve bilgi birikimlerini görünce şaşıran Avrupalılar, zihinlerinde oluşturdukları “İslam” imajını bir kez daha tartışmaya açtılar.
       <br/>
       <br/>
       Birçok gazete İslam yazı dizileri hazırlarken, 15 sayfalık gazetelerin bazen 5 sayfalarını birden “İslam”a ayırdıkları gözlendi. Avrupa’da İslama duyulan ilginin en büyük delili ise Kur’an—ı Kerim satışları... Özellikle İsveç, İsviçre, Hollanda, Belçika, İngiltere gibi çok kültürlü ülkelerde Kur’an—ı Kerim en çok satan kitap listelerinde sürekli birinci çıkıyor..
       <br/>
       <br/>
       İslam yorumlarını daha iyi anlayabilmek için sadece İslam ve terörizmi irdeleyen thing—tank kuruldu. Konusu İslam olan thing—tank toplantılarına ise şehirlerin en büyük toplantı salonları tahsis edildi. 12 Aralıkta Roterdam’da yapılan thing—tank toplantısına ilgi büyüktü ve basın bu toplantıda konuşulanları oldukça olumlu izlenimlerle verdi.
       <br/>
       <br/>
       Alman—Fransız ortaklığında kurulan ARTE TV 2003’te yayınlamayı düşündüğü Hz Muhammed (a) belgeselini iki hafta önce yayınladı. ARTE TV’nin belgeseli, tam iki yıl öne almasının sebebi ise yine 11 Eylül sonrasında oluşan İslam merakı. Cie des Phares &amp; Ballies film şirketine yaptırılan belgesel üç gün boyunca prime time denilen izleme saatlerinde yayınlandı ve reyting rekorları kırıldı.
       <br/>
       <br/>
       “ARTE TV” Sorumlusu Alain Weider, amaçlarının gerçek İslam’ın anlatılması ve İslam dininin kurucusu olan Hz. Muhammed’in (a) doğru anlaşılması olduğunu söyledi. Belgesel yönetmeni Weider, belgeselde tanıtılan Kur’an—ı Kerim ve dini kitapların büyük ilgi gördüğünü de belirtiyor.
       <br/>
       <br/>
       Rotterdam Belediye Meclis üyesi Alaattin Erdal, 11 Eylül sonrası Avrupa’yı tanımlamanın çok zor olduğunu belirterek “Avrupa’da yerel yönetimler çok güçlü ve hemen hemen milletvekilleri kadar söz sahibi. Daha önce bizi yerel yönetimler için arayan gazeteciler, bugün İslam ve Türk kavramları için arıyorlar. Bizim ılımlı tavrımız onları çok şaşırtıyor. Biz gerçek İslamın terör olmadığını ispatladıkça çok şaşırıyorlar” diyor.
       <br/>
       <br/>
       İslam okullarına büyük ilgi var
       <br/>
       <br/>
       Sıradan bir Avrupa vatandaşı İslam’ı olumsuz imajlarla tanısa da, Avrupa ülkeleri İslam dinini seçenlere büyük kolaylık sağlıyor. 17 milyonluk Hollanda’da 33 tane ilk ve orta eğitim veren İslam okulu var. 11 Eylül’ün başlangıcında tepki gören bu okullar bugün yoğun ilgiyle karşılaşıyorlar.
       <br/>
       <br/>
       Hollanda İslam Okulları sorumlusu Mesut Dişli bugünkü durumu “Hiç bu kadar yoğun ilgiyle karşılaşacağımızı ummuyorduk” cümlesiyle özetliyor ve ekliyor “İslam okulları yaklaşık 13 yıl önce kuruldu ve genellikle Müslüman ailelerin çocuklarını okutuyordu. Bu dönemde ise dini İslam olmayanlar da bu okullara büyük ilgi duyuyor. Çocuklara normal eğitim müfredatı veriyoruz, daha sonra da belirli dini dersler veriliyor. Çocuğunu bize göndermek isteyenler, daha çok dini ders vermemizi talep ediyor” diyor.
       <br/>
       <br/>
       Mesut Dişli, yabancıların İslam okullarını gördükten sonraki izlenimlerini de “Okullarımız fiziki olarak ve eğitim olarak son derece modern. Bu durumu öğrenen yabancılar çok şaşırıyorlar; çünkü onların zihninde daha başka şeyler vardı” diyerek açıklıyor.
       <br/>
       <br/>
       Irak, Salman Rüşdi, Körfez Krizi ve İsrail olaylarından İslam imajının büyük zarar almasına rağmen 11 Eylül’ün farklı olduğunu söyleyen Mesut Dişli “Daha önce İslam kötülenirdi ve bu imaj sürerdi. 11 Eylül’de ise İslam kötülendikten sonra, olumlu çağrışımlar da olmaya başladı. Bizden dini kitap isteyenlerin sayısını görünce biz bile şaşırıyoruz” diyor.
       <br/>
       <br/>
       Rotterdam Belediye Meclis üyesi Alaattin Erdal, Avrupalının İslam ilgisi hakkında “Müslüman aydınlar bu dönemde iyi bir imtihan verdi ve kendilerine ilk defa uzatılan cevap verme hakkını iyi kullandılar. İnanması zor ama Araplar dışında da Müslüman olduğunu öğrenen birçok Avrupalı var. Avrupa demokrasiye ve özgürlüğe inanmış ülkelerden oluşuyor. İslam düşmanlığının altında daha çok bilgisizlik yatıyor” diyor.
       <br/>
       <br/>
       Avrupa kendini sorguluyor
       <br/>
       <br/>
       11 Eylül saldırısının sonuçları Avrupa’da sadece İslam düşmanlığı ya da İslam sempatisi üzerine yoğunlaşmadı. Avrupa 11 Eylül’le birlikte kendini de sorgulamaya başladı. Daha iki yıl önce Faslı din adamı İmam el Mumni’nin “Homoseksüellik hastalıktır” sözü Avrupa’da büyük tepkilere neden olmuştu. Bugünse bu sözün doğru olabileceği konuşuluyor ve İmam el Mumni’ye haksızlık yapıldığı seslendiriliyor.
       <br/>
       <br/>
       13—14 yaşındaki çocukların kendilerini satmaları da sorgulanıyor ve bu tür yerlere baskınlar başladı. Özgürlüğün olabildiğince sergilendiği Hollanda’da dini değerlere sahip çıkılmasına sadece Hıristiyan Demokratlar değil, Liberal ve Sosyal Demokratlar da destek veriyor. 11 Eylül, bir türlü anlaşamayan Hıristiyan Demokratlarla Yeşilleri de anlaşma zeminine soktu ve bu iki zıt kutup; hangi özgürlüğün yararlı olduğu üzerinde anlaşmak istiyorlar. Özgürlüğün ve yalnızlığın sınırları tartışılırken uzun bir aradan sonra aile kavramının yeniden iyileştirilmesi gündeme geldi.
       <br/>
       <br/>
       Fransa, Almanya ve Danimarka gibi ulusal kimliğin dominant olduğu ülkelerde ise Avrupa İslamı büyük pirim yapıyor. Türklerin, Faslıların ve Tunusluların “ulusal azınlık” taleplerini engellemek için geliştirilen Avrupa İslamı, Hollanda’da “Hollanda İslamı” olarak isimlendiriliyor.
       <br/>
       <br/>
       11 Eylül’le birlikte Hollanda hükümeti daha çok caminin yapılmasını ve bu camilerin kayıt altına alınarak, imamların yetiştirilmesini istiyor; Hollanda’nın Müslüman imamlara taktıkları isim ise “Polder İmam”. İlk olarak imamlara Flemenkçe öğreten Hollanda Hükümeti, ılımlı İslam projesini destekliyor.
       <br/>
       <br/>
       Alaattin Erdal, Avrupa’nın kendi değerlerini sorgulamasının olumlu olduğunu belirterek “Refahın ve özgürlüğün sınırları sorgulanırken, çok fakir ve farklı dinden olanların marjinalleşmemesi için önlem alınmak isteniyor” diyor.
       <br/>
       <br/>
       Bir yanda İslam ve Müslüman azınlıklara duyulan nefret artarken diğer yanda tepkilerin artmaması için sözlüklerdeki Türk sözcüğünün anlamı değiştiriliyor. Türk sözcüğü birçok Avrupa dilinin sözlüğünde “Barbar, kötü ve küfürlü sözcüklerle” anılıyordu.
       <br/>
       <br/>
       Nefret ve sevginin arasında dolaşan Avrupa’daki İslam imajının geleceğini ise Alaattin Erdal şöyle özetliyor: “İslam Avrupa’da hep kötü imajlarla anılsa da, birkaç haftalık objektif yayın bile bir anda bütün imajları yıkabiliyor. Bundan sonrası Müslüman aydınların göstereceği performansa bağlı. Avrupa topraklarında 15 milyon Müslüman var. İslam aleyhtarı sözlere Avrupa zaten alışkın; önemli olan övücü sözlerin varlığı..”
       <br/>
       <br/>
       e-mail: biroluzunay@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12108), [web.archive.org (arşiv bağlantısı)](http://web.archive.org/web/20050225010147/http://www.aksiyon.com.tr:80/detay.php?id=12108)
