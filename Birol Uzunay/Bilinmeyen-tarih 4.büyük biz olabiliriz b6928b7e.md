# 4.büyük biz olabiliriz

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050226152756im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152756im_/http://www.aksiyon.com.tr/resim/411/76.jpg" vspace="5"/>
  </p>
 </font>
 <font class="content">
  Türkiye dünyanın 4. büyük moda ülkesi olabilir. Yeterince tecrübe kazandık ve alt yapımız var. Ancak 3 büyük moda ülkesi olan İtalya, Fransa ve İngiltere bu gerçeği bildikleri için fason üretimini başka ülkelere kaydırmaya başladılar. Türklerdeki liderlik vasfının modaya yansımasından korkuyorlar.
 </font>
 <br/>
 <p>
  <font class="content">
   Sabri Özel markasının triko kazak sektörü için özel bir önemi var. İsmi sadece Türkiye’de değil dünyanın birçok ülkesinde bilinen Sabri Özel kazaklarının hikayesi ise bir hayli ilginç...
   <br>
    <br>
     Daha 12 yaşında köyden şehre göçüp, hayal kuran bir çocuk olan Sabri Özel, kendi ismiyle oluşturduğu markayı Türk tekstil sektörünün yurtdışında en çok tanınan birkaç markasından biri yaptı.
     <br>
      <br>
       Sabri Özel’in sıfırdan zirveye ulaşan diğer işadamlarından farkı ise para kazanmaktan çok markalaşmaya verdiği önem... İstanbul’da kurduğu triko fabrikasıyla sektöründe dünyanın en iyi işletmesine sahip olan Sabri Özel, başarısını hayal gücüne bağlıyor.
       <br/>
       <br/>
       Daha 14 yaşında işçi olarak çalışırken her akşam İngilizce çalışıp yurtdışına satacağı malları hayal eden Sabri Özel, bugün 4 farklı markayla ihracat yapıyor ve gömlek ve kravat üretiminde de trikodaki performansını yakalamaya çalışıyor.
       <br/>
       <br/>
       1971’de el makinalarıyla ilk işletmesini açan Sabri Özel, piyasada dolar bulunmadığı bir dönemde yıllar süren vize sıralarını bekleyerek yurtdışı piyasalarını araştırmaya başlamış ve liberal ekonomiyle birlikte en önemli ihracatçılardan biri olmuş.
       <br/>
       <br/>
       Ürünlerinin kaliteli ve pahalı olmasını tercih eden Sabri Özel’e niçin ucuz ürüne yönelmediğini sorduğumuzda şu cevabı aldık: “İş dünyasında çok açık bir kural vardır: Az kaliteli çok ürün üreteceksiniz ya da çok kaliteli ürünü az üreteceksiniz. İşte biz ikinci kategorideydik. Az ve kaliteli ürettik, yavaş büyüdük. Önce klasik ürünler sattık, çünkü klasiği herkes bilir ve herkes kullanır. Sonra değişik ürünlere yöneldik. Klas giyime yönelmemiz ise bir stratejiydi. Benim 15 yıl giyilen kazaklarım var.”
       <br/>
       <br/>
       “Liderlik vasfımızdan korkuyorlar”
       <br/>
       <br/>
       Ürettiği ucuz fason tekstil ürünleriyle ün salan Türkiye’nin ne zaman İtalya gibi bir moda ülkesi olacağını sorduğumuzda ise Sabri Özel’den çarpıcı bir cevap aldık. Özel’e göre moda sektörümüzün gelişmemesinin altında dış sebepler yatıyor: “Moda İngiltere’de doğdu. Fransızlar İngilizlerin fason üreticisiydi. Zamanla fason üretim yerini markalara bıraktı. Pierre Cardin’ler, Cristian Dior’lar doğdu. Fransız markalar İtalyanları fason üretici olarak kullanırken, İtalyanlar işi öğrendiler ve markalarını oluşturdular. Made in Italy, ibaresi bugün çok önemli. Türkiye de bir fason üretici ve bu üç ülkenin yanına 4. ülke olarak katılabilir. Ancak bu gerçeği diğer ülkeler de biliyor ve fasonlarını Romanya’ya, Bulgaristan’a yaptırmaya başladılar. Türklerdeki liderlik vasıflarının farkındalar ve dördüncü bir ülkeyi moda sektöründe istemiyorlar.”
       <br/>
       <br/>
       Malatya’nın küçük bir köyünden çıkıp, 12 yaşında iş hayatına atılan ve farklı olanı tercih edip sürekli kaliteye yatırım yapan Sabri Özel’in yeni nesil tekstilcilere küçük bir sitemi var: “Türkiye genç ülke deniliyor, hayır bana göre Türkiye’nin sadece yüzde 10’u genç. Gençlere yeteri kadar eğitim ve para veremezsen bu gençten ne yarar göreceksin ki? Yaşlıdan farkı nedir bu gençlerin. Vasıfsız eleman arıyorum, binlerce başvuru oluyor. Dil bilen stratejik eleman aradığımda ise hayal kırıklığına uğruyorum. Benim bir işçiyken devletçi polikalar döneminde hayal ettiğimi genç tekstilciler, okumuş olmalarına rağmen ve liberal bir dönemde düşünmüyorlar. Bu üzücü bir durum.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1989), [web.archive.org (arşiv bağlantısı)](http://web.archive.org/web/20050226152756/http://www.aksiyon.com.tr:80/detay.php?id=1989)
