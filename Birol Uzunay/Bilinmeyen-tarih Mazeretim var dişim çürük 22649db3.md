# Mazeretim var, dişim çürük

*Birol Uzunay Bilinmeyen-tarih*

<div>
 <p>
  <font>
   Türkiye’nin dişi çürük; çünkü toplum, anomi denilen sosyal hastalığa tutulmuş durumda. Toplumdaki değer çözülmesi ve kuralsızlık, ağzımızın içine öylesine yerleşmiş ki, nüfusun yüzde 92’si dişini çürütüyor!
   <br/>
   <br/>
   Emil Durkhaim’in anomi dediği kuralsızlık ve toplumda değer çözülmesine delil gösterilebilecek yeni bir olgu daha var: Ağız ve diş sağlığına verdiğimiz önem. Türkiye’de 8 bin diş hekimi gece gündüz mesai yapsalar, Türkiye’deki diş çürüklerini ancak 25 yılda tedavi edebilirler. Ve diş hastalıklarının arkasında sosyal sorunlarımız gizli.
   <br>
    <br>
     Bilinçsiz beslenme ve diş tedavisinin “lüks” sayılmasıyla en önemli organlarımızdan olan dişlerimizi kaybediyoruz ve ağzımız bozuluyor!  Türkiye’de nüfusun yüzde 92’si diş rahatsızlığı çekmesine karşılık, bu problem çiğnenip geçiliyor.
     <br>
      <br>
       Ağız ve diş sağlığını ihmal eden bir toplumdaki problemleri ise diş hekimleri değil de sosyologlar tesbit ediyor. Çünkü sorun basit bir tıp problemini aşıp, toplumsal bir rahatsızlığın en büyük delili olmuş durumda.
       <br>
        <br>
         Tedavi masrafı ve kültür düşüklüğü de
         <br/>
         <br/>
         mazeret değil
         <br/>
         <br/>
         Ağızdaki çürüme başta mideyi ve diğer organları olumsuz etkiliyor ancak asıl tehlike sosyal yaşamdaki “boş vermişlik”. Tüm ağrılara rağmen diş sağlığına dikkat etmeyen bir toplum, sosyologları ciddi şekilde korkutuyor.
         <br/>
         <br/>
         Gelişmiş ülkelerde toplumun sadece yüzde 40’ı ağız ve diş hastalığı taşırken, Türkiye’deki yüzde 92’lik oranın tek bir sebebi var: Toplumsal boş vermişlik! Türkiye’deki ağız ve diş hastalıkları Dr. Mehmet Ali Özer’e göre kriz, darbe ve hükümet dönemlerinde daha da artıyor. Özellikle de ekonomik kriz günlerinde yaşanan “boş vermişlik” rahatsızlıkları artırıyor.
         <br/>
         <br/>
         Kriz günlerinin belki de en somut kötülüğü ise diş gıcırtdatmalarının artması oluyor. Dr. Mehmet Ali Özer  diş gıcırtdatmalarıyla, diş zedelenmelerinin arttığını belirtiyor ve ekliyor: “Bu dönemlerde diş hastalıkları kadar kırıklarla da uğraşıyoruz. İnanması zor ama diş gıcırtdatmak, ülkemizde alışkanlık haline geldi.”
         <br/>
         <br/>
         Diş sağlığındaki boşvermişlik, sadece yüksek tedavi masraflarıyla açıklanamıyor. Küçük bir diş fırçası ve macun bir yana, dişleri suyla çalkalamak bile Türkiye halkı için büyük bir yük!
         <br/>
         <br/>
         Her eksikliğimiz karşısında bulduğumuz cevap olan “eğitim ve kültür eksikliği” ise diş fırçalamamak için hiç de mazeret değil. Diş ağrısıyla tanışan birisinin yeniden bu ağrıyı tatmaması için kolejlerde okumasına, master yapmasına hiç gerek yok! Ağız ve diş sağlığını unutup, ağrı kesicilerle tedavi olmaya çalışan bir topluma sunulan “dişlerinizi fırçalayın” uyarısı ise son derece yetersiz; çünkü 20 yaşından sonra fırçalanılacak dişlerde iyileşme oranı son derece düşük.
         <br/>
         <br/>
         Diş kayıplarının yaşlanmanın bir sonucu olduğunu iddia edenler ise yanılıyorlar; çünkü dünya istatistiklerine göre 70 yaşındaki birisinin ağzında 18—20 tane diş olması gerekiyor. Yine alkol ve sigara bağımlısı olanların ağız ve diş sağlıkları ciddi şekilde tehlikeye giriyor.
         <br/>
         <br/>
         Diş sağlığını toplum olarak ihmal etmemiz ekonomik yatırımlara da yansıyor. Türkiye’de sağlık standartlarını taşıyan yerli bir diş fırçası yok! Yine Sanino dışında yerli diş macunu bulunmuyor.
         <br/>
         <br/>
         Modern yaşam diş düşmanı
         <br/>
         <br/>
         Türkiye halkı yüzde 92’lik rekor oranla dişlerini çürütse de; bir dişin çürümesi aslında hiç de kolay değil. Unlu, yağlı, şekerli yiyecekler birarada tüketildiğinde ve dişlerin temizlenmediği durumlarda dişler çürüme tehkikesiyle ancak karşılaşıyor. Diş çürümesi için, yağlı, unlu ve şekerli yiyeceklerin aynı anda yenilmesi şartı; diş çürümesini insanlara özgü bir rahatsızlık haline getiriyor. Hiçbir hayvanda diş çürümesi görülmezken; yarış atları ve süs köpekleri bu kuralın istisnasını oluşturuyorlar. Yarış atlarına yedirilen bal ve evlerde beslenen köpeklere ikram edilen şekerler yüzünden son 20 yılda dişleri çürüyen iki hayvan grubu oluştu.
         <br/>
         <br/>
         İçme sularındaki düşük florür oranı da diş çürümelerinin en büyük sebebi sayılıyor. Son yıllarda diş fırçalama oranının artması, kent yaşamıyla birlikte temiz yaşamın ve sağlık hizmetlerinin yaygınlaşmasına rağmen, diş çürümeleri hızla artıyor. Çünkü yeni beslenme şekli diş çürümeleri için bulunmaz fırsat. Fast food denilen hızlı ve yumuşak besinler tüketilirken çok fazla çiğnenemiyor;  diş aralarına sızan bu yiyecekler çürüme için uygun ortam buluyorlar.
         <br/>
         <br/>
         Türkiye vatandaşlarının dişi çürümeyen yüzde 8’lik nüfusu, büyük oranda kırsalda yaşanlardan oluşuyor. Kırsal kesimde yenilen yiyeceklerin sert ve çiğnenebilir özellikte olması diş sağlığı açısından olumlu bir özellik.
         <br/>
         <br/>
         Dentistanbul örnek olmalı
         <br/>
         <br/>
         Diş sağlığını toplum olarak ihmal etsek de, Dr. Mehmet Ali Özer’in, İstanbul’da açtığı Dentistanbul Diş Hastanesi, ağız ve diş hastalıkları tedavisini dünya standartlarının bile çok üstüne çıkardı. Ağızda bulunan tam 42 çeşit organı ayrı ayrı  tedavi eden Dentistanbul, Amerika ve İsviçre’deki örneklerini bile geçmiş durumda. Çene ve yüz cerrahisinde ameliyat yapabilen ilk özel kuruluş olan Dentistanbul, 15 diş hekimini çalıştırıyor ve diş ve ağız rahatsızlıklarının teşhisinde hiçbir zorluk çekmiyor.
         <br/>
         <br/>
         Teşhis ve tedavi için kapı kapı gezmenin masraflı ve zor olduğunu belirten Dentistanbul’un başhekimi Mehmet Ali Özer, “Bizim işimiz sadece ağız ve diş rahatsızlıkları... Yaptığımız işin tek olması ve uzmanlaşmamız, kaliteyi de beraberinde getiriyor. Farklı branşların birarada bulunması teknolojik yenilikleri getirdiği gibi fiyat avantajlarını da getiriyor” diyor.
         <br/>
         <br/>
         Dr. Mehmet Ali Özer diş sağlığını ihmal eden kesimlerin sadece halk olmadığını belirterek “En lüks hastanede bile diş hastalıkları, küçük bir bölümle geçiştiriliyor. Diş çekmekle ya da dolgu yapmakla iş bitmiyor. Biz koruyucu aile hekimliğini de geliştirerek, insanların ağız ve diş sağlıklarını ciddiye almalarını istiyoruz” diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12497), [web.archive.org (arşiv bağlantısı)](http://web.archive.org/web/20050301153821/http://www.aksiyon.com.tr:80/yazdir.php?id=12497)
