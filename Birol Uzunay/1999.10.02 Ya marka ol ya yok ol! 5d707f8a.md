# Ya marka ol, ya yok ol!

*Birol Uzunay 1999.10.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genel bilançolar tam anlamı ile uluslararası marka olmayı başarmış bir Türk tekstil firmasının olmadığını ortaya koyuyor.
  </font>
 </div>
 <div id="newsText">
  <font class="detail-text">
   Mütevazı markalarımız var, önemli mesafeler de aldılar ama daha yolun başındayız. Çünkü bu iş bir iki marka ile olacak bir iş değil, topyekûn bir dönüşüm hareketi...
   <br>
    <br>
     Soğuk savaşın yerine bugün dünyada markalar savaşı veriliyor ve ekonomiyi olduğu gibi siyaseti de uluslararası markalar belirliyor. Uluslararası bir markaya sahip olmak, gelişmişliğin bir göstergesi olurken, başta Japonya olmak üzere birçok gelişmiş ülke, önce milli markalarını güçlendirip sonra kalkınma modellerini uyguladı.
     <br>
      <br>
       1990'lı yıllarda başlayan globalizm ve gümrük duvaralarının kaldırılmasıyla  markalaşma çok daha fazla önem kazandı ve bugün markalaşmadan geriye dönüş yok! Nüfusu sadece bir kaç milyon olan ülkelerin bile tüm dünyada isim yapmış ürünleri bulunurken, 65 milyon nüfusa sahip, yüzlerce sektörde sayısız mal üreten Türkiye'nin  dünyada tanınan bir markası yok! Değişik sektörlerde kendine ait bir marka oluşturamayan Türkiye ekonomisinin, sınırların kalktığı ve gücün markayla ölçüldüğü bir dünyada yaşama şansı gittikçe azalıyor...
       <br>
        <br>
         Markalaşan ürün boyut değiştiriyor
         <br/>
         <br/>
         Ürünün marka olmasıyla, kalitesi, tanınması, geniş pazarlara satılması, kalitesi, fiyatı, hedef kitlesi, çevreye duyarlılığı ve üretim şartları "en iyi" için mücadele ediyor. Uluslararası firmalar üretimden çok marka imajları sayesinde para kazanmaya başladılar. Tanınan bir ürün, aynı kalitede tanınmayan başka bir üründen birkaç misli fiyata satılıyor.
         <br/>
         <br/>
         2005'te gümrük duvarlarının daha da azaltılacak olmasıyla ulusal ürünlerin, uluslararası markalara karşı rekabet şansı gün geçtikçe azalıyor. Bugünden Türkiye'yi istila eden yabancı markalar, kalite ve imaj özellikleriyle yakın bir gelecekte çok daha fazla etkili olacaklar.
         <br/>
         <br/>
         Türkiye pazarlarını kaybetmemek için yabancı şirket evliliklerinin daha kolay olduğuna inanan büyük gruplar, uluslararası bir marka için çalışma yapmıyorlar. 17 yabancı otomotiv markasının ürünlerini kullanan Türklerin tek bir yerli otomotivi bulunmuyor.
         <br/>
         <br/>
         Tekstilin "adı" yok
         <br/>
         <br/>
         Türkiye'nin yeni milenyumun eşiğinde markalaşmak için en avantajlı olduğu sektörü ise tekstil ve konfeksiyon. Tekstil ve konfeksiyon sektöründe yüzde 80'i KOBİ olmak üzere 30 binden fazla firma faaliyet gösteriyor... Bu üretimin yaklaşık yarısı ihraç ediliyor. Bu ihracatın da çok büyük kısmı kendi markalarıyla değil, Avrupa markalarına yapılan fason üretimlerden oluşuyor.
         <br/>
         <br/>
         Pamuktan ipliğe, iplikten tekstile, tekstilden hazır giyime marka için Türkiye'de alt yapının birçok faktörü var. Sektörün gelişebilmesi için mutlaka moda üretmek ve markalı mal satmak gerekiyor. Çok yakın bir gelecekte Türkiye fason üretimden de istediği parayı kazanamayabilir; çünkü Türkiye'yi fason üretimde avantajlı hale getiren ucuz işçilik Uzakdoğu ve Doğu Avrupa ülkelerinde daha avantajlı olmaya başladı.
         <br/>
         <br/>
         Herşeye rağmen...
         <br/>
         <br/>
         1996'da Gümrük Birliği'ne girilmesiyle hızlanan markalaşma fikri bugün Türk firmalarının en büyük problemi... Kalite açısından dünyadaki rakiplerini geçen bir çok firmanın tek sorunu tanınma... Türk firmaları, yabancıların 'fason' tekliflerini geri çeviremiyor. Ancak son yıllarda geniş ufukları sayesinde önce kalitesini, sonra ismini tüm dünyaya duyurmaya başlayan firmalar çıkmaya başladı.
         <br/>
         <br/>
         Tekstil dünyasının devleri tanınan bir marka için 200300 milyon doları telaffuz ediyorlar. Sermayenin yanısıra etkili bir marka için, bilgi, sabır gerekiyor. Kısa zamanda büyük paralar kazanmayı hedefleyen Türk sanayicisi ise fason mal imalatı ya da iç piyasa markasını yeterli görüyordu. Son yıllarda üretimden değil de finanstan para kazanmanın avantajlı hâle gelmesiyle kısa süreli bir korku yaşandı: Acaba Türkiye'li bir marka hayal mi?
         <br/>
         <br/>
         Büyük grupların tüm ihmaline ve devlet politikalarının yetersizliğine rağmen bireysel gayretleriyle hızla marka olma yolunda ilerleyen Türk firmaları da yok değil: Dufy, Konsan, Colins, Beymen, Uki, Mavi Jeans, Karaca, Zeki Triko...
         <br/>
         <br/>
         Onlarca Batı ülkesinde işadamlarının kalite imajına güvenerek satın aldıkları Dufy Gömlekleri'ne dünyanın en çok satan ve markalı gömlek firmaları ortaklık teklif ediyor. Dufy Gömlekleri'nin kurucusu Yusuf Bayat, "made in Turkey" yazısı için 36 yıldır mücadele ettiğini söyleyerek "Yabancılar bizim kalitemizi çoktan kabul etti. Simdi sıra isimde. Özellikle yabancı tüketicilere kendi markamızla satacağımız ürünlerle markalaşma süreci zannettiğimizden çok daha kolay olacak. Politikanın yanlış olması yada faizin çok kazandırması beni hiç ilgilendirmiyor. Ürünümün dünyaya yayılması için elimden geleni yapıyorum" diyor.
         <br/>
         <br/>
         Yine konfeksiyon makinaları üreten Konsan firmasının sadece Amerika bürosu 7 Latin Amerika ülkesine makina satıyor. Konsan'ın ürettiği bir makina dünyada konfeksiyon sektörünün "en iyisi" olarak gösteriliyor.
         <br/>
         <br/>
         Marka devlet politikası olmalı
         <br/>
         <br/>
         Marka oluşturmayı başaramayan Türkiye'nin en büyük eksikliği, markayı devlet politikası haline getirmemesi... Oysa ki, Sony ismi Japonya'yı, Coca Cola ismiyse Amerika'yı çağrıştıyor; uluslararası şirketlerin sahibinden çok, ülkeler akla geliyor.
         <br/>
         <br/>
         Türkiye'den önümüzdeki 510 yıl arasında değişik sektörlerde birkaç marka çıkmaz ise, sınırların hızla kalktığı bir dünyada Türk tüketicisi yabancı ürünlere çalışan bir kitle, Türkiye de bir tarım ülkesi olarak kalmaya devam edecek.
         <br/>
         <br/>
         Özellikle Gümrük Birliği'nden sonra oluşan marka düşüncesinin gelecekteki "Türkiyeli ürünleri" nasıl etkileyeceği pek bilinmiyor. Bilinense, olmayan Türk markasının, "ayıp" olarak herkese yeteceği...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5430-ya-marka-ol-ya-yok-ol.html), [web.archive.org (arşiv bağlantısı)](http://web.archive.org/web/20140331075812/http://www.aksiyon.com.tr/aksiyon/haber-5430-ya-marka-ol-ya-yok-ol.html)
