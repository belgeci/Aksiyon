# "Devleti kurutan bürokrat çetesi"

*Birol Uzunay 1998.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye bugünlerde yine hükümet bunalımı yaşıyor ve yeni hükümetin ne zaman kurulacağından çok ne kadar iktidarda kalabileceği tartışılıyor.
  </font>
 </div>
 <div id="newsText">
  <font class="detail-text">
   75 yıllık Türkiye Cumhuriyeti'nde tek parti iktidarına rağmen tam 55 hükümet görev aldı. Başka bir ifadeyle Türkiye Cumhuriyeti'nde görev alan hükümetlerin ortalama ömrü sadece 17 ay.
   <br/>
   <br/>
   Böyle bir ortamda devlet yönetiminin ayakta kalması ancak güçlü bir bürokrat sınıfının iş başında olması ile mümkün olabiliyor. Devlet yönetiminde hak etmedikleri güçleri ele geçiren bürokratların zaman zaman bu güçleriyle seçilmiş siyasilerin önünde hareket ettikleri gözlenebiliyor. Okuduğu şiir yüzünden konumundan olan bir belediye başkanı ile o şehrin en büyük mülki amiri arasında yaşanan tatsızlıklar 'haddi aşmaya' güzel bir örnek sayılabilir...
   <br/>
   <br/>
   Ekonomi doktoru Cahit Deniz, bürokratların Türkiye yönetimindeki etkinliklerini fark edip çalışmalarını bu konu üzerinde yoğunlaştıran bir araştırmacı. Meclis'teki 4 partiye danışmanlık yapan ve 30 araştırması soruşturma ve araştırma önergesi olarak verilen Cahit Deniz, aynı zamanda 28 Şubat sürecinden sonra Genelkurmay'ın da ekonomi danışmanlığını sürdürüyor. Cahit Deniz, Türkiye yönetiminin bürokratlar tarafından belirlendiğini iddia ediyor.
   <br/>
   <br/>
    Bürokratlar 'memur' olduklarını unutuyorlar galiba?
   <br/>
   <br/>
   Herşeyden önce, her bürokratın devlet yönetiminde etkin söz sahibi olmadığının altını çizelim. Benim iddia ettiğim ve kendimce ispatladığım etkin bürokratların sayısı elliyi geçmez. Bu 50 bürokratın konumu bazen siyasilerin bile önüne geçer. Çünkü Türkiye'nin sistemi buna çok müsait. Hükümetlerin ortalama ömrü 510 gün ve bu ortalama ömür 'ha bugün ha yarın bitecek' beklentileriyle geçiyor. Görevde bulunan siyasi iktidar önce siyaseten güçlü olmaya bakıyor ve amacına ulaştığında da yerini başkasına bırakıyor. Devlet idaresi de tabii olarak bürokratların eline geçiyor. Bürokratlar, siyasilerin kısır çatışmaları sonucu konumlarının çok üstünde görev alıyorlar. Türkiye'deki tüm bürokratlar yetkilerinin çok üstünde çalışsalar da Türkiye'yi yönetenler ve devlet kaynaklarını kurutarak tehlike haline gelenler 50 kişi.
   <br/>
   <br/>
    Kim bu 50 kişi?
   <br/>
   <br/>
   Bu çetenin kim olduğunu tek tek ispatlayayım, sen de cesaretin varsa yaz. Yazamassın çünkü bu çetenin ilişkileri gayri resmidir ve ispatı çok zordur. Tek tek hangi bürokrat ne kazanıyor, emekliliğinde nereye gidiyor bu araştırılsın bak nasıl dökülüyorlar. Bu isimleri yönetimdekiler ve üst düzey bürokrasi çevresi biliyor. Eski Ulaştırma Bakanı Necdet Menzir tam 4 ay demiryollarına müdür atayamadı. Çünkü kafasındaki isimle çetenin belirlediği isim aynı değildi. Necdet Menzir hukuki şartlar gereği istifa ettiği gün buraya savunma sanayi müsteşarlığından Hasan Mollaoğlu getirildi. Denizcilikten Sorumlu Devlet Bakanlığı'na apar topar getirilen Kenan Öner'in mal varlığı ortada ve hiçbir şey yapılmıyor. Bunlara benzer onlarca örneği sıralayabilirim.
   <br/>
   <br/>
    Siyasi belirsizlikler içerisindeki bir ülkede bürokratların devlet idaresini çekip çevirmesini tehlike olarak mı görüyorsunuz?
   <br/>
   <br/>
   Bu elli adamı kim seçmiş, hangi ilkelere göre çalışıyorlar ve yetki sınırları nedir belli değil. Oluşan bir bulanık yapı var ve bunlar bu yapıyı daha çok kendi lehlerine kullanıyorlar. Türkiye'nin idari yapısı işliyor diyorsanız, bir mahkemeye başvurun, bir bakanlığa başvurun derim. Yok eğer bürokrasiyi normal görüyorsanız kamu kurumlarının durumunu hatırlatırım. Değeri trilyonlarla ifade edilen hangi kamu kurumu kâr yapıyor? Burada suç siyasilerin olduğu kadar bürokrat çetesinindir de. Bu çete gücü yettiği oranda kamu kaynaklarını önce zarar ettirir sonra kendisinin ve hükümet partisinin nemalandığı holdinge peşkeş çektirir. Yönetimin iyiye gitmesi değil, çetenin mevkiini koruması önemlidir.
   <br/>
   <br/>
    Hükümetler kendi kadroları dururken niçin bahsettiğiniz bu çeteyle çalışıyor?
   <br/>
   <br/>
   Özellikle 1980'den sonra gelen hükümetlerle bahsettiğim bürokrat çetesinin arası iyiydi. Çünkü bu çete iktidarı hedef almaz. Ona gücünü gösterir ve kendini kabul ettirir. Bu güç gösterme, 'bu bakanlıkta tüm işleri ben ve ekibim bilir' türünden olabildiği gibi daha yüksek mevkilerden gönderttikleri emirlerle de olabilir. Hükümetin kendi kadrosu göreve gelse de, bu kadro iktidarda ancak bir kaç ay kalır. Bu süre içinde sistemi öğrenemezler bile. Bu yapı hükümetlerin işine geliyor; yandaşlarına aktaracakları kaynakları bu çete tereyağından kıl çeker gibi hallediyor, kılıfına uyduruyor. Geçtiğimiz haftalarda, Adalet Bakanı Hasan Denizkurdu 3 bürokratın görevine son verdi. Bu son derece önemli bir olay. Bu üç bürokratı görevden almak her babayiğidin işi değildir. Denizkurdu bunu parti bağı olmaması, siyasetten çok şey beklememesi ve Demirel'in sebebini anlayamayacağım şekilde onaylamasıyla başarmıştır.
   <br/>
   <br/>
    Bürokratlar, değişen iktidarlara rağmen uzun yıllar boyunca nasıl oluyor da güçlerini kaybetmiyorlar?
   <br/>
   <br/>
   Türkiye'deki bürokrasinin çok büyük çoğunluğu tavsiyelerle, emirlerle yer değiştirerek yönetimi paylaşırlar. Bürokrasiye kendi ekibinizi getirirken Bakanlar Kurulu kararından sonra Cumhurbaşkanı'nın onayına sunarsınız. İşte bu onay çok önemlidir. Cumhurbaşkanı tabii olarak kendisine tavsiye edileni onaylıyor. Tekrar ediyorum, Adalet Bakanlığı'ndan atılan 3 bürokratın onayını veren Demirel, bir ilki gerçekleştirmiştir. Çünkü onun imzasıyla ilk kez bahsettiğim ekipten 3 kişi safdışı kalmıştır.
   <br/>
   <br/>
   Bu çeteyi çökertmek için bu çetenin kendilerine sunduğu devlet imkanlarını almak istemeyen iktidarlar lazım. Partilere dışarıdan çalışan birisi olarak söylüyorum bugünkü ortamda bu tür bir iktidarı isteyen yok.
   <br/>
   <br/>
    Türkiye yönetiminde askerin tartışılmaz bir ağırlığı var. Askerlerin bürokrasi çetesine bakış açısı nasıl?
   <br/>
   <br/>
   Savunma sanayii alımlarında sivil bürokrasinin herhangi bir yetkisi yok. Ancak 28 Şubat sürecinden sonra onların içerisinde bulundum ve biliyorum onlar da bu dönem zarfında kendilerine bağlı elemanlarını bürokrasinin sözü geçer yerlerine getirdiler. Ancak belirttiğim çetelerle askeriyenin bağlantısı yok. Çünkü bu çete, kendi aralarında birbirlerini korurken belirli bir ideolojik amaç gütmezler. Yükselmek ve kazanmak için çalışırlar. Siyasi iradeyle ve askerle iyi geçinirler.
   <br/>
   <br/>
    Bürokrat çetesinin isimleri belli mi?
   <br/>
   <br/>
   Bu isimler bellidir ve birçok kişi bilir. Benim tek tek isim vermeme gerek yok. Devletin yetkisini kullananlar bu isimleri bana söylüyorlar. Bu isimleri bilmek değil, değiştirmek zor olan... Somut bir örnek vereyim: Devlet Demiryolları Genel Müdürlüğü Necdet Menzir'in istifasından 4 ay önce boşalmıştır. Tam 4 ay bu önemli makam boş kalmıştır. Akademisyen olarak bir çok ulaştırma biriminde dışarıdan çalıştım. Bu dönemde vagon ihaleleri var, ray ihaleleri var. Burası için çok değerli bürokratlar önerildi. Necdet Menzir bakan olarak istemesine rağmen buraya bir müdür atayamadı, istifa ettiği gün ancak atandı.
   <br/>
   <br/>
   Türkiye'deki atama mekanizmasında ilgili kurum siyasi otoriteye önerir, bakanlar kurulu bunu belirler, Cumhurbaşkanı atamayı yapar. Türkiye'deki atamalara bakın; dediklerimi daha iyi anlayacaksınız. Özelleştirmenin tersten işlemesi gibi belli bürolarda verilen kararlarla siyasi otoriteye şu insanı şuraya getirin diye notlar gönderiliyor.
   <br/>
   <br/>
    Emri kim veriyor?
   <br/>
   <br/>
   Bu mekanizma aşağıdan yukarıya doğru işliyor. Siyasi geleneğe uygun bir mezanizma. Atanılan bürokrasi kadroları da kamu kaynaklarını rant olarak gören kesimlerin eline geçiyor ve nasıl değerlendireceklerini biliyorlar. Emir yok, dayanışma var.
   <br/>
   <br/>
    Kimlere çıkar sağlıyorlar ve kendi çıkarları sadece yüzde onla mı kalıyor?
   <br/>
   <br/>
   Bunu net olarak onlardan başka kimse bilemez. Ekonomiyi ciddi biçimde etkileyen ve siyasi güce boyun eğdirebilen bankalar ve diğer ekonomik güçle çıkar kesimi arasında işbirliği var. Almış olduğu kararlarla ekonominin yönünü belirleyen güçler var bunların arkasında.
   <br/>
   <br/>
    Bu çekirdek kadroyu kim belirliyor?
   <br/>
   <br/>
   Kesinlikle siyasiler değil. Askeriye 28 Şubat sürecinde 35 adamıyla kadrolaştı ama bu kadroları belirleyen asıl aktör askeriye değil. Bugünkü bürokrasideki siyasal yapıda hakim olan güç hükümetin gücü de değildir. Bu durum Refahyol döneminde de aynıydı. Bu yapıyı değiştirmeye kalktığınızda siyasi otoriteyle icra arasında çatışma başlıyor.
   <br/>
   <br/>
    Siyasiler bu duruma neden karşı çıkmıyorlar?
   <br/>
   <br/>
   Olması gerektiği gibi gördükleri ve mekanizmayı işletebilmek için de bu kadrolara göz yumuyor olabilirler. Ancak benim gözlemlerime göre son yıllarda birbirine yaslanma var. Bürokratlar siyasilerin tepkisini çekmezler.
   <br/>
   <br/>
    Askeriye bu yapının içerisinde nerede duruyor?
   <br/>
   <br/>
   Askeriyenin kullandığı ekonomik kaynaklar tamamen ayrılmış kaynaklardır. Bu kaynakların büyütülüp küçültülmesinde sivil siyasi bürokrasinin etkisi yok.
   <br/>
   <br/>
    Kaynakların dağıtımı?..
   <br/>
   <br/>
   Bu konuda özel bir şey söylemem çok zor.. Ama şunu çok iyi yapıyorlar. Siyasi gücün sevdiği adamlara kaynağı veriyorlar. Al gülüm ver gülüm çok iyi işliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4425), [web.archive.org (arşiv bağlantısı)](http://web.archive.org/web/20121219134946/http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4425)
