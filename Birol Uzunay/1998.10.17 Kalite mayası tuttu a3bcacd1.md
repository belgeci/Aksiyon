# "Kalite" mayası tuttu

*Birol Uzunay 1998.10.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk şirketleri, hızla küçülen dünyada rekabetin hergeçen gün arttığının ve yakın bir gelecekte acımasız rekabet koşullarına uyum sağlayamayanın ayakta kalamayacağının bilincindeler.
  </font>
 </div>
 <div id="newsText">
  <font class="detail-text">
   Bu bilinç, şirketlere kaliteli ürünler ve daha çok kazanç sağlarken sanayileşmesini tamamlayamamış, uluslararası piyasalara Türk markasını sunamamış Türkiye'yi Avrupa Kalite Ödülünü en çok alan ülke konumuna getirdi.
   <br/>
   <br/>
   Türkiye kalite kavramıyla 1991'de kurulan Kalite Derneği'yle (KalDer) tanıştı; bu derneğin çalışmaları başlarda 'Ne gereği var?' türünden eleştirilerle karşılaşsa da bugün KalDer, ülkenin ufkunu açan dernek olarak tanımlanıyor.
   <br/>
   <br/>
   KalDer'in çalışmaları ve Türk şirketlerinin Avrupa'da aldıkları kalite ödüllerinden sonra kalite hareketi şirketleri aşıp, yaşamın her anına yansıtılmaya çalışılıyor; bu çalışmanın sonuçları ne zaman alınır pek bilinmez ama şirketlerle ilgili olan çalışmalar hemen her yıl başarılı sonuçlar getiriyor. 21 Ekim'de Avrupa Kalite Ödülü açıklanacak; bu yarışmanın finalinde Arçelik, Beko ve Netaş gibi şirketlerin Türkiye adına ödül alması bekleniyor. Yaşamın her alanında kaliteyi uygulayan bir Türkiye herkesin dileği olsa da bu dileğin ne zaman gerçekleşeceğini kimse bilemiyor.
   <br/>
   <br/>
   Kalite Türkiye'ye çok şey kazandırıyor
   <br/>
   <br/>
   KalDer, "her şirkette, her an, herkes için kalite" kavramı için uğraşırken Netaş'ın 1995 Başarı Ödülünü almasından sonra, Brissa Avrupa Kalite Ödülü yarışmasında büyük ödülü aldı ve tarım ülkesi Türkiye'nin sanayi ürünleri Avrupa'nın gündemine oturdu. Netaş ve Brissa'nın kalite başarılarından sonra bu yıl da Arçelik, Beko ve Netaş'ın ödül almasına kesin gözle bakılıyor.
   <br/>
   <br/>
   KalDer Yönetim Kurulu Başkan Yardımcısı Bülent Savaş, sanayi gelişimini tamamlayamamış bir ülkede şirketlerin kalite için gösterdikleri başarıyı "kendini ispatlama isteği" olarak açıklıyor. Bülent Savaş, Avrupa ülkelerinin başlangıçta kalite ödüllerini küçümsediğini, bugünse Mercedes, BMW gibi firmaların ödül almak istediğini belirtiyor. Bülent Savaş, şirketlerin kalite felsefesini benimsemesinin Türkiye için yeterli olmayacağını belirterek "Biz, kaliteyi yaşam biçimi olarak görüyoruz. Büyük şirketlerin bu felsefesini benimsemesinden sonra sıra KOBİ'lerde, devlet yönetiminde, kişi yönetiminde" diyor.
   <br/>
   <br/>
   Kalder, kalite bilincini KOBİ'lere daha iyi anlatabilmek için bugüne kadar Anadolu'nun çeşitli illerinde bilgilendirme toplantıları yaptı. Anadolu'nun kalite felsefesini ne kadar süre içerisinde benimseyebileceği ise şimdilik bilinmiyor.
   <br/>
   <br/>
   Türkiye'deki işletmelerin yüzde 98'i KOBİ özelliğinde ve iş yaşamında oluşturulmak istenen kalite felsefesinde en önemli unsuru KOBİ'ler oluşturuyor. Avrupa Kalite Ödülü yarışmaları KOBİ'lerle başladı. Türkiye'de ise TÜSİADKalDer 1993'ten bu yana büyük şirketlere ödül verirken bu yıl KOBİ'lere de ödül vereceğini açıkladı. Bülent Savaş KOBİ'lerin kalite felsefesine kolay ulaşacaklarına inanıyor ve ekliyor: "Bizim ürün sattığımız Avrupa ülkeleri bizi sürekli denetliyorlar; biz de hammadde aldığımız KOBİ'leri sürekli denetliyoruz. Avrupa pazarlarına sattığımız ürünlerde küçük işletmelerin de payı var. Kaliteli bir mal tek başına ortaya çıkmıyor, bu bir ekip işidir."
   <br/>
   <br/>
   Türk şirketlerinin Avrupa Kalite Ödüllerini paylaşması, Türkiye'nin Avrupa iş çevrelerinde konuşulmasını, yabancı şirketlerin Türkiye yatırımlarını gözden geçirmelerini ve küçük girişimcilerin yabancı pazarlarda tutunabilmesini kolaylaştırıyor.
   <br/>
   <br/>
   Ürün ortada, lobiye gerek yok
   <br/>
   <br/>
   1992'de Avrupa'da ilk kez kalite ödüllerinin verilmesinin ardından KalDer,  TÜSİAD'ı da arkasına alarak kalite ödülleri vermeye başladı. Türkiye'de Kalite ödülü bir anlamda gücü ve prestiji simgeler hale geldi.
   <br/>
   <br/>
   1112 Kasım'da TÜSİADKALDER ödülleri dağıtılacak ve bu ödüller Türk şirketleri için Avrupa'da kazanılan ödül kadar anlamlı. Şirketler Türkiye içindeki rekabetlerine rağmen Avrupa'da tek yürek oluyorlar; Türkiye adına kazanılan bir ödül kendilerine de olumlu katkı getiriyor. KalDer 7 yıldır İş mükemmelliği modeline göre verilen ulusal kalite ödüllerini bugüne kadar Brisa, Tusaş, Netaş, Kordsa, Arçelik ve İpek kağıt kazandı.
   <br/>
   <br/>
   KalDer Yönetim Kurulu Başkan Yardımcısı Bülent Savaş, verdikleri ödülün önemini "Bizim ödülümüz ISO standardından daha yüksektir. ISO standardı bizim aradığımız kalite ölçüsü için ancak bir basamak olabilir. Avrupa Kalite Ödülü ise bizim aradığımız standarda benziyor; çünkü biz gerekli puanlamaları yaparken onlardan belli ölçüde esinlendik" diyor.
   <br/>
   <br/>
   Bülent Savaş, Avrupa'da kalite ödülü kazanmak için lobi yapmaya gerek olmadığına da inanıyor. Savaş, Avrupa'ya kalite ödülü için başvurulduğunda her şeyden önce ürünün oluşumu hakkında bir kitap hazırlayıp komisyona sunulduğunu belirterek "Komisyonun görevlendirdiği uzmanlar sizin ürününüzü gelip bizzat araştırıyorlar ve önceden belirli olan kriterlerine göre not veriyorlar. Türk şirketleri bu tür tarafsız değerlendirmelerle daha iyi anlaşılacak" diyor.
   <br/>
   <br/>
   Gerek Avrupa'da verilen ödülleri gerekse TÜSİADKalDer ödüllerini en çok Sabancı Grubu aldı; bu yılsa Sabancı Grubu Avrupa Kalite Ödülünde yarışmıyor. Aynı zamanda Sabancı Grubunun en iddialı şirketlerinden KordSa'nın Genel Müdürü olan Bülent Savaş "Sabancı Grubu, 2 bin yılında KordSa ile kalite ödülünü almak istiyor. Bu ödülün bizim için önemi, Avrupa Kalite Kongresinin İstanbul'da yapılacak olmasıdır" diyerek açıklıyor.
   <br/>
   <br/>
   Türkiye herşeye rağmen kaliteye kavuşacak
   <br/>
   <br/>
   Özellikle büyük şirketlerin kaliteye inanarak ürünlerini ortaya koymaları Türkiye'de uygulanmak istenen kalite felsefesi için tek başına yeterli değil. KalDer, kalitenin hayatın tüm boyutlarını kapsamasını amaçlarken öncelikle siyasetin ve siyasilerin kaliteye inanarak, kalitenin gereklerini yerine getirmelerini istiyor. KalDer için kalitenin devlet kurumlarında uygulanmasının ise ayrı bir önemi var. Çünkü KalDer araştırmalarına göre iyi işlemeyen bir kurumda sistemin etkisi yüzde 98 iken insan yanlışları sadece yüzde 2 seviyesinde; ilk kez düşünülen karakollarda başlayacak kalite hareketine şimdiden Aydın Emniyet Müdürlüğü katıldı bile.
   <br/>
   <br/>
   Kişilerin hayatına uygulanabilecek kalite hareketinin eğitimle başlayacağına inanan KalDer, çalışmalarını sadece tavsiye niteliğindeki açıklamalarıyla devam ettiriyor. Bülent Savaş derneklerinin sivil bir örgüt olduğunu, ne siyasilere ne de topluma herhangi bir yaptırım gücü olmamalarına rağmen, bildikleri doğruları halka etkin bir biçimde anlatmaya devam edeceklerini söylüyor. İşadamlarının ekonomik ve siyasi güçlerini kalite hareketinde kullanıp, kullanmayacağı konusunda da "Hareketimiz kendimiz için olduğu kadar ülkemiz içindir de. Bu iş işadamı baskısıyla olmaz; eğitimle olur, kimseyi kaliteli yaşamaya zorlayamayız ama herkese kalitenin önemini anlatabiliriz. Hedefimiz 2 bin yılına kadar bin şirketi kalite için 'özdeğerlendirme' ye almak; bunda da başarılı olacağımıza inanıyorum" diyor.
   <br/>
   <br/>
   KalDer yaşamın her boyutunda 'kalite' diyedursun, kaliteli yaşamdan ziyade yaşam sorunu olan memurlara, asgari ücretlilere ve emeklilere kalite kavramını anlatmak oldukça zor. Bülent Savaş dar gelirlilerin kaliteli bir yaşam için dezavantajlı olduğunu kabul ediyor ancak paranın dışında olan yaşamın diğer parçalarında düşünülecek kalite felsefesinin hayatı kolaylaştıracağına da inanıyor.
   <br/>
   <br/>
   Türkiye'deki işletmelerin yüzde 98'inin KOBİ özelliğinde olması, ekonomik göstergelerin her geçen gün olumsuz hale gelmesi, bir türlü düzelemeyen milli gelir ve eğitim seviyesi ve sonunun ne olacağı kestirilemeyen siyasi kirlenme Türkiye'nin kalite felsefesini uygulayıp amaçladığı gelişmiş bir ülke olma özelliğine kavuşmasında herhangi bir engel teşkil etmiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4289), [web.archive.org (arşiv bağlantısı)](http://web.archive.org/web/20121224004616/http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4289)
