# “Bisiklet hızında büyüdük”

*Birol Uzunay Bilinmeyen-tarih*

<div>
 <p>
  <font>
   Türkiye bisikleti “bir çocuk oyuncağı” olarak yorumluyor. Büyükler, özellikle de yetişkin bayanlar bisiklete binemez! Oysa ki bisiklet bir zevk aracı olduğu kadar aynı zamanda bir ihtiyaç... Ne çelişkidir ki, bisikleti çocuklara bırakan Türkiye’de kaliteli bisiklet markaları da var. Salcano da bu markalardan biri. Üretimlerinin sadece bir kısmını Türkiye’ye ayırıp, ağırlığı ihracata veren Salcano, bisiklet kültürünün yaygınlaşmasını kendine misyon edinmiş.
   <br/>
   <br/>
   1976’da 16 metrekarelik bir alanda kurulan Salcano, Türkiye’nin ilk dağ bisikleti üreten markası oldu. Bugün yıllık 150 bin bisiklet üretme kapasitesine ulaşan ve 30 farklı ürün modeli geliştiren Salcano’yu henüz 30 yaşında bir genç yönetiyor: Bayram Akgül. Ailesinden devraldığı şirketi bir dünya markası haline getirmek istediğini söyleyen Bayram Akgül başarılarının sırrını şöyle açıklıyor: “Balkan kökenli bir aileyiz. Ailem daha 1963’te Türkiye’ye geldi. Anavatan’da başarılı olmak zorundaydık ve başarı için ne kadar çalışılması gerekiyorsa o kadar çalıştık. Bugünleri hayal ettik. Değişik kültürden gelmemiz dünya şartlarına uyum sağlamamızda büyük avantaj oldu. Salcano’nun bugünkü amacı dünyaya uyumlu bir marka olabilmektir.”
   <br>
    <br>
     İş adamı elini taşın altına sokmalı
     <br>
      <br>
       Bir bisiklet yapımının zannedilenin aksine hiç de kolay olmadığını söyleyen Bayram Akgül “En küçük bir bisiklet için en az 10 farklı ülkeden parça getirmek zorundayız. Bisiklet küçük olmasına rağmen yararı büyüktür; insanın kendisiyle olan mücadelesini, reflekslerini, dikkatini artırır” diyor. Türkiye’nin daha çok bisiklete binerek daha huzurlu ve daha verimli olacağını da söyleyen Bayram Akgül, “Çin ve Hindistan gibi ülkelerde bisiklet sanayii çok gelişmiş durumda. Kuzey Avrupa’da ise bisiklet su gibi temel ihtiyaç; ulaşımda ciddi kârlar elde ediliyor. Türkiye hem bisiklet üretimi hem de tüketimiyle ciddi oranlarda para kazanabilir” diyor.
       <br>
        <br>
         Her yıl ortalama 20 ülke gezdiğini ve Türkiye’nin dünyadan tek eksik yönünün “moral” olduğunu belirten Bayram Akgül “Önümüzdeki seçim bir dönemeç olmazsa Türk sanayiinin işi çok zor. Yatırım yapma imkanı gün geçtikçe daralıyor ve bu çok tehlikeli. Kendi üretimi olmayan, markası olmayan bir ülke sadece topraktan mı para kazanacak?” diyor.
         <br/>
         <br/>
         Kendisini genç olarak tanımlayanlara şaşırdığını söyleyen Bayram Akgül “Zaman çok hızlı akıyor, genç ya da yaşlı bir şeyler yapmak gerekiyor. Siyaset hep Türkiye’nin önünü tıkayan bir sistem olarak görüldü. Siyasetçileri beğenmeyenler artık sussun ve hemen siyasete girsin. Kalite ancak böyle artar. Sanayinin düzelmesi için siyasetçilere kızmak yerine bu işi devralmak gerekiyor” diyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 235 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1788), [web.archive.org (arşiv bağlantısı)](http://web.archive.org/web/20050301174308/http://www.aksiyon.com.tr:80/yazdir.php?id=1788)
