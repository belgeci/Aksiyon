# Mamüllerimizin hiçbir çeşidinde "irtica" yoktur

*Birol Uzunay 1997.06.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye son günlerde, "Anayasayla belirlenen devlet düzenini ve laik demokratik değerleri hedef alan irticai faaliyetleri destekledikleri" gerekçesiyle,
  </font>
 </div>
 <div id="newsText">
  <font class="detail-text">
   Genelkurmay Başkanlığı'nın tüm birimlerine gönderdiği emirle, alışveriş yasağı koyan ambargo kararını ve bu kararın alınmasına sebep gösterilen şirketleri konuşuyor... Çünkü üç darbe yaşamış Türk halkı, ilk kez, nereden alışveriş yapıp yapamayacaklarına dair bir emirle karşılaşıyor. Halkın küçük sermayeleriyle kurulmuş, sicillerinde tek bir leke bulunmayan şirketlerin ısrarla 'irticacı' ve 'bölücü' yapılmak istenmesi ise şaşkınlıkla izleniyor...
   <br/>
   <br/>
   İrticacı olmak ve laik düzeni yıkmakla suçlanan, ihale ve alışveriş ambargosu konulan Yimpaş, Kombassan, Beğendik, İhlas, Asya, Ülker şirketleri ve MÜSİAD üyeleri kendileri için verilen yasaklama emrini düzeltmek için uğraşırken; birçok kuruluş "Acaba bizim de ismimiz yasaklılar listesine alınır mı?" sorusunu sormaya başladı.
   <br/>
   <br/>
   Milliyet gazetesinin 6 Haziran günü manşetten verdiği 'ambargo haberi'nden sonra belirginleşen Genelkurmay Başkanlığı'nın alışveriş yasağı; daha önce mayıs ayında toplanan Yüksek Askeri Şûra (YAŞ) toplantısında Başbakan Necmettin Erbakan'a üstü kapalı olarak bahsedilmiş ve bazı firmaların ticari faaliyetlerinden duyulan rahatsızlıklardan bahsedilmişti. Genelkurmay bünyesinde irticai faaliyetler için 'İzleme Komisyonu'nun kurulduğu ve komisyonun İslami duyarlılığa sahip kişilerin kurduğu şirketleri yakın takibe aldığı biliniyordu. Ancak hiç kimse sayıları hızla artan, "sakıncalı şirketlerin" sayısının bu kadar çok artacağını tahmin bile edemiyordu...
   <br/>
   <br/>
   Bazı şirketler askeri ihalelere giremez
   <br/>
   <br/>
   Türkiye'nin ilk ambargolu şirketleri olan Ülker, Yimpaş, Kombassan, Asya, İhlas gruplarının ve MÜSİAD üyelerinin sahip oldukları şirketlerin ortak özellikliği; İslami duyarlılıklarından çok, son yıllarda büyük bir gelişme göstermeleriyle birlikte hakları olan kamu ihalelerine girmeye hazırlanmalarıydı...
   <br/>
   <br/>
   Türkiye'nin bugüne kadar yapılan en büyük ve en kapsamlı özelleştirme paketi olarak bilenen ve 4.2 milyar dolar gelir beklenen 12 elektrik santrali ile 25 dağıtım şirketinin işletme haklarının devrinde: İhlas, Yimpaş ve Kombassan'ın kendi şirketleri adına, MÜSİAD üyelerinin de oluşturdukları "Birleşik Konsorsiyum" adıyla katılmaları dikkati çekmiş ve kamuoyunda bu şirketler aleyhine kampanyalar da başlatılmıştı. Türkiye'nin büyük holdinglerinin, ticaret odalarının ve kişisel olarak onlarca kişinin başvurduğu ihalelerde, henüz başvuru süresi bile bitmeden; MÜSİAD'ın hileli yöntemlerle ihaleleri kazandığı yaygaraları koparılmış ve MÜSİAD üyelerinin dahil olduğu Birleşik Konsorsiyum'un ihalelerden çekilmesi için baskı yapılmaya başlanmıştı.
   <br/>
   <br/>
   Genelkurmay Başkanlığı'nın yasaklar listesine aldığı şirketlerin bir diğer ortak özelliği ise, savunma sanayiinin ihtiyaçları için açılacak ihaleye girmeye hazırlanmalarıydı. Savunma sanayiinin kısa dönem için açacağı 7 milyar dolarlık ihaleye Türkiye'nin en büyük büsküvi firması olan Ülker tek başına, Kombassan, Yimpaş, İttifak ve Adım Holding de birleşerek girmek istiyorlardı. 2025 yılına kadar 100 milyar dolarlık savunma ihtiyacı için açılacak ihalelere girmek isteyen bu firmalar aynı zamanda MÜSİAD üyeleriydiler...
   <br/>
   <br/>
   Bu firmaların askeri ihalelere alınmak istenmediğini 9 Haziran günü Hürriyet gazetesinde yayınlanan habere konu olan ve ismini açıklamayan üst düzey komutanın "Silah üretimi çok önemli bir olaydır. Kılı kırk yarmak gerekir. Rejimimizi tehdit eden ve onu yıkmaya çalışan bir sermaye grubuna silah ürettirmek intihardan farksızdır. Bu nedenle İslamcı sermayeye karşı son derece uyanık olmak, kuzu postuna bürünmüş kurtları anında belirlemek gerekir" sözlerinden anlıyoruz..
   <br/>
   <br/>
   Genelkurmay'ın bildirisinde yer alan Yimpaş, Kombassan, Ülker, Asya, Beğendik ve MÜSİAD üyelerinin sahip olduğu şirketlerin ihalelere girememesine ilişkin verdiği emrin kanuni olarak hiçbir geçerliliği yok. Çünkü savunma sanayii için açılacak tüm ihaleler direkt olarak Milli Savunma Bakanlığı bünyesindeki Savunma Müsteşarlığı tarafından organize ediliyor. Bu yıl ilk kez yerli sanayiye öncelik tanıyacak olan 19972006 Türk Silahlı Kuvvetleri'nin On Yıllık Tedarik Programına (OYTEP) göre ihtiyaçların tamamı yerli sanayi kuruluşlarından karşılanacak ve ihalelere girmek isteyen herkes kendi ilgi alanına giren ürünler için bilgi alabilecek. Savunma Bakanlığı'nın ihalesine de kanuni olarak sadece ticaret ve sanayi belgesi, imalat yeterlilik veya kapasite raporu, TSE, ISO veya AQAP belgesi, imza sirküleri ve telif mektupları, banka teminat mektubu ve ikametgah kağıdı getirmeleri gerekiyor. Yani ihaleler için herhangi bir dini ve ideolojik şart aranmıyor.
   <br/>
   <br/>
   Milli         Savunma Bakanlığı'nın, Türk Silahlı Kuvvetleri'nin 10 yıllık ihtiyaçları için, yerli firmaları tercih edecek olması büyük holdinglerin iştahını şimdiden kabartıyor. Türk Silahlı Kuvvetleri'nin toplam ürün ihtiyacının ne kadar olduğu 'sır' olarak saklanıyor. Sadece Jandarma Genel Komutanlığı'nın açıklanan ihtiyaç listesindeki, 8 sınıfta toplam 567 kalem mal ve hizmet talebinin değerinin onlarca trilyon lira ile ölçülen ihtiyaç listesi incelendiğinde; holdinglerin amansız ve herşeyi mübah gören mücadeleleri anlaşılabiliyor. Sektörlerinde lider olan şirketlerin çeşitli araçlarla, bölücü sıfatını kazanmalarından en çok kâr yapan ise İslami duyarlılığı taşıyan şirketlerin rakipleri oluyor.
   <br/>
   <br/>
   Sakıncalı firmalar:
   <br/>
   <br/>
   Hakkımızı alacağız
   <br/>
   <br/>
   Genelkurmay Başkanlığı'nın askeri birliklere gönderdiği bildiride, alışveriş ambargosu emrini vermesi ve bu bildirinin yayınlanması kanunlara uygun düşmüyor. Anayasa'nın 10. maddesinde öngörülen "Devlet organları ve idare makamları bütün işyerlerinde kanun önünde eşitlik ilkesine uygun olarak hareket etmek zorundadır" hükmü ve yine Anayasa'nın 14. maddesinde düzenlenmiş olan "Temel hak ve hürriyetler, din, dil, ırk ve mezhep ayrımı yaratmak amacıyla kullanılamaz... Bu yasaklara aykırı hareket eden veya başkalarını bu yola teşvik veya tahrik edenler hakkında uygulanacak müeyyideler kanunla düzenlenir" hükmü çelişen bir nitelik taşıyor. Borçlar Kanunu'nun 41. maddesi ise "... haksız bir surette diğer kimseye bir zarar ika eden şahıs, o zararın tazminine mecburdur" hükmüyle ambargo kararının kanuni sebebi gösterilemediği taktirde; sakıncalı firmalara tazminat hakkını kazandırıyor.
   <br/>
   <br/>
   İlk olarak Milliyet gazetesinde 6 Haziran tarihinde çıkan haberden sonra sakıncalı sayılan şirketlerin avukatları Genelkurmay Başkanlığı'nı haberin doğruluk değeri için aradıklarında böyle bir bildirinin olmadığı cevabını aldılar. Haberin yalanlanması istekleri ise gerçekleşmedi ve kamuoyuna haber hakkında herhangi bir yorum yapılmadı. Ancak 1011 Haziran günlerinde Genelkurmay Başkanlığı'nın verdiği birifingde isimleri bildiride yazılı sakıncalı görülen şirketlerden duyulan rahatsızlık tekrarlandı ve yeni isimler eklendi.
   <br/>
   <br/>
   Genelkurmay Başkanlığı'nın ambargolu şirketlere karşı kararlı tutumu karşısında; Kombassan Milliyet gazetesini ve Milli Savunma Bakanlığı'nı mahkemeye verirken, MÜSİAD üyeleri bağlı bulundukları şubeleri vasıtasıyla yine Milliyet gazetesine ve Milli Savunma Bakanlığı'na ayrı ayrı 3 bin dava açtı. Yimpaş, Ülker ve İhlas Grubu ise kendilerine isnat edilen 'irticacı' sıfatı nedeniyle kamuoyuna açıklamalar yaptılar ve hukuki başvuruları için hazırlık yapıyorlar. MÜSİAD Başkanı Erol Yarar hukuki yolların tamamını deneyerek haklarını arayacaklarını belirterek "Bu açıklamalardan sonra satışlarımız artacaktır, göreceksiniz. Çünkü devlete ve millete bu kuruluşların en küçük bir kötülüğü dokunmamıştır. Ancak ben sadece satışlarımız engellensin diye amborgo yediğimizi tahmin etmiyorum. Bu açıklamanın altında haksız rekabet isteyen gruplarında etkisi olduğuna inanıyorum" diyor. Erol Yarar ayrıca, 1994 yerel seçimler öncesinde bazı sivil kuruluşların İslami değerleri benimseyen kişilerin sahip oldukları firmaların listeler halinde dağıtıldığı ve sonuç alınamadığını belirterek "Herkes gördü, bu uygulama 3 yıl önce satışlarımızı artırdı. Her yere bizim ismimizi fakslayıp bizden alışveriş yapılmamasını isteyen sivil görünümlü gruplar, rezil oldular. Çünkü bunun bir mantığı yok. Kimin ne yapacağını bu çağda belirleyemezsiniz" diyor.
   <br/>
   <br/>
   Beğendik Firması ise hiçbir irticai faaliyet içine girmediklerini ve alınan bu karara çok şaşırdıklarını ısrarla vurgulayarak konuyu mahkemeye taşımayacaklarını bildiriyor. Prof. Dr Mahir Kaynak ise konunun siyasi yönü olduğunu ve mahkeme yoluyla çözülmesinin imkansız olduğunu belirterek "Ben bugüne kadar bu tür davaların mahkemede çözüldüğünü görmedim. Konu kamuoyunda tartışılmalı ve haklı olanı kamuoyu öğrenmelidir. En iyi çözüm yolu da budur. Ancak kişiyi suçladığınız zaman hemen belgesini göstermek zorundaysanız, şirketi suçladığınız zaman daha çabuk bir zamanda iddialarınızı ispat etmek zorundasınız. Sadece dindar insanların kurdukları şirketler değil, tüm şirketler eğer yabancı ülkelerden para alıyorlarsa denetlenmelidirler. Bunun ayrımı olmaz" diyor.
   <br/>
   <br/>
   Türkiye Genç İşadamları Derneği'nin Başkanı Murat Bekdik de şirketlerin gerçekten suç işledikleri için bu ambargoya maruz kaldıkları takdirde, işlemiş oldukları suçun belgesinin ortaya çıkartılarak tüm kamuoyunun aydınlatılmasını istiyor. Murat Bekdik "Suçun belgesi yoksa bu şirketler haksızlığa uğramıştır. Buna katılmam mümkün değildir. Problem sadece İslami şirketlerin problemi değildir. Ortada bir belirsizlik var ve bu belirsizlik bir tarafı olumsuz etkiliyor. Gereken açıklama bir an önce yapılmalıdır" diyerek ambargoya tepkisini belirtiyor. İstanbul Ticaret Odası Başkanı Mehmet Yıldırım ise ambargonun gerçek olduğu taktirde bunun bölücülük olabileceğini belirterek "Kimin kimden mal alacağı belirtilirse kurumlar ve kişiler arasında bölücülük başlar. Ticarette ayrıcalık olamaz. Birlik ve bütünlüğe en çok bugün muhtacız, bu şirketlerin bir suçu yoksa bu karara kesinlikle katılmıyorum" diyor.
   <br/>
   <br/>
   Ayinesi iştir şirketin...
   <br/>
   <br/>
   Türk ekonomisine ve sosyal yaşamına olan katkılarından dolayı tüm Türkiye'nin gururu haline gelen Anadolu Kaplanları'nın en büyüğü Kombassan, Yimpaş; daha çok sosyal yararlar için kurulmuş İhlas Holding ve Asya Gıda ile Ülker kendilerine isnad edilen 'irticacı' ve 'terör örgütlerine yardım etmek' suçlamalarından son derece rahatsız. 7 yıl önce kimya öğretmeni Haşim Bayram tarafından küçük sermayelerin bir araya getirilmesiyle kurulan Kombassan bugün 22 bin işçi istihdam eden, onlarca değişik sektörde faaliyet gösteren dev bir kuruluş. En büyük özelliği tamamıyla küçük sermaye sahibi kimselerin ortak malı olması. Yüzde birden büyük hissenin olmadığı, yılda 3.5 trilyon lira devlete vergi ödeyen, şimdiye kadar bankalardan ve devletten nakit olarak hiçbir kredi almayan, yılda 12 milyar dolar ciro yapan, yılda 1 milyon dolarlık ihracatı hedefleyen ve en önemlisi 20 bin küçük girişimcinin alınterini yansıtan bir kuruluş...
   <br/>
   <br/>
   Türkiye, 1960'lı yıllardan beri Avrupa'ya gönderdiği Türk işçilerin oluşturduğu ekonomik kaynaklardan yararlanmak için hemen her yolu denedi. Hatta Türk işçilerinin Dresdner Bank'ta açtırdıkları tasarruf hesaplarından yararlanabilmek için Türklerin bu bankaya yatırdıkları paraları yüksek faizli kredi şeklinde almıştı. Tekel Kurumu'nun kurduğu bira fabrikasından başka devlet yatırımı bulunmayan Yozgat'a açtıkları fabrikalarla büyük işlerlik kazandıran Yimpaş Firması Almanya'daki küçük yatırımcıların iştirakleriyle kuruldu ve bugün ülkeye en çok döviz kazandıran firmalardan birisi oldu. 13 fabrikası, 24 şirketi, 300 bin kartlı müşterisiyle dev bir kuruluş olan Yimpaş bünyesinde 4500 kişiye iş imkanı sunuyor. 1996 cirosu 15 trilyon lira olan Yimpaş, devlete 500 milyar lira vergi vererek 34 bin ortağının yüz akı oldu.
   <br/>
   <br/>
   1944 yılından beri bisküvi ve çikolata sektörünün tartışmasız en büyüğü olan Ülker sadece Türkiye'nin değil Avrupa'nın da en büyük şirketleri arasında gösteriliyor. Sadece 1996 yılında devlete 6 trilyon 62 milyar lira vergi ödeyip, bünyesinde 6 450 kişiye iş imkanı veren Ülker 71 ülkeye yaptığı ihracat sayesinde Türkiye'ye 120 milyon dolar döviz kazandırıp, 20 milyarı Mehmetçik Vakfı'na olmak üzere 196 milyar lira da bağışta bulundu. Bünyesinde 100 bin kişiye iş vermeyi hedefleyen ve onlarca sektörde Türkiye'nin ufkunu açan İhlas Holding ise yılda 30 trilyonluk ciro yapıyor ve şimdiye kadar hiçbir kanunsuz işlem yapmama özelliğinin yanısıra sosyal faaliyetleriyle de Türkiye'nin örnek kuruluşlarından.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2674-mamullerimizin-hicbir-cesidinde-irtica-yoktur.html), [web.archive.org (arşiv bağlantısı)](http://web.archive.org/web/20140507054745/http://www.aksiyon.com.tr:80/aksiyon/haber-2674-mamullerimizin-hicbir-cesidinde-irtica-yoktur.html)
