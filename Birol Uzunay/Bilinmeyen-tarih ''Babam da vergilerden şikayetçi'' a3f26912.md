# ''Babam da vergilerden şikayetçi''

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050120113917im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113917im_/http://www.aksiyon.com.tr/resim/468/36.jpg" vspace="5"/>
  </p>
 </font>
 <font class="content">
  "Bu ülkede para çok. Yeter ki size güvenilsin. İki aydır kapımızı aşındırıyorlar. Lütfen yeni bir borçlanma kağıdı çıkarın diye ısrar edenler var. Daha önce bize 6 aylık kredi vermeyenler bugün 30 yıl vadeli kredi teklif ediyorlar. Washington"da yazılan ekonomi reçeteleri bu ülkeyi kurtarmaz. Bizim avantajımız sokaktaki insanı tanımaktır."
 </font>
 <br/>
 <p>
  <font class="content">
   AK Parti, iktidarının birinci yılını doldurdu. Siyasi kararları çıkartmakta zorlanan iktidarın ekonomi performansını her kesim beğeniyor. IMF"den emekliye, TÜSİAD"dan muhalefete kadar herkes ekonominin gidişatından memnun ve herkes aynı soruyu soruyor: "Mutfakta biri mi var?" Dövizin, faizin ve enflasyonun dehşetengiz yükselişine "dur" deyip Türkiye"yi uluslararası alanda "parlayan yıldız" yapan isim ise Devlet Bakanı Ali Babacan oldu. Ali Babacan"a "mutfağın sırlarını" sorduk.
   <br>
    <b>
     <br>
      Çok değil, sadece 14 ay önce Ankara"nın Siteler semtinde çalışan bir tekstilcinin; IMF"ye, enflasyona, krizlere kök söktüren bir bakan olacağını tahmin ediyor muydunuz?
      <br>
      </br>
     </br>
    </b>
    <br>
     İki yıl öncesine kadar siyaset yapma gibi bir amacım bile yoktu. 1990"a kadar Türkiye"deydim. 1990-94 arasında ABD"de okul ve çalışma hayatı bir arada sürdü. Aile şirketimizin dışında Ankara Büyükşehir Belediyesi"ne 2 yıl gönüllü danışmanlık yaptım. Amerika"daysa büyük bankaların yöneticilerine danışmanlık yapan bir firmada çalıştım. Üst düzey yöneticilerle muhatap oldum. Finansın tam ortasındaydım. Amerika tecrübesi; ekonomi ve finans piyasasınaki kavramların zihnime yerleşmesinde etkili oldu. Çok şükür ki çalışmamızın dışında, ilişkilerimizde bıraktığımız iyi intiba sayesinde sonuç alıyoruz.
     <br/>
     <b>
      <br/>
      IMF ile olan görüşmelerde Türk bakanlar "borçlu ülkenin borçlusu" muamelesi görüyordu. Siz nasıl karşılanıyorsunuz?
      <br/>
     </b>
     <br/>
     Doğru olduğuna inandığımız ilkeleri uyguluyoruz. Hükümetimizin uyguladığı ekonomi politikalarının başarılı olması, bireysel olarak bizim de iyi karşılanmamızı sağladı. Belki de IMF ile en uyumlu dönemlerden birini yaşıyoruz.
     <br/>
     <br/>
     18 Kasım"da bakan oldum. IMF ile 5 Nisan"da anlaştık. Önceki hükümetin uygulamaya koyduğu şartları müzakere ettik. Nelerin uygulanamayacağına karar verdik. Teslimiyetçi olsaydık 18 Kasım"da iktidar olup 30 Kasım"da IMF ile anlaşma yapabilirdik. Yanlışları bulduk, şunları çıkartın dedik. Onlar bize bunları yapamazsınız dediler, biz yine de yaptık. Emekliye verdiğimiz zam bile problem olabiliyordu başlarda.
     <br/>
     <b>
      <br/>
      IMF-Türkiye ilişkileri mantık evliliğiyle başlıyor, boşanmayla sona eriyor. Sizin döneminizde ise IMF evliliği mutlu biçimde sürüyor. Nedir bu evliliği ayakta tutan unsur?
      <br/>
     </b>
     <br/>
     Biz Türkiye"yi iyi biliyoruz. Türkiye"de neyin uygulanıp neyin uygulanamayacağını iyi bilince de ekonomik programlar tutuyor. 20 defa stand-by anlaşması imzalanmış. Kısmet olursa 2004"ün sonunda Türkiye"de ilk defa bir istikrar programı, planlandığı tarih içinde tamamlanmış olacak. Bizim en önemli özelliğimiz resmi istatistiklere kendimizi kaptırmamamız. Önümde iki tane bilgisayar var, dünya piyasalarındaki gelişmeleri saniye saniye izliyorum. Dünyayı izlerken Türkiye"yi de bilmek gerekir. Fırsat buldukça bakkalları, manavları, kasapları, balıkçıları, taksicileri, berberleri dinliyorum, iş adamlarını biliyorum, işçilerle konuşuyorum. Hiçbir istatistik, benim halktan duyduklarımı belirtemez. Dünya Bankası, AB, IMF, Avrupa Komisyonu bizi izliyor. Biz bu kurumlardan aldığımız bilgileri Türkiye gerçekleriyle buluşturuyoruz. Washington"da oturup da Türkiye için yazılan raporları aynen uygularsanız olmaz, kaos çıkar.
     <br/>
     <b>
      <br/>
      Kemal Derviş"ten sonra geldiniz. Kıyaslanmak sizi hiç mi rahatsız etmedi?
      <br/>
     </b>
     <br/>
     Herkesin kendi çalışma ortamı var. Kemal Bey"in döneminde koalisyon yapısı vardı. Koalisyon bambaşka çalışma şartları barındırır. Biz güçlü bir iktidarız. Halk bize güvendi. Bu çok önemli. Ekonomik program teknik olarak ne kadar güzel olursa olsun güven yoksa başarılı olamaz. Mayıs 2001"de Güçlü Ekonomiye Geçiş Programı başladı. Bu tutmadı, Şubat 2002"de 3 yıllık bir program ve başlangıcında 16 milyar dolarlık bir destek geldi. Her şey iyi olması gerekirken sadece 3 ay sonra parametreler allak bullak oldu. Ta ki erken seçim kararı alıncaya kadar. Erken seçim kararı Türkiye"nin önünü açtı. Daha biz işbaşına gelmeden faizler düşmeye başladı. Dış çevrelerle toplantılar yaptık. İngiltere ve Amerika"daki görüşmelerimiz çok verimli geçti. "Biz anketlere göre tek başına iktidar oluyoruz. Bizi tanımanız için geldik" dedik ve ekonomik programımızı yabancılara anlattık.
     <br/>
     <b>
      <br/>
      Tam bir yıl önce bugünlerde bakan olmuştunuz. Geriye dönüp baktığınızda "hedeflerimiz tuttu" diyebilir misiniz?
      <br/>
     </b>
     <br/>
     Bir yıl önce ne söz vermişsek onu yaptık. Eylül ayında seçimden önce görüştüğümüz kuruluşlarla bir kez daha görüştük, bizi tebrik ettiler. 2004 sonuna kadar stand-by anlaşması devam edecek. 2004"ten sonra yeni bir stand-by anlaşması imzalamak istemiyoruz. Finansman ihtiyacını ülkenin kendi kaynaklarından karşılayacağız. Bu ülkede para çok. Yeter ki size güvenilsin. İki aydır kapımızı aşındırıyorlar. E-mail"leri, faksları, resmi başvuruları göstersem inanın şaşırırsınız. Lütfen yeni bir borçlanma kağıdı çıkarın diye ısrar edenler var. Daha önce Türkiye"nin borç bulması bile problemdi. 6 aylık kredi vermeyenler bugün 30 yıl vadeli kredi teklif ediyorlar. Sizden az önce Kanadalı bir heyet geldi ve ısrarla ülkelerindeki yatırımcılara Türkiye"yi anlatmamızı istiyorlar. Güven sağladık. Tek sırrımız bu.
     <br/>
     <b>
      <br/>
      Çok iyimser konuştunuz ama Türkiye hâlâ gırtlağına kadar borçlu bir ülke.
      <br/>
     </b>
     <br/>
     Borçsuz ülke yok. Dünyanın en borçlu ülkeleri en gelişmiş ülkeleridir ama bu ülkeler en ucuza borçlanırlar. Amacımız borçlanma enstrümanlarını çeşitlendirmek ve borç stokunu toplam gelirimizin çok altına indirmek. Borçlanmanın tehlikeli noktası tüm gelirin yüzde 60"ından fazlasının borç olmasıdır. 2001 Türkiyesinde borçlarımız tüm gelirimizin yüzde 92"siydi. Erken seçim kararı ve seçimle birlikte borç stoku tüm gelirimizin yüzde 80"ine geldi. Peki 2003 sonunda ne olacak? Yüzde 70 oranına ulaşacağız. 5 yıla kadar da  inşallah Türkiye"nin borcu problem olmaktan çıkacak.
     <br/>
     <b>
      <br/>
      Veren el alan elden üstündür; Türkiye"nin borçları hangi ölçüde siyasi taviz verdiriyor?
      <br/>
     </b>
     <br/>
     Siyasi taviz vermemiz düşünülemez. Borçlarımızı yorumlarken şunu unutmamamız gerekiyor. Borçların yarıdan fazlası iç borç; yani kendi insanımıza olan borcumuz. İç borcumuzun vadesi uzun. Uluslararası alanda da bize borç veren kuruluşlar birkaç tane değil. Şahıslar, kurumsal yatırımcılar, ülkeler vs... Yaptırım söz konusu değil.
     <br/>
     <b>
      <br/>
      Borç meselesine biraz da tersten bakarsak; borçlunun ayakta kalmasını en çok borç veren ister. Türkiye"deki siyasi ve ekonomik istikrarı biraz da yabancılara borçluyuz, diyebilir miyiz?
      <br/>
     </b>
     <br/>
     Çalışmalarımız ve ülkemizin gücü küçümsenmemeli. Ancak Türkiye"nin güçlü olmasını herkes istiyor. AB istiyor, ABD istiyor, komşularımız istiyor. Ekonomisi sıkıntılı bir Türkiye herkesin başını ağrıtır. Reformlar bize çok şey kazandıracak. 1 Ağustos"ta IMF ile olan borçlarımızın yeniden planlanması, uluslararası ilişkilerimizin ne kadar sağlıklı olduğunun somut bir ispatı oldu. AB sürecinde bir aksilik olmazsa Türkiye"ye tahmin edilemeyecek kadar çok yabancı sermaye gelecek. Güven olmadı mı bırakın yabancı sermayeyi, yerli sermayeyi de tutamazsınız. Balkan ülkelerine yapılan Türk yatırımları içimizi sızlatıyor.
     <br/>
     <b>
      <br/>
      Yabancı sermaye ve Türklerin yurt dışındaki paraları ağızlara sakız oldu. Bu konuda en yetkili kişiye soruyorum; Türkiye"ye bu paraları çekmek için neler yaptınız?
      <br/>
     </b>
     <br/>
     Vatandaşlarımızın çok parası var. Yurt dışındaki Türk paralarının miktarı tam olarak bilinmese de hatırı sayılır rakamlar telaffuz ediliyor. Bazı İsviçre bankaları Türklerden hem para alıyor hem de faiz ödemek yerine ayrıca parayı koruma ücreti alıyor. Bizim öncelikle yerli sermayeyi içeri çekmemiz, bir yandan da yabancı sermayeyi davet etmemiz gerekiyor. Bu konuda koordinasyon kurulu oluşturduk. Türkiye"deki yatırım imkanları geliştikçe kendi insanımız da bu topraklarda yatırım yapacaktır. Yabancı sermayeye gelince... Bu konuyu ilgilendiren 21 yasa tasarısı hazırladık. Gazetede bir İtalyan firmasının bir günde şirket kurduğunu okudum ve mutlu oldum. Yabancı sermaye için sadece bürokratik engelleri kaldırmanız yeterli değil. Güven, istikrar ve en önemlisi adil bir hukuk sistemi yabancılar için çok önemlidir.
     <br/>
     <b>
      <br/>
      Ekonomiyi rahatlattınız ama "sokaktaki adamın" durumu hiç de rahata benzemiyor. Elitist bir ekonomik yapılanmayı mı tercih ediyorsunuz?
      <br/>
     </b>
     <br/>
     Sokaktaki adam için epey şeyler yapmaya çalıştık. 15 yıl sokaktaki adamdan Zorunlu Tasarruf adı altında para toplanmış; biz bu paraları geri verdik. 14 katrilyonluk zorunlu tasarruf önemli bir rakam. Mart ve haziranda yine ödememiz var. Emeklilerin maaşını yükselttik. Sosyal Yardımlaşma ve Dayanışma Fonu 2004"te 1.4 katrilyon dağıtacak. 800 bin ton kömür dağıtılıyor. Tarıma destek verdik. Çiftçi kredilerini ödeyemeyenler için düzenleme yaptık. Esnafa Halk Bankası"ndan maliyetin altında kredi kullandırıyoruz. Memurların maaşlarını enflasyona ezdirmedik.
     <br/>
     <b>
      <br/>
      İşsizler ordusu Türkiye"nin sosyal dengelerini tehlikeye sokmaya başladı. Ekonomik parametrelerinizde işsizlik karnenize zayıf diyebilir miyiz?
      <br/>
     </b>
     <br/>
     En büyük sıkıntımız burada. İktidarımızda mevsimlik iyileştirmelerin de etkisiyle 1. Çeyrekten 2. Çeyreğe 1.4 milyon kişi iş buldu. İşsizlik yüzde 12"lerden yüzde 10"lara düştü. Yeterli değil ama en azından bir kıpırdanma var. İşsizlik bu ülkede azalacaksa bu özel sektörün yatırımlarına bağlı olacak. Artık kamuda ekmek yok! Türkiye"de geçinmek isteyenler özel sektörün faaliyetlerine katılıp rekabet içinde çalışacak. Kamuda işe girenlerin sayısı az; girebilenler de gerçekten kalifiye. Artık torpil dönemi bitti.
     <br/>
     <b>
      <br/>
      AK Parti iktidarına karşı siyasi bir direnç çok açık biçimde görülüyor. Bu durum iktidarın ekonomi kanadına hangi düzeyde yansıyor?
      <br/>
     </b>
     <br/>
     Özelleştirme kapsamına giren kurumlarda bariz biçimde süreç yavaşlatma girişimleri oluyor. Eskinin devletçi zihniyetinin çok da mevcut olduğuna inanmıyorum. Ama kurumsal bazda bazı "dokunmayın bana" direnmeleri olabiliyor.
     <br/>
     <b>
      <br/>
      36 yaşındasınız ve özel sektörden geldiniz. Kamu bürokrasisi bu durumu ne ölçüde hazmetti. Hep konuşulan bürokrasi çeteleri faaliyette mi?
      <br/>
     </b>
     <br/>
     Elbette direnç oluyor ama bunu abartmamak gerekir. Ekonomik kararların uygulanabilmesi için kurumları ve yöneticileri bu kararların yararına inandırmanız gerekir. Irak Savaşı"nda Türkiye ekonomisi en az hasarla çıktıysa bunda şu gördüğünüz toplantı odasında yapılan çalışmaların etkisi vardır. Savaş boyunca defalarca ekonomi kurmaylarıyla birlikte toplandık, sabahlara kadar insan üstü bir eforla çalıştık. Bizim dönemimizde gelen gelmeyen onlarca bürokrat Irak Savaşı"nda birbiriyle bütünleşti ve alınan ortak kararlar harfiyen uygulandı.
     <br/>
     <b>
      <br/>
      Türkiye ekonomisi, iyileşir iyileşmez krize yakalanan bir sıtmalı gibi. Dolar yükselir mi, borsa düşer mi korkusuyla yaşayan bir ülkede; "kriz korkusu" olmadan rahatça uyuyabiliyor musunuz?
      <br/>
     </b>
     <br/>
     İmar Bankası olayı bir nevi iç şoktur! Hiç beklemediğiniz anda karşınıza 9 katrilyonluk bir ödeme çıkıyor. Bir ay önceki seçimlerin iptali tartışması bir iç şoktur. Irak Savaşı karşılaşılabilecek en büyük dış şoklardan biridir. Biliyorsunuz ki bu şoklardan alnımızın akıyla çıktık. Türkiye ekonomisi, küçük bir yelkenli değil, dev bir gemi olmuştur. Bu yüzden de rahat uyuyorum. İyi günde, kötü günlerin tedbirini almaya çalışıyoruz. Seçimden önce ortaya bir ekonomik program koyduk ve bu programı koyarken ne IMF"yi, ne Dünya Bankası"nı tanıyorduk. İlkelerimiz dün de geçerli bugün de.
     <br/>
     <b>
      <br/>
      Paramızı kontrol eden bakan olarak, paramızı çalanlardan pek bahsetmiyorsunuz...
      <br/>
     </b>
     <br/>
     Yolsuzluk var ve boyutları çok büyük. Sadece bankacılık sektöründeki 50 milyar dolarlık yolsuzluk kendi sektöründe bir dünya rekoru. Düşünün bir de mahkemelerin henüz sonuçlandırmadıkları yolsuzlukları. Sadece bankacılık sektöründe yolsuzluk yaşanmasaydı vatandaşlarımız bugün çok daha müreffeh olacaktı.
     <br/>
     <b>
      <br/>
      Türk hazinesi kontrolünüzde. Hazineyi değerlendirirken profesyonel finansçı mısınız yoksa yetimin bekçisi mi?
      <br/>
     </b>
     <br/>
     Her ikisi de. Mesleği finans ve yöneticilik olan birisiyim. Öte yandan bu ülkenin kaynaklarının her bir kuruşunun dikkatli kullanılması gerektiğine inanıyorum.
     <br/>
     <b>
      <br/>
      Rantiyeciler kavramını çok duyuyoruz ama kim olduklarını bilmiyoruz.
      <br/>
     </b>
     <br/>
     Türkiye"nin problemi faizden para kazananların çok olması. Bizim görevimiz yatırım imkanlarının önünü açarak, parası olanlar için üretimi daha cazip hale getirmek.
     <br/>
     <b>
      <br/>
      Türkiye ve ABD"nin en iyi okullarını bitirdiniz. Aile şirketinizde yeteri kadar para kazandınız ve 36 yaşında bakan oldunuz. Gelecek adına idealiniz kaldı mı?
      <br/>
     </b>
     <br/>
     (Gülüyor) İdeal hiç bitmez ama idealin ne olduğu da önemli. İşimi en iyi biçimde yapmak benim idealimdir. Çalışmak, en iyiye ulaşmak zaten ideali getirir.
     <br/>
     <b>
      <br/>
      ABD Başkanı"nı bile kıskandıran okul birincilikleriniz var. Başarılı iş adamı, iyi siyasetçisiniz. Oysaki sınıfın çalışkan çocukları, gerçek hayatta bu kadar başarılı olamazlar. Çok mu şanslısınız?
      <br/>
     </b>
     <br/>
     Niyet iyi, davranışlar dürüst olduktan sonra gerisi geliyor. Arkadaşlar iki vardiya halinde çalışıyor. Ben sabit kalıyorum. Okul başarısı, tekstil tezgahında da sürmek zorundaydı. Hep çalıştım. Sizce şanslı mıyım?
     <br/>
     <b>
      <br/>
      Ruh haliniz fazla romantik. Ticarette ve Hazinede bu romantiklik dezavantaj mı? Neticede para sertleştirir!
      <br/>
     </b>
     <br/>
     Romantik mi görünüyorum? Romantik görünmek çok kötü olmasa gerek. Küçük yaşlardan itibaren ticaretin, paranın, ekonomi teorilerinin içinde olduğum için yaptığım iş kişiliğimle çelişmiyor.
     <br/>
     <b>
      <br/>
      İlk ekonomi hocanız ve bir yıl öncesine kadar patronunuz babanızdı. Babanız beğeniyor mu yetiştirdiği bakanın faaliyetlerini?
      <br/>
     </b>
     <br/>
     Gelişmelerden memnun ama vergilerden çok şikayetçi.
     <br/>
     <b>
      <br/>
      Sizin "eski patronunuza, hocanıza" cevabınız ne oluyor?
      <br/>
     </b>
     <br/>
     Borçları kolaylayabilsek vergileri düşüreceğiz diyorum. Dişinizi son kez sıkın diyorum. Kur ve faizin, enflasyonun düşmesinden memnun. Enflasyonun son 30 yılın en düşük seviyesinde olması onu çok memnun ediyor. Vergileri de indirirsek ilk ustamız bizi sınıftan geçirecek gibi.
     <br/>
    </br>
   </br>
  </font>
 </p>
</div>


## Yorumlar

### hayati celik, 14-Şubat-2004
> icimizden gelen insanlar: 
> benim dusuncem sudur ki eger biri cok zengin ise veya zengin bir aileden geliyorsa yani IETT otobuslerinde tek ayak ustunde saatlerce beklemek yerine helikopter ile ise gidip gelmisse yoldaki insanin cefasini anlar mi yada, ekmegin kac para oldugunu bilmiyorsa  onlar bize(TC milletine) hic bir sey kazandirabilir mi?(bundan onceki tum ekonomi bakanlari). Fakat icimizden cikmis insanlar bize yardim edebilirdi ki goruyoruz ki gerceten icimizden gelmis insanlar cozum bulabiliyor cozum bulunamiyacak sorunlara cunku biliyorlar gercekten ogrencinin esnafin vs vs ne gibi problemleri var.en iyi doktor bile derman olamaz eger hastanin derdini bilmiyorsa.

### murat karaca, 08-Aralık-2003
> vergi cenneti: 
> Türkiye ekonomide rekabet edecek durumda olsaydı ihracatçılar 50 milyar dalar dan fazla ihracat yapardı.Buda ülke ekonomisini daha rahat hale getirirdi.elektirik ve motorinnin macro acıdan fiyatlarının türkiyede yüksek olması dünya ile rekabette geride bırakıyor.Hal böyle olunca yatırımlar başka ülkelere kayıyor yabacı yatırımlar azalıyor .Gelelim vergiye haddinden fazla alınan vergi yatırımcıları kara kara düşündürüyor.KDV ninde yüksek olması masrafları katlayarak giderleri arttırıyor.Vatandaşta vergi kacırmak için elinden gelen herşeyi yapıyor.Ama KDV nin geriye çekilmesi halinde garanti veririm ki vatantaşlar bunu ödemekten kaçınmaz herhal.

Kaynak: [www.aksiyon.com.tr](http://www.aksiyon.com.tr:80/detay.php?id=3211&yorum_id=1), [web.archive.org (arşiv bağlantısı)](http://web.archive.org/web/20050120113917/http://www.aksiyon.com.tr:80/detay.php?id=3211&yorum_id=1)
