# Çalışmak nefes almaktır

*Birol Uzunay 2002.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her gün 16 bin çelik tencere üreten Mehmet Tanrısever, ilginç başarı formülleri uyguluyor. Tanrısever'e göre başarı, çalışma ve eğlenme dozajını ayarlamakla gerçekleşiyor: "Çalıştığın kadar eğlen, eğlendiğin kadar kazan!"
   <br/>
   Her gün 16 bin adet çelik tencere üretip dünya liderliği için mücadele eden Mehmet Tanrısever, sanayiciliğin, zenginliğin hatta sağlığın geçici olduğunu, asıl olanın ise hayat felsefesi olduğunu vurgulayarak "Aksi olsaydı ilkokul mezunu bir köylü çocuğunun bugünkü başarısı gerçekleşemezdi" diyor.
  </font>
 </div>
 <div id="newsText">
  <font class="detail-text">
   Sanayicilikte 50 ülkeye ihracat yapan bir firmayı, sosyal hayatta da yönetmenlik başarısını "çok çalışıp, çok eğlenmeye" borçlu olduğunu söyleyen Mehmet Tanrısever, çalışma ve eğlenme gibi konularda toplumun yanlış bilgilere sahip olduğunu belirtiyor: "Çalışmayı bir zorunluluk ya da ekmek kapısı gibi görmekten çok, bir yaşam biçimi olarak algılamak gerekiyor. Ben bugünkü büyüklükte bile en az 12 saat çalışıyorum ve hiçbir şekilde yorulmuyorum; çünkü çalışmanın nefes almak gibi tabii birşey olduğuna inanıyorum. Eğlenmeye gelince, bu bizim toplumumuzun tabusu. İnsanlar eğlenerek, yeni bir güç kazanırlar. Eğlence için insanların yorgunum demeye hakkı yoktur" diyor.
   <br/>
   <br/>
   Başarı için insanların kendilerini harap etmeleri yerine hem çalışıp hem sosyal yönlerini güçlendirmeleri gerektiğini söyleyen Mehmet Tanrısever, "Ben bodrum katında iş hayatına başladım. Topladığım hurdaları işlerdim. Bugünse sektörümde Avrupa'da rakip bulamıyorum. Ben bugünlere sadece çalışarak değil, sosyal yönümü zengin tutarak geldim. İlkokul mezunu olmam, kitap okumamı, senaryo yazmamı engellemedi. Yine bugünkü yaşım piyano öğrenmeye engel değil; öğreniyorum. Kısacası şu, zoraki çalışma başarı getirmiyor, çalışmanın renklenmesi gerekiyor" diyor.
   <br/>
   <br/>
   Özgünlük başarı getiriyor
   <br/>
   <br/>
   Sanayicilik yaşamında, başarılı kişileri kendisine örnek aldığını söyleyen Mehmet Tanrısever'e göre en iyi öğrenme yöntemlerinden biri de taklit etmek: "Sosyal faaliyetlerimde ve sanayiciliğimde herkes benim farklı olduğumu söylüyor. Evet ben de farklı olduğuma inanıyorum. Ancak yetişme anında taklit etmek yararlı olabiliyor. Özgünlük daha sonra geliyor." Çelik tencerenin zannedilenin aksine çok ucuzladığını ve her aile bütçesine uygun olduğunu iddia eden Mehmet Tanrısever, en büyük mutluluğunun mutfaklara kazandırdığı yeni lezzetler olduğunu belirterek "Çelik tencerenin Türkiye'ye yerleşmesinde büyük emeklerim oldu. Hanımlar bugün gerekirse, yağsız ve susuz yemek yapabiliyorlar. Daha az enerji kullanıyorlar. İnsanların mutlu olduğunu görmek benim için saatte 800 tencere üretmekten daha büyük mutluluk" diyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8933-calismak-nefes-almaktir.html), [web.archive.org (arşiv bağlantısı)](http://web.archive.org/web/20120629025031/http://www.aksiyon.com.tr:80/aksiyon/haber-8933-calismak-nefes-almaktir.html)
