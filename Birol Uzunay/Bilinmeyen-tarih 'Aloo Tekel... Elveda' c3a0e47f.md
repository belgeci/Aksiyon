# 'Aloo, Tekel... Elveda'

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20030624163545im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030624163545im_/http://www.aksiyon.com.tr/resim/440/22.jpg" vspace="5"/>
  </p>
 </font>
 <font class="content">
  Telekom kavgasına, ABD Başkanı Bush’tan Genelkurmay’a kadar karışmayan kişi ve kurum kalmadı. Kaybedense dünyanın en küçük iletişim sektörüne sahip Türkiye ekonomisi ve dünyanın en pahalı iletişim araçlarını kullanan Türk halkı oldu. İşte özelleştirme muammasının arkasındaki “serbestleştirme” kavgası ve oyunun kazananları...
 </font>
 <p>
  <font class="content">
   Türk Telekom denilince akla ilk olarak “özelleştirme muamması” geliyor. Dünyanın en pahalı iletişim fiyatlarına, bir dönem 50 milyar dolar değer biçilen kurumun günden güne erimesine, önlenemeyen yolsuzluklara ve iletişim sektörünün büyüyememesine ana sebep olarak özelleştirme kavgaları gösteriliyor. Halbuki, Türk Telekom’un ve 70 milyon nüfuslu Türkiye’nin sorunu özelleştirme değil. Özelleştirme kavramının ardında, telekomünikasyon hizmetlerinin serbestleştirilmek istenmemesi yatıyor. Serbestleştirme kavramı, Türk Telekom’un sahibine bakmadan ses ve iletişim hizmetlerinin özel sektör tarafından da verilebilmesini kapsıyor. Yasalara göre 7 ay sonra serbestleşmesi gereken telekomünikasyon sektörünün önündeki en büyük problem, Türk Telekom’un bugünkü yapısıyla ayakta durmasını isteyen kesimlerin, serbestleşmeyi engellemek istemeleri... Yıllık 5 milyar dolarlık bir ciroya sahip olan Türk Telekom’un iletişim hizmetlerinin tekel olması bu kesimler için çok önemli. Telekom kavgasına, ABD Başkanı Bush’tan Genelkurmay’a kadar hemen hemen her kişi ve kurum karıştı. Kaybedense dünyanın en küçük iletişim sektörüne sahip Türkiye ekonomisi ve dünyanın en pahalı iletişim araçlarını kullanan Türk halkı oldu. Ve işte özelleştirme muammasının arkasındaki “serbestleştirme” kavgası ve oyunun kazananları...
   <br/>
   <br/>
   Kopenhag Kriterleri ve Türk Telekom!
   <br/>
   <br/>
   İletişim hakkı, uluslararası sözleşmelerde “temel haklar” kavramı içinde sayılıyor. İnsan hakları ve demokrasi kuralları konusunda manifesto sayılan Kopenhag Kriterleri’nde Türkiye’nin iletişim sistemi oldukça eksik görülüyor. Kopenhag Kriterleri’ne göre Türkiye, evrensel iletişim sisteminin olmadığı bir ülke ve bu ülkede yaşayanlar Avrupa’ya göre yüzde 30 daha eksik iletişim hizmeti alıyor. Ekonominin dinamosu olduğu kadar, demokrasi ve insan hakları kavramlarıyla da beraber anılan telekomünikasyon hizmetleri Türkiye’de tek bir kuruma, Türk Telekom’a endekslenmiş durumda. Özeleştirme kavgalarının ardındaki sebep şu: Hızla değer kaybeden kuruma 8 yıl önce 50 milyar dolar değer biçilirken bugün aynı kurum “1 dolarlık” sembolik rakamlarla satın alınmak isteniyor. Özelleşti—özelleştirilmedi kavgaları arasında Türk Telekom’a ve Türkiye’ye yapılan en büyük kötülük ise telekomünikasyon hizmetlerinin serbestleştirilmemesi oldu. Türk Telekom’un özelleştirilmesi ile iletişim hizmetlerinin serbestleştirilmesi farklı kavramlar. Türkiye, 4502 sayılı yasayı çıkartarak 2004’ten itibaren serbestleşmeye geçeceğini Dünya Ticaret Örgütü’ne ve Uluslararası İletişim Birliği’ne bildirdi. Ancak, serbestleştirme taahhütlerini etkin lobilerin gücüyle iki kez bozan Türkiye’nin 2004 tarihinde yeni bir ertelemeyle karşılaşmasından korkuluyor.
   <br/>
   <br/>
   Devlet serbest iletişimi niçin istemez?
   <br/>
   <br/>
   Serbestleşmeye geçemeyen bir Türkiye’de iletişim fiyatları bazen 16 kat pahalı olabiliyor. Tekel konumunda olan Türk Telekom, hükümetlerin en etkili vergi toplama aracı olarak işliyor. Türk Telekom vergileri ve yıllık kârıyla Hazine’ye her yıl yaklaşık 2 milyar dolar para aktarıyor. İlk bakışta yüksek bir gelir gibi görünen 2 milyar dolarlık para aktarımı uğruna Türk halkı iletişim hizmetlerinden dünyada en az yararlanan kesimlerden oluyor. Oysa, Avrupa Telekom Araştırmalar Merkezi’nin yaptığı araştırmalara göre Türkler telefonla görüşmeyi ve internet kullanmayı en çok seven milletler arasında yer alıyor. Hatta, araştırma sonucuna bakılırsa, telefonda konuşmayı en çok seven Avrupa ülkesiyiz!
   <br/>
   <br/>
   Türkiye’den “alo” demek, 16 kat fazla para ödemektir
   <br/>
   <br/>
   Türkiye’de şehirlerarası telefon görüşmesi yapan bir tüketici dakikada 13 cent ödüyor; serbestleşmeyle telekomünikasyon fiyatlarını indiren Avrupa’da ise şehirlerarası telefon görüşmesinin bedeli sadece 2 cent! Operatör şirketlerle rekabet etmeye çalışan dev telekomünikasyon şirketleri ise dakika başına sadece 5 cent alıyor. Uluslararası telefon görüşmelerindeki fahiş fiyat farkı ise çok daha net: Türkiye’den yurtdışını arayan tüketiciler dakikada 80 cent ödüyor. Yurtdışından Türkiye’yi arayanlar ise tercihlerini ana telekomünikasyon şirketlerinden yaparlarsa 20 cent, serbestleşmeyle hat satan şirketlerden yaparlarsa sadece 5 cent ödüyorlar. Türkiye’de şehir içi telefon görüşmesi yapmak da cesaret istiyor; çünkü sadece “alo” demek için bile 4 cent ödeniyor. Oysa, dünyanın birçok ülkesinde şehir içi telefon görüşmesinin dakikası 1 cent ile 0.5 cent arasında değişiyor. Cep telefonu görüşmelerinde de Türk tüketicisinin makus talihi değişmiyor. Türkiye’de cep telefonuyla bir dakika konuşmanın bedeli 13 cent; oysa bir Avrupalı GSM görüşmeleri için sadece 7 cent ödüyor. Başta British Telekom olmak üzere yüzlerce GSM şirketi de kendi operatörleri arasındaki görüşmelerden dakika başına sadece 2 cent alıyor!
   <br/>
   <br/>
   Telekom’a mal satanlar serbestleşmeyi istemiyorlar
   <br/>
   <br/>
   Türkiye’deki iletişim sektörünün toplam cirosu sadece 8.5 milyar dolar. Halbuki, 70 milyonluk bir kitlenin  sadece ev ve GSM görüşmelerinin bile 25 milyar doları bulması gerekiyor. 17 milyon nüfusa sahip Hollanda’da iletişim sektörü yıllık 80 milyar doları aşıyor. Telekomünikasyon yatırımlarına Türkiye’den 10 yıl sonra başlayan Güney Kore’de iletişim sektörünün yıllık cirosu 125 milyar doları bulurken; Fransa ve İngiltere gibi ülkeler, bu sektörden yıllık 200 milyar doları aşkın para elde ediyorlar. Türkiye’de iletişim cihazları ve uyduları da üretilemiyor. Bu durumda da Türk Telekom, 2 milyar dolarlık mal ve hizmet alımıyla tam bir rant alanı haline geliyor. 70 bin çalışanı, 12 milyar dolarlık gayrimenkulü bulunan Türk Telekom, satın alacağı cihazların üretimi ve lisansı için yerli firmaları tercih etmiyor. Siemens, Alcatel, Motorola gibi yabancı şirketler ve Koç Holding gibi yerli kuruluşlar için Türk Telekom “iyi bir alıcı!” Ulaştırma eski Bakanı Enis Öksüz, Türk Telekom’un sahibi olduğu fabrikaların kapanmaya yüz tuttuğunu ve nasılsa özelleşecek mantığıyla yıllık 4 milyar dolardan fazla cirosu olan bir kurumun sürekli ithalat yaptığını belirterek “Telekom’un değeri kadar, satın alacağı hat ve cihazların bedeli de önemli bir rant konusudur. Ben bakanlığım sırasında en küçük bir demir parçasının bile belirli şirketler eliyle yurtdışından getirildiğine şahit oldum” diyor. Telekom zengini firmaların Türk Telekom’a olan borçlarının 2.5 milyar dolar seviyesinde olduğunu belirten telekomünikasyon uzmanı Kadir Yılmaz ise, büyük meblağlı borçların son yılda vergi affı ve genel aflarla silindiğini iddia ediyor.
   <br/>
   <br/>
   ‘Telekom Kaplanı’, kedi olmak için çalışıyor
   <br/>
   <br/>
   Özelleştirme kavgalarıyla yatırım yapması unutturulan Türk Telekom, Avrasya’nın “Telekom Kaplanı” olma fırsatını da kaçırdı. Türkiye, başta Ortadoğu ülkeleri ve sınır komşuları olmak üzere Ukrayna ve Pakistan’a kadar onlarca ülkenin uluslararası görüşmeleri için ana santral olabilirdi. Son dönemde Bulgaristan ve Kırgızistan’ın ısrarlı tekliflerini de reddeden Türk Telekom, Avrasya coğrafyasında ana santral olup, Doğu—Batı görüşmelerinden komisyon alma fırsatını İsrail ve Kıbrıs Rum Kesimi’ne kaptırdı. Israrlı teklifleri reddedilen Bulgaristan, Ürdün, Suriye gibi ülkeler ise çareyi Fransız şirketlerini ülkelerine davet etmekte buldular. Telekomünikasyon konusundaki araştırmalarıyla tanınan Dr. Ali Uzun, “Telekom’u ele geçireyim, ana santrali ben yapayım düşüncesiyle Türk Telekom’a ana santral olma fırsatı verdirtmediler. Oysa uluslararası telekomünikasyon şirketleri bile hatları ve coğrafi konumu nedeniyle Türkiye’ye teklifler sunuyordu. Devletçiler Telekom’u savunurken, savundukları kurumun bu tür yatırım yapmasını sağlamadılar” diyor. Türkiye kendi iletişim argümanlarını üretemezken, Telekomünikasyon Kurumu eski Başkanı Fatih Yurdal, son 10 yılda, Türk Telekom’un sadece GSM alt yapıları için 30 milyar dolarlık masraf yaptığını belirtiyor.
   <br/>
   <br/>
   TT Net’i niçin istiyorlar?
   <br/>
   <br/>
   Telekom’u özelleştirme yöntemiyle satın almak isteyenlerin gözdesi ise TT Net. Türk Telekomünikasyon Kurumu eski Başkanı Fatih Yurdal’a göre Türk Telekom, TT Net’in pazarını ve alt yapısını güçlendirmek için diğer gelirlerden önemli paylar ayırıyor. TT Net’in niçin Telekom’un bile önüne geçtiğinin sırrını anlamak içinse internet sağlayıcısı olarak faaliyet gösteren 83 şirketin pazar payına bakmak yeterli. TT Net, Telekom’un diğer hizmetlerinden gelen yardımlarla fiyatlarını haksız biçimde indirdi ve internet sağlayıcı firmaların Telekom’dan kiraladıkları hatlara zam yaparak, pazarın yüzde 90’ını ele geçirdi.
   <br/>
   <br/>
   Türkiye’nin yüzde 90’ına internet erişimi sağlayan TT Net’i  almak istediğini açıklayan ilk firmalar Koç, Oyak, Sabancı ve Doğan Grubu oldu.
   <br/>
   <br/>
   VOIP yeniden yasaklanır mı?
   <br/>
   <br/>
   Telekom hizmetlerinin serbestleşme macerasında iki kez “tekel yanlıları” galip geldi. Yedi ay sonraki üçüncü rauntta serbestleştirme yanlılarının kazandığını varsayarsak, Türkiye iletişim sektöründe çok şey değişecek. Türk Telekom’dan ya da yabancı telekomünikasyon şirketlerinden hat kiralaması beklenen 200 yerli ve yabancı şirket, tüketicilere şifre vererek ucuz telefon görüşmeleri yaptıracaklar. Paket görüşme tarifelerinin çoğalmasıyla fiyatların 5’te bir oranında düşmesi bekleniyor. İnternet üzerinden ses iletimini sağlayan VOIP sistemiyle özellikle şirketler telefon, faks ve on—line işlemleri için ayırdıkları parayı yaklaşık 5 kat oranında düşürecekler. Yine telsiz ve uydu sistemleri ucuzlarken, GSM görüşmelerinde yüzde 50 ucuzluk bekleniyor. Serbestleşmenin gerçekleşmemesi durumunda ise Türkiye iletişim sektörü daha da küçülecek.
   <br/>
   <br/>
   BAŞKAN BUSH, GENELKURMAY, 7 HÜKÜMET VE TÜRK TELEKOM
   <br/>
   <br/>
   ABD’nin bugünkü Başkanı oğul Bush ile baba Bush’u ortak potada buluşturan konulardan biri de Türk Telekom! Baba Bush halen yöneticisi olduğu şirketlerin temsilcileriyle Türkiye’ye geldiğinde Koç Grubu’yla Telekom konusunda uzlaşmaya varıyor. Oğul Bush ise 57. Hükümet döneminde Ecevit’e yazdığı 5 sayfalık telekom brifinginde, Amerikan yardımlarının sürmesi için Türk Telekom’un mutlaka özelleştirilmesi gerektiğini belirtiyor. Her iki Bush da Türk Telekom’un özelleştirilmesini yardım tehditleriyle tavsiye ederken; uluslararası anlaşmalara rağmen tüketici ve ticari hakları barındıran serbest iletişim hizmetinden ise bahsetmiyorlar bile. Genelkurmay ise Türk Telekom’un yabancılara satılmasına soğuk bakıyor; güvenlik gerekçesiyle yaklaşık 500 milyon dolarlık yatırım yapıp kendi telekomünikasyon sistemini kurmaya çalışan Genelkurmay, OYAK Genel Müdürü Coşkun Ulusoy’un ısrarlı “Telekom’a talibiz” ifadelerine yorum yapmıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2568), [web.archive.org (arşiv bağlantısı)](http://web.archive.org/web/20030624163545/http://www.aksiyon.com.tr:80/detay.php?id=2568)
