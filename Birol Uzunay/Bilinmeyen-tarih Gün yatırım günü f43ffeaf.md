# Gün yatırım günü

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20040514101411im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20040514101411im_/http://www.aksiyon.com.tr/resim/30/76.jpg" vspace="5"/>
  </p>
 </font>
 <font class="content">
  Bücürük, çocukların yakından tanıdığı bir marka. Her yaş grubundaki çocuklar için ayrı konseptler belirleyen Bücürük’ün stilistleri, Türk çocuklarının allı—güllü giyinmeyi bırakıp, belirli bir tarzı yakalamasını istiyorlar. Çocuğu olanlar için Bücürük isminin ayrı bir önemi var. Çünkü Bücürük Tekstil son yıllarda yakaladığı çizgiyle çocukların da bir modası olabileceğini ispatlamış bir firma.
 </font>
 <p>
  <font class="content">
   Türkiye’de tam 360 satış noktası olan Bücürük’ün kuruluş tarihi ise oldukça yeni. 1995’te Kenan ve Rafet Ünal kardeşler tarafından kurulan Bücürük’ün alt yapısı 1970’lere uzanıyor. Kenan Ünal, tekstilin tam anlamıyla sektörleşmediği 1970’lerde bile çocuk giyim sektörünü araştırıp konsept belirliyordu.
   <br>
    <br/>
    Çocuk giyiminin, büyük giyiminden çok daha zor bir sektör olduğunu söyleyen Kenan Ünal, çocuk kıyafetlerinin pahalılığından şikayet edenlere de şu açıklamayı yapıyor: “Herşeyden önce çocuk giyimi çok emek istiyor. Büyük giyiminin neredeyse üç katı daha fazla uğraşıyorsunuz. Çocuk giyiminde kullandığınız renkler ve desenler çok fazla. Bu da ayrı bir maliyet ve uğraş.”
    <br/>
    <br/>
    “Çocuğun da modası olur”
    <br/>
    <br/>
    Çocuk kıyafetleri üzerinde çalışan binin üzerinde firma olmasına rağmen Türkiye’nin sadece 10 çocuk giyim markası olduğunu söyleyen Kenan Ünal, çocuk giyiminde de belirli bir standardın oluşması gerektiğini belirtiyor: “Yurtdışındaki fuarların hemen hepsine katılıyorum. Yurtdışındaki çocuk modasında belirli bir sadelik ve belirli bir çizgi var. Türkiye’de ise renkli kıyafet dikmenin marifet olduğu zannediliyor. Araştırma grubumuz çocukların dünyasına girmek, onların ne istediğini belirlemek için çalışıyor. Çocukları yaşlarına göre ayırdık. Her yaş çocuğunun istekleri farklı. 12 yaşındaki bir çocuğun kıyafetini renklere boğamazsınız. Yine okul öncesi çocuklara da ağır kumaşlar kullanırsanız, çocuk rahat edemez.”
    <br/>
    <br/>
    Çocuk giyiminde en problemli yaşların 12 ile 16 arasında olduğunu söyleyen Kenan Ünal, bu dönemdeki çocukların çocukluğu reddedip, gençliğe geçmek istediklerini ancak kendilerine yönelik ürünleri olan firma sayısının çok az olduğunu belirtiyor.
    <br/>
    <br/>
    Yıllık 1 milyon adete yaklaşan imalatlarını önümüzdeki dönem artıracaklarını belirten Kenan Ünal, Türkiye’nin yeni bir döneme girdiğini, bu dönemde de ancak yatırım yapanların büyüyebileceğini söylüyor: “1980’lerdeki yatırım hamlelerini kaçırdık. Kriz günlerinde yatırım yapmamıza rağmen bugünlere geldik. Tek parti iktidarıyla Türkiye’nin yeniden sıçrayacağını tahmin ediyorum. Bu dönemde yatırım yapmayan önümüzdeki dönem kaybolacak. Çünkü Türkiye’nin seçimle birlikte yatırım atmosferine girdiğini görüyorum. Bize düşen de Bücürük’ü bir dünya markası yapmaktır.”
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2106), [web.archive.org (arşiv bağlantısı)](http://web.archive.org/web/20040514101411/http://www.aksiyon.com.tr:80/detay.php?id=2106)
