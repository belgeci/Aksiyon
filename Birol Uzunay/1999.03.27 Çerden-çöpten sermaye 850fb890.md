# Çerden-çöpten sermaye

*Birol Uzunay 1999.03.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Reel ekonominin güçlenmesi adına atılan sayılı adımlara bir yenisi daha eklendi.
  </font>
 </div>
 <div id="newsText">
  <font class="detail-text">
   İstanbul Sanayi Odası'nın kurduğu 'Atık Borsası' Mart ayından itibaren sanayideki maddeleri pazarlayarak ülkeye yeni 'değerler' kazandırmaya başladı.
   <br/>
   <br/>
   Enflasyon, işsizlik, ihracat düşüklüğü gibi hayâti konulara olumlu yaklaşımların görülmediği Türk ekonomisi, atık borsasının ekonomiye kazandıracağı küçük değerlerle yoluna devam edecek. Üretime yönelik çalışan işletmeler, son 11 yılda enflasyonun getirdiği yüksek fiyat artışına 3.6 oranında yenik düştü. Bu durum ayakta kalmak isteyen yüz binlerce sanayi kuruluşunu atık borsasının getireceği kazançlara mecbur etti.
   <br/>
   <br/>
   İstanbul Sanayi Odası'nın 1986'dan beri üzerinde çalıştığı atık borsası, ekonomiye yeni değerler kazandırırken en büyük çevre hizmetini de yerine getirmiş olacak.
   <br/>
   <br/>
   Çerden-çöpten gelen para!
   <br/>
   <br/>
   Çevre ile uyum sağlanmadıkça uzun vadeli ve dengeli ekonomik gelişme sağlanamayacağının bilinciyle hareket eden uluslararası firmalar, ekonomilerine zarar vermeden çevreye yapabilecekleri en iyi katkının 'atık maddeleri' değerlendirmekten geçtiğini tesbit ettiler.
   <br/>
   <br/>
   Sanayie yaptıkları yatırım kadar, sanayi atık maddelerinin işlenmesine de yatırım yapan gelişmiş işletmeler bu yöntemle de hatırı sayılır kazançlar elde etmeye başladılar. Özellikle İngiltere ve Almanya'da bir çok uluslararası firma sanayi atık maddelerini işleyerek ortaya çıkardıkları ürünleri dünyanın bir çok ülkesine satmayı başarabiliyor. Yine İngiltere ve Almanya'da kurulan atık borsalarında ülke genelindeki hemen tüm atık maddeler toplanıp satılabiliyor ve ortaya yepyeni ürünler çıkartılabiliyor.
   <br/>
   <br/>
   Türkiye'de atık maddelerin değerlendirilmesi için organize örgütler İstanbul Sanayi Odası'nın girişimiyle yeni yeni kurulmaya hazırlanırken, dünyaca ünlü Wolswagen ve Mercedes gibi firmalar bizim çöpe attığımız penye atıklarını satın alıyorlar. Wolswagen ve Mercedes, lüksün ve kalitenin sembolü otomobillerinin ses yalıtımını bizim "çöp" dediğimiz penye atıklarını işleyerek sağlıyor.
   <br/>
   <br/>
   Atık'çı Türkler de var
   <br/>
   <br/>
   1970'li yıllara kadar çevre bilinci olmadan gelişen Türkiye sanayii, özellikle 1980'den sonra doğal hayatın tehlike sinyalleri vermesiyle diğer ülkelerdeki sanayi kuruluşlarının işleyişlerini incelemeye başladı.
   <br/>
   <br/>
   Çevreyi katleden yüzlerce sanayi kuruluşunun halen faaliyette olduğu Türkiye'de çevrenin yanında, sanayi ekonomisini de hareketlendirecek atık maddelerin yeniden işlenmesi henüz çok yeni bir konu... Ancak bazı firmalar atık maddeleri kendi imkanlarıyla değerlendirerek rakiplerinin önüne geçmeye başladılar.
   <br/>
   <br/>
   1984 yılından beri tekstil yan ürünlerini işleyerek ekonomiye kazandıran Saçlıoğulları Tekstil Türkiye'deki bir çok firmaya örnek olmayı başardı. Saçlıoğulları, tekstil sektöründe oluşan triko ve penye artıklarını battaniye ve iplik yaparak yeniden ekonomiye kazandırıyor. Saçlıoğulları Tekstil'in yeni projelerle tekstildeki diğer artıklardan yeni ürünler çıkartacaklarını belirten Cüneyt Saçlıoğulları "Tekstil firmalarının gözden çıkardıkları ürünler bizim işlememizden sonra ekonomiye yeniden kazandırılırken çevreye de büyük katkı sağlıyoruz. Bu yöntemle iplik, halı, paspas ve battaniyeler normal maliyetinden iki kat daha ucuza mal oluyor" diyor.
   <br/>
   <br/>
   Cüneyt Saçlıoğulları, kendilerinin örnek alınarak bu sistemin çok daha ilerletilmesi gerektiğini de beliterek "Atık maddelerin değerlendirilmesi yöntemini kullanan bazı firmalar Bulgaristan'dan tekstil atık maddesi ithal ediyorlar. Demek ki bu işin ilk önce organizasyona ihtiyacı var" diyor.
   <br/>
   <br/>
   Türkiye'de sanayi atığının işlenmesini duymayanlar olduğu gibi geliştirdiği projelerle gelişmiş sanayi ülkelerine örnek olan proje sahipleri bile var. Örneğin İSKİ Müdürü Veysel Eroğlu, 1 ton kağıt elde etmek için harcanan 100 metreküp suyun miktarını 30 metreküpe indirdikten sonra bu suyu tekrar kazanmak için de çalışmalar yapıyor.
   <br/>
   <br/>
   Orman ürünleri  ve tekstil atıkları daha şanslı
   <br/>
   <br/>
   Özellikle son 5 yıldır uluslararası şirketler Türkiye'de iş yaptıkları firmalara, tüketiciye, çalışanlara ve önemlisi çevreye duyarlı olmaları konusunda ciddi ikazlarda bulunuyorlar. Bu ikazlar bazen ticari faaliyetleri bitirmeye kadar gidiyor.
   <br/>
   <br/>
   Türkiye atık maddeleri değerlendirirken dünya piyasalarında iddialı olduğu tekstil ve orman ürünleri  sektörü, diğer sektörlere göre daha avantajlı. Orman Endüstri Mühendisi Hidayet Ünlü "Ağaç işlerinde yaklaşık yüzde 45 oranında atık ürün oluşur. Atık ürünün büyük kısmı yakıt olarak kullanılıyor. Oysa ki bu atıklar çok daha verimli kullanılabilir. Örneğin yonga levha sanayiinde kullanılacak atık, sanayiye çok daha verimli halde geri döner."
   <br/>
   <br/>
   Türk sanayicileri atık maddeleri yeniden değerlendirmeyi zorunluluk olarak görüyorlar. Ancak bu zorunluluk karşısında büyük bir problemleri var: Atık maddeler nasıl değerlendirilecek? Pazar sorununun bilinmesine rağmen yıllardır hiçbir çalışma yapılmazken İstanbul Sanayi Odası'nın kurduğu atık borsası Türk sanayicisinin gündemine oturdu.
   <br/>
   <br/>
   Van'dan Balıkesir'e atık madde geliyor!
   <br/>
   <br/>
   9 bin sanayici üyesi bulunan İstanbul Sanayi Odası, öncelikle kendi üyelerinin üretimden sonra oluşan atık ürünleri değerlendirme amacı güderken, bu sektördeki ihtiyacın tüm Türkiye'de olduğunu tesbit edince uygulamayı tüm ülkeye yaymaya karar verdi. İSO'nun en büyük yardımcıları ise başta sanayi ve ticaret odaları ve Çevre Bakanlığı.
   <br/>
   <br/>
   Başlangıçta İSO aylık dergisinde ve internette atık maddeyle ilgili ilanlar yayınlanırken, önümüzdeki aylarda tüm ülkeye dağıtılacak bültenler de hazırlanacak. Atık maddeleri talep eden ve satan kişilerin gerçek isim ve unvanları ilanlarda duyurulmuyor bunun nedenini İSO Atık Borsası'nın kurucularından Nurdan Sırman, "Bazı sanayi kuruluşları atık madde sattığı ya da aldığını saklamak istiyor ve biz de buna saygı duyarak gerçek isimler yerine kodlarla ilanları yayınlıyoruz" diyerek açıklıyor.
   <br/>
   <br/>
   Ürünlerin taşınması, pazarlığı gibi konuların yanında hukuki anlaşmazlıklar da borsayı ilgilendirmiyor. Ancak borsada hukuk ve çevre konularında danışmanlık yapan görevliler borsadan yararlanmak isteyen girişimcilere ücretsiz olarak danışmanlık yapacak.
   <br/>
   <br/>
   Atık borsası henüz bir aylık olmasına rağmen sanayicilerden büyük ilgi gördü. Özellikle kağıt, ahşap ve tekstil atıklarında büyük canlılık var. Nurdan Sırman büyük firmaların atık maddelerini kendi imkanlarıyla değerlendirebildiğini belirterek, "Bize başvuran büyük ölçekli sanayi tesisleri de var ancak uzun vadede KOBİ'lerin bu borsadan yararlanacağına inanıyorum." diyor.
   <br/>
   <br/>
   Atık deyip geçme!
   <br/>
   <br/>
   Orman Endüstri Mühendisi Hidayet Ünlü atık borsalarının sektörlere göre ayrılması gerektiğini ve buna Türkiye'nin mecbur olduğunu belirterek, " Daha iki ay önce İstanbul'un göbeğinde İkitelli'deki bir hurdacıdan yayılan radyasyon tüm ülkeyi korkuttu. Atık borsasıyla sanayiin yan ürünleri kontrol altına alınmazsa yeni bir İkitelli macerası hiç de sürpriz olmayacak" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4892-cerden-copten-sermaye.html), [web.archive.org (arşiv bağlantısı)](http://web.archive.org/web/20131219135446/http://www.aksiyon.com.tr:80/aksiyon/haber-4892-cerden-copten-sermaye.html)
