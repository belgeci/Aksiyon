# Türkiye'yi kaçaklar vuruyor

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041027024546im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027024546im_/http://www.aksiyon.com.tr/resim/446/40.jpg" vspace="5"/>
  </p>
 </font>
 <font class="content">
  Bir dönem “uyuşturucu kuryesi” olmakla suçlanan Türkiye, şimdi de insan ticaretinde “paravan ülke” olmakla itham ediliyor. Ancak bu kez durum çok daha ciddi; çünkü uluslararası bir yaptırım sözkonusu. Kaçakların ülkeye maliyeti yıllık 80 trilyon lira. Amerika’nın haziran ayında açıkladığı İnsan Ticareti Raporu’na göre, Türkiye dünya insan ticaretinin kilit ülkesi. Amerika, Türkiye’yi insan ticaretine çanak tutmakla suçluyor ve tehdit ediyor: “Yıl sonuna kadar Türkiye insan ticaretine dur demezse uluslararası yardımları kesilecek!” Başta AB ülkeleri ve Amerika, sosyal yaşamlarının bozulma sebebi olarak ülkelerindeki kaçak göçmenleri gösteriyor.
 </font>
 <p>
  <font class="content">
   İnsan ticaretinin son yıllarda sektörleşmesi ve dünya gelir dağılımının hızla Batı ülkeleri lehine değişmesiyle, doğudan batıya her gün artan bir ivmeyle kaçak göç devam ediyor.
   <br/>
   <br/>
   Gelir dağılımı ve savaşların etkisiyle başlayan göç ve insan ticaretinin en büyük sorumlusu olarak da Türkiye görülüyor; çünkü Türkiye’nin coğrafi bir suçu var: Fakir Asya ve Afrika ülkeleri ile zengin Avrupa ülkelerinin arasında bulunmak!
   <br/>
   <br/>
   Amerikan yönetimi, Irak savaşıyla oluşan Türkiye ilişkilerindeki gerginliği krize dönüştürecek bir tehditte bulunarak yıl sonuna kadar Türkiye’nin insan ticaretine “dur” demesini, aksi halde borç ödemelerinde zorlanan ekonomiye hiçbir dış yardımın yapılamayacağını belirtiyor. Türk Dışişleri Bakanlığı ve Emniyeti ise Amerika’nın bu tehdidini anlamakta zorlanıyor; çünkü Türkiye, insan ticareti için bütün uluslararası anlaşmaları imzaladı, polisin ve jandarmanın önemli bir bölümünü bu işe tahsis etti ve kaçakların yakalanması için hiç de küçümsenmeyecek ödenekler çıkartmaya başladı.
   <br/>
   <br/>
   Amerika’nın İnsan Ticareti Raporu’nu ve Türk Emniyet yetkilileri ile ve Dışişleri Bakanlığı’nın bu rapora karşı geçtiğimiz hafta hazırladıkları raporu açıklıyoruz. Türkiye insan kaçakçılığında paravanlık yapıyor mu, yoksa ABD, Irak teskeresinin intikamını mı alıyor? Yorum sizin!
   <br/>
   <br/>
   ‘Hedef’, ‘kaynak’ ve ‘transit’ ülke konumu
   <br/>
   <br/>
   Türkiye insan ticaretine uygun bütün özellikleri taşıyor. Coğrafi konum olarak Avrupa’ya yakın olması ve komşu ülkelere nazaran daha gelişmiş ülke olması sebebiyle “hedef ülke” konumunda; yani milyonlarca insan, hayallerindeki yaşanılası ülke olarak Türkiye’yi seçmiş durumda.
   <br/>
   <br/>
   Avrupa, Asya, Ortadoğu ve Rusya bağlantıları sebebiyle Türkiye’nin insan ticaretindeki bir diğer tanımı da “transit ülke”; diğer bir deyişle Türkiye umuda kaçışta köprü vazifesi görüyor. Türkiye’de yaşayan fakirler ve ideolojik suçlular da, Avrupa ülkelerine yapılan kaçak göçü, bir kurtuluş fırsatı olarak değerlendiriyor. Türkiye’nin kaçak göçmenleri yerli insan tacirlerini ortaya çıkarıyor ve Türkiye’ye yeni bir sıfat daha kazandırıyor: Kaynak ülke.
   <br/>
   <br/>
   Dışişleri Bakanlığı Türkiye’ye gelen yabancılara vize engeli çıkartmama eğiliminde; bu durum da daha çok eski Doğu Bloku ülkeleri ve Afrikalılar için Türkiye’yi “hedef ülke” olarak gösteriyor.
   <br/>
   <br/>
   Afganistan, Pakistan, Irak, İran, Bangladeş gibi ülke vatandaşları içinse Türkiye, Avrupa ülkelerine geçiş için “transit ülke” konumunda.
   <br/>
   <br/>
   Türkiye’ye illegal yollarla giriş— çıkış yapmaya çalışırken veya Türkiye’de yasadışı konumdayken yakalanan yabancıların sayısı 1995’te 11 bin 362 iken, 2001 yılında 92 bin, 2002 yılında 82 bin gibi yüksek rakamları buldu. 1995 ve 2003 arasında Türkiye’de yakalanan yasadışı göçmen sayısı tam 419 bin!
   <br/>
   <br/>
   Türkiye’yi bir “cennet” zannedip, yasal olmayan yollarla yerleşenler arasında zorla kaçırma olaylarına sıkça rastlanıyor. İnsan ticareti mağdurlarını daha çok 16—25 yaşları arasındaki bayanlar oluşturuyor.
   <br/>
   <br/>
   Fuhuşa teşvik ve aracılık etmekten dolayı 2000 yılında 760 kişi yakalanırken, son yıllarda rakamlar hızla artıyor: 2001’de 3152, 2002 yılında ise 1169 olmak üzere, toplam 5081 kişi yakalandı. Bu amaçla insan ticareti yapanların sayısının çok daha fazla olduğu tahmin ediliyor. Bu konuda 26 bin suçlu sadece son altı yılda sınır dışı edildi. Yine bu dönemde sekiz bin kişi bulaşıcı hastalık taşıdığı için sınır dışı edildi.
   <br/>
   <br/>
   Türkiye’ye yönelik “insan ticareti”nin faaliyet alanları her geçen gün genişliyor. Kaçak işçilere ilave olarak kapkaç ustaları, mafya elemanları, masörler, sporcular, tarla işçileri son yıllarda Türkiye’deki insan ticaretinin malzemesi olmaya başladı.
   <br/>
   <br/>
   ABD: “Türkiye insan ticaretine çanak tutuyor”
   <br/>
   <br/>
   ABD’de yayınlanan İnsan Ticareti Raporları’nda Türkiye açıkça suçlanıyor. Ülkemiz tanımlanırken, Asya ve Afrika ülkeleri gibi ‘insan ticaretine izin veren ülke’ ifadesi kullanılıyor.
   <br/>
   <br/>
   İki hafta önce açıklanan son raporda Türkiye cinsel sömürü ve çalıştırma yapmak için “hedef ülke” ve “transit ülke” konumunda yorumlanmış. Avrupa’ya ve Amerika’ya yayılan Asya ve Afrika kökenli suçluların kaynağı ise açıkça Türkiye olarak belirtiliyor.
   <br/>
   <br/>
   Türk hükümetlerini ve emniyetini suçlayan raporda “Ticaretin azaltılması için minimum standartlara ulaşmadığı gibi, mücadele için de önemli çaba sarf edilmemektedir. Hükümet, insan ticareti ile ilgili hiçbir özel önleme kampanyası/çalışması yürütmedi” gibi son derece iddialı cümleler yer alıyor. Anlaşılıyor ki, ABD yönetimi, Türkiye’de çıkan insan ticareti yasalarını tek tek incelemekle kalmıyor; halen devam eden bütün davaları takip ediyor.
   <br/>
   <br/>
   ABD, bununla birlikte İçişleri Bakanlığının insan ticareti için yapmayı düşündüğü eylemleri bile biliyor. ABD’nin dehşetengiz takibini, hazırlanan raporlardan rahatça anlayabiliyoruz. İşte rapora yansıyan bölüm: “İçişleri Bakanlığına göre, ticarete maruz kalan yedi yabancı uyrukluya insancıl vize verilmiştir. Buna ek beş kişiye daha insancıl vize teklif edilmiş, fakat bu kişiler bu teklifi reddetmiş ve Türkiye’den ayrılmayı talep etmişlerdir. Türkiye’nin kaynak ülkelerle olan işbirliği yetersizdir ve hükümet potansiyel mağdurları, tutarlı olarak uyrukları tespit edilmeden ve mağdur olarak koruma altına alınmadan sınır dışı etmeye devam etmiştir. Hükümetin, bir geri gönderme programı yoktur.”
   <br/>
   <br/>
   Türkiye’nin yardımları kesilecek mi?
   <br/>
   <br/>
   Amerika bu yılın sonuna kadar 3. İnsan Ticareti Raporu’nu hazırlayacak. Türkiye bunda da sınıfta kalırsa uluslararası ekonomik yardımları alamayacak. Daha önceki yıllarda AB’den defalarca uyarı alan Türkiye, Amerika’dan aldığı şok tehditten sonra yıl sonuna kadar insan ticareti için neler yaptığını anlatmaya çalışacak. Emniyet Genel Müdür Yardımcısı Feyzullah Aslan, geçmiş dönemlerde Türkiye’yi uyuşturucuya karşı hoşgörülü davranmakla suçlayanlar olduğunu hatırlatarak “Türkiye uyuşturucuyla mücadele konusunda dünyanın en etkili ülkelerinden biri. Ancak daha birkaç yıl önceye kadar Türkiye’ye çok haksız suçlamalar yapılıyordu. Bugün de insan ticaretiyle suçlanıyoruz. Bu suçlamalarda kendimizi ifade edemememizin etkisi olduğu gibi, karşımızdaki ülkelerin de sebebini bilemediğim bir ön yargısı var” diyor.
   <br/>
   <br/>
   Dışişleri Bakanlığı yetkililerine Türkiye’nin darboğazda olduğu bir dönemde ekonomik yardımların kesilmesinin sebebini sorduğumuzda ise ilginç bir cevap aldık: “Irak savaşıyla birlikte gerginleşen Türk— ABD ilişkileri, insan ticaretiyle bir kez daha gerginleşecek. Bugüne kadar Türkiye insan ticaretinde köprü ülkesi olarak görülüyordu; ancak coğrafi konumundan dolayı bu özellik çok abartılmıyordu. Bugün ise bir tehdit, bir köşeye sıkıştırma malzemesi olarak kullanılıyor. Emniyet ve Dışişleri Bakanlığı raporları hazırlıyorlar. Bugüne kadar 1 milyona yakın kaçak yakalandı. Biz kaçakların Batı ülkelerine gitmesine izin verseydik; nüfusu az olan AB ülkelerindeki sosyal yaşam çok daha kötü olurdu.”
   <br/>
   <br/>
   Emniyet yetkilileri ise raporların daha çok sivil toplum örgütleri tarafından hazırlandığını iddia ediyor, ABD raporlarına yansıyan “Türkiye insan ticaretinin içinde” cümlesinin Türkiye’deki ideolojik örgütlerin iddiaları olduğunu belirtiyor.
   <br/>
   <br/>
   Türkiye kaçaklara göz yumuyorsa; bu maliyeti kim çıkarıyor?
   <br/>
   <br/>
   Türkiye’yi kaçak göçmenlere göz yummakla suçlayan uluslararası kurumlara, Emniyet Genel Müdür Yardımcı Feyzullah Aslan’ın çıkarttığı mali tablo oldukça düşündürücü: “Bugüne kadar 700 bin kaçak yakalandı. Yakalanan her kaçağın bir bedeli var. Özellikle Türkiye’de büyükelçiliği bulunmayan kaçak göçmenlerin maliyeti hiç de az değil. Bazen bir kaçağa aylarca bakmak, ona memur vermek zorunda kalıyoruz. Bunu kimse görmek istemiyor. Türk emniyeti kadar Türk hükümetleri hatta Türk halkı kaçakların maddi bedelini ödüyor.”
   <br/>
   <br/>
   Emniyet Genel Müdürlüğü Yabancılar Hudut İltica Dairesi Başkanlığının araştırmalarına göre bir kaçağın Türkiye’ye ilk maliyetinin dökümü şöyle: Muayene ücreti 50 milyon, günlük kişi başı 15 milyonluk iaşe bedeli, resmi işlemler için araç yakıt bedeli 5 milyon, sınır dışı edilirken kişi başına 50 milyon lira masraf yapılıyor. Yine sınır dışı işlemlerinde refakatçi olarak 10 kaçak göçmene 1 memur tahsis ediliyor. Bu memurun günlük masrafı ise 75 milyon lira.
   <br/>
   <br/>
   Kişi başı olarak hesaplanan bu değerlendirmeyi toplam değerlerle hesapladığımızda karşımıza hiç de küçük olmayan bir maliyet tablosu çıkıyor: Yakalanan kaçak göçmenlerin Türkiye’ye doğrudan maliyeti yaklaşık 10 trilyon lirayı buluyor. Kaçakları yakalamak için kullanılan eleman ve malzeme hesaplanırsa yıllık 80 trilyonu aşan maliyetler çıkıyor.
   <br/>
   <br/>
   Sadece bulaşıcı hastalık taşıyan yabancı hayat kadınlarının Türkiye’ye yıllık maliyeti 2 trilyon lirayı geçiyor.
   <br/>
   <br/>
   Uluslararası anlaşmalar imzalansa da, uygulama beğenilmiyor
   <br/>
   <br/>
   Başta Amerika olmak üzere BM ve AB ülkeleri Türkiye’yi insan ticaretinde “kayıtsız” kalmakla suçluyor. Oysa uygulamadaki tüm aksaklıklarına rağmen Türkiye, insan kaçakçılığının önlenmesi için bütün uluslararası anlaşmaları imzalamış durumda. 2000 yılında Palermo Sınıraşan Organize Suçlarla Mücadele Sözleşmesi’ni imzalayan Türkiye, bu anlaşmanın uygulamasına ancak 2003 yılında geçebildi. Bu gecikme Türkiye’ye maddi külfet kadar uluslararası arenada büyük güç kaybına da neden olmaya başladı.
   <br/>
   <br/>
   Türkiye, uygulamaya 3 yıl sonra soktuğu Palermo anlaşmasına göre göçmen kaçakçılığı yapan kişiye 2—5 yıl arasında hapis cezasıyla 1 milyar TL para cezası verecek. Göçmen kaçakçılığını organize eden kişi ve kurumlara da 5—10 yıl ceza ve ekonomik faaliyetlerden men cezası veren Türk hukuk sistemi, yine beğenilmedi. Göçmen kaçakçılığının kâr oranları düşünüldüğünde öngörülen hapis ve para cezalarının caydırıcı olmadığı çok açık.
   <br/>
   <br/>
   Türkiye, ABD tarafından haksızca suçlansa da hırsızlık, gasp, sahtecilik, kaçakçılık, ve benzeri suçlara karışan yabancı uyruklu kişiler Türkiye’nin en büyük problemleri arasında. 1996’da 18 bin olan göçmen suçları katlanarak arttı ve geçtiğimiz yıl 43 bine kadar çıktı. Diğer bir deyişle Türkiye sokaklarında sadece tesbit edilen kaçak göçmen suçunun 50 bine dayanması tüyler ürpertici bir gerçek.
   <br/>
   <br/>
   Yunanistan terör suçlularını vermiyor
   <br/>
   <br/>
   Türkiye, göçmen kaçakçılığı probleminde en büyük anlaşmazlığı Yunanistan ile yaşıyor. Yunanistan, iki ülkenin 2000 yılında imzaladıkları anlaşmalara rağmen terörizm, uyuşturucu madde ticareti ve sınıraşan örgütlü suçlarda Türkiye ile ortak çalışmaktan kaçınıyor. Yunanistan ve Türkiye kısıtlı sayıdaki kaçak göçmen suçlarında işbirliği yapıyor; Türkiye üzerinden Avrupa’ya açılmak isteyen uyuşturucu tacirleri ve terör örgütü militanlarının Yunanistan’da yakalanma riskleri çok az! Uluslararası arenada Türkiye’ye yöneltilen “paravanlık” suçlamalarında Yunanistan faktörü pek gündeme gelmiyor.
   <br/>
   <br/>
   Türkiye’de yakalanan kaçak göçmenlerin gizlice Yunanistan’a bırakılmasından, yine aynı şekilde Yunanistan’da yakalanan göçmenlerin Türkiye’ye sokulmasından rahatsız olan her iki ülkenin dışişleri yetkilileri 16 Ekim 2002’de Ankara’da toplandılar. Toplantının ilk sonucu 266 Iraklı’nın Yunanistan’dan Türkiye’ye iade edilmesi oldu. 1411 İran ve Iraklı yasadışı göçmenin iadesinde her iki ülke mutabakata varırken Yunanistan’ın bazı kaçak göçmenlere karşı gösterdiği tavır oldukça düşündürücü.
   <br/>
   <br/>
   Çoğu terör örgütü elemanı olan 10 bin 518 kaçak göçmeni Yunanistan’dan isteyen Türkiye sadece 43 yasadışı göçmeni alabildi. 1971 yılından beri Yunanistan’dan alınanların sayısı 68. Yunanistan’ın Türkiye’den talep ettiği 370 yasadışı göçmen ise, iyi niyet göstergesi olarak Yunanistan’a 19’ar kişilik gruplar halinde iade ediliyor.
   <br/>
   <br/>
   Türkiye ile Yunanistan “sınır savaşları” yapıyor
   <br/>
   <br/>
   Yunanistan ile yıllardır süren “sınırdan atma” vakaları, imzalanan tüm anlaşmalara rağmen halen devam ediyor. Yunanistan ile Türkiye arasında yaşanan “atımların” büyüklüğünü anlamak için tek bir örneğe bakmak yeterli: 16—17 Ekim 2002’de imzalanan anlaşmalardan sadece 15 gün sonra Yunanistan kara koluyla 486 kaçak göçmeni Türk topraklarına “attı!” Deniz yoluyla “atılanlar” ve yakalanmayanları da hesaplayınca yıllık onbinlerce kaçağın iki ülke arasında gidip geldiğini anlayabiliyoruz.
   <br/>
   <br/>
   Yunanistan ve Türkiye sınırlarında yakalanan kaçaklar, ülkeye alındığında kişi başına yaklaşık 2 bin dolarlık masraf yapılıyor ve uzun bir hukuki süreç başlıyor. Oysa yakalanan kaçağı, gecenin karanlığında komşu ülkenin sınırına bırakmak çok daha pratik!
   <br/>
   <br/>
   Yunanistan ile yapılan görüşmelerde somut vakalarla “sınıra bırakma olayları” anlatılıyor; ancak iyi niyetli imzalara rağmen sonuç alınamıyor. Muğla’nın Akyarlar köyüne yüzerek ulaşan 3 Afrika uyruklunun ifadeleri çok açık: “Türkiye üzerinden kaçak olarak Yunanistan’a geçtik; yakalanınca bizi Atina’ya götürme bahanesiyle Türkiye sınırına getirdiler ve aniden denize attılar.”
   <br/>
   <br/>
   Yunanistan tarafından Türkiye’ye atılan kaçaklar için daha çok Meriç kullanılıyor. Hindistan uyruklu 45 yasadışı göçmen, Hindistan—Sri Lanka üzerinden Süveyş Kanalı yoluyla doğrudan Yunanistan’a girdiler ve 5 gün gözaltında tutulmalarının ardından Meriç Nehri üzerinden küçük botlarla Türkiye’ye atıldılar!
   <br/>
   <br/>
   Kod adı: “Mete”, “Jale”, “Benimsin”
   <br/>
   <br/>
   Türk Dışişleri Bakanlığı ile Yunan Dışişleri Bakanlığı arasında birkaç ay önce yaşanan “Mete Gemisi” zıtlaşması oldukça düşündürücü.
   <br/>
   <br/>
   Kaçak göçmen taşıyan Mete isimli gemi her iki ülkenin ortak karasularında yakalanıyor. Gemi, Türk bayrağı takmasına rağmen, Yunanlılar tarafından kaçak göçmenlerle dolduruluyor ve Türkiye’ye gönderiliyor. Gemi Türkiye’ye ait; kaçaklar Yunanistan’a... Her iki ülke de gemiye ve kaçaklara sahip çıkmıyor!
   <br/>
   <br/>
   Türkiye—Yunanistan arasında günü birlik sefer yapan Jale Tur isimli motor, turist taşırken Yunanistan polisi tarafından zorla kaçaklarla dolduruluyor ve Türkiye’ye gönderiliyor. Turist motoruna zorla bindirilen Afganlılar’ı Türkiye de kabul etmeyince, kaçak göçmenler defalarca iki ülke arasında “mavi tur” yapmaya başladılar.
   <br/>
   <br/>
   Yine Andros adasının 12 mil doğusunda yakıtının bitmesiyle hareketsiz kalan ve içinde 70 kaçak göçmenin bulunduğu Benimsin isimli teknenin, Türk arama kurtarma sahasının dışında olması nedeniyle Yunan makamlarına haber verilerek kurtarılması istendi. Yunanlılar ise tekneyi kurtardıkları gibi Türk sularına bıraktılar ve Türk polisinin uğraşacak 70 kaçak göçmeni daha oldu.
   <br/>
   <br/>
   Sınır savaşının mağdurları unutuluyor
   <br/>
   <br/>
   Türkiye ile Yunanistan arasındaki “sınırdan atma” savaşları, imzalanan tüm anlaşmalara rağmen halen devam ediyor. Sınırdan atılan kaçak göçmenlerin sayısı tam olarak bilinmezken, başta Edirne ve Ege Denizi sahillerinde olmak üzere hemen her gün bir sınırdan atma vakasının olduğunu düşünürsek; sınır savaşlarına malzeme olan kaçakların sayısını 10 binlerle açıklamamız gerekiyor.
   <br/>
   <br/>
   Daha çok Meriç kenarında yakalanan kaçak göçmenler, genellikle Irak, Afganistan ve Hindistan vatandaşları. Kendilerini Avrupa’ya götürmeleri için anlaştıkları mafya tarafından “İşte Avrupa burası” denilerek Meriç’e bırakılan kaçak göçmenlerin çoğu Türkçe ve Yunanca öğrenmiş durumdalar. Çünkü Meriç sınırında defalarca yakalanmalarına rağmen ülkelerine gönderilmek yerine, karşı sınıra fırlatılan kaçaklar, Türk ve Yunan askeri güçlerini bazen ismen bile tanıyor, hatta gidecekleri sınır karakolunun yolunu tarif edebiliyorlar. Tüm birikimlerini mafyaya kaptıran kaçak göçmenler, her iki ülkenin de masraf yapmaktan kaçınmasıyla, yıllarca Türkiye— Yunanistan sınırında oradan oraya atılmak zorunda kalıyorlar.
   <br/>
   <br/>
   Tek “transit ülke” Türkiye değil
   <br/>
   <br/>
   Uluslararası görüşmelere katılan Amerika ve Avrupa ülkeleri insan ticaretinde Türkiye’yi suçlasa da, Batı ülkeleriyle Doğu ülkeleri arasındaki tek köprü Türkiye değil. Yasadışı göçmenler, Türkiye dışında; Kafkasya, Afrika, Rusya Federasyonu, Ukrayna, Güneydoğu Akdeniz, Balkan ülkeleri, Bosna—Hersek gibi farklı birçok güzergahı kullanıyor.
   <br/>
   <br/>
   Göçmen kaçakçılarının geçiş yollarının güney rotasını Irak—Suriye—Lübnan; kuzey rotasını İran— Kafkaslar—Ukrayna oluşturuyor. Bunun yanı sıra yasadışı göçmen taşıyan gemilerin de güzergahlarında değişiklik oldu, son dönemde yoğunlukla Afrika ülkelerinden İtalya ve Fransa’ya gidilirken Sri Lanka, Hindistan tarafından gelen gemiler de, Süveyş Kanalını takip ederek Güney Kıbrıs, Yunanistan ve İtalya yolunu tercih etmeye başladılar.
   <br/>
   <br/>
   Milli damatların işi zorlaşıyor
   <br/>
   <br/>
   İnsan ticaretinin en önemli aktörlerinden olan fuhuş sektörü, Türkiye’de hülle nikahlarla büyüyordu. Türkiye iki hafta önce 403 sayılı Türk Vatandaşlık Kanununda değişiklik yaptı. Türkiye’de oturma iznini hülle nikahlarla sağlayanların eş olarak kabul olması için en az 3 yıl geçmesi gerekiyor.
   <br/>
   <br/>
   Yine Eylül 2003’te çıkartılacak yeni çalışma yasasına göre kaçak yabancı işçi çalıştırmanın koşulları zorlaştırılıyor.
   <br/>
   <br/>
   İnsan ticareti ile mücadele etmek için Dışişleri Bakanlığı bünyesinde “İnsan Ticareti ile Mücadele Görev Gücü” isimli bir birim oluşturulmuş. Balkan ülkeleriyle yapılan anlaşmalarla da, insan ticaretini ihbar edenlere, ikamet izni verilmesi kararlaştırıldı. Dışişleri Bakanlığı her ay 10 yaklaşık  kişiye “ihbar bedeli” olarak ek oturma izni veriyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2720), [web.archive.org (arşiv bağlantısı)](http://web.archive.org/web/20041027024546/http://aksiyon.com.tr:80/detay.php?id=2720)
