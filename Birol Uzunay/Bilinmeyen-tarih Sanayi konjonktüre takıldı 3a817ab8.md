# Sanayi konjonktüre takıldı

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050302173557im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173557im_/http://www.aksiyon.com.tr/resim/302/50.jpg" vspace="5"/>
  </p>
 </font>
 <font class="content">
  Sanayileşmenin yetersizliğini genellikle yüksek enflasyon, tehlike sınırını aşan dış ve iç borç ve kamu açıklarına bağlıyoruz.
 </font>
 <br/>
 <p>
  <font class="content">
   Türkiye enflasyonun, yüksek borçlanmanın fazla olduğu dönemde bile başarılı büyüme performansını yakalamış bir ülke. Ancak şimdilerde sanayinin öyle büyük bir problemi var ki, ne enflasyon ne faiz, ne de batırılan bankalar bu kadar büyük zarar verebiliyor!
   <br>
    <br>
     Ekonomideki yapısal problemlerle boğuşmayı bir nebze olsun öğrenen sanayicilerin bugünlerdeki en büyük sıkıntıları Türkiye konjonktürü... Dışa açılma süreciyle birlikte Türkiyeli sanayiciler, başta insan hakları, demokrasi, Kıbrıs, darbe korkusu gibi sorunlarla birlikte birlikte devletleşmiş şirketlerin tüm günahlarını sırtlanmış durumdalar. Türkiye’nin en büyük sanayi yatırımlarını bile etkileyebilen “konjonktür”; IMF Türkiye Masası Şefi Cotorelli’nin emirleriyle ve yüzde 10’luk zamlarla kendini daha da iyi gösteriyor...
     <br>
      <br>
       Türkiye konjonktürünün değişmeyen problemleriyle sanayiciler arasında ne alâka olduğunu Avrupa Serbest Bölgesi en iyi biçimde açıklıyor. Avrupa Serbest Bölgesi örneği üzerinden işte bir konjonktür hikayesi...
       <br/>
       <br/>
       Türkiye’nin en büyük sanayi yatırımı
       <br/>
       <br/>
       Tekstil yatırımlarıyla tanınan Kemal Şahin tarafından 2 milyon metrekarelik bir alana kurulan Avrupa Serbest Bölgesi’nin özelliği, özel sektörün bugüne kadar yaptığı en büyük sanayi yatırımı olması... 1998 yılında kurulan Avrupa Serbest Bölgesi’yle Kemal Şahin, Türkiye ekonomisinin hiç de alışkın olmadığı rakamları hedefledi: Yıllık 1 milyar dolarlık ihracat, 3 milyar dolarlık yatırım, Türkiye’ye 1 yılda gelen tüm yabancı sermaye kadar da sermaye ve tam 25 bin kişiye yeni iş sahası.
       <br/>
       <br/>
       Faizlerin yüzde 100’leri aştığı bir dönemde açılan Avrupa Serbest Bölgesi, dökülmeye yüz tutmuş sanayiciler için karda açan bir çiçekti.. Serbest bölge olmanın avantajıyla sanayicilere vergi ve ithalât—ihracat kolaylıkları kazandırmayı da hedefleyen Avrupa Serbest Bölgesi, sanayileşmeyi Trakya üzerinden tüm Türkiye’ye de yaymayı amaçlıyor.
       <br/>
       <br/>
       Tekstilin kalbi olan Merter Keresteciler Sitesi toplam 700 bin metrekare alana yayılırken, Avrupa Serbest Bölgesi tekstil yatırımlarına tam 1 milyon metrekare yer ayırıyor ve ihracat için de tüm imkanları sanayiciye kazandırmaya hazırlanıyor.
       <br/>
       <br/>
       Tekelci yapı yabancıları korkutuyor
       <br/>
       <br/>
       Hâlen faaliyetlerini yoğun biçimde sürdüren Avrupa Serbest Bölgesi, kuruluş amaçlarını gerçekleştirmek için çalışıyor ve üzerine düşen sorumluluğu sonuna kadar yerine getiriyor. Türkiye’deki sanayicileri, faize rağmen üretim yapmaya teşvik ediyorlar, başta Almanya olmak üzere Amerika ve Uzakdoğu’da binlerce yatırımcıyla görüşerek, onları Türkiye’ye çekmeye çalışıyorlar.
       <br/>
       <br/>
       Ancak Avrupa Serbest Bölgesi’nin bin firmayla 3 milyar dolarlık yatırım yapmak istemesi, yabancı sermayeyi ikiye katlamaya çalışması ve 25 bin kişiye yeni iş imkanı vermeye çalışsa da, başarı için başka faktörlerin de aynı amacı taşıması gerekiyor; karşılaşılan ilk problemler ma’lum; enflasyon ve faiz.
       <br/>
       <br/>
       Bir sonraki aşamada karşılaşılan problemler ise yüksek maliyetler... Türkiye’deki elektriğin kw/saati 8 cent’e satılırken, Bulgaristan’da 2 cent üzerinden satılıyor. Telefon ücretleri de elektriği hiç aratmıyor, Türkler Almanya’da yaşayanlara göre tam 3 kat fazla telefon ücreti ödüyorlar. Avrupa Serbest Bölgesi Genel Müdürü Bekir Kavruk bu durumu “Yabancı yatırımcı en az maliyeti ister, bu yüzden de Türkiye ile diğer yatırım yapılabilecek ülkeleri kıyaslar. Bizi görmeye gelen Amerikalı girişimcileri her konuda tatmin etsek de, bizim dışımızda oluşan maliyetler yüzünden girişimcilerin Çin’e gitmesini engelleyemiyoruz” diyor.
       <br/>
       <br/>
       Karşılaşılan bir diğer problem de tekelleşmiş şirketler... Özellikle Türkiye iç pazarını hedefleyen yabancı firmalar için tekeller, Türkiye’den vazgeçmek için iyi bir sebep.
       <br/>
       <br/>
       İnsan hakları ve sanayi: muhteşem ikili!
       <br/>
       <br/>
       Faizle beslenen bir ekonomide Avrupa Serbest Bölgesi’ni büyük yatırımlarla ve umutlarla kuran Şahinler Holding, dışa açılan tüm sanayiciler gibi hiç de kendileriyle ilgili olmayan problemlerin yükünü sırtlamış durumdalar... Sanayinin dönen çarklarıyla ilgisi olmayan konuların başında insan hakları geliyor. Özellikle AB ile iş ilişkisine giren firmaların karşısına çıkan ilk soru “Ülkenizde niçin insan hakları ihlali yapılıyor?” oluyor. Bu soruya mantıklı cevap vermek oldukça zor... Yine sanayicilerin cevaplamakta en çok zorlandıkları konulardan biri de Kıbrıs. Kıbrıs’ta kronikleşen problemler, yabancı iş çevreleri tarafından da yakından takip ediliyor.
       <br/>
       <br/>
       Sık sık telaffuz edilen darbe, muhtıra ve rejimin tehlikede olduğuna dönük söylentiler yabancı yatırımcıların Türkiye’ye gelmelerini geciktiriyor. Avrupa Serbest Bölgesi Genel Müdürü Bekir Kavruk Türkiye konjonktürünün kendilerini ve Türkiye ekonomisini çok zor durumda bıraktığını söylüyor; “Yabancı girişimciler için para herşey değil. Yatırım yapacakları ülkenin ekonomisi kadar demokrasisine de bakıyorlar. Onlar için insan hakları çok şey ifade ediyor. Türkiye’deki bir çok sanayici gibi işimizi iyi yapıyoruz ve yaptığımız işi de beğendirebiliyoruz; fakat bizim dışımızda gelişen konjonktüre yapabileceğimiz hiçbir şey yok. Sorunun faturasını hem sanayici hem de Türkiye ödüyor” diyor.
       <br/>
       <br/>
       Enflasyon, faiz gibi ekonomiyle ilgili konuları, bir ölçüde anlatabildiklerini ama sıra Türkiye gündemine gelince yapabilecekleri hiçbir şeyin olmadığını belirten Bekir Kavruk, insan hakları konusunda elde edilecek gelişmelerle Avrupa Birliği’ne girmenin yanısıra mevcut ihracatta ve yabancı sermaye girişinde de artış olacağını belirtiyor.
       <br/>
       <br/>
       Zarar inanılmaz boyutta
       <br/>
       <br/>
       1998’de açılan Avrupa Serbest Bölgesi, 5 yıl içinde tam kapasite çalışarak yılda 1 milyar dolarlık ihracat, 25 bin kişiye yeni iş vermeyi planlıyordu. Aradan iki yıl geçti ve bugün Avrupa Serbest Bölgesinde yılda 100 milyon dolarlık ihracat yapılıyor, 1500 kişiye de iş verilmiş. İki yıl önce planlanan hedefler aynen korunuyor ancak tek bir farkla; 3 yıl gecikmeyle... Gecikmenin sebebi ise meşhur “konjonktür” kelimesinde saklı.
       <br/>
       <br/>
       İlk iki yılda 500 milyon dolar ihracat hedefleyen Avrupa Serbest Bölgesi bu yıl 100 milyon dolarlık ihracat hedefliyor. Konjonktürel sebeplerin sadece ihracattaki zararı 400 milyon dolar. Bu oranı tüm Türkiye sanayisi için genelleştirirsek ortaya inanılmaz rakamlar çıkıyor.
       <br/>
       <br/>
       Serbest Bölgeye her türlü yatırım yaptıklarını söyleyen Bekir Kavruk, “Aldığımız sonuçlardan memnunuz. Hedeflerimiz gerçekleşecek ancak konjonktürün kaybettirdiklerini unutmamalıyız” diyor.
       <br/>
       <br/>
       Sanayiye gölge etme; bankaya para verme
       <br/>
       <br/>
       Bekir Kavruk, yeniden üretime dönük yatırım yapmalarını teşvik için tam 3 bin firmayla görüştüklerini ve sabit döviz kuru uygulamasından sonra gerileyen faizlerle birlikte önemli kıpırdanmaların yaşandığını söylüyor. Özellikle KOBİ’ler düzeyinde önemli yatırımların gerçekleştiğini söyleyen Bekir Kavruk, iki büyük Alman firmasının da yatırıma başladığının müjdesini veriyor. 6 yıl sonrasında oluşturulacak teknokentin enflasyonu ve faizi yendiği gibi konjonktürü de yeneceğine inanıyor.
       <br/>
       <br/>
       Yürürlüğe konan istikrar programı ile birlikte enflasyonun düşmesine bağlı olarak bir süredir tatile çıkan müteşebbis ruhunun yeniden dirilmesi mümkün. Ama her halde piyasaya tam güvenin gelmesi 2001 yılına nasıl girildiği ile netleşecek.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13947), [web.archive.org (arşiv bağlantısı)](http://web.archive.org/web/20050302173557/http://www.aksiyon.com.tr:80/detay.php?id=13947)
