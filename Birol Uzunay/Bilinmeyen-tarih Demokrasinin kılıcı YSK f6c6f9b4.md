# Demokrasinin kılıcı: YSK

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041225001843im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225001843im_/http://www.aksiyon.com.tr/resim/461/editor.jpg" vspace="5"/>
  </p>
 </font>
 <font class="content">
  1982 Anayasası’yla yönetilen bugünkü Türkiye’de milli egemenliği kullanan kurumlardan biri de YSK! Rejimin ve milli egemenliğin bekçisi haline dönüştürülmek istenen YSK, 61 ve 82 anayasalarının yasama bölümünde yer almasına rağmen üye seçiminde Yargıtay ve Sayıştay’ın kendi içlerinden çıkardığı hakimlerden oluşuyor.Siyaset tarihimizde birçok şaibeli seçim sonucu var; ancak bugünlerde yapılan seçim tartışmaları çok daha tehlikeli. Seçim hukukumuz yetmiyor; seçimlerin tek patronu olarak bildiğimiz Yüksek Seçim Kurulu çırpınıyor ve “vicdani karar” vereceğini açıklıyor. Partilerinin teşkilatlandığı il sayısı konusunda Yargıtay Başsavcılığı’na yanlış bilgi veren DEHAP’lı 4 yöneticinin mahkumiyetiyle başlayan 3 Kasım 2002 seçim tartışmaları, Türkiye’nin bugünü kadar geleceğini de çalıyor.
 </font>
 <p>
  <font class="content">
   YSK’nın özne olduğu seçim tartışmalarıyla halk, verdiği oyun boşa gittiğine inanıyor, başbakanın konumu şaibeli hale getiriliyor ve en önemlisi hukuka güven kalmıyor.
   <br/>
   <br/>
   DEHAP’lı yöneticiler uyarıyor: “Oyumuz DYP’ye giderse toplum kesimleri arasında gerilim artar.” Başbakan, seçim tartışmalarında kartını gösteriyor: “Erken seçim kararı alırız.” DYP ve diğer muhalefetse istedikleri karar çıkmazsa hükümeti meşru saymayacakları tehdidinde bulunuyor. İş dünyası, yeni bir siyasi kaosla ekonominin çökeceğini belirtiyor.
   <br/>
   <br/>
   Seçim tartışmalarının değişmez ismi YSK, yılda birkaç kez hayatımıza giriyor ve tarihe tartışılan kararlar yazarak, geleceğimizi belirliyor. Sadece bir yıl içinde bir kaçkez YSK kararıyla yatıp kalktık: Tayyip Erdoğan’ın 3 Kasım seçimlerine katılamaması, Siirt Seçimleri, Çorum Seçimleri, Fadıl Akgündüz’ün adaylığı ve bugünün güncel konusu DEHAP hileleri...
   <br/>
   <br/>
   Geçtiğimiz yıl bugünlerde yine YSK tartışılıyordu: Tayyip Erdoğan’ın seçime girebileceğini DSP’li Adalet Bakanı Hikmet Sami Türk bile söylerken, YSK seçim vizesi vermemişti. Fakat konjonktürün değişmesiyle 3 ay önce seçim vizesi verilmeyen Tayyip Erdoğan bizzat YSK yardımıyla Siirt Seçimleri’ne girdi ve başbakan koltuğuna oturdu. Aradan bir yıl bile geçmeden bu yılın başbakanını belirlemek yine 7 YSK üyesine düştü. YSK’nın, kararlarını hukuk teknikleriyle mi, siyasi eğilimlere göre mi belirlediği tartışılıyor. Tartışılamayan ise kararların sonucu. Karar verebilecek hukuk tekniği bulamayan, verdiği her kararla toplumda büyük izler bırakan YSK’nın kararlarına itiraz edilemiyor.
   <br/>
   <br/>
   3 Kasım seçimleri için 2002 Ağustos ayında YSK, Yargıtay başsavcısından DEHAP hakkında seçim yeterliliği için bilgi istiyor. Başsavcı Kanadoğlu “DEHAP seçimlere girebilir” cevabını verdikten sonra seçim listeleri kesinleşiyor. DEHAP’a olur raporu veren Kanadoğlu bir ay sonra bu partinin seçime giremeyeceğini açıklıyor. Tam bir yıl önce Kanadoğlu’nun yaptığı başvuruyu reddeden YSK, konjonktürün değişmesiyle DEHAP kararını, iktidarı etkileyecek şekilde gündemine alıyor.
   <br/>
   <br/>
   Part–time mesai
   <br/>
   <br/>
   Türkiye’nin siyasetini olduğu kadar geleceğini belirleyen üyeler, YSK’da part—time çalışıyorlar ve aylık maaşları ise sadece 250 milyon lira.
   <br/>
   <br/>
   YSK bugüne kadar Yargıtay başsavcısının paslarına gollük vuruşlar yaparak, rejimin teminatı görevini sürdürdü. Bugünse ilk defa Yargıtay başsavcısıyla anlaşmazlığa düştü ve alacağı kararı hukuk tekniğiyle açıklayamayarak kurumun gerçek fotoğrafını gösterdi.
   <br/>
   <br/>
   Hukuka göre değil vicdana göre karar veriyor
   <br/>
   <br/>
   1946 seçimlerindeki “açık oy, gizli sayım” skandalından sonra 1950’de çok partili hayata geçilmesiyle kurulan YSK, tam 53 yıldır tartışılıyor. Bu kadar çok tartışılmasının asıl sebebi, YSK’nın kurum olarak net bir tanımının olmaması ve bağımsız hakimlerin zaman zaman siyasi atmosferden etkilenmeleri. 53 yıllık tarihinde belirli dönemlerde “Yüksek Seçim Mahkemesi” olarak tanımlanan YSK’nın bugünkü konumu oldukça belirsiz...
   <br/>
   <br/>
   1924, 1961 ve 1982 anayasalarının milli egemenlik kavramına yükledikleri anlam çok farklı. 1961 ve 1982 anayasaları milli egemenliği sadece TBMM’ye vermiyor, bu unsurun yetkili organlar tarafından kullanılabileceğini benimsiyor. Günümüzde milli egemenliği kullanan kurumlardan biri de YSK! Rejimin ve milli egemenliğin bekçisi rolüne dönüştürülmek istenen YSK, 61 ve 82 anayasalarının yasama bölümünde yer almasına rağmen üye seçiminde Yargıtay ve Sayıştay’ın kendi içlerinden çıkardığı hakimlerle oluşturuluyor. Anayasa’nın 79. maddesin de “Seçimler yargı organlarının genel yönetim ve denetimi altında yapılır” deniliyor. Yine YSK, kararlarının itiraz kabul etmemesiyle bir mahkeme görünümü arz ediyor.
   <br/>
   <br/>
   YSK’nın mahkeme olmadığını ve kararlarının da tartışılabileceğini savunan görüşlere göre, kurul üyelerinin hakimlerden oluşması o kurulun mahkeme olması için yeterli değil. Anayasa Mahkemesi’nin 1992’de verdiği bir kararla da YSK’nın mahkeme olmadığı görüşü kesin bir dille belirtilmiş. YSK’nın “anayasadan ve kanunlardan aldığı yetkiyle yürütme işlerine de karışması” ilkesi, kurulun bir mahkeme olmadığını açıkça gösteriyor.
   <br/>
   <br/>
   Mahkeme görümünde olup da mahkeme olmayan YSK’nın belirsiz tavrı bilinçli bir tercihin sonucu. Anayasa’da yargı organları arasında gösterilmeyen ama yargı organıymışçasına kararları tartışılamayan YSK, kendine özgü modeliyle rejim için sigorta görevini yerine getiriyor. Seçimler yargı gözetiminde yapılıyor, seçime girecek partilerin mali yapısını Anayasa Mahkemesi, sicilleri ise Cumhuriyet Başsavcılığı denetliyor ama seçimler hakkında son sözü YSK söylüyor.
   <br/>
   <br/>
   YSK Başkanı Tufan Algan, “kamu vicdanını rahatlatan bir ortamı yaratmaya” gayret edeceklerini belirtiyor. Algan ve diğer YSK üyeleri kamu vicdanı için kendi vicdanlarının sesini dinleyecekler. Çünkü YSK’nın daha önce verdiği kararlarda bugüne emsal oluşturacak bir içtihat yer almıyor. Yerel seçimlerle ilgili farklı tarihlerde alınan kararlar birbiriyle çelişkili.
   <br/>
   <br/>
   YSK, 1968 yılında İstanbul Belediye Meclis üyeleriyle ilgili bir kararda, oyları geçersiz sayıp seçilen üyelerin mazbatalarını iptal ederek diğer partinin üyelerine mazbata verdi. 1974’te Antakya Belediye Başkanlığı seçimine itiraz edilmesi üzerine de seçimi iptal etti.
   <br/>
   <br/>
   “YSK, durumdan vazife çıkarıyor”
   <br/>
   <br/>
   Bağımsız hakimlerle yönetilen YSK’nın yönlendirilip yönlendirilmediği oldukça netameli bir konu. 57. Hükümetin Adalet Bakanı Hikmet Sami Türk’ün YSK üyeleri hakkında yaptığı yorum hayli düşündürücü. Hikmet Sami Türk, Adalet Bakanı olarak Tayyip Erdoğan’ın 3 Kasım Seçimlerine girebileceğini hukuki terminolojiyle belirtmesine rağmen YSK üyeleri Tayyip Erdoğan’a seçim vizesi vermedi. Hikmet Sami Türk, görüş ayrılıklarının sebebi olarak “durumdan vazife çıkarma” tavrını gösteriyor: “YSK olmalı, olacaktır da. YSK demokrasinin ve seçimlerin teminatıdır. Ancak YSK üyelerinin Tayyip Erdoğan’ın seçilme macerasında olduğu gibi ‘durumdan vazife çıkarmaları’ demokrasi ve hukuk için sakıncalı sonuçlar doğurur. Tarafsızlık somut kararlara göre belirlenir.”
   <br/>
   <br/>
   YSK Başkanı Tufan Algan, Cengiz Erdoğan, Kenan Atasoy, Ahmet Hamdi Ünlü, Selahattin Çelik, Yurdaer Özdilek ve Tuncer Sönmez Kasım 2002 seçimlerinde oluşturulan konjonktürle Tayyip Erdoğan’a seçim izni vermezlerken, şartlar değişince Tayyip Erdoğan’ın başbakan olması için Siirt’te seçimler yenilendi.
   <br/>
   <br/>
   YSK kararlarının hukuki ve tarafsız görünmesine rağmen bazen tartışmalı durumların oluştuğunu belirten eski YSK Başkan Vekili Sabri Coşkun, bugünün ortamını ilginç biçimde özetliyor: “Hukuki karar alınacaksa seçim sonuçlarında ve parlamento aritmetiğinde bir değişiklik olmaz; hukuk tekniği ve bizim seçim sistemimiz bunu gerektiriyor. İtiraz süresi bitmiştir, bir partinin oyu başkasına aktarılamaz. Ancak hukuki karar yerine başka bir yorum yapılırsa herşey değişir”.
   <br/>
   <br/>
   YSK, iktidar değişikliğini istiyor mu?
   <br/>
   <br/>
   Türkiye’nin yasama organları arasında yer alan YSK’nın milletvekili tutanakları hakkında kesin karar verme yetkisi yok. Kurul, Meclis adına raportörlük görevi yapmakla yükümlü. Hukukçular bu gerçeğin altını çizerek bugünün Türkiye’sinde YSK’nın seçim alma ya da DYP adına 66 milletvekilini Meclis’e sokma yetkisinin olmadığını belirtiyorlar. Ancak geçmiş dönemde alınan kararların özeti çok açık: YSK mevcut siyasi atmosferden etkileniyor.
   <br/>
   <br/>
   Peki, 250 milyon liralık maaş için değil de prestij için görev yapan Yargıtay ve Danıştay hakimlerini kim etkileyebiliyor? Bu soruya değişik cevaplar veriliyor. Hikmet Sami Türk, YSK üyelerini devlet gücü etkiler derken, eski YSK Başkan Vekili Sabri Coşkun’sa, YSK üyelerinin tarafsızlığı hakkında ilginç bir yorum yapıyor: “İlke olarak tarafsız olan YSK üyelerinin tek tek kiminle görüştüğünü, kimden etkilendiğini belirlemek çok zor. Ancak son iki Cumhuriyet başsavcısının dünya görüşü, yaptıkları işe de yansıdı. Bunu herkes biliyor. YSK üyeleri asker dahil herkesle görüşür; ama bu görüşmeler kararları etkiler mi sorusu için çıkan kararları analiz etmek gerekir.”
   <br/>
   <br/>
   Prof. Dr. Mahir Kaynak, toplum mühendislerinin yeni bir seçim istediğini, bu seçimle de iktidarı değiştirme niyetinde olduklarını belirterek “AB yanlısı bir başbakan Irak konusunda ABD ile anlaşamadı. Yine Türkiye’nin kendi iç dengelerine göre de Tayyip Erdoğan’ın başbakanlığı sona ermeli. Bugünlerde topyekün Amerika’ya giden DYP’nin önü açılıyor. DYP Meclis’e girerse Siirt seçimleri de iptal olur ve başbakan kendiliğinden görevinden ayrılmak zorunda kalır. Bu senaryoların tam ortasında duran YSK ise toplum mühendislerinin ve iç dengelerin etkisi altındadır” diyor.
   <br/>
   <br/>
   Mahir Kaynak’a yeni bir seçimde Tayyip Erdoğan’ın daha güçlü biçimde Meclis’e girmesi durumunda iç ve dış güçlerin daha da zor durumda kalacaklarını hatırlattığımızda ise şu cevabı aldık: “Tayyip Erdoğan siyasi tercihin sonunda başbakan oldu. Yine bir tercihle gidebilir. Ekonomik kriz etkileri abartılarak verildiğinde ve yeni argümunlar ortaya atıldığında AKP oyları bir anda artmaz, azalır.”
   <br/>
   <br/>
   Strateji analisti Dr. Kadirhan Yılmaz’ın tespitleri de Mahir Kaynak’ı destekliyor. Yılmaz’a göre yeni başbakan adayı önce Deniz Baykal’dı, şimdi Mehmet Ağar. Kadirhan Yılmaz, iktidar mücadelesindeki son raundları şöyle değerlendiriyor: “Recai Kutan ve MGK eski Genel Sekreti Tuncer Kılınç arasındaki görüşmelerden ve Deniz Baykal’a sunulan başbakanlık tekliflerinden bir sonuç çıkmadı. Baykal, son dönemde ilkeli bir duruş sergiledi. Bugünün son senaryosu Mehmet Ağar’dır.”
   <br/>
   <br/>
   Bugünkü siyasi kaosun müsebbibi olarak gösterilen DEHAP’ın iddiaları, iktidarın değiştirilmek istendiği görüşünü destekliyor. DEHAP Genel Başkanı Tuncer Bakırhan davalarının hukuk tarihine girecek kadar hızlı görüşüldüğünü belirterek “Adli tatilde DEHAP davası görüşüldü. Tebligatlar polis aracılığıyla anında ulaştırıldı. Savunma klasörlerimiz bir saat sonra bize iade edildi. DYP’nin bizim sırtımızdan Meclis’e girmesini hazmedemeyiz. DYP’nin devlet içindeki gücünü bir kez daha görmüş olduk. Seçim öncesi hile yaptıysak seçime niçin sokulduk? Barajı aşamadığımız için biz problem olmaktan çıktık. Problem bugün AKP’dir.”
   <br/>
   <br/>
   Yargıtay kararları YSK’yı bağlar mı?
   <br/>
   <br/>
   Hukuki belirsizliğiyle mahkeme mi yoksa bağımsız bir yargı kurulu mu olduğuna karar verilemeyen YSK’nın yargı kararlarına karşı alacağı tavır da bilinmiyor. Yargıtay 6. Dairesi, DEHAP eski Genel Başkanı Mehmet Abbasoğlu ile 3 eski parti yöneticisini seçimlerde sahte belge düzenledikleri gerekçesiyle suçlu buldu. DEHAP eski yöneticilerinin Yargıtayca suçlu bulunmasının YSK’yı bağlayıp bağlamayacağı hakkında birbiriyle çatışan fikirler var. YSK eski Başkan Vekili Sabri Coşkun’a göre Yargıtay kararları seçim sonuçlarını etkilemez. Anayasa Hukuku uzmanları Prof. Dr. Necmi Yüzbaşıoğlu ve Doç. Dr. Sami Selçuk’a göre ise yargı kararları YSK’yı bağlar.
   <br/>
   <br/>
   YSK’nın geçmiş dönemde verdiği Fehmi Işıklar, Bahattin Şeker, Necmettin Erbakan, Şevket Kazan, Tayyip Erdoğan, Fadıl Akgündüz’ün seçime girip giremeyecekleri yönündeki kararları çelişkili. Siirt seçimlerinin iptal gerekçesi de oldukça düşündürücü.
   <br/>
   <br/>
   Kulislerdeki senaryo
   <br/>
   <br/>
   YSK, 66 DYP’li milletvekilini Meclise taşıdığında Başbakan Tayyip Erdoğan’ın seçim bölgesi olan Siirt seçimleri de iptal edilebilir. Bu olasılığı bizzat YSK Başkanı Tufan Algan seslendiriyor. AK Parti’nin “DYP Meclis’e girerse seçim kararı alırız, 450 milletvekiliyle geri geliriz” resti bugünün siyasi atmosferine göre doğru bir tespit. Ancak AKP Rize Milletvekili İmdat Sütlüoğlu’nun görüşleri Mahir Kaynak’ı ve stratej Kadirhan Yılmaz’ı destekliyor: “Yarının gerçekleri bugünkünden biraz daha değişik olabilir. Erken seçim nisan ayında olur. Uzun bir süre var. Korkuyorum, oyumuz bizim dışımızdaki etkenlerle düşebilir.”
   <br/>
   <br/>
   YSK Başkanı Tufan Algan, demeçlerinde, DYP’nin Meclis’e girmesi durumunda başbakanın vekillik sıfatının kalkacağını belirtiyor. Oysaki anayasanın 84. maddesinin “üyeliğin düşmesi” başlığını taşıyan bölümünde anlatılanlara istinaden 1988’de milletvekilliği tartışılan Fehmi Işıklar kararında yetki bizzat Meclis’e verildi.
   <br/>
   <br/>
   Sonuçlarına itiraz edilemez YSK kararlarından sonra yeni bir seçim kararı alınırsa Türkiye’nin içine düştüğü kaos daha da artabilir. Bazı hukukçular, hükümetin geçerliliğini yitireceğini, bu durumda da yeni bir hükümetin kurulacağını belirterek “Eğer derinlemesine bir hukuk yorumu yapılırsa geçmiş dönemin hükümeti bile yönetime gelebilir” yorumunu yapıyorlar.
   <br/>
   <br/>
   AB, YSK kararını bekliyor
   <br/>
   <br/>
   YSK’nın siyasi gücü etkileyecek kararı sadece Türkiye’de değil AB ve Amerika nezdinde de çok önemli. DYP’nin Meclis’e girmesi durumunda alınacak erken seçim kararıyla yeni hükümetin Irak ve AB konusunda takınacağı tavır çok önemli. AB Komisyonu’nun genişlemeden sorumlu üyesi Günter Verheugen’in sözcüsü Jean Christophe Filori’nin sözleri oldukça düşündürücü. Filori’nin YSK kararlarına ilk tepkisi “Kararları çok yakından analiz edeceğiz. Bu kararın Türk siyasi sistemi açısından çok önemli sonuçları olabilir” şeklinde oldu.
   <br/>
   <br/>
   Türkiye’nin Kopenhag Kriterleri’ne uyum sürecini ve çıkarılan yasaların uygulamasını izlediklerini belirten Filori, YSK kararının AB İlerleme Raporu’na yansıyacağını belirtiyor.
   <br/>
   <br/>
   Amerika cephesi ise YSK kararlarına karşı şimdilik sessizliğini koruyor. Irak konusunda Tayyip Erdoğan Hükümeti’nden yeteri kadar destek alamayan ABD yönetimi için seçim sonuçları ve muhalefetin yapısı çok önemli.
   <br/>
   <br/>
   Herkesin beklentisi farklı
   <br/>
   <br/>
   Hikmet Sami Türk (Adalet eski Bakanı):
   <br/>
   <br/>
   YSK üyeleri durumdan vazife çıkarıyor
   <br/>
   <br/>
   YSK ilke olarak seçimlerin ve demokrasinin teminatıdır. Ancak tartışılan kararları da vardır. Ben Adalet Bakanı olarak 2002 seçimlerine Tayyip Erdoğan’ın girebileceğini belirtmiştim; ancak YSK üyeleri durumdan vazife çıkardılar ve bugünün başbakanını seçime sokmadılar. Tarafsız olarak seçilen YSK üyelerinin bugün durumdan vazife çıkarıp çıkarmayacaklarını bilemiyorum. Ben YSK gibi kurumları destekliyorum ama YSK üyelerinin vicdani kararları beni rahatsız edebiliyor.
   <br/>
   <br/>
   CHP Grup Başkan Vekili Oğuz Oyan:
   <br/>
   <br/>
   YSK’nın görevi bitti
   <br/>
   <br/>
   3 Kasım seçim sonuçları açıklandı ve YSK’nın görevi bitti. YSK seçime ilişkin yeni bir karar veremez. Bu karardan geriye dönüşü gündeme getirecek her türlü uygulama, yeni sahteciliklerin kapısını açacaktır. YSK, uyarılara kulak vermeden 3 Kasım seçimini gerçekleştirdi. Daha sonra Çorum seçiminde bunun aksini yaptı. Dolayısıyla YSK bu süreçte yara almıştır, iyi bir sınav vermemiştir. Bu konuda çok hassas olunması gerektiğini düşünüyoruz.”
   <br/>
   <br/>
   DEHAP Genel Başkanı Tuncer Bakırhan:
   <br/>
   <br/>
   Hile varsa seçimden önce YSK neredeydi?
   <br/>
   <br/>
   Yargıtay’ın DEHAP ilgili verdiği karar siyasidir. Karara karşı düzeltme başvurusunda bulunacağız. Sonuç alamadığımız takdirde de Avrupa İnsan Hakları Mahkemesi’ne gideceğiz. DEHAP oyları iptal olursa toplumdaki gerilim artar. AKP’yi bitirmek için bizi kullanmasınlar. Kimse 2 milyon oyumuzu çalamaz. Seçimlerde hile yaptıysak, YSK bizi niçin seçime soktu?
   <br/>
   <br/>
   Prof. Dr. Mahir Kaynak:
   <br/>
   <br/>
   YSK toplum mühendislerinin elinde
   <br/>
   <br/>
   Tayyip Erdoğan’ı bir dönem ısrarla seçime sokmayan YSK, Siirt seçimlerinde aniden fikir değiştirdi. Türkiye’de siyaset toplum mühendislerinin emrindedir. Halka çeşitli yöntemler kullanılarak dayatma yapılır ve halk kendi iradesini kullandığını zanneder. Tayyip Erdoğan’ın AB yanlısı tutumu, Amerika’nın hiç hoşuna gitmedi. YSK buna alet olacak ve DYP’nin önü açılıp, Siirt seçimleriyle Tayyip Erdoğan saf dışı edilecek. Ekonomik kriz argümanları kullanılarak da yeni seçimlere girerken Tayyip Erdoğan yıpratılacak.
   <br/>
   <br/>
   Tarhan Erdem (Araştırmacı):
   <br/>
   <br/>
   Parlamenter sistem tartışmaya açılır
   <br/>
   <br/>
   Seçimler bittikten sonra, YSK’nın seçimleri bütünüyle iptal etme yetkisini kabul ettiğimizde, demokrasiyi ve parlamenter sistemi tartışırız. Demokrasilerde Meclis’i fesih yetkisinin, Meclis dışındaki bir organa verilmesi söz konusu değildir.
   <br/>
   <br/>
   TBMM Başkanı Bülent Arınç:
   <br/>
   <br/>
   YSK reddettiği kararı düşünüyor
   <br/>
   <br/>
   Ceza hukukunda şahsilik prensibi hakimdir. Sahtecilik yaptığı iddia edilen kişilerin cezaları kesinleşmiş bulunmaktadır. Seçim hukukuna hiçbir şekilde etkisi olamaz. YSK’nın verdiği kararlar kesin olduğu ve sonuçları açıklandığı için 3 Kasım seçimleri hakkında yeniden değerlendirme yapması mümkün değildir. Lütfen geçmişi hatırlayalım; Yargıtay Cumhuriyet Başsavcısı, DEHAP’ın seçime katılmaması için talepte bulundu ve YSK bunu reddetti.
   <br/>
   <br/>
   Prof. Dr. İbrahim Kabaoğlu:
   <br/>
   <br/>
   YSK kararlarına itiraz edilemiyor
   <br/>
   <br/>
   YSK anayasal bir kuruldur ama mahkeme değildir. YSK kararlarına itiraz edebilecek bir kurul yok. Değişik bir biçimde yüksek yargı organı olarak tanımlanır. Seçim hukuku sorunludur. Belirsiz bir seçim hukuku, YSK kararlarını zora sokar. DEHAP olayında YSK’nın yetkili mi yoksa yetkisiz mi olduğu belli değil. YSK üyeleri toplum içinde konuşmamalı. Partilerin üye defteri bile tutulmuyor; YSK’nın kararlarının ne kadar sağlıklı olacağı belli.
   <br/>
   <br/>
   YSK eski Başkan Vekili Sabri Coşkun:
   <br/>
   <br/>
   YSK’nın yetkisi çok fazladır
   <br/>
   <br/>
   “YSK karar veremez” sözü doğru değil. Ama seçimin iptali, hele DEHAP’ın oylarının iptaliyle milletvekili dağılımı yapmak olanaksız. Tam kanunsuzluk halleri burada işlemez. O sadece seçimden sonraki yedi gün içindir. O süre de bitmiştir.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3043&yorum_id=1), [web.archive.org (arşiv bağlantısı)](http://web.archive.org/web/20041225001843/http://www.aksiyon.com.tr:80/detay.php?id=3043&yorum_id=1)
