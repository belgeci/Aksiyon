# ‘İstikbal kanepede’ dediler ve...

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050225162431im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162431im_/http://www.aksiyon.com.tr/resim/392/sektorel1.jpg" vspace="5"/>
  </p>
 </font>
 <font class="content">
  Son yılların en gözde şirketlerini barındıran İstikbal Grubu’nda dur durak yok. Kanepeye “İstikbal”, kabloya “Hes” dedirten grubun tekstil, finans, çelik ve kimya sektörlerinde 20 şirketi bulunuyor. Aile şirketini başarıyla kurumsallaştıran her yıl 1 milyon aileye ürün satıp ihracat rekorları kıran ve önemlisi “Kayserili” kalmakta direnen bir grubun “başarı sırları olmalı” dedik ve genç İstikbalciler’e “kanepenin” kerametlerini sorduk.
 </font>
 <br/>
 <p>
  <font class="content">
   Temelleri 1957 yılında Sami Boydak ve Hacı Mustafa Boydak kardeşler tarafından atılan İstikbal’i, Türk tüketicilerinin ve yurtdışı piyasaların yoğun olarak tanıması son on yıla dayanıyor. 45 yıllık bir grubun son 10 yılda gösterdiği pazarlama ve imaj başarısının ardında ise yaş ortalaması henüz 35 olan genç bir ekip var. Dört kardeş; Hacı, Mustafa, Memduh, Bekir Boydak ve amcaoğulları Yusuf Boydak yaklaşık 12 yıl önce üniversiteden mezun oldular ve sadece kanepeyle anılan bir şirketi 500 milyon dolar ciro yapan bir gruba çevirdiler.
   <br/>
   <br/>
   İstikbal’i gençlere bıraktılar, kanepeyi merkez üssü seçtiler
   <br/>
   <br/>
   Mobilya üretiminde usta olan Sami ve Hacı Boydak kardeşler, 1990’ların başında şirket büyümesinin sadece üretimle olmayacağı, pazarlama ve imaj çalışmasının önemli olduğu, bunun da ancak genç bir ekip tarafından yapılacağı gerçeğini fark ettiler. İki kardeşin yaşları 23 ila 25 arasında değişen çocuklara şirketi devretmesi Türkiye iş dünyası için önemli bir yenilikti.
   <br/>
   <br/>
   Şirket yönetimini 1990’ların başında devralan genç yöneticilerden Mustafa Boydak, bugünkü başarının sırrını bu dönemde aldıkları stratejik karara bağlıyor. Mustafa Boydak aldıkları stratejik kararı “tek ürün uzmanlığı” olarak açıklıyor: “Büro malzemeleri, yatak ve yemek odası ile koltuk takımları yapıyorduk, ancak hiçbirinde pazar liderliğini hedefleyen vasıflarda üretim yapmıyorduk. Önce küçüldük, ürün gruplarımızı daralttık ve kendimizi bir ürün grubuna konsantre ettik. O da kanepe. Kanepede başarılı olup pazar liderliğini yakaladık. Ondan sonra diğer ürün gruplarını buna ekledik.”
   <br/>
   <br/>
   İstikbal Mobilya’nın pazarlamasından sorumlu Memduh Boydak, bugün ulaştıkları seviyeyi daha önce hayal bile edemediklerini belirterek, “Kardeşlerimin ve amcaoğullarımın küçüklüğü fabrikada geçti. Bazen yerleri süpürürdük, bazen de taşımaya yardım ederdik. 80’li yıllarda Türkiye ile birlikte büyüdük ve 90’larda ise kanepe yatırımlarımız, bize önemli kazançlar getirirken, tanıtımımızı da sağladı” diyor.
   <br/>
   <br/>
   İstikbal Grubu’nda kız kardeşler şirket yönetimine karışmazken erkek genç Boydaklar ise seçilen uzmanlık alanına göre yetiştiriliyor. İşletme eğitimi alan Boydak kardeşlerin en küçükleri Bekir ve Memduh, pazarlama ve reklam odaklı yetiştirildiler; halen bayilerden ve imaj tanıtımlarından bu ikili sorumlu. Büyük ağabeyler Mustafa Boydak kablo ve finans sökterlerinde uzman olarak yetiştirilirken, Hacı Boydak ve amcaoğlu Yusuf Boydak genel şirket işletmecisi olarak yetiştirildiler.
   <br/>
   <br/>
   Memduh Boydak 1980'li yılların kendileri için özel bir önemi olduğunu da vurgulayarak “Bu dönemde ihracat bir gurur sayılıyordu. Yine yatırımlarımızın karşılığını alabiliyorduk. Bütün ailenin çalışma azmini de unutmamak gerekiyor. Geçtiğimiz yılın 108 gününü yurtdışında geçiren kardeşlerimiz var” diyor
   <br/>
   <br/>
   İstikbal Grubu Yönetim Kurulu Başkanı Hacı Boydak’a “Bu kadar çok Boydak’ı birarada idare etmek zor olmuyor mu?” sorusunu yönelttiğimizde ise ilginç bir cevap aldık: “Biz babalarımızdan böyle gördük. Amcamla babam yaklaşık 25 sene ortaklık yaptı. Kayserili olup büyüklerine saygı göstermeyen yoktur. Aile özelliği yönetimde avantaj oluyor. Tartışma elbette ki olur ama bir biçimi vardır. Yönetim Kurulu’nda 4 biziz, 2 amcamızın çocukları var, bir de Nazif Türkoğlu var, aileden sayılır. 20 şirketimizin sadece 3’ü ailemizden. Bu oran bizim kurumsallaştığımızı gösterir.”
   <br/>
   <br/>
   Sadece Almanya’da 800 İstikbal bayisi var
   <br/>
   <br/>
   Bekir Boydak ise son yıllarda yaptıkları ihracat atağıyla bir Türk markasının yurtdışında kendi ismiyle de tercih edilebileceğini gösterdiklerini belirterek, “2000 yılında 40 milyon dolar olan ihracatımız vardı. Geçtiğimiz yıl 100 milyon dolara çıktık; bu yılki hedefimiz ise yaklaşık 150 milyon dolar. Dünyanın 60 ülkesine ihracat yapıyoruz. Sadece Almanya’da 800 tane İstikbal bayisi var. Kablo ve tekstilde ise ABD pazarını iyi kullanıyoruz” diyor.
   <br/>
   <br/>
   Holdingleşme hazırlıkları yapan İstikbal Grubu, 2003’te yepyeni bir markayla mutfak mobilyası üretimine başlayacak. Döşemelik kumaş ve yatak kumaşı yatırımını tamamlayarak Avrupa’nın en büyük ilk 5’i arasına girmeyi hedefleyen İstikbal Grubu, günlük 50 bin metre yatak kumaşı üretmeyi hedefliyor.
   <br/>
   <br/>
   İstikbal Grubu’nun genç yöneticilerinden Bekir Boydak ise istihdama katkı sağlayan özel sektör grupları içinde 6. sırada yer aldıklarını belirterek, “Bayilerimizle birlikte 100 bin kişilik bir aileyiz. Bizim bugünkü çalışmamız Boydak Ailesi için değil, Türkiye ekonomisi içindir” diyor.
   <br/>
   <br/>
   İstikbal ismini dünya markası yapmaya ant içen Boydak Kardeşler, dünyaya Türk mobilya zevkini tanıtmayı hedefliyor. Son yıllarda İtalyan mobilyalarıyla yarışabildiklerini söyleyen Mustafa Boydak, şu hedefi koyuyor: “Bugüne kadar fiyat ve kalite ile rekabet ediyorduk. İlginç modellerimizle de, dünya piyasalarında söz sahibi olmak istiyoruz.”
   <br/>
   <br/>
   Kayseri’den Türkiye yorumları...
   <br/>
   <br/>
   İstikbal Grubu’nda, çalışanların yüzde 85’i Kayseri’de bulunuyor. Yine şirket kimliği “Kayserili” olarak biliniyor. Bu durumun İstanbul sermayesi ile rekabette dezavantaj olup olmadığını sorduğumuz Mustafa Boydak “Kayseri’de ciddi anlamda yetişmiş elamanımız var. İşçilerimiz sadakatli. Doğduğumuz topraklara en büyük vefamız bu olmalı. Anadolu–İstanbul sermayesi ayrımı bize yansımadı, bu yüzden de İstanbul sermayesinden hiç kötülük görmedik. Benim TÜSİAD üyesi olduğum da unutulmamalı” diyor.
   <br/>
   <br/>
   “Kayseri gibi tipik bir Anadolu kentinden yorumlanan ile ihracat yapılan 60 ülkeden yorumlanan Türkiye arasında fark var mı?” sorusunu ise Mustafa Boydak şöyle cevaplıyor: “Kayseri’den Türkiye’ye bakınca biraz umutsuzlaşıyoruz; çünkü doğduğumuzdan beri enflasyon kelimesiyle yaşıyoruz. Yurtdışındaki müşterilerimiz ve ortaklarla Türkiye’yi yorumlarken ise coğrafi konumumuzun stratejik değerini fark ediyoruz. Türkiye kesinlikle hak ettiği yerde değil. Popülist politikalarla problemler çözülemez. Yabancı ortaklarımız Kayseri'yi görünce zihinlerindeki olumsuz Anadolu imajı kayboluyor.”
   <br/>
   <br/>
   İstikbal’in Kayseri’ye neler kazandırdığını ise Memduh Boydak ilginç bir örnekle açıklıyor: “Kayseri’nin en çok istihdam kaynağı olan kuruluşuyuz. Eğer bugün her akşam Kayseri’ye uçak gelip gidiyorsa, bu biraz da bizim sayemizdedir. Değişik şehirlere de yatırım yapıyoruz ama gelecekte de ana üssümüz Kayseri olacaktır.”
   <br/>
   <br/>
   Hacı Boydak ise İstikbal–Kayseri ilişkisinde ilginç bir anısını anlatıyor: “İstikbal’in daha marka olmadığı dönemlerde bizden mal alan firmalar Kayseri plakalı değil Ankara plakalı kamyonlarla taşıma yapmamızı isterlerdi. Çünkü Kayseri’nin malı kalitesizdir anlayışı vardı o zamanlar. Daha fazla nakliyatı göze alırlar ve Ankara plakalı kamyonları isterlerdi. Biz marka olduktan sonra Kayseri mobilya üssü oldu ve Kayseri’den mal almak ayrı bir prestij.”
   <br/>
   <br/>
   "Finans ve kimya sektörü de önemli"
   <br/>
   <br/>
   Çıkışlarını kanepe ile yapan İstikbal Grubu için finans sektörü bu dönemin en önemli yatırımları arasında yer alıyor. Anadolu Finans ile bankacılığa soyunan İstikbal Grubu, öncelikli olarak sanayi yatırımlarını desteklemek istiyor.
   <br/>
   <br/>
   Kimya ve demirçelik yatırımlarının özellikle ihracat için büyük önem taşıdığını söyleyen Yusuf Boydak, grup olarak global ticaretin tüm gereklerini yapacaklarını belirtiyor ve ekliyor: “Kayserili bir firma olduğumuz için Anadolu sermayesi olarak tanımlanıyoruz. Oysa ki sadece Kayseri'ye getirdiğimiz yabancı ortaklar bile bizim ticaret anlayışımızı gösteriyor."
   <br/>
   <br/>
   <br/>
   KANEPEYLE ÇIKTILAR YOLA
   <br/>
   <br/>
   Kayseri’deki 620 bin metrekaresi kapalı olmak üzere 850 bin metrekarelik alana sahip tesislerinde 8 bin kişinin çalıştığı İstikbal Şirketler Topluluğu, 9 sektörde faaliyet gösteriyor. Grubun İstikbal, Bellona ve Hukla ile mobilya, HES Kablo ile kablo, Anadolu Finans ile bankacılık sektörünün yanı sıra tekstil, kimya, metal, lojistik, pazarlama ve dış ticaret sektörlerinde faaliyet gösteren 20 şirketi bulunuyor. İstikbal Tesisleri’nde yılda 780 bin kanepe, 180 bin oturma grubu, 1 milyon yatak, 2 milyon ev tekstili, 1 milyon metreküp sünger, 20 bin ton çelik tel; Panel Mobilya Grubu’nda yıllık 5 milyon 200 bin metrekare toplam üretimle birlikte 70 bin takım yatak odası, 40 bin takım yemek odası ve vitrin, 55 bin takım genç odası, 900 bin adet aksesuar ve sandalye üretiliyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1275), [web.archive.org (arşiv bağlantısı)](http://web.archive.org/web/20050225162431/http://www.aksiyon.com.tr:80/detay.php?id=1275)
