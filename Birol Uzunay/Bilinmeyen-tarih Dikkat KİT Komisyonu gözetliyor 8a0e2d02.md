# Dikkat KİT Komisyonu gözetliyor

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050119040431im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119040431im_/http://www.aksiyon.com.tr/resim/475/54.jpg" vspace="5"/>
  </p>
 </font>
 <font class="content">
  Meclis KİT Komisyonu ilk kez, yolsuzluğa bulaşan ya da yönetiminde ihmal gösteren KİT yöneticilerini savcılığa ihbar etti. Böylece siyasilerden sonra yolsuzluk zincirinin en önemli halkası olan bürokratların yargı önüne çıkması hızlanmış olacak.
 </font>
 <br/>
 <p>
  <font class="content">
   KİT yöneticileri şimdi çok daha dikkatli çalışmak zorunda; çünkü hesapları Meclis"e gözü kapalı onaylatma devri bitti. Geçtiğimiz hafta Meclis"te sessiz sedasız bir devrim gerçekleşti. Meclis KİT Komisyonu ilk kez, yolsuzluğa bulaşan ya da yönetiminde ihmal gösteren KİT yöneticilerini savcılığa ihbar etti. KİT Komisyonu, 11 aylık yarı gizli çalışmasının sonunda yolsuzluğa karışan 24 kamu yöneticisine büyük bir sürpriz hazırlamış oldu! Bugüne kadar kurulan KİT Komisyonları, kendilerine sunulan kamu hesaplarının doğruluğuna itimat ediyor, araştırma yapmadan onay veriyordu.
   <br>
    <br>
     Balıkesir Milletvekili İsmail Özgün"ün başkanlığında toplanan KİT Komisyonuna üye 35 milletvekili kendilerine sunulan KİT raporlarını çok yönlü olarak araştırdı ve tüyleri diken diken eden yolsuzluk dosyaları ve yönetim ihmalleriyle karşılaştı. KİT Komisyonunun, hesaplarını onaylamayıp savcılığa verdiği kamu kuruluşları önümüzdeki günlerde çok konuşulacak; çünkü bugüne kadar yolsuzluğun kaynağı olarak sadece siyasetçiler görülüyordu. KİT Komisyonunun raporundan sonra yolsuzluğun asıl kaynağı olan bürokratlara dokunulmuş oldu.
     <br>
      <br>
       KİT Komisyonu istihbarat
       <br/>
       <br/>
       örgütü gibi çalışıyor
       <br/>
       <br/>
       KİT Komisyonu"nun aktif çalışmasının ne kadar önemli olduğunu rakamlar ispatlıyor: Kamu kuruluşlarına 2003"te Hazine"den yaklaşık 8 katrilyon lira para aktarıldı. Kötü yönetim sonucu 17 yılda bir türlü özelleştirilemeyen ve kârlı hale getirilemeyen Sümer Holding"in Türkiye"ye bugüne kadar olan maliyeti tam 4 katrilyon lira. KİT Komisyonunun incelediği 200 kuruluştan sadece biri olan İŞ KUR"un işsizlik fonunda tam 9 katrilyon lira var. İŞ KUR yöneticilerinin bu parayı koruma yöntemi, Türkiye"yi katrilyonlarca lira zarara uğratabildiği gibi kâra da sokabiliyor.
       <br/>
       <br/>
       Türkiye Büyük Millet Meclisi bünyesinde kurulan KİT Komisyonları bugüne kadar her yıl kendilerine sunulan 200 kamu kuruluşunun hesaplarını onaylarken, kurumun kendi dosyalarına sadık kalıyordu. Bugünün KİT Komisyonu Başkanı İsmail Özgün, bu yıl değişik bir çalışma sistemi uyguladı ve üzerinde çalıştıkları kamu kuruluşlarını çok yönlü olarak araştırmaya başladı. Öncelikli olarak Başbakanlık Teftiş Kurulu ve Yüksek Denetleme Kurulu uzmanlarının hazırladığı raporları Meclis"e getirten İsmail Özgün, çok konuşulan ama bir türlü düzeltilemeyen KİT zararlarının sebeplerini incelemeye başladı. Bu incelemeler sırasında komisyona gelen ihbarlar da titizlikle değerlendirildi. Yüzlerce komisyon çalışması tam kayıt sistemiyle dosyalandı, üyeler dedektif gibi inceledikleri kamu kuruluşları hakkında bilgi toplamaya giriştiler. KİT Komisyonu"na üye 35 milletvekili, uzman eksikliklerine rağmen 33 alt komisyon kurdular ve tartıştıkları kamu kuruluşlarını bizzat yerlerinde incelemeye başladılar. Ağırlıklı olarak 1998 ile 2002 arasındaki hesapları inceleyen KİT Komisyonu üyesi milletvekilleri, kamu kuruluşlarının kendilerini anlattıkları raporları ve bu raporlara ters müfettiş raporlarını kıyaslayıp yöneticileri bizzat Meclis"e çağırarak sonuca ulaşmak istediler...
       <br/>
       <br/>
       Aralarında, Komisyona halen bilgi vermeyen Ziraat Bankası, Türkiye Emlak Bankası, Türkiye Halk Bankası, Türkiye Petrolleri, TRT, Elektrik Enerjisi Fonu ve Başbakanlık Özelleştirme İdaresi Başkanlığı Özelleştirme Fonu"nun da bulunduğu kurum ve kuruluşların hesapları önümüzdeki günler çok konuşulacak.
       <br/>
       <br/>
       Meclis bürokratı da denetleyecek
       <br/>
       <br/>
       Üzerinde çalışılan 200 kamu kuruluşunun hemen hepsinin yolsuzlukla ya da kötü yönetimle karşılaştığını fark eden KİT Komisyonu üyeleri topyekün bir operasyon yaparak ekonomiyi bir anda rahatlatmayı hedefliyordu. Ancak karşılarına ciddi bir problem çıktı. Topyekün temizliği engelleyen en önemli faktörlerden biri, kamu hesaplarının tam olarak tutulamaması. Bu yüzden sorumlu tam olarak bulunamıyor. Karşılaşılan bir diğer önemli zorluksa bir önceki hükümet döneminde çıkartılan "Af Yasasıyla" yolsuzluğa bulaşan bürokratların hemen hepsinin aklanması...
       <br/>
       <br/>
       Örneğin büyük tartışmalara neden olan TEKEL"in Ankara"daki ikiz kulelerinin sorumlusu bulunamıyor. Yolsuzlukları belgelenen Atatürk Orman Çiftliği"nin iki yöneticisinden biri vefat etti, diğeri ise yolsuzlukların sorumluluğundan "afla" kurtulmuş durumda. Hesap karmaşası ve çıkartılan afların kamu yöneticilerini aklamasıyla topyekün bir temizlik operasyonunu gerçekleştiremeyen KİT Komisyonu şimdilik aralarında Atatürk Orman Çiftliği, Özel İskan Fonu, Devlet Hava Meydanları İşletmesi, SSK, Bağ-Kur ve Tekel Genel Müdürlüğü"nün de bulunduğu 24 KİT"in yöneticisi hakkında savcılığa suç duyurusunda bulundu. Mahkemelerin, Meclis"in sunduğu yolsuzluk dosyalarını onaylaması durumunda TBMM ilk kez, bürokrat yolsuzluklarına aktif olarak katılmış olacak.
       <br/>
       <br/>
       ANAP"lının ortağı SSK
       <br/>
       <br/>
       KİT Komisyonu Başkanı İsmail Özgün"e yolsuzluğa karışan kurumların daha çok hangi sektörde olduğunu sorduğumuzda şu cevabı aldık: "Başta kamu bankaları ve enerji şirketleri yolsuzluğun tam ortasındalar. Devlet Hava Meydanları"nın bütün inşaatları, Atatürk Orman Çiftliği ve sosyal güvenlik kuruluşları katıksız yolsuzlukla yönetiliyor. TEKEL ve TELEKOM gibi kamu kuruluşları ise yolsuzluktan daha feci sonuçlar doğuran kötü yönetimlerle zarara uğratılmış. Sonuçlar çok acı."
       <br/>
       <br/>
       İsmail Özgün araştırmalarındaki trajikomik sonuçları anlatırken Türkiye"nin bilinçli bir şekilde çökertildiğinin altını çiziyor: "Dar gelirlinin paralarıyla ayakta kalan SSK, ANAP il başkanının zarar eden oteline ortak yapılıyor. Ankara"nın dört bir yanını saran Atatürk Orman Çiftliği yolsuzlukla kaynıyor. 10 yıl önce kaçak kurulan benzin istasyonlarını, alışveriş merkezlerini meğer hepimiz kullanıyormuşuz; raporlar önümüze gelince anlıyoruz ki, başkentin ortasında yolsuzluk göz göre göre yapılıyor. Yine TELEKOM"da yedek müdür ismiyle binlerce kişi hiçbir iş yapmadan maaş alıyor. Yedek müdür var; yedek müdür yardımcısı ve yedek şefler de var. Yedek müdür sıfatıyla işe gitmeden maaş alan kişilerin çoğu ilkokul mezunu. İnanması zor ama bu kayırmacı uygulama tam 40 yıldır varmış."
       <br/>
       <br/>
       Bir siyasi 70 milyon kişiye
       <br/>
       <br/>
       pahalı çay içirtiyor
       <br/>
       <br/>
       Kamu kuruluşlarındaki yolsuzlukları ve kötü yönetimi çözmeden ekonominin düzeltilemeyeceğini iddia eden İsmail Özgün, çözümü ise şu cümlelerle özetliyor: "Türk ekonomisi kamu kuruluşlarının sırtında. Özel sektör zayıf. Ancak kamu sektörü de boğazına kadar batmış durumda. Kamu kurumları teknolojik olarak tedavi edilemeyecek kadar geri durumda. Tek çare özelleştirmeyi hızlandırmak. Ayrıca bütün kamu kurumları siyasallaşmış. Devlet kurumunun siyasi güçler tarafından paylaşılması bizde görülen bir uygulama. Örneğin Çay Kur"da yolsuzluğa pek rastlamadık ama eski başbakanlardan birinin seçim bölgesi olduğu için inanılmaz istihdam fazlası var. Bu fazlalık çay maliyetini artırıyor. Piyasa Çay Kur"u baz alıyor ve sonuç: Türkiye"nin fakir halkı bir siyasi yüzünden pahalı çay içiyor!"
       <br/>
       <br/>
       2004 çok farklı olacak
       <br/>
       <br/>
       2004 yılında kamu kuruluşları hakkında halktan da belge ve bilgi toplamaya başlayacaklarını söyleyen KİT Komisyonu Başkanı İsmail Özgün, bugüne kadar katrilyonları savuran bürokratların ceza almadıklarını ama önümüzdeki yılın çok daha farklı olacağını belirterek "Şimdilik 1998 ile 2002 yılları arasında yoğunlaştık ve dosyalar arasında boğulduk. Bu yıl daha rahat çalışacağız. Yolsuzluk yapan bürokrat müfettişlere yakalanmazsa bile bize takılacak ve cezasını görecek. Hiçbir şey eskisi gibi olmayacak. Bizim dönemimizde hırsız bürokrat için af kanunu da çıkartılmayacak" diyor.
       <br/>
       <br/>
       Bu yılki çalışmalarının sonunda ceza alacak bürokratların 24"ten çok daha fazla olacağını iddia eden İsmail Özgün, "Daha önceki dönemin komisyonları bırakın suç duyurularını, mahkemeleri devam eden kamu kuruluşlarının hesaplarını onaylarken bile çekinceli davranıyorlardı. Yine eski müdürler hırsızdı, biz yeni müdürleri çağırıp hesap soruyoruz. Çağırdığımız KİT yöneticileri kendi yönettikleri kurumu tanımıyorlardı. Göreceksiniz önümüzdeki yıl KİT zararları azalacak; çünkü hesap soran bir makam var artık" diyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11044&yorum_id=1), [web.archive.org (arşiv bağlantısı)](http://web.archive.org/web/20050119040431/http://www.aksiyon.com.tr:80/detay.php?id=11044&yorum_id=1)
