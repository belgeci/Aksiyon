# Taşlar şimdi yerine oturdu

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041113093057im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041113093057im_/http://www.aksiyon.com.tr/resim/449/52.jpg" vspace="5"/>
  </p>
 </font>
 <font class="content">
  Amerika’nın Irak’a konuşlanmasıyla Türkiye’nin kaybolduğunu zannettiğimiz stratejik önemi, daha da büyüdü; AB’nin de Kafkaslar, Ortadoğu ve Avrasya üzerinde hesapları var. Güçlü bir AB ordusu için Türk ordusuna mutlaka ihtiyaç duyulacaktır.
 </font>
 <p>
  <font class="content">
   ABD eski başkanlarından Truman’ın “Ya özgürlüklerden yanasınız ya savaştan yana” söylemi 11 Eylül’den bu yana çok değişti. ABD’nin yeni söylemi “Ya bizdensiniz ya da düşmanımızsınız!” ilkesi üzerine kuruldu. 1 Mart Teskeresiyle başlayan Türkiye—ABD gerilimi Kuzey Irak’ta 11 Türk askerinin terörist muamelesiyle tutuklanmasının ardından doruğa çıktı. İki ülke arasındaki ilişkilerin geleceğini kimse kestiremiyor. 200 yıllık Türk—Amerikan ilişkilerinde ilk kez bu kadar keskin bir viraja girildi ve ilk kez Amerikan Senatosuyla değil de Amerikan yürütme organıyla anlaşmazlığa düşüldü. Bu dönemde yaşanan bir başka şaşırtıcı gelişme de şu: Türkiye, Ermeni Soykırım Tasarısı’nın Senato’dan geçmesine eskiden olduğu gibi büyük önem vermiyor. Türk—Amerikan ilişkilerinin en önemli özelliği Amerika’nın Türk ordusuyla kurduğu ilişkilerin sıcaklığıydı. Bugünse ilk kez Türk ordusuyla Amerika arasında gerilim yaşanıyor. Türk—ABD ilişkilerindeki gerginliği Doç. Dr. Çağrı Erhan’a sorduk. Akademi çalışmalarını Türk— Amerikan ilişkilerini inceleyerek sürdüren Çağrı Erhan, aynı zamanda Avrupa Toplulukları Araştırma Merkezi yöneticiliğini yapıyor.
   <br/>
   <br/>
   Türkiye’nin AB için önemi arttı
   <br/>
   <br/>
   1960’larda İsmet İnönü’nün ABD Başkanı Johson’a yazdığı ünlü mektubun “Yeni bir dünya kurulur, bu dünyada Türkiye yerini bulur” sözü çok tartışılmıştı. 1960’larda dünya çift kutupluydu ve “yeni dünyalar” kurulabiliyordu. Türkiye gibi gelişmekte olan ülkelerin yeni dünya kurma şansını Doç. Dr. Çağrı Erhan şöyle açıklıyor: “Amerika dünyanın tek hegemon gücü. Bugün itibariyle de Amerika’nın karşısına çıkartılabilecek başka bir güç yok. Türkiye Amerika ile ilişkilerini tamamen silerse, dünyadan dışlanır ve Kuzey Kore, Küba gibi bir ülke konumuna düşer. Türkiye, Amerika ile ilişkileri dengede tutarken AB’ye verdiği ağırlığı arttırmalıdır.”
   <br/>
   <br/>
   “Amerika ile ilişkilerini zayıflatırsa AB ülkelerinin Türkiye’yi aralarına alma konusundaki tavrı ne olur?” sorusuna Çağrı Erhan şöyle cevap veriyor: “2020’li yıllarda petrolün değer kaybetmesiyle ABD’nin büyüklüğü de tartışılacak. Hem ABD hegemon güç, AB bölgesel güç. İkisini karıştırmamak lazım. Hegemon güç zayıflarsa, bölgesel güç niçin değer kazanmasın? ABD çıkarı için hemen kendini değiştirir. En büyük ABD yanlısı Menderes asılırken, ABD’den tık bile çıkmadı. Türkiye niçin tercihini AB’den yana koymasın ki?”
   <br/>
   <br/>
   Amerika’nın Irak’a konuşlanmasıyla Türkiye’nin kaybolduğunu zannettiğimiz stratejik önemi, daha da büyüdü; çünkü AB için Ortadoğu’ya ve Irak’a yakın bir Türkiye çok önemli. Avrupa Toplulukları Araştırma Merkezi olarak AB’deki gelişmeleri adım adım izlediklerini belirten Çağrı Erhan, “Fransa ve Almanya gibi ülkeler bile çıkarları olmasa, Irak Savaşı’nda Amerika’ya hayır diyemezlerdi. Türkiye dedi. AB kamuoyu bu ‘hayır’ı büyütmek istemiyor ama saklayamıyor da. Uzun vadede AB’nin Türkiye’ye bakış açısı olumlu yönde değişecek” diyor.
   <br/>
   <br/>
   ABD Türkiye’yi yok sayar mı?
   <br/>
   <br/>
   Son 4 aydır yaşanan Türkiye—Amerika gerginliğinin sonunda ABD’nin Türkiye’yi yok sayabileceği ihtimaline, Çağrı Erhan ihtiyatlı yaklaşıyor: “Bush ve Wolfowitz açıklamalarında  ‘ılımlı İslam’ modelini el üstünde tutuyorlar. Bu da ABD ile Türkiye’de özellikle bu konuda hassas olan kurumları karşı karşıya getirebilir. Türkiye’nin, AB ve Rusya açısından giderek artan bir stratejik öneme sahip olduğu su götürmez. Türkiye, ABD için vazgeçilmezdir”.
   <br/>
   <br/>
   Bölgesel çıkarları çerçevesinde, dünyanın stratejik noktalarında yer alan ABD, eski başkanı Paul Kennedy’nin ifadesiyle bütün ülkeleri ‘eksen ülke’ işlevi görmeye davet ediyor. ABD’nin önerdiği tek yönlü ilişkiye gelecekte Türkiye’nin hangi ölçüde boyun eğeceğini Doç. Dr Çağrı Erhan’a sorduğumuzda çarpıcı bir cevap aldık: “Hegemon güçle pazarlık masasına oturamazsınız.  Amerika’yı bugün idare eden ‘Yeni Muhafazakârlara’ göre, ABD’nin çıkarlarının söz konusu olduğu noktalarda, bir ülke kendi çıkar ve önceliklerini ileri sürerek ısrarcı olamaz. 11 Türk askerinin tutuklanması, ABD’nin müttefiklerine verdiği ‘sizin de başınıza gelebilir’ mesajıdır aynı zamanda. Türkiye kendine alternatif komşular bulmalı, bu komşularla ticaretini geliştirmelidir.”
   <br/>
   <br/>
   Amerikan seçimleri Türkiye’yi de etkileyecek
   <br/>
   <br/>
   Önümüzdeki yıl yapılacak Amerikan Başkanlık seçimleri şimdiden tartışılmaya başlandı. Seçim sonuçları Türk—Amerikan ilişkilerinin geleceği için çok önemli. Bush’un kabinesi bugün itibariyle Türkiye’ye soğuk bakıyor. Seçimi bir kez daha W. Bush’un kazanması kuvvetli bir ihtimal. Baba Bush, Körfez Savaşı’nı kazanmıştı ama seçimi kaybetmişti; çünkü iç politikaya önem vermeyerek petrol fiyatlarını düşürmemişti. Oğul Bush ise bugünlerde iç politikaya büyük önem veriyor.
   <br/>
   <br/>
   Çağrı Erhan, bir yıl sonra yapılacak Amerikan seçimlerini şöyle yorumluyor: “Bush, kahramanını arayan Amerika için yeni bir kahraman adayı. Bunun için bir yandan 11 Eylül’ü, diğer yandan Madonna’nın kliplerini kullanıyor. Yani seçimi almak için her yolu deniyor. Bush’un karşısına çıkartılacak Demokrat Partili aday ise muhtemelen Liberman olacak. Bu kişi de İsrail’in hakları için çok hassas. Bu anlamda Türkiye’nin işi biraz daha zorlaşıyor.”
   <br/>
   <br/>
   4 Temmuz Türkiye tarihi için
   <br/>
   <br/>
   önemli bir dönem
   <br/>
   <br/>
   Soğuk savaş dönemlerinde Amerika ile sıkı ilişkiler geliştiren Türkiye bu dönemlerde sadece Ermeni soykırım iddiaları ve insan hakları konusunda sıkıntı yaşamıştı. Türkiye yakın zamana kadar  Amerikan Kongresiyle sorun yaşardı. Bu tür sorunları da genellikle Türkiye karşıtı lobilerin faaliyetleriyle izah etmek mümkündü. Bugün ise, yürütmeyle, yani ABD Başkanı ve onun yakın çevresiyle sorun yaşanıyor. Kongre’nin de her an Türkiye’ye karşı maniple edilebileceğini göz önünde bulundurursak, Türkiye’nin ABD ile ilişkilerinde ikili bir sıkıştırmayla karşı karşıya kalma olasılığı yüksek.
   <br/>
   <br/>
   4 Temmuz olaylarının tarihte iyimser ifadelerle anılacağını belirten Doç. Dr. Çağrı Erhan, Johnson Mektubu’ndan sonra Türkiye’nin ikinci bir şok yaşadığını ve bu şokun etkisiyle uluslararası ilişkilerde kendi dengesini bulacağını söyleyerek “Johnson Mektubuyla Türkiye ilk kez dirayetli bir çıkış yapmıştı. 4 Temmuz olayıyla da ilk kez Türk—Amerikan ilişkilerinde taşlar yerine oturacak. Türkiye, tek dostunun ABD olamayacağını anladı. Yakın komşularıyla ve AB ile olan ilişkilerini şimdi daha sağlam tutacaktır.
   <br/>
   <br/>
   “TÜRKİYE’NİN KIRMIZI ÇİZGİLERİ KAYBOLDU”
   <br/>
   <br/>
   –ABD, Ortadoğu’da Türkiye’nin yerine Kürtleri stratejik ortak olarak kullanmak isterken, Türkiye’nin değeri artıyor mu azalıyor mu?
   <br/>
   <br/>
   AB’nin de Kafkaslar, Ortadoğu ve Avrasya üzerinde hesapları var. Tabii ki bu hesaplar içinde en büyük stratejik ortak Türkiye olacaktır. Yine güçlü bir AB ordusu için Türk ordusunun gücüne mutlaka ihtiyaç duyulacaktır.  Bu anlamda hiç umutsuz değilim, Türkiye önümüzdeki dönem paylaşılamayacak. Bugünkü ‘din engeli’ önümüzdeki dönem yok olacak, karşılıklı çıkarlar konuşulacak.
   <br/>
   <br/>
   –Kuzey Irak’ta bir Kürt devleti kurulur mu?
   <br/>
   <br/>
   Mevcut ABD yönetiminde yer alan çok etkili bazı isimlerin İsrail’le ve Musevi lobisiyle son derece sıcak ilişkiler içinde olduklarına bakarsak, ABD’nin Irak’ın kuzeyine yönelik plan ve eylemlerini, ancak İsrail’in bu bölgeye ilişkin politikasını okuyarak anlayabiliriz. İsrail, Irak’ta Arap olmayan ve kendisiyle yakın işbirliği içinde bir ‘Kürt varlığını’ 1970’lerin başlarından beri desteklemektedir. İleride Irak’ta kuzeyinde ‘özerk’ mi yoksa ‘bağımsız’ mı bir birimin kurulacağı da İsrail’in bölgeye yaklaşımları çerçevesinde kararlaştırılacaktır.
   <br/>
   <br/>
   –Türkiye Kürt devletini “savaş sebebi sayarım.” diyor. ABD–Türkiye arasındaki gerginlik savaşa kadar uzar mı?
   <br/>
   <br/>
   Türkiye’nin meşhur bir kırmızı çizgisi var ama bu çizginin boyutu ve rengi her gün değişiyor. Otonom devlet istemem, federe devlet istemem, bağımsız Kürt devleti hiç istemem derken bugünlere geldik ve yapacak pek birşey kalmadı. Amerika’nın Türkiye’ye bakış açısı çok net: Siz Osmanlı değilsiniz, stratejik öneminiz olduğu sürece önemlisiniz! Türkiye, Kuzey Irak’taki Kürtleri kendine bağımlı hale getirip, boru hatlarında işbirliği yapabilir.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2782), [web.archive.org (arşiv bağlantısı)](http://web.archive.org/web/20041113093057/http://www.aksiyon.com.tr:80/detay.php?id=2782)
