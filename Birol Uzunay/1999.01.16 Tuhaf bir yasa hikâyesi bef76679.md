# Tuhaf bir yasa hikâyesi

*Birol Uzunay 1999.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye siyasetinin ne kadar kirli olduğu  ve iş yapamaz hale geldiği gün gibi aşikar...
  </font>
 </div>
 <div id="newsText">
  <font class="detail-text">
   Siyasetin genel portresini sonu gelmeyen kavgalar oluştururken; milyonlarca insan, bu kavga ve çekişmelerin içerisinde kendi sorunlarına ne zaman sıra geleceğini merakla bekliyor. Milyonlar meraktan çatlasa da yapabilecekleri hiçbir şey yok! Türkiye'nin yönetim yapısı gereği TBMM, kanun çıkartmada tek yetkili organ; Türk insanı için hayatî önem taşıyan meseleleri bu yetkili kurumda çalışan birileri koz olarak kullanmaktan çekinmiyor. İşte örnek: Neredeyse Türkiye nüfusunun tamamını ilgilendiren Sosyal Güvenlik Yasa Tasarısı ve Kamu Çalışanları Yasa Tasarısı yıllardır Meclis'te bekliyor. İşin garibi her iki yasa tasarısına da Meclis'te bulunan tüm partiler tam destek veriyorlar ve sonucu belirliyorlar; elde var koca bir sıfır!
   <br/>
   <br/>
   Her iki yasa tasarısı da Türkiye'nin tamamına yakın bir nüfusu ilgilendiriyor ve hayati önem taşıyor. Tüm partilerin üzerinde anlaşıp da yasayı çıkartamamalarının sebebi ise işin kaymağını birbirine bırakmamak istemeleri...
   <br/>
   <br/>
   Memurlar siyasetin kurbanı oldu
   <br/>
   <br/>
   Konuşması, meydana inmesi, yüksek maaş istemesi, örgüt kurması ve siyasi fikir benimsemesine kocaman bir yasak konulan ama bu hakları olmadan ne işe yarayacağı pek bilinmeyen sendikaları açabilen memurların, ağızlara sakız olan o 'grevlitoplu sözleşmeli hak arayışları' tüm partilerin öncelikli işleri arasında. Halen Meclis'te bulunan 'Kamu Çalışanları Yasa Tasarısı' Meclis'te bulunan 6 büyük parti tarafıdan da kabul edilmiş bir tasarı; ancak bu tasarının kanunlaşma aşamasında partilerin tutumları bir anda değişiveriyor.
   <br/>
   <br/>
   Meclis'te bulunan yasa tasarısıyla, yıllardır toplu sözleşme için mücadele veren memurlar, toplu görüşmeler yoluyla bu amaçlarını büyük ölçüde gerçekleştirmiş olacak. Yine sendikalarının ve konfederasyonlarının yetkisizliğinden şikayetçi olan memurlar tepkisini dile getirebilen, eylem yapabilen bir örgütlenmeye sahip olabilecekler. Örgütleri sayesinde yeni sosyal haklardan yararlanabilecekler. Memurlar çalıştıkları birimlerde yüksek idari kurullar kurarak yönetime kısmen dahi olsa ortak olabilecekler.
   <br/>
   <br/>
   Son olarak AnasolD Hükümeti'nin çıkartmak istediği memur yasasına en büyük engel CHP'den geldi.  Tasarının kanunlaşması halinde hükümete 'desteğimi çekerim' tehdidini yapan Deniz Baykal, tasarının memura toplu sözleşme ve grev hakkı vermediği için bu şartı koştuğunu söylüyordu. Oysa ki, aynı Deniz Baykal'ın  39 arkadaşıyla birlikte Meclis'e verdiği memur yasası tekfinin hiçbir yerinde 'grev ve toplu sözleşme' hakkının verilmesini öngören bir madde yok. Deniz Baykal AnasolD Hükümeti'ne grev ve toplu sözleşme için düşürme tehditleri yaparken aynı tasarıyı kendisinin teklif ettiğini unutuyor!
   <br/>
   <br/>
   Fazilet Partisi de Memur Yasa Tasarısı'na karşı çıkıyor. Grev ve toplu sözleşme maddeleri içermediği için tasarıya  karşı çıkan FP'nin bu tavrı samimi bulunmuyor.  İki yıl önce kamu çalışanlarına grevli ve toplu sözleşmeli sendikal hak içeren anayasa değişikliklerinin Meclis oylamasında blok halinde 'red' oyu vererek anayasa değişikliğinin gerçekleşmesini engellediklerini eski Refahlı yeni Fazilet Partili milletvekilleri hatırlamıyor olmalı. Yine Fazilet Partili Necati Çelik'in Refahyol döneminde hazırladığı yasa tasarısının bugünkü yasa tasarısından hiçbir farkı yok.
   <br/>
   <br/>
   DYP, bugünkü memur yasa tasarısını destekliyor görünse de Meclis oylamalarına DYP'li milletvekilleri  pek ilgi göstermedi ve yasanın çıkmamasında başaktörlerden oldular. DYP bu tasarının çıkmasını engellerken, Meclis'te Tansu Çiller ve 5 arkadaşının memurlar için verdikleri yasa teklifini bugünkü yasa teklifinden ayırt edemiyorsunuz.
   <br/>
   <br/>
   DTP, Memur Yasa Tasarısı'nın çıkmasını en çok isteyen partilerden; tasarının çıkmaması halinde  hükümetten desteğini çekeceğini açıklamasına rağmen tasarılar için hiçbir somut adım atmadı. Memur oylarını elde etmek için popülist tavırlar sergileyen DTP, tasarıyı sahipsiz bırakanlardan...
   <br/>
   <br/>
   ANAP, memurlara yeni haklar getiren tasarıyı Meclis'e sunan parti olmasına rağmen, bu tasarının çıkması için çalışmadığı gibi geçmiş dönemlerde de bu tasarının benzerlerine destek vermedi. Son dönemde CHP'nin baskılarına boyun eğen ANAP, kendisinden önceki hükümet döneminde memurlara yeni haklar getiren hiçbir tasarıyı desteklemedi.
   <br/>
   <br/>
   Memur yasa tasarısının AnasolD Hükümeti döneminde çıkmasını isteyen DSP, tıpkı ANAP gibi kendisinden önceki hükümetlerin benzeri tasarılarına destek vermedi ve tek başına iktidar olmasına rağmen sahibi olduğu tasarıyı unutarak seçime kadar tasarıyı görüşmelere açmayacak. Böylece tasarı, kendi hazırlayanı tarafından ne zaman geleceği belli olmayan seçim sonrası iktidarların inisiyatifine kaldı.
   <br/>
   <br/>
   Tasarıyı çıkartmak için Meclis'te bugüne kadar yeter sayıda milletvekili bulunamazken KamuSen Başkanı Resul Akay, milletvekillerini tek tek gezerek tasarının çıkması için 216 tane imza topladı. Oysa ki KamuSen Başkanı'nın önünde imza atan 216 milletvekilinin sadece 136 tanesinin oyuyla bugün kangren haline gelen tasarı yasalaşabilir ve birçok sorun da çözülebilirdi.
   <br/>
   <br/>
   Sosyal güvenlik ağızlara sakız oldu
   <br/>
   <br/>
   Türkiye'deki Sosyal Güvenlik Sistemi'nin bozukluğunu artık çocuklar bile biliyor. Hastane kuyrukları, yıllarca ödenen primlerden sonra 200 dolara bile tekabül etmeyen emekli maaşları, işvereni bezdiren sigorta primleri ve bütçeden sisteme ayrılan yüzlerce trilyonluk kaynak Türkiye bütçesinin kara deliği olarak isimlendiriliyor. Bu kara deliği kapamak için de her hükümetin tasarı hazırlaması adeta siyasi bir moda oldu.
   <br/>
   <br/>
   Türkiye'nin 14.8 katrilyon liralık 1998 bütçesinden sosyal güvenliğe tam 1.4 katrilyon ayrıldı ve sistem günde tam 4 trilyon lira zarar ediyor. Günde 4 trilyonu bulan sosyal güvenlik zararı Türkiye'nin bir yıllık vergi gelirinin beşte birini de silip süpürüyor. Sistemden sadece devlet şikayetçi değil: SSK'ya istemeyerek de olsa yolu düşen milyonlar, yaşam savaşı veren emekliler ve prim borçlarını ödemekte zorluk çeken işverenlerin sorunları her yıl katlanarak artıyor.
   <br/>
   <br/>
   Sosyal Güvenlik Yasa Tasarısı da AnasolD Hükümeti tarafından çıkartılamadı. Bu başarısızlık partilerin ortak çalışmasıyla elde edildi. Refahyol döneminde hazırlanan tasarının aynısı olmasına rağmen bu hükümet döneminde Fazilet Partisi ve DYP, kendilerinin Meclis'e verdiği tasarıya düşman oldular.
   <br/>
   <br/>
   DYP ve FP, kendi tasarılarını siyasi çıkarları sebebiyle desteklemedikleri için ne kadar suçlularsa ANAP ve DSP de en az onlar kadar suçlu! Çünkü Refahyol tasarısını beğendikleri için yeniden görüşmeye açan iki parti bir önceki hükümet döneminde tasarıya düşman olmaktan hiç çekinmediler.  DSP ise 3 aylık iktidarında yine kendi tasarısını görüşmeye bile açmayacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4570), [web.archive.org (arşiv bağlantısı)](http://web.archive.org/web/20121219134846/http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4570)
