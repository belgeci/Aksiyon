# Tabelası trafiğe yön verecek

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041225002514im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002514im_/http://www.aksiyon.com.tr/resim/460/34.jpg" vspace="5"/>
  </p>
 </font>
 <font class="content">
  Trafik araştırmalarının çarpıcı sonuçları Kaansu’nun taşıdığı tabelalarla sembolleştiriliyor. 5 farklı bakanlığın ve onlarca devlet kurumunun üstesinden gelemediği Türkiye’nin trafik sendromu, Kaansu’nun cılız omuzlarına yüklenmiş durumda.
 </font>
 <p>
  <font class="content">
   Son ayların bütün toplumsal olaylarında 8 yaşındaki bir çocuğun tabelası dikkat çekmeye başladı. İlkokul öğrencisi Kaansu Özdiker’in devlet büyüklerinin ve medyanın gözüne sokarcasına saatlerce elinde taşıdığı tabelada trafik kazalarının acı sonuçları yazıyor. Kaansu, taşıdığı basit bir tabelayla trafik sorunlarını unutan ve trafikte kaybettiği can ve mal kaybına razı olmuş bir toplumun sembolü oldu. 5 farklı bakanlığın ve onlarca devlet kurumunun üstesinden gelemediği Türkiye’nin trafik sendromu, Kaansu’nun cılız omuzlarına yüklenmiş durumda.
   <br/>
   <br/>
   Her yıl yaklaşık 10 bin kişinin hayatına mal olan Türkiye’nin trafik problemleri tabela taşıyarak çözülemeyecek elbette. Ancak Kaansu’nun başlattığı kampanya, trafik nedeniyle son 20 yılda ölen 170 bin kişiye, 2.5 milyonluk sakata, 5.5 milyar dolarlık maddi kayba rağmen, sessizliğini koruyan toplum karşısında önemli bir duruş.
   <br/>
   <br/>
   Babası yönlendirmiş
   <br/>
   <br/>
   Başta futbol maçları olmak üzere birçok sosyal etkinlikte elindeki tabelayla Türkiye’nin trafik sorununa işaret eden Kaansu Özdiker’in trafikle ilgili oldukça ayrıntılı bir dijital arşivi var. Henüz 8 yaşında olan Kaansu’yu trafik kampanyasına yönlendiren kişi ise babası Dr. Cengiz Özdiker. Karayolu Trafik Güvenliği Kurulu üyesi olan Cengiz Özdiker, toplumsal talebin azlığı, devlet kurumlarının duyarsızlığı sonucunda trafik problemlerinin her geçen gün büyümesine karşı, oğlunu mücadelesi için özne olarak seçmiş.
   <br/>
   <br/>
   Kaansu Özdiker, tabelasıyla medyanın ve devlet kurumlarının başaramadığı ölçüde toplumsal bir uyanış gerçekleştirdiğini söylüyor. Babasının yardımıyla kurdukları sitelerde 250 bin kişiye dijital ortamda trafik eğitimi veriliyor. Yine Kaansu’nun verdiği bilgilerle 3 milletvekili geçmiş dönemde Meclis Trafik Komisyonu’nda raporlar hazırlamış.
   <br/>
   <br/>
   Kaansu’nun tabelalı, elektronik postalı ve bol raporlu trafik kampanyasına başta milletvekilleri olmak üzere birçok sivil toplum örgütü destek veriyor. Eylem planları hazırlanıyor, yetkililer göreve çağrılıyor. Görüştükleri en ilginç kişilerse; Genelkurmay Başkanı Orgeneral Hilmi Özkök, Kara Kuvvetleri Komutanı Aytaç Yalman ve 1. Ordu Komutanı Yaşar Büyükanıt. Cengiz Özdiker, trafik sorunlarını üst düzey askeri yetkililere sunduklarını, konunun yakın bir zamanda MGK gündemine alınacağını söylüyor.
   <br/>
   <br/>
   Özdiker oğlunun yürüttüğü kampanyada karşılaştıkları zorlukların hayli fazla olduğunu belirtiyor: “Bir futbol maçında sadece bir tabela taşımak için onlarca yazışma yapıyoruz. Devlet büyüklerinin oğlumun saçını okşayarak ne güzel iş yapıyorsun demelerine çok kızıyorum. Benim oğlum 8 yaşında; gücü tabela taşımaya yetiyor. Peki gücü düzenleme yapmaya yetenler niçin saç okşamakla kalıyorlar? Biz kampanyayı öncelikle okul çocuklarının trafikte korunması için yapıyoruz. Resmi korumlarda ve toplumda bu duyarlılık yok. Kaldırımda yürüyen bir çocuk nasıl oluyor da trafik kurbanı oluyor?”
   <br/>
   <br/>
   Kampanyalarının bir vatandaşlık bilinci olduğunu söyleyen Cengiz Özdiker, bugüne kadar herhangi bir yakınlarını trafikte kaybetmediklerini ama her yıl 500 bin kaza olan bir ülkede sıranın herkese gelebileceğini belirterek “Gönüllü kuruluşlar ve kişilerden bilgiler geliyor. Bunları derleyip, rapor haline getiriyoruz ve başbakandan genelkurmay başkanına kadar herkese sunuyoruz. Trafikle ilgili acı gerçeklerin pek farkında değiliz ama trafik yüzünden canımız kadar malımız da gidiyor. Son 20 yılda 5 milyar doların üstünde para kaybımız var. Yine sakat kalan yaklaşık 3 milyon kişinin durumunu kimse sorgulamıyor” diyor.
   <br/>
   <br/>
   Demiryolları da hiç masum değil
   <br/>
   <br/>
   Dr. Cengiz Özdiker, Kaansu’nun tabelasına ses veren trafik gönüllülerinin ulaştırdığı bilgileri yorumlarken oldukça ilginç bir tespit yapıyor: “Karayollarında cinayet malum ama demiryolları da hiç masum değil. Türk demiryollarında dünya ortalamasının çok üstünde kazalar yapılıyor. Bizzat makinist koltuğuna oturarak demiryollarındaki kazaları inceledim. Durum çok kötü. Belki tren bir yerlere çarpmıyor ama trenin geçtiği alanlarda insanlar ölüyor ya da yüksek gerilim hatları oluşuyor. Askeri amaçlı yapılan eğitim uçuşlarındaki kaza oranı da düşündürücü. Havayolu güvenli bir tercih ama bizim eğitim uçuşlarımız kara trafiğini andırıyor.”
   <br/>
   <br/>
   Özdiker ailesinin ve onlara destek veren resmi ve gönüllü kuruluşların bir başka acı tespiti de trafikteki kara noktalar. Resmi kurumlar Türkiye yollarında dikkat edilmesi gereken, kaza riski yüksek 500 bölge olduğunu belirtiyorlar; ancak Özdikerlere gelen bilgiler hiç de öyle değil. “Ayrıntılı çalıştık ve tespitlerimize göre tam 2 bin 500 tehlikeli noktamız var. Bu noktaların son kurbanı Recep Yazıcıoğlu oldu. Kara noktaların düzeltilmesi için bakanlıklardan, kurumlardan ümidi kestik. Tek isteğimiz saklanmadan açıklanmaları ve önlerine tabela konulması.”
   <br/>
   <br/>
   Trafikten para kazananların, Kaansu’nun başlattığı kampanyaya ısrarla sessiz kaldığını söyleyen Dr. Cengiz Özdiker, “Başta sigorta, petrol, otomotiv şirketleri devleti unutarak trafik kampanyası yapmalılar. Trafikten para kazanıp da trafiğe duyarsız kalmak beni düşündürüyor” diyor.
   <br/>
   <br/>
   Kaansu’nun tabelalarından sonra kendilerine ulaşan resmi bir yetkilinin çarpıcı bir itirafta bulunduğu söyleyen Özdiker, trafik kazalarına sebep olarak sürücülerin gösterildiğini, oysaki asıl nedenin daha başka olduğunu iddia ederek şunları söylüyor: “İstatistikleri incelediğimizde en büyük kaza sebebi sürücü hataları olarak görülüyor. Ancak resmi kurumlarda çalışanların bize söylediği gerçekler çok farklı. Sürücü hataları trafik kusurlarının bir sonucu. Kurumlar kendilerini haklı çıkarmak için sebebi değil, sonucu ön plana çıkartıyorlar.”
   <br/>
   <br/>
   Tepkisiz millet
   <br/>
   <br/>
   Türkiye’de trafiğin ne menem bir bela olduğu, popüler birisinin trafik kazasında ölmesiyle ancak hatırlanıyor. Daha iki hafta önce Vali Recep Yazıcıoğlu’nun ölümüyle trafik sistemini yerden yere vuranlar bugün yeniden sessizliğe büründüler. Adını tam olarak koyamasak da her yıl trafik narına kaybedilen değerlere galiba alıştık. Bu tezin ispatı hayli fazla. Halkın trafiğe tepkisi yok denecek kadar az, medya trafik terörünü, magazin haberlerle geçiştiriyor. Asıl üzücü olansa başta başbakanlık olmak üzere devlet kurumlarının da trafik terörünü unutmaları. Başbakanlık bünyesinde çeşitli bakanlıklar ve kurum temsilcileriyle kurulan Kara Trafiği Güvenliği Yüksek Kurulu, tam 5 yıldır toplanmıyor. 57. Hükümet döneminde kurulun Trafik Komisyonu’nun çalışmaları genel kurul gündemine bile alınmadı.
   <br/>
   <br/>
   Trafikle doğrudan ilgili olan İçişleri Bakanlığı, Bayındırlık Bakanlığı, Sağlık Bakanlığı ve Ulaştırma Bakanılığı’nın verileriyle Emniyet, Karayolları, Maliye gibi kurumların verileri birbirini tutmuyor. Sonuçta Türkiye’de trafik yüzünden yılda kaç kişinin öldüğü bir türlü belirlenemiyor. İlk bakışta yılda 5 bin kişi trafik sebebiyle ölüyor; ancak kazanın ilk 1 ay ve sonrasında gerçekleşen ölümlerle sayı onbinleri buluyor.
   <br/>
   <br/>
   70 milyonluk bir Türkiye’de 10 milyon araç, 15 milyon sürücü var; her yıl gerçekleşen ortalama kaza sayısı ise tam 500 bin. Nüfus ve araç sayısı baz alınarak yapılan hesaplamalarda Türkiye’deki yıllık 500 bin kaza sayısı dünya ortalamasına göre tam bir cinayet.
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3020), [web.archive.org (arşiv bağlantısı)](http://web.archive.org/web/20041225002514/http://www.aksiyon.com.tr:80/detay.php?id=3020)
