# "Uzan'a hakkımızı yedirtmeyiz"

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20041226002835im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226002835im_/http://www.aksiyon.com.tr/resim/480/32.jpg" vspace="5"/>
  </p>
 </font>
 <font class="content">
  Abdüllatif Şener: “Devlete İmar Bankası’nın borcu var. Ya bu borç doğrudan ödenir ya da hakim ortakların mal varlığından bu borcu alırız. Hakim ortak Telsim olsa bile değişen bir şey olmaz." Başbakan Yardımcısı Abdüllatif Şener, AK Parti’nin kuruluşunda emeği geçen, troyka olarak adlandırılan (Gül—Arınç—Şener) ekibin içinde, hükümetin de en tecrübeli isimlerinden biri.
 </font>
 <p>
  <font class="content">
   Refahyol hükümetinde Maliye Bakanı olarak da görev yapan Bakan Şener, genç yaşına rağmen dört dönemdir Meclis’te bulunuyor. Şener, bugünlerde siyasi hayatının en hareketli günlerini yaşıyor.
   <br/>
   <br/>
   Başbakan yardımcılığığnın yanı sıra Kıbrıs’tan ve bankalardan sorumlu. Kıbrıs’ta yakın tarihin en önemli kararlarının alınması arefesindeyiz. İmar Bankası’nın da buharlaşan paraları için ilk ciddi operasyonlar başlıyor. Abdüllatif Şener, İmar Bankasından kaynaklana  zararın Uzan grubundan alacağını açıkladı.
   <br/>
   <br/>
   —Kıbrıs’tan sorumlu bakansınız ancak Kıbrıs konusunda net tavrınızı bilmiyoruz. “Ver kurtulcu musunuz” yoksa “Kıbrıs bizimdir, bizim olacak mı” diyorsunuz?
   <br/>
   <br/>
   Kıbrıs bir sorun. Önce bunu kabul etmek lazım. Ekranlara yansıyan Kıbrıs görüntüsünün özeti “kafa karışıklığı”dır. Dünya ile bütünleşmeye karar vermişiz, bunun birtakım ceremeleri olacaktır. Küreselleşme ve dünya ile bütünleşme Türkiye için vazgeçilmez olmuştur. Dünya ile bütünleşmeyen bir Türkiye, Kıbrıs’tan istediğini alsa bile daha çok kayba uğrar.
   <br/>
   <br/>
   Şimdi önümüzde bazı takvimler var: Mayıs, aralık, seçim gibi. İki ay sonra mayısta Türkiye’yi çok zorlu bir mücadele bekleyebilir. Aralık tarihi Türkiye için çok önemli. Uzun yıllardır üzerinde çalışılan AB projesi aralıkta belli oluyor. Bir başka gerçek daha var. En son yapılan Kıbrıs seçimlerinden çıkan sonuçtur. Kıbrıs halkı, bir şeylerin değişmesini istiyor. Kıbrıs seçmeninin eğilimleri çok açık. Kıbrıs Cumhuriyeti’ni ilan etmişiz, bizden başka kimse tanımamış. Kıbrıs’a uygulanan bir ambargo var. Kıbrıslı çözüm istiyor.
   <br/>
   <br/>
   —Türkiye’de Kıbrıs probleminin çözülmesini istemeyen bir kesim var. Siz bu kesimle çatışmaya girmeden çözmek istiyorsunuz...
   <br/>
   <br/>
   Milli Güvenlik Kurulu’nun 23 Ocak’taki toplantısından sonra yaptığımız açıklamada BM Genel Sekreteri’nin tavrını şerh koşarak destekliyoruz dedik. Biz Annan Planı’nda birtakım değişiklikler istiyoruz. Sayın Başbakanımız Davos’ta BM Genel Sekreteriyle, Amerika’da Bush ile görüştü ve uzlaşmacı tavrını açıkça belirtti. Tavır olarak Rumların attığı adımdan bir fazlasını atacağımızı açıkça bildiriyoruz.
   <br/>
   <br/>
   Bizim çözüm için 3 şartımız var: Kıbrıs’ta iki toplumlu kesim olduğu kabul edilecek. Garantörlüğümüzün güçlendirilerek devam ettirilmesi gerekir. Haritanın gözden geçirilmesi gerekiyor. Türk toplumunun geleceğini düşünmek zorundayız. Annan Planı’ndaki garantörlük şartlarımız yeniden gözden geçirilmeli, iyileştirilmeler yapılmalıdır.
   <br/>
   <br/>
   —Ya bu saydığınız 3 şartı da kabul etmeyip “işinize gelirse” tavrını benimserlerse ne yapacaksınız? Sonuçta sizin başarısızlığınızı bekleyen içeride güçlü bir şahin grup var.
   <br/>
   <br/>
   Sorun da işte burada. Son gelen mektup biraz canımızı sıktı. Tam isteklerimizi yansıtmıyordu. Biz kamuoyuyla aldığımız kararları paylaşıyoruz. Kıbrıs konusu sadece bizim kararımız değil. Herkesin bakışını merak ediyoruz. Askerle de, bürokratla da Kıbrıs meselesi yüzünden çok fazla ayrışmıyoruz. Birlikte karar alıyoruz.
   <br/>
   <br/>
   —Kıbrıs’ı bir namus meselesi olarak görenler, şimdiden kılıçları çekti. Kıbrıs’ta uğranılacak bir başarısızlık, sadece hükümetinizi mi bağlayacak?
   <br/>
   <br/>
   Dediğim gibi kararlarımızda paylaşımcıyız. Her kesimle görüşürüz, her kesimin görüşlerini masaya yatırırız. Ancak son karar bize aittir ve bu kararın sorumluluğu vardır. Askeri kastediyorsanız biz Kıbrıs konusunu askerle birlikte yürütüyoruz. Kıbrıs meselesini devlet kararlarıyla yönetiyoruz. Türkiye’nin çıkarları için çalışıyoruz. Savunduğumuzun ne olduğunu anlattığımız an problem çıkmaz. Tekrarlıyorum, Kıbrıs olayının bir süreci var. TBMM’nin onayı var. Devlet yetkililerimizin bir onayı var ve Kıbrıs halkının yapacağı bir referandum söz konusu. Kılıç çekenler bu maddeleri unutmasın.
   <br/>
   <br/>
   —Kıbrıs, savaş ve teknolojik özelliklerin değişmesine rağmen stratejik kalmayı nasıl başarıyor?
   <br/>
   <br/>
   Gelişen teknolojiyle birlikte adanın stratejik önemi de azaldı. Hava teknolojisi ve diğer dijital gelişmelerle Kıbrıs’ın stratejik öneminde, 50 yıl öncesiyle kıyaslanmayacak derecede azalmalar oldu. Tabii bu arada Kıbrıs önemsizdir, stratejik önemi yoktur demek istemiyorum. Sadece stratejik öneminde azalma var diyorum.
   <br/>
   <br/>
   Kıbrıs, Doğu Akdeniz’de tek ada. Türkiye’ye çok yakın. İsrail’e ve petrol kaynaklarını barındıran Ortadoğu’ya çok yakın. Yine ada çevresinde ciddi petrol kaynakları var. Ancak şunu da unutmamak gerekir ki, Kıbrıs konusunda sadece Türkiye diretmiyor. Avrupa Birliği de üyelik şartlarından biri olmamasına rağmen Kıbrıs’ta çok ısrarcı. Biz oturup konuşuruz, yapılacak ne varsa yaparız. Çözüm arayışında olmamız “ver kurtulcu” olduğumuzu göstermez.
   <br/>
   <br/>
   —Kıbrıs halkı, kendilerinin değil de, stratejik toprak parçasının önemli olduğuna inanıyor olmamızdan biraz kırgınlar...
   <br/>
   <br/>
   Kıbrıslının böyle bir şey düşündüğünü zannetmiyorum.
   <br/>
   <br/>
   —Yapmayın, seçim sonuçları ortada.
   <br/>
   <br/>
   Türkiye Kıbrıs’ta, Kıbrıs halkını düşünmüştür. Çıkarma amacında da, para yardımında da, yaptığı anlaşmalarda da Kıbrıs halkının çıkarları ön plandadır.
   <br/>
   <br/>
   Evet Kıbrıslı oyunu çözümden yana kullandı ama bu oy dağılımından çıkan sonuç Türkiye husumeti değildir. Kıbrıs seçimlerine bütün dünya dikkat kesildi ve köy köy dolaşıldı. Tek bir şaibeye de rastlanmadı. Biz Kıbrıs seçim sonuçlarını önemsiyoruz. Anlı şanlı ülkelerdeki seçim skandallarını düşününce Kıbrıs iyi bir seçim yapmıştır. ABD, Rusya, Fransa seçimleri ortada.
   <br/>
   <br/>
   —Kıbrıslılar Annan Planı’nı oylayacak. Seçimlerde Annan Planı kabul edilmesine rağmen, AB bize takvim vermezse ne yapacaksınız?
   <br/>
   <br/>
   Kıbrıs AB için bir ön koşul değil ama etki edeceği anlaşılıyor. Benim tezim şu, Türkiye AB’yi istiyor ama AB de Türkiye’ye muhtaç. Nüfusu yatırımları azalmış, dinamiğini kaybetmiş bir AB, Türkiye ile çok daha güçlüdür. AB son yıllarda sürekli geriliyor; Uzakdoğu, Amerika Kıtası ülkeleri daha iyi performans gösteriyor.
   <br/>
   <br/>
   Annan Planı uzun vadeli bir plan. Uygulanması için 15 yılı aşan maddeler var. Ben iyimser bir tahminle Annan Planı’nın uygulanması için AB adayı olmamız gerektiğine inanıyorum.
   <br/>
   <br/>
   —Kıbrıs kadar ekonomiyle de ilgilenen birisi olarak Kıbrıs’ın Türkiye ekonomisine olan yükünü net olarak açıklayabilir misiniz?
   <br/>
   <br/>
   Kıbrıs’a mali yük demeyi sarf—ı nazar ederim. Bütçelerde bellidir Kıbrıs’a verilen para. Yıllık 600 trilyon yardım ve bunun dışında verilen krediler var. Alt yapı yatırımları, işbirliği yatırımları vardır. Geçen nisan ayında işbirliği protokolü imzaladık, 3 yıl içinde 450 milyon dolarlık yatırım kredisi çıkarttık. Ben yatırım kredilerinin bazı çeklerini kendi elimle verdim. Yaklaşık 17 firma burada yatırım yapacak; şimdiden yatırıma başlayan firmalar var.
   <br/>
   <br/>
   —Kıbrıs kadar bankalarla da ilgileniyorsunuz. Bankacılık sektöründe her şey yolunda olmalı ki “Bu devirde ben de bankacı olmak isterdim” dediniz...
   <br/>
   <br/>
   Bankacılık yasasında bir değişiklik yaptık. Bankacılara attıkları imza karşılığında sorumluluk getirdik. Bankacıların bu sorumluluğunu abartanlar espri yaparak, “Bundan sonra bankacılara kız vermezler” dediler. Ben de “Okuldan yeni mezun olsam bankacı olurdum, hem de kız bulurdum” dedim. Sektöre duyduğum güveni anlatır bu cümle. Bankacılık krizi çıkmayacak. Rakamlara baktığımızda oldukça olumlu sonuçlar çıkıyor. Kredi verme, paraların tahsili, mevduat hacminin artması, faiz oranlarının düşmesi gibi parametreler hep olumlu sonuçlar veriyor. Bankacılık sektörü geçen yıla göre çok daha iyi konumda. Bizim dönemimizin tek istisnası İmar Bankası olayıdır. İmar Bankası olayı da çok şükür ki, bankacılık sektörünün bir sorunu olarak değil, bir bankanın kötü yönetimi olarak görüldü.
   <br/>
   <br/>
   —Hükümetin de İmar Bankası olayında suçu var gibi görünüyor. 800 trilyon açık bekliyordunuz, karşınıza 8 katrilyon çıktı. Hesapları iyi kontrol edememenin cezası kime yazılmalı?
   <br/>
   <br/>
   Haklısınız. İlk bakışta böyle bir manzara çıkıyor. Bankaya biz el koymadık. Bankalara BDDK el koyar. BDDK de bir önceki hükümet tarafından seçilmiş üyelerden oluşuyordu. BDDK, siyasetten bağımsız, mali ve idari özerkliğe sahip bir kurum. 750 trilyon lira açık var, tahminiyle bankaya el konuldu. Ortaya 8 katrilyonluk açık çıktı. Ancak şunu unutmayalım, bankadaki açığın bu kadar büyük olduğu bilinse bile bankaya yine el konulması gerekirdi. Bu el koymanın kamuya maliyeti ne olursa olsun buna katlanılırdı çünkü banka, bankacılık kanunlarını unutmuş, garip yollarla para topluyordu.
   <br/>
   <br/>
   —BDDK ve hükümet İmar Bankası’ndaki açığı tam tespit edebilseydi tahsilat işlemleri daha verimli olurdu ama...
   <br/>
   <br/>
   Evet, bu doğru. Kanun gereği bütün yan şirketlere belli ölçüde el konuluyor. Hakim ortak dediğimiz yan şirketlerden maliyeti çıkartmamız lazım. Kendileri devlete borçlarını ödemezlerse; kanun işler, hakim ortaklardan kamunun parasını çıkartırız. Kimsenin hakkını yedirtmeyiz.
   <br/>
   <br/>
   —Uzan Grubu’nun en büyük hakim ortağı Telsim. Telsim’e el koyacak mısınız?
   <br/>
   <br/>
   Yazıyı ne zaman çıkartacaksınız? (Bir hafta sonra diyorum. BU) O zaman siz bu soruyu sormuş olun ben nokta nokta diyerek cevaplamış olayım.
   <br/>
   <br/>
   —Nokta nokta yerine net olarak söyleyebilir misiniz?
   <br/>
   <br/>
   O zaman çok net konuşayım. Devlete İmar Bankası’nın ve bu grubun borcu var. Ya bu borç doğrudan ödenir ya da hakim ortakların mal varlığından bu borcu alırız. Hakim ortak Telsim olsa bile değişen bir şey olmaz.
   <br/>
   <br/>
   —İmar Bankası mudilerine takır takır katrilyonlar ödeniyor. Kamuoyu “Bizim suçumuz nedir?” diyor. Soruyu pekiştirirsek, İmar Bankası’nda buharlaşan halkın parası ne zaman tahsil edilecek?
   <br/>
   <br/>
   Çok yakında. Ben şunu istiyorum. Biz hiçbir yere el koymadan gelsinler borçlarını ödesinler.
   <br/>
   <br/>
   —Sizden Cem Uzan’ın bir görüşme talebi oldu?
   <br/>
   <br/>
   Cem Uzan’ın benden bir görüşme talebi oldu. Kabul etmedim ve onunla görüşmedim. BDDK yetkili kurumdur. Gitsin onunla görüşsün dedim. Ödeme planları yapıp, BDDK yetkililerine gitsin dedim. Görüşmeden, diyalogdan bir zarar gelmez ama bu görüşmenin istismara açık olabileceğini düşündüm. Biz kimseden korkmayız çok şükür.
   <br/>
   <br/>
   —Uzanları görüşmeleri için BDDK’ye gönderiyorsunuz. Oysaki BDDK Uzanlara peşkeş çekmekle suçlanıyor.
   <br/>
   <br/>
   BDDK bağımsız bir kurum. BDDK bir karar verdiği zaman bedelini hükümet olarak biz ve Türk halkı ödüyor. Bu yüzden BDDK ile ortak çalışmamız gerekir. BDKK kararlarından haberdar olmamız lazım.
   <br/>
   <br/>
   —BDDK’ye güveniyorsunuz. Peki ya ekonomi bürokratlarıyla aranız nasıl? Size direnen bürokrat var mı?
   <br/>
   <br/>
   Bürokrat direnemez. Alınan kararlardan biz sorumluyuz. Bürokrat bizim verdiğimiz işleri yapsın.
   <br/>
   <br/>
   —Ekonomideki bahar havası biraz da Amerika’nın doları düşürme operasyonunun bir sonucu. Amerika doları yükseltirse ekonomi yeniden mi bozulacak?
   <br/>
   <br/>
   Doların düşüşünde Amerika’nın politikalarının etkisi var. Ancak Türkiye’deki olumlu politikaları da unutmamak lazım. Güven ve istikrar sayesinde dolara olan talep düştü. Talebi düşen bir mal değer kaybeder. Dolardaki düşüşü bir de böyle düşünelim.
   <br/>
   <br/>
   —Milli gelirimizin Afrika ile kıyaslandığını belirtiyorsunuz. Sizin milli gelir hedefleriniz nelerdir?
   <br/>
   <br/>
   Afrika ile bizim milli gelirimizi kıyaslarken belli ölçütler kullanıyorum. Son 30 yılda ülkelerin milli gelirini nasıl artırdıklarını anlatan bir tablo çıkarttım. Gelişmekte olan ülkeler kişi başına milli gelirlerini 8 kat, gelişmiş ülkeler 10 kat, Türkiye ise sadece 5 kat artırabilmiş. Milli gelir artış oranında gelişmekte olan ve gelişmiş ülkeler sıralamasında değil, Afrika ülkeleri düzeyindeyiz, diyorum. Milli gelir bizim en büyük dertlerimizden. 30 yıl sonra bizim dönemimizi değerlendiren siyasilerin “Bunlar milli geliri artıramamış” demelerini istemem. İnşaallah halkımızın gelirini artıracağız.
   <br/>
   <br/>
   Bu yıl yüzde 5 büyüyeceğiz. Bu yılın sonunda biraz büyürken, işsizlik probleminin de farkındayız. İş gücü bir ülkenin kaynağıdır. Biz işsizlikle hem gelir dağılımını hem de insan kaynağımızı heba ediyoruz. Yüzde 28 olan reel faiz oranlarına büyük bir darbe vurduk ve bunun olumlu sonuçlarını görmeye başladık. Devletin borçlanma ihtiyacını azaltabilirsek, işsizliğe darbe vurabiliriz. Kamu yatırımları artacak. İnşaat gibi istihdam oluşturan sektörlerde bu yıl açılma gözleniyor. Demek ki 2004’te işsizlik azalacak. 36 ilde yatırımları ve istihdamı arttıran bir kanun çıkarttık bu kanunun da itici kuvvet oluşturacağını tahmin ediyoruz.
   <br/>
   <br/>
   —AK Parti’nin kurucularındansınız ve başbakan yardımcısısınız. Bir özeleştiri yaparsanız, ‘tüm milletvekillerimiz partimizle çok uyumludur’ diyebilir misiniz?
   <br/>
   <br/>
   Partimizde tam bir uyum var. Bakın size somut bir örnek vereyim. 2B denilen orman arazilerinin yasal değişikliği sırasında CHP bize oy verecek milletvekillerinin olacağını hissetti ve oylamadan topyekün çekilme kararı aldı. CHP gizli oylamadan çekindi. Bizse gizli oylamada tek bir fire bile vermedik. 368 kişi arasında gizli oylamada bir kişinin bile farklı düşünmemesi sizce anlamlı değil mi? 4 dönemdir Meclis’teyim, bugünkü uyumu hiç görmedim.
   <br/>
   <br/>
   <br/>
   “OPERA NE OLUYORMUŞ DEDİM, OPERA TUTKUNU OLDUM”
   <br/>
   <br/>
   – Bankalardan, ekonomi kurumlarından ve Kıbrıs’tan sorumlu bakansınız ama sizi sık sık operada görüyoruz. Yeni bir imaj çalışması mı var?
   <br/>
   <br/>
   Ben hiç operaya gitmemiştim. Bir yazarı okudum. Adam esip gürlüyor... Milletvekillerinin hiç operaya gitmediğini yazıyor ve özetle “bunlardan adam olmaz” diyordu. Yahu bu bana diyor dedim ve atladım gittim operaya... İlk gittiğim opera tam klasik değildi. Tam klasik olacak dedim ve Saraydan Kız Kaçırma’yı izledim. Şimdi operayla o kadar bütünleştik ki Macaristan gezimde programıma Fındıkkıran Balesi’ni yazmışlar. Opera, bale devam edecek gibi...
   <br/>
   <br/>
   Türk Sanat Müziği konserlerine sağcı kesimler de ilgi göstermeye başlar. Gurbette olan Hocaefendi ile gönül bağları aradaki mesafelere rağmen devam eder. Birbirlerine mektup ve hediye gönderirler. Bu hediyeler arasında Cem Karaca’nın babasının ölürken bile elinden bırakmadığı tesbih de vardır. Gelemeyeceğini bilmesine rağmen Hocaefendi’den nikah şahidi olmasını ister: “Gelemeyeceğini biliyorum ama ben teklif etmiş olayım. O da beni reddetsin. Yoksa ruhumda bir eksiklik hissederim”
   <br/>
   <br/>
   Özellikle Hep Kahır albümünden sonraki Anadolu turnelerinde Karaca ile vakit geçirme imkanı bulan Varol, Karaca için, “Tam bir deniz âşığıydı. 40 ton yük taşıtın, 20 konsere çıksın, yorgunluktan ölse bile 20 dakika deniz kenarına bırakın, bir 20 konser daha yapardı. Bulutların şekline göre hava tahmini yapardı. Rüzgara göre denizdeki balıkları tahmin ederdi” diyor. Ve ekliyor: “Turnelere otobüsle giderdik. Yol boyunca asla uyumaz, sürekli sohbet ederdi. Gerçekten çok kültürlü bir insandı. Bünyemiz uykusuzluğa yenik düştüğü zamanlarda diğer sanatçı arkadaşlarımızla paslaşarak onunla sabahlardık.”
   <br/>
   <br/>
   <br/>
   NE DEDİLER?
   <br/>
   <br/>
   Naim Dilmener: Müzik dünyası için sadece şarkılarla mücadele vermedi. Prodüktörlerin her dediğini dinlemeyerek piyasada yapıcı bir rol de üstlendi. Hep doğru bildiğini yaptı. Piyasaya ilk çıktığı yıllarda halkın sorunlarını işleyen şarkılar dinleniyordu. Ama o aynı geleneği bugün de sürdürüyorsa bu onun samimiyetini gösterir. Kendi içinde tutarlı olan ender müzisyenlerden biriydi.  Bence politik olarak da başından sonuna kadar tutarlı bir insandı. Ama dini inançlarını değişmesi çok insanî bir durum.
   <br/>
   <br/>
   Haluk Levent: 1970’lerde Türkiye’de aranjman müzikleri öndeydi. Her şeyden kendimizi sakınırdık. Özellikle de kendimize olan güvenimizden. Cem Karaca adı da tam bu noktada ortaya çıkıyor. Kendimizden ve kendi müziğimizden utanmamamız gerektiğini bize öğretti. Bizim şarkılarımızı ve ritmlerimizi en güzel şekilde kullandı. Bugün Tarkan ve Sertap başarılıysalar bu biraz da geçmişe ve kendimize olan güvenimizden kaynaklanıyor.
   <br/>
   <br/>
   Erol Büyükburç: Cem Karaca ile bir kader birliğimiz oldu. Benim Robert Koleji’ndeki bir konserimde kulise annesiyle birlikte geldi ve bir takım tavsiyelerim oldu. Cem bunun da ötesine geçti. O Türkiye’de konuşan insan profilinin en güzel örneklerinden biri oldu. Başkaldırı olarak nitelendiriliyor ama bu kaba bir ifade. Her doğrunun başkaldırı olarak adlandırılması kabul edilemez. Bugün onun yolundan gitmek isteyenler önce Cem Karaca’yı bir doktora tezi gibi incelemeli.
   <br/>
   <br/>
   Özdemir Erdoğan: 1980’den sonra yeni bir pop kültürü yaratmak için, entelektüel, bu ülke için çalışan, sadece şarkılarıyla değil duruşuyla da bu memlekete katkıda bulunan bir kuşağın ipi çekildi. Yeni bir pop kültür yaratılmaya çalışılıyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11170&yorum_id=1), [web.archive.org (arşiv bağlantısı)](http://web.archive.org/web/20041226002835/http://www.aksiyon.com.tr:80/detay.php?id=11170&yorum_id=1)
