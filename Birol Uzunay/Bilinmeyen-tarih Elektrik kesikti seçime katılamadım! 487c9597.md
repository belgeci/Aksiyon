# Elektrik kesikti seçime katılamadım!

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050113152646im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050113152646im_/http://www.aksiyon.com.tr/resim/483/36.jpg" vspace="5"/>
  </p>
 </font>
 <font class="content">
  Seçim öncesi yeni bir rekora imza attık. Listelerini zamanında seçim kurullarına yetiştiremeyen partiler pek çok yerde seçime katılamıyor. Bahaneler "bize" yabancı olmayan repliklere benziyor: Elektrik kesikti, hastaydım, araba bulamadım...
 </font>
 <br/>
 <p>
  <font class="content">
   28 Mart yerel seçimlerine kilitlenmiş, adayların niteliklerini tartışırken siyasi hayatımızda ender rastlanan ancak sürpriz de sayılmayan bir sonuçla karşılaştık: İktidar ve muhalefet partileri dört ilde ve onlarca ilçede seçime giremeyecek! Sebep ise aday listelerinin seçim kurullarına 17:00"de değil de beş dakika geç teslim edilmesi. Seçim listelerini yetiştiremeyen il ve ilçe başkanları elektrik kesintilerini, hastalanmalarını, araç bulamamalarını bahane ediyor. Örneğine zor rastlanır bu skandalları uzun süre yaşayacağız gibi. Çünkü, partiler bu işin "bize özgü" bir ihmal olmadığını düşünüyor. Seçime giremeyen partilerin yerel yönetimleri istifa etti. Parti müfettişleri ve yöneticiler bizzat yerinde inceleme yapıyor ve ihmalin arkasında "rakip parti sempatizanlığı" ya da "seçim kıskançlığı" gibi nedenleri araştırıyor.
   <br>
    <br>
     Siyaset tarihimizin en büyük gafı
     <br>
      <br>
       Yüksek Seçim Kurulu (YSK) aylar öncesinden seçim takvimini açıklamış, 24 Şubat saat 17.00"ye kadar partilerden aday listelerini seçim kurullarına bildirmelerini istemişti. Partilerin aday listelerini bildirmeleri için yeterli süre fazlasıyla vardı. YSK eski Başkanvekili Sabri Coşkun bu dönemde yaşanan yanlışlıkların fazlalığına anlam veremediğini belirterek "Geçmiş dönemlerde de benzeri olaylara şahit oldum. Fakat bu dönemde sayının fazla olmasını yorumlamak çok güç" diyor.
       <br/>
       <br/>
       Eskişehir CHP örgütü listeyi seçim kuruluna götüren partililerin aniden rahatsızlandığını ve alelacele doktor raporu alındığını iddia etti. Batman AK Parti il örgütü ise "elektrik kesildi" derken, diğer il ve ilçelerde "sıra uzundu", "trafik vardı" türünden bahaneler öne sürüldü.
       <br/>
       <br/>
       AK Parti"nin seçime giremeyeceği Batman ve Mardin"de halen soruşturmaları yürüten Batman Milletvekili Afif Demirkıran"ın "Eğer bu olaylarda ihmal varsa çok ayıp; ihmal yok, art niyet varsa işte o zaman neler olacağını bilemiyorum" tespiti dikkate değer. Demirkıran soruşturmayı nasıl yürüttüklerini de şöyle açıklıyor: "Olayı dedektif gibi tüm ayrıntılarıyla deşifre ediyoruz. Cezayı biz vermeyiz; o genel merkezin işidir. Olayda kasıt varsa bu siyasi bir ayıptır; istifa etmek bunun yeterli cezası değildir sanırım." Önümüzdeki hafta Gümüşhane ve Manisa"ya gidecek olan kurmayların raporuyla sorumlular yerel seçimlerden sonra açıklanacak. CHP ise şimdilik raportör kurulunu hazırlıyor. Önümüzdeki hafta seçime girilemeyen illere gidilecek ve AK Parti gibi dedektif misali araştırmalar yapılacak. Yöneticilerin korkusu önümüzdeki seçimlerde de benzer yöntemle parti oylarının sabote edilmesi.
       <br/>
       <br/>
       Başbakan Batman"da hayal kırıklığına uğradı
       <br/>
       <br/>
       Başbakan Recep Tayyip Erdoğan, seçim kampanyasının ilk duraklarından biri olan Batman"daki mitingi görünce "Yağmura rağmen bu kadar coşkulu bir mitingi hiç görmedim" şeklinde mutluluğunu ifade etmişti. Bu mitingden grup toplantısında da bahseden Başbakan Erdoğan, Salih Güneştekin"in seçimi mutlaka kazanacağını, DEHAP"ı geçeceklerini iddia ederken YSK şok kararını açıkladı: AK Parti Batman"da seçime giremez! Batman"da aday listesini yetiştiremeyen AK Parti İl Başkanı Muhittin Özçelik"in "Elektrikler kesildi, bilgisayarı çalıştıramadım" savunması ilginç karşılandı. AK Parti"nin Batman"da seçime giremeyeceğini ihbar eden MHP Batman İl Başkanı Murat Okay, DYP"nin de bu ilde seçime giremeyeceğini YSK"ya kabul ettirdi.
       <br/>
       <br/>
       CHP Eskişehir örgütü DSP sempatizanı olur mu?
       <br/>
       <br/>
       Halen DSP"li Yılmaz Büyükerşen"in belediye başkanlığı yaptığı Eskişehir"deki yerel seçimlerin favori partisi CHP idi. Ancak CHP adayının yerel seçimlere katılamayacağının açıklanması Eskişehir"de tam bir şaşkınlık havası oluşturdu. Deniz Baykal, ihmalin altında başka sebepler olduğunu, il yönetiminin Büyükerşen"e sempati beslediğini belirtti ve hemen istifaları alıp soruşturma başlattı. CHP"nin listeleri seçim kuruluna vermekle görevlendirdiği Merkez İlçe Başkanı Vedat Alp, iki avukatla birlikte hastane raporunu içeren itiraz dilekçesini İl Seçim Kurulu Başkanı Mustafa Kemal Tüfenk"e sundu. Ancak Başkan Tüfenk dilekçeyi kabul etmedi.
       <br/>
       <br/>
       AK Parti"ye CHP golü
       <br/>
       <br/>
       Eskişehir"de yerel seçime katılamayan CHP, Mardin"de de AK Parti"nin seçimlere girmesini engelledi. İktidarın Mardin belediye başkan adayı Yusuf Yıldız, listenin 16:50"de getirildiğini, listeleri kabul eden hakimin o sırada duruşmada olduğu için kendilerini beklettiğini iddia etti. Ancak seçim kurulu bilgisayar kayıtlarını bir kez daha kontrol etti ve CHP"nin başvurusunu kabul etti.
       <br/>
       <br/>
       Gümüşhane"de itiraz yarışı
       <br/>
       <br/>
       Gümüşhane seçim başvurularında ise partiler arasında "itiraz" savaşları yaşandı. CHP"nin "AKP Gümüşhane"de seçime giremez" itirazını duyan DYP ve SP soluğu il seçim kurulunda alıp sadece birkaç dakika arayla CHP"nin itirazını tekrar ettiler. Seçim Kurulu, bu üç partinin Gümüşhane"deki başvurularını kabul etti ve AK Partinin Gümüşhane"de de yerel seçimlere girmemesine karar verdi. Seçim başvurularına yaptığı itirazlarla yerel seçimlerin "itiraz kralı" olan MHP, Alaşehir"de başlangıçta başarısızlığa uğradı; ancak sonuçta itiraz zaferini kazandı. Manisa"nın Alaşehir ilçesinde AK Parti"nin aday başvurularını geç teslim ettiği iddiası başlangıçta kabul edildi. Manisa İl Seçim Kurulu"nun "AKP seçime giremez" açıklamasına AK Parti"den de tutanaklı cevap geldi. Partinin Alaşehir İlçe Başkanı Hüseyin Akgül, 16:50 sıralarında ilçe seçim kuruluna geldiklerini ve sıra bekledikleri için geciktiklerini; bu gecikmeyi de tutanakla tespit ettirdiklerini, ispat etti. Ancak seçim öncesi itiraz yarışı bununla da bitmedi. MHP, il seçim kurulunda halledemediği itirazını Ankara"da Yüksek Seçim Kurulu"na getirdi ve son karar verildi: AKP Manisa"nın Alaşehir ilçesinde de yerel seçimlere giremiyor!
       <br/>
       <br/>
       Ankara"da CHP adaylarını il seçim kuruluna bildiren parti genel sekreteri Önder Sav"ın "yetkili olup olamayacağı" ise tam bir hafta tartışıldı. Genç Parti ve AK Parti"nin yaptığı başvuruyu değerlendiren YSK, Önder Sav"ın yetki mazbatasını yeterli buldu ve seçimlerin iddialı bölgesi Ankara"da tartışmalara son noktayı koydu.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11235), [web.archive.org (arşiv bağlantısı)](http://web.archive.org/web/20050113152646/http://www.aksiyon.com.tr:80/detay.php?id=11235)
