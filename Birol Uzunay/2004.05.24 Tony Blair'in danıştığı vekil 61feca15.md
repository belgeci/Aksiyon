# Tony Blair'in danıştığı vekil

*Birol Uzunay 2004.05.24*

<div>
 <p>
  <font>
   AKP"li Zekeriya Akçam, Avrupa Konseyi"ndeki başarılı çalışmalarıyla İngiltere Başbakanı Tony Blair"in dikkatini çekti. Blair, ülkesindeki anayasa referandumu için kendisinden yardım istedi.
   <br/>
   <br/>
   Haziran Türkiye"nin 60 yıllık AB süreci içinde en kritik aylardan biri. Avrupa Konseyi"nde yapılacak oylamayla Türkiye, ya "illallah" dedirten denetimlerden çıkacak ya da kapısını aşındırdığı AB için bir kez daha düşünecek. Bir dönem zehir zemberek açıklamalar yapan Konsey bugünlerde Türkiye hakkında biraz daha ılımlı. Tutum değişikliği için yoğun gayret gösteren AK Parti İzmir Milletvekili Zekeriya Akçam, 47 ülkenin delegasyonunda yer alan sağ liberal parti mensuplarından oluşan Liberal-Demokrat-Reformist Parti"nin Genel Başkan Yardımcılığı"na seçildi. Raportör olarak Türkiye aleyhine verilecek birçok önergenin önüne geçen Akçam"a Avrupa ülkelerinden danışmanlık teklifi geliyor. Akçam"ı son olarak, AB Anayasası"nı referanduma götürmek isteyen Tony Blair, ülkesine danışman olarak davet etti. Zekeriya Akçam"a, Avrupa Konseyi"ndeki Türkiye"yi ve AB sürecini sorduk.
   <br>
    <br>
     -Avrupa milletvekilleriyle birlikte çalışıyorsunuz; sizin Türkiye yorumunuzla onların yorumu arasında uçurum var mı?
     <br>
      <br>
       Tanzimat"tan beri hep var olan hastalıklı bir sorudur bu; "Batı bizi nasıl görüyor?" Ne yazık ki bugün yaşadığımız tarihi süreç itibariyle bu soru popüler hale gelmiştir. Çünkü önümüzde devamlı kriterler, raporlar, demeçler, bazen ev ödevleri bulur hale geldik. Gündemimiz hep başkalarının bizi nasıl gördüğüyle ilişkili. Türkiye, 10 yılı aşkın bir süredir iç siyasetin parametrelerine ilişkin bir söylem üretememiştir. Belki bu döneme Soğuk Savaş sonrası dönem ya da küreselleşmenin en yoğun dönemi demek daha açıklayıcı olur. Küreselleşmenin getirdiği tehdit ve fırsatlara karşı içeride siyaset üretilemedikçe, hükümetler bölgesel ya da uluslararası kurumları ve bazen de süreçleri iç siyasete tahvil etme yoluna gitti. Sürekli yaşanan ekonomik krizlerin siyasete yansıması bu yaklaşımı pragmatikleştirdi. Avrupalının bizi nasıl gördüğü ya da bizim biçimsel olarak nasıl görünmemiz gerektiği, milli siyaset konusu oldu. Alman parlamenterlere şunu sordum: "Türkiye"de kimse kendini halife ilan etmedi ama maşallah Almanya"da her yıl bir Türk halife ortaya çıkıyor. Yine bölücü PKK"nın faaliyetleri Avrupa üzerinden yürütülüyor."
       <br>
        <br>
         -AK Parti ısrarla AB"yi istiyor; peki AB, AK Parti"yi istiyor mu?
         <br/>
         <br/>
         AK Parti hükümet olduğundan bu yana Avrupa"nın en popüler partisi. AK Parti"ye gösterilen ilgiyi, Türkiye"ye gösterilen güven olarak almak gerekir. Eski siyaset sınıfının tasfiyesi ve yepyeni bir kuşağın yeni bir siyaset tarzıyla ortaya çıkışı, onlara Doğu Avrupa"yı hatırlattı. Yani Türk siyaset kuşağı Soğuk Savaş sonrası döneme 10 yıl gecikmeli olarak uyum sağladı. Avrupa"ya giden temsilcilerimiz Avrupalı olmak istemişler, ancak Avrupa"nın sorunlarına duyarsız kalarak. Ve hep bir alacaklı gibi davranmışlar. Gorbaçov"un Avrupa ortak evimiz sözünü bile önemsememişler. Rusya aday ülke değil ama biz aday ülkeyiz.
         <br/>
         <br/>
         Konvansiyon"da veda konuşmamı yaparken, Avrupa"yı kendi dinamikleri bakımından bir Ortaçağ katedralinin mimarisine benzeten Valery Giscard D"estang"a atıfta bulunarak, bu binanın Doğu medeniyet duvarını da bizim oluşturmak istediğimizi söylediğimde, başta kendisi olmak üzere pek çok temsilci büyük bir takdirle karşıladı. Eskilerin tersine, Avrupa"ya ne katabiliriz kaygısıyla Avrupa"da olmak istiyoruz. Başbakanımızı güvenilir buluyorlar. Dışişleri Bakanımız Abdullah Gül"ü seviyorlar.
         <br/>
         <br/>
         İstanbul"da konuşmacı olarak katıldığım AB Konvansiyonu toplantısından sonra, Slovenya Başbakanı, canlı tasavvuf müziği dinleyebileceği bir mekana gitmek istediğini söyledi. Ne yazık ki o anda böyle bir yer bulamadım. Türkiye"nin elitlerinin Avrupayı tam anlamadığını düşünüyorum. Soğuk Savaş paradigmaları ile düşünen ve refleksleri hâlâ ona göre çalışan bir zihin yapısının bu olguyu anlaması kolay değil.
         <br/>
         <br/>
         -AK Parti"nin bütün programı AB"den alınacak tarihe endeksli...
         <br/>
         <br/>
         AK Parti"nin 40 yıldır yapılamayan reformları yaptığını ve bu sürecin devam etmesi gerektiğini düşünüyor Avrupa. Öte yandan, AB projesinin ve projeyi yürüten iki büyük ülkenin ciddi sorunları var. Bu anlamda Türkiye"deki istikrarsızlık, sadece AK Parti"yi değil, bütün Türkiye"yi AB perspektifinden çok gerilere götürür ve gündemden düşürür. 25 üyeli bir AB"nin nasıl karar alacağı ya da hangi konularda zorlanacağı yavaş yavaş belirginleşmeye başladı. Ekonomide daha çok rekabetçi bir Avrupa konusundaki çağrıya cevap olacak nitelikte somut adımlar atılmış değil. Pek çok büyük şirket, nitelikli işgücü talebi karşılanamadığı için ABD"ye göçmek zorunda kalmıştır.
         <br/>
         <br/>
         -Türkiye"nin AB"ye girmesini isteyen ya da Türkiye"yi AB"de görmek istemiyoruz diyen ülkeler Avrupa Konseyi"nde nasıl bir tutum sergiliyor?
         <br/>
         <br/>
         Dost dediklerimiz en büyük zorlukları çıkartıyor. Destek, salt bir ülke bazında olduğu kadar, Konsey"de faaliyet gösteren siyasi partilere bağlı olarak da değişiyor. Sağ partilerden Liberal-Demokrat-Reformistler ve Birleşik Demokratlar Türkiye"yi destekliyor. Buradaki partiler, değişik ülkelerden gelen temsilcilerden oluşuyor. Biz AK Parti olarak bütün sağ partilere dağıldık. Eğer CHP Sosyalist Enternasyonal"in üyesi olarak Sosyalist Parti"ye katılmasaydı belki Sosyalist gruba katılacak arkadaşlarımız bile olurdu. Hıristiyan Demokratlar zannedilenin aksine Türkiye düşmanı değil. Mesela Kıbrıs meselesinde pek çoğu bize destek verdi. Kıbrıs ve Güneydoğu ile ilgili konularda çok az hoşgörü gördüğümüz tek grup Sosyalist gruptu. O partinin önde gelen milletvekilleri Leyla Zana ve arkadaşlarının hâlâ içeride olmasını o kadar büyük bir şov haline getirdiler ki, Zana bile şov yapmakla suçladı onları biliyorsunuz. Tony Blair, Türkiye"ye geldiğinde "AB üyeliği için sizi destekliyoruz" diyor. Blair ya da Shroder"in milletvekilleri ise, "Zana Avrupa Konseyi Genel Kuruluna girmedikçe Konsey"in izleme aşamasından geçemezsiniz" diyor.
         <br/>
         <br/>
         -Her fırsatta Leyla Zana ve arkadaşlarının durumu karşımıza çıkıyor diyorsunuz. 70 milyonluk Türkiye"ye karşı Zana"yı tercih etmelerinin özel bir sebebi var mı?
         <br/>
         <br/>
         Leyla Zana, tek başına hiçbir anlam ifade etmiyor. Bunun altında Türkiye"yi nereye kadar eğebiliriz meselesi var. Belki de kişisel olarak bazılarının Türkiye"ye karşı öç alma duygusu da olabilir. Mesela, 1974 Kıbrıs müdahalesini hâlâ sindirebilmiş değiller. Ya da Doğu Avrupalıların üzerinde hâlâ Sovyet dönemi propagandasının izleri var. Zana meselesinde, güçler ayrılığı mevcut olduğunu, hükümetin yargıya karışamayacağını söylesek de dinlemiyorlar.
         <br/>
         <br/>
         -Mahkemeler aksi istikamette karar veriyor. Zana bu gidişle içeride kalacak. Türkiye aralık"ta tarih alamayacak mı?
         <br/>
         <br/>
         Leyla Zana"nın haziran sonuna kadar çıkması olumlu olur. Bu husus onlar için uygulamanın da işlediğine ilişkin en büyük gösterge. Aksi olursa bunun diplomatik ilişkilerle aşılabileceğini düşünüyorum. Bir ülkenin kaderini bir kişiye endekslemek de kabul edilebilir değil. Sosyalistleri ikna etmek için CHP"lilere ve dışişleri bakanımıza çok iş düşüyor.
         <br/>
         <br/>
         -Bir dönem Kıbrıs diyorlardı; bu konu halloldu. Yasalar onların istediği şekilde çıktı. Zana"yı hapisten çıkarırsak AB süreci tamamlanacak mı?
         <br/>
         <br/>
         AB üyeliği bir süreçtir. Belli bir tarih noktasından ziyade, sürece odaklanmamızın daha doğru bir politika olacağını düşünüyorum. Sosyalist grup parti kararı alırsa yapacak pek bir şey kalmıyor. AB"nin Türkiye"ye karşı bilinçli bir politikası var. Her konuda engel çıkartabiliyorlar.
         <br/>
         <br/>
         -27 ülkelik bir oluşumun içinde "derin güçler" mi var yoksa?
         <br/>
         <br/>
         Hayır, bugüne kadar topyekün bilinçli bir AB politikası yoktu. Ortak kanaatler vardı. Ancak bundan sonra olacak. AB Dışişleri Bakanı atanıyor. 6 ayda değil 2.5 yılda değişen Avrupa Konseyi Başkanlığı kuruluyor. Milli politikalarla AB politikaları karışıyordu. Fransa dönem başkanlığını alınca önümüze Ermeni meselesini getiriyordu. Ülkelerin kafasına göre başka bir ülkeye tavır alması zorlaşacak. AB"nin genel politikaları Türkiye"ye yatkın ama üye ülkelere inince Türkiye karşıtlığı başlıyor.
         <br/>
         <br/>
         -Peki, Türkiye mecbur mu Avrupa"dan sürekli tokat yemeye. B planına geçip Avrupa"ya karşı daha sert bir tutum sergileyemez mi?
         <br/>
         <br/>
         B planı başbakanın bileceği bir iş. Ancak hatalarımızı da kabul edelim. Türkiye Avrupa"yı ikna etmede gecikti ve her şey birikti. Daha önceki hükümetler kademeli olarak bugün çekilen sıkıntıları çekselerdi Türkiye AB ülkesi olurdu.
         <br/>
         <br/>
         -Avrupa Konseyi Kürtlerden ve azınlıklardan dem vururken bu ülkenin asıl mağduru olan İslami kesim hakkında ses çıkarmıyor. Bugünün başbakanı bile siyasi mağdur ve Zana"nın yüzde biri kadar destek görmedi. Bu çifte standardı nasıl açıklıyorsunuz?
         <br/>
         <br/>
         Fransa azınlıktaki Müslümanlar için bir karar alıyor; bize dönüp "Alın siz de kopya edin" diyor. Bizdeki Müslüman çoğunluğu azınlık gibi görüyor. İslami kesimin hakları, eğitim hakkı, inanç hakkı gibi bireysel ve demokratik düzlemde oluşursa daha çok kabul görür. Ancak Avrupa İnsan Hakları Mahkemesi bu konuda olumsuz kararlar alıyor. Bunların Avrupa"ya sıçramasından çekiniyor olabilirler. Bu yüzden bu tür uygulamalar Avrupa Konseyi"ne pek inmiyor. Kürt meselesinin altında da Türkiye"yi bu maksatla baskı altına alma amacı var.
         <br/>
         <br/>
         -Çuvaldızı biraz da kendimize batırırsak; hükümet basit bir YÖK Yasası"nda bile belirli kurumların tehdidiyle karşılaşıyor. Böyle devlet yapısına itiraz etmekte AB biraz haklı olmalı...
         <br/>
         <br/>
         Türkiye"de ciddi bir muhalefet yok; bu yüzden de muhalefeti kurumlar yapıyor. Resmi ideolojinin AB"ye kesin karşı olduğunu düşünmüyorum. Şunu da kabul etmek gerekir ki Batı sivil güce büyük önem veriyor. Türkiye"nin askerin mali yapısını denetleyememesini kabul edilemez görüyorlardı. Türkiye"den çekiniyorlar tabii; bizim savaşçı ruhumuzu unutmuş da değiller. Irak"a gitmememizden büyük memnunluk duydular; çünkü gidip de oradan çıkmamamızdan endişe ediyorlardı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2594 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11519), [web.archive.org (arşiv bağlantısı)](http://web.archive.org/web/20051228104033/http://www.aksiyon.com.tr:80/yazdir.php?id=11519)
