# Biter mi bu askerlik!

*Birol Uzunay 1996.10.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   74'e 2 tertip İsmail Başaran da her genç gibi sabırsızlıkla beklediği askerliğine dualarla uğurlanmıştı.
  </font>
 </div>
 <div id="newsText">
  <font class="detail-text">
   İki ağabeyi üniversitede okuduğu için evin ilk askeri olacak olması, onun için ayrı bir gurur ve sevinç kaynağıydı. Bu heyecan içinde düştü asker yollarına. Nizamiyeden içeri ilk adımı atarken yüreği kıpır kıpırdı. İlk günlerdeki şaşkınlığının ardından daha bir başka, canı gönülden sevmeye başlamıştı Peygamber mesleğini. Tatsız olmayan şeyler de yaşamıyor değildi ama, o, ertesi gün unutup gidiyordu tüm bu olumsuzlukları. Her asker gibi anlatılacak hatta anlata anlata bitirilemeyecek çok şeyler yaşıyordu. Çünkü o, gelecek nesillere göğsünü gere gere  anlatabileceği, şerefli bir askerlik yapıyordu.
   <br/>
   <br/>
   Taa ki, sadece kendisinin değil ailesinin de ömrü boyunca unutamayacağı acı gün gelene kadar...
   <br/>
   <br/>
   Bir saat nöbetin bin sene ibadete değer olduğu müjdelenen sınır boylarında teskere alacağı "şafak" gününü heyecanla sayarken yaşadıkları kara bir kabus gibi çöküvermişti üzerlerine. Görev yaptıkları karakol, teröristlerin hainane saldırısına hedef olmuştu. Gözlerinin önünde omuz omuza çarpıştığı onlarca arkadaşı şehit düşmüştü. Kendisiyse nasıl olduysa hayatını kurtarmıştı.
   <br/>
   <br/>
   Eğer İsmail bir gün askerliğini bitirebilirse genç nesillere anlatabileceği çok anısı olacak. Ancak bu anıların hepsi endişe, korku, telaş ve karmaşık duygularla dolu.. Hepsinde olan tek şey ise acı...
   <br/>
   <br/>
   HAYALLERİ YIKAN PKK BASKINI
   <br/>
   <br/>
   İsmail'in babası Kadir Bey ve anası Hüsniye Hanım, büyük sevinçle askere gönderdikleri evlatlarını asker sonrası hemen bir iş kurup evlendirmek istiyorlardı. Tam 16 ay boyunca bunun hayaliyle yaşadılar. Asker evlatlarının teskeresine 3 ay kaldığını hesapladıkları gün televizyondaki bir acı haber, korkuyla geçecek zamanların habercisi oldu. Habere göre; oğullarının da görev yaptığı Hakkari'nin Şemdilli ilçesindeki Ortaklar Karakolu'na yapılan baskında 15 asker  ölmüş, 8 asker de kaybolmuştu. Haberi duyan komşular anne Hüsniye Başaran'ı teskine çalışıyorlardı. Oğullarının şehit olduğu zannıyla hareket eden Başaran ailesi;  devlet yetkililerinin kendilerine herhangi bir haber vermesini beklediler günlerce.
   <br/>
   <br/>
   Şaşırmışlardı..Çünkü devlet adına kendilerini ne arayan vardı, ne de soran. Baba Kadir Başaran bu günleri şöyle anlatıyor: " Başlarda üzülmüştük. Çünkü oğlumuzun şehit olduğunu zannediyorduk. Biz gelin cenazenizi alın ya da şu tarihte şehidinizi getireceğiz cevabını bekliyorduk. Ama nafile. Askerlik şubesine ne zaman uğrasak Ankara'dan herhangi bir cevap gelmedi diyorlardı. Ölüyse cesedi nerede, diriyse kendisi neredeydi. Yapabildiğimiz tek şey çaresizlik içinde ağlamaktı. En sonunda oğlumuzun şehit olanların listesinde adının geçmediğini öğrendik."
   <br/>
   <br/>
   GAZETE HABERİ EN BÜYÜK UMUTLARI OLUYOR
   <br/>
   <br/>
   <br/>
   Başaran ailesi için oğullarının şehitlerin listesinde olmaması bir umuttu. Ve mümkün olan herşeyi yapıp oğullarını bulacaklardı. İşe kendi ilçelerindeki mülki amirliklere başvurmakla başladılar. Ancak kimsenin evlatları hakkında en küçük bir bilgisi yoktu. "Onlar bilmeyecek de, kimler bilecek" diyerek Ankara'daki devlet büyüklerine dertlerini anlatmaya karar verirler. Daha önce hiç gitmedikleri Ankara'da kâh Meclis başkanlığı, kâh bakanlıklar, gitmedikleri yer kalmamıştı. Aldıkları tek cevap ise "Sizin acınız bizim acımız" oldu. Hiçbir sonuç alamadan Çan'a geri döndüklerinde içlerinde yeşeren umut ışığı iyice sönmek üzereydi. Ne yapabiliriz diye düşünürken anne Hüsniye Başaran'ın birdenbire "Oğlumu bulacağım. Gerekirse bir ömür geçsin. Gerekirse dağa çıkıp dağda arayacağım" demesi tüm aile fertlerini yeniden heyecanlandırdı.
   <br/>
   <br/>
   Başaran ailesinin acısını paylaşan komşularından biri, İsmail'in kaybolmasından 1.5 ay sonra, elinde Milliyet gazetesiyle gelir. Sevinç içindedir. Gazetede yazılanlara göre 8 asker PKK'nın elindedir, hatta fotoğrafları da vardır bu askerlerin. Yeni bir umudun doğmasına neden olan bu gazete haberi için Hüsniye Ana; "Oğlumun yaşadığını gözlerimle görmüştüm. Oğlum zayıflamış, saçları uzamış ve bitkin görünüyordu. Nasıl sevindiğimizi bir Allah bilir, bir de biz. Artık bu gazeteyi devlet yetkililerine gösterip; 'Oğlum burada. Getirin  artık benim oğlumu' diyebilecektim" diyor.
   <br/>
   <br/>
   Bu sevinç fazla uzun sürmez. Ellerinde gazete 'İşte bizim oğlumuz şurada' deseler de kendilerine verilen cevap,  "Sizin acınız bizim acımız" olur. PKK'nın İsmail Başaran ve arkadaşlarını devlet yetkililerine teslim edebileceğini açıklamasına rağmen hiçbir şey yapılmaması aileyi kahreder bu sıkıntılı günlerde.
   <br/>
   <br/>
   Diğer esir asker aileleriyle beraber hareket etmenin seslerini duyurmak için daha etkili olacağı düşünülür ve gazetelere verilen ilanlar sayesinde diğer ailelerle tanışırlar. Topluca Ankara'ya gidip siyasilere ve devlet büyüklerine dertlerini anlatmaya karar verirler. Genelkurmay'dan, parti merkezlerine, Meclis başkanlığına kadar başvurmadık yer bırakmazlar. Meclis'te tam 4 kez basın açıklaması yapmalarına rağmen bir türlü seslerini duyuramazlar. Toplu olarak onlarca birime başvurduklarında hissettikleri duyguları Hüsniye Ana şu kelimelerle ifade ediyor: "İnsanlar sanki ezberlemiş, kime gittiysek acınız bizim acımız sözünü söylüyorlar. İnanın, kimse sizin için şunu yapabiliriz demedi. En çok gücümüze giden ise bir partinin genel başkan yardımcılarından birisinin bizlere bağırması oldu. Kendisinin de emekli asker olduğunu öğrendiğimiz bu kişinin  evlatlarını arayan ailelere olan bu davranışına hiçbir anlam verememiştik. Her Ankara uğraşımız yeni bir umut oluyordu. Ancak Ankara dönüşlerinde sonuç alamamanın verdiği üzüntünün etkisiyle günlerce kendimize gelemiyorduk."
   <br/>
   <br/>
   SOMUT ADIMLARA ERBAŞ SÖZÜ
   <br/>
   <br/>
   Oğullarına kavuşmalarında büyük yardım gördükleri ve adını minnetle andıkları RP Van Milletvekili Fethullah Erbaş ile tanışmaları da yine bir Ankara ziyareti sırasında gerçekleşir. Geçen aralık ayında ANAP Genel Merkezi'nde kendilerine yapılan saygısız tavırlardan sonra Dışişleri Bakanlığı'na giderler. Burada da kendileriyle ilgilenen birisini bulamayarak kızgın bir şekilde dışarı çıktıklarında gözleri Refah Partisi'nin merkez binasına takılır. Son bir ümitle yöneldikleri kapıdan girerken tereddüt içindedirler. Yetkili birisini sorunca Fethullah Erbaş'ı çağırırlar. Sabırla dinler kendilerini ve ümitli günlerin başlangıcı olan şu sözleri sarfeder: "Ne partim adına ne de devlet adına size söz verebilirim. Ama şahşım adına çalışacağıma söz veriyorum. Bu söz benim namusumdur. Yalnız bir seçimler geçsin."
   <br/>
   <br/>
   Kendilerine yardım edeceğine inanan Başaran ailesi sık sık Erbaş'ı aramaya başlar. Hatta birkaç kez heyecanlarına hakim olamayıp gece yarısı aramaları karşısında Fethullah Erbaş gayet sakin şekilde "Niçin rahatsız olayım. Bu çocuklar bu vatan için, bizler için savaşmadılar mı? Onlar sıkıntıdayken benim rahatsızlığımın ne önemi var?" der.
   <br/>
   <br/>
   Ve bir gün çalan telefonu açtıklarında, karşılarında 2  yıldır görmedikleri oğulları vardır. Bu, oğullarının yaşadığını öğrendikleri gazete haberinden sonra en güzel andır onların hayatında. Telefondaki İsmail, "Anne beni gelin alın. Bu telefonu onlar açtırdı. Sizi devlet almadığı için annelerinize teslim edeceğiz dediler" der ve telefon kapanır. Büyük bir sevinç içinde olayı hemen Erbaş'a duyururlar. Her şeyi göze alan Erbaş  sivil toplum kuruluşlarıyla birlikte kamuoyunun da yakından izlediği maceralı yolculuğa başlar.
   <br/>
   <br/>
   ÖLSEM DE OĞLUM YANIMDA
   <br/>
   <br/>
   Hüsniye Ana çileli yolculuğuna hukuk fakültesinde okuyan büyük oğluyla birlikte çıkar. Dağları zaman zaman yürüyerek, zaman zaman da katır üstünde aşarak vardıkları PKK kampında gördüğü oğluyla Hüsniye Ana adeta yeniden doğar. Kendilerine iyi davranılır burada. Ancak son gün iki esir askerin ve annelerinin gidemeyeceği bildirilir. Kampta iki oğluyla birlikte esir kalmıştır. Fethullah Erbaş ve diğer ekipse geriye döner.
   <br/>
   <br/>
   Baba Kadir Başaran ise televizyonlardan karısının ve büyük oğlunun da esir düştüğünü öğrenince sinir krizleri geçirir. Günlerce uyuyamaz ve korku içinde beklemeye başlar. Fethullah Erbaş'ın da Almanya'ya gittiğini duyduğunda iyice kahrolur. Bir evladına üzülürken şimdi karısı ve büyük oğlu da esir olmuştur. Bir ara kendi kendine "Ben niye yaşıyorum ki tüm ailem esir, belki de birkaç güne kadar öldürülecekler" diye söylenir çaresizlik içinde. Şimdi salıverilecekler ya da ölüm haberleri gelecek endişesi içinde tam 22 gün bekler. 22 asır gibi gelir bu süre ona. Teröristlerin esirleri Kızılhaç yetkililerine teslim ettiği haberi, sadece Başaran ailesini değil, tüm Çan halkını sevindirir. Adeta kelimesi az, esen bayram havasını tasvir ederken. Kaymakam ve belediye başkanı karşılama töreni düzenleyeceklerini, kurbanlar keseceklerini ve her türlü yardıma hazır olduklarını bildirirler.
   <br/>
   <br/>
   CUMHURİYET TARİHİNİN  EN UZUN ASKERLİĞİ
   <br/>
   <br/>
   Kızılhaç yetkililerine teslim edilen İsmail Başaran,  ailesine  kavuşmanın verdiği sevinci yaşarken hiç de ummadığı aksiliklerle karşılaşır. Diyarbakır Devlet Güvenlik Mahkemesi'nde verdikleri ifadelerinin ardından askerliğinin bitmediği, 3 ay daha askerlik yapması gerektiği tebliğ edilir.
   <br/>
   <br/>
   Oğluna doyamadan yeniden askere gönderen Hüsniye Ana'nın ise bu duruma hiç itirazı yok. Sadece, oğluyla birlikte kendisinin de onun yanına götürülmesini istiyor. Çünkü o, kendi deyimiyle zaten acılar ve korkular içinde 3 yıldır askerlik yapıyor. Baba Kadir Başaran ise biraz farklı düşünüyor ve "Eğer savaş varsa 58 yaşındayım beni de askere alsınlar. Yok eğer savaş yoksa beni oğluma kavuştursunlar" diyor.
   <br/>
   <br/>
   Oğullarına kavuşan Başaran ailesi şunu da eklemeden yapamıyor; "Şu an PKK'nın elinde 6 asker daha esir. Birilerinin çıkıp bu askerleri de kurtarması gerekiyor. Bu askerlerin ve ailelerinin çektiği acıları Allah kimseye göstermesin."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1822-34-biter-mi-bu-askerlik.html), [web.archive.org (arşiv bağlantısı)](http://web.archive.org/web/20130528222828/http://www.aksiyon.com.tr:80/aksiyon/haber-1822-34-biter-mi-bu-askerlik.html)
