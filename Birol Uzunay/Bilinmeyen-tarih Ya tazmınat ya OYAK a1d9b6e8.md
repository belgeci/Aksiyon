# Ya tazmınat ya OYAK

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050225010235im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010235im_/http://www.aksiyon.com.tr/resim/377/18.jpg" vspace="5"/>
  </p>
 </font>
 <font class="content">
  Elektrik dağıtım sistemi önceki gibi kiralanacak mı yoksa IMF ve Kemal Derviş’in isteği üzerine tapusu ile satılacak mı? Her iki ihtimal üzerinden farklı senaryolar üretiliyor. Özellikle ikinci ihtimal Mill Güvenlik Kurulu açısından tehlikeli bulunuyor. Ancak zorunlu olarak gerçekleşecekse bile MGK, güvenlik gerekçesi ile OYAK’ın ihaleyi alacak yabancı şirketin yerli partneri olmasını istiyor
 </font>
 <br/>
 <p>
  <font class="content">
   Özelleştirilmesi yılan hikayesine dönen elektrik dağıtım ihalelerinde şok gelişmeler yaşanıyor. Uğruna hükümet yıkılan, anayasa ve RTÜK kanunu değiştirilen, bakan devrilen, bürokrat borsası kurulan ve sayısız yayın yapılan enerji sektörünün önemli ayağı elektrik dağıtım işletmeleri, Dünya Bankası ve Kemal Derviş’in isteği üzerine yabancı şirketlere satılmaya hazırlanıyor. MGK güvenlik gerekçesi ile yabancı şirketlerin en büyük ortağının OYAK olmasını istiyor.
   <br>
    <br>
     Elektrik dağıtım işletmelerinin yabancı şirketlere ve OYAK’a satılmasının anlamı ise çok büyük: İhaleyi kazandıkları halde tesisleri devralamayan şirketler, uluslararası tahkimden büyük tazminat kazanacaklar, anayasa bir kez daha delinecek ve bir kez daha yabancı tekeli başlayacak.
     <br>
      <br>
       Tarihimizin en büyük özelleştirme hamlesi olmaya aday elektrik dağıtım ihalesi, gecikmesinin getirdiği altyapı eksiklikleri, ödenecek tazminatlar dikkate alındığında devlete milyarlarca dolarlık bir yük getiriyor.
       <br/>
       <br/>
       Rejim tartışması başlattı; güç savaşının sembolü oldu
       <br/>
       <br/>
       1997’de Refahyol döneminde açılan elektrik dağıtım ihalesi, pastanın büyüklüğü nedeniyle sadece cumhuriyet tarihinin en büyük ve en geniş katılımlı ihalesi olmakla kalmadı, güç savaşının da bir sembolü oldu.
       <br/>
       <br/>
       İki farklı ideolojinin ekonomik güç savaşı olan ihaleler, rejim tartışmalarıyla birlikte anıldı.
       <br/>
       <br/>
       200’den fazla şirketin dahil olduğu ve 114 değişik konsorsiyumun katıldığı ihalelerin, Refah yanlısı firmaların başarısıyla sonuçlanmaması için üst üste MGK bildirileri yayınlandı. İhale sonuçları alınmadan şirketler suçlanmaya başlandı.
       <br/>
       <br/>
       1998 Bakanlar Kurulu kararı, DPT görüşü ve Danıştayın onayı ile açıklanan ve 2000’de Bakanlar Kurulu kararıyla uygulama sözleşmesi imzalanan ihaleler çeşitli tartışmalara da neden oldu. İhale, Refah yanlısı şirketlere kaptırılmamıştı ancak; yeni şirketlerin de şaibeleri oldukça fazlaydı. İhaleye alelacele giren televizyon sahipleri, RTÜK’ün televizyon sahiplerini devlet ihalelerine girmesini engelleyen maddesini, farketmemişlerdi. İhaleyi kazanan şirketler önce RTÜK’ün ihale hakkını kısıtlayan 3984 sayılı maddesinin iptal edilmesi için uğraştılar. Enerji ihalelerine ilk elden müdahil hükümetin önemli ortağının ihaleleri biran önce verme isteği, danıştay ve Rekabet Kurulu engelleriyle karşılaştı.
       <br/>
       <br/>
       Karşılaşılan engellerin bertaraf edilmesi ise büyük problem oluşturmadı çünkü 29 dağıtım bölgesi için açılan ihalelere Koç, Sabancı, Doğan, Toprak, Demirören, Park, Enka, Rumeli, Cıngıllıoğlu, İhlas gibi dev holdinglerle; dernek ve ticaret odaları etrafında birleşen konsorsiyumlar katıldı.
       <br/>
       <br/>
       2001’de ise bir bölüm devir sözleşmesi ve enerji satış anlaşmaları imzalanarak devir kurulları oluşturuldu ve devir için gerekli bütün işlemler tamamlandı. Nihayet tartışmalı ihale, sahiplerini bulacak ve Türkiye’nin yüzde 28’lere ulaşan kayıp kaçak oranları inecekti... 2001’de 5 yıllık yılan hikayesinin sonuçlanması beklenirken küçük bir ayrıntı unutulmuştu: Ekonominin başına Dünya Bankası ve IMF’nin talimatıyla Kemal Derviş atanmıştı.
       <br/>
       <br/>
       Kemal Derviş faktörü unutuldu
       <br/>
       <br/>
       Kemal Derviş bugün aralarında tartışmalı İstanbul bölgesinin de bulunduğu 10 bölgenin elektrik dağıtım devrini engelliyor. Buna sebep de ihaleyi kazanan firmaların bulacakları kredilere hazine garantisi vermemesi. Ancak Derviş’in böyle bir hakkı yok çünkü firmalar bakanlar kurulu imzasıyla hazine garantisini almış durumda. İhaleyi kazanan firmalar, yurtdışından bulunan krediler ve yabancı ortaklar için hazine garantisi büyük değer taşırken, Kemal Derviş engel çıkartmaya devam ediyor.
       <br/>
       <br/>
       Açıkça hazine garantisinin verilmeyeceğini belirtip elektrik dağıtım işletmelerinin yabancılara mülk satışının daha anlamlı olacağını söyleyen Kemal Derviş’in söylediklerinin hiçbiri hukuk ilkeleriyle de bağdaşmıyor. Kazanılmış bir ihale, Bakanlar Kurulu ve enerji bakanının imzasıyla yapılan devir sözleşmeleri ortada duruyor ve yabancılara yapılacak mülk satışı anayasaya aykırı bir istek..
       <br/>
       Kemal Derviş’in anayasaya ve ihale kanunlarıyla olduğu kadar uluslararası tahkim yasalarıyla da uzlaşmayan kararını ise Dünya Bankası ve uluslararası enerji şirketleri destekliyor.
       <br/>
       <br/>
       Türkiye’nin elektriği Türklere bırakılamaz
       <br/>
       <br/>
       Elektrik ile alâkalı rant paylaşımında 70 milyonluk bir ülke ölçeği üzerinden sadece satmak değil, depolamak ve dağıtımını yapmak da büyük önem taşıyor. Türkiye elektrik piyasasına girmek isteyen uluslararası firmalar yıllardır hukuki engelleri aşamıyor ve her dönem yeni formüller üretiyorlardı.
       <br/>
       1997’de enerji sektörünün en büyük özelleştirmesi olan dağıtım işletmelerinin devir hakkı ihalesine Dünya Bankası ve uluslararası enerji şirketleri soğuk bakmışlardı. Bu dönemde Türkiye’nin uluslararası tahkimi kabul etmemesi ticari anlamda bir riskti. İhalelerin ardından iki yıl sonra kabul edilen Tahkim Yasası’yla dağıtım ihaleleri yeniden cazibeli hale geldi.
       <br/>
       <br/>
       Tahkim Yasası’yla birlikte Dünya Bankası’nın ayak diretmeleri de başladı. İhaleye girecek firmaların daha önceden en az 3 dağıtım şirketi işletmiş olması şartını isteyen Dünya Bankası’nın, bu şartın Türkiye şartlarına aykırı olduğunu bilmemesine imkan yok. Çünkü Türkiye’de bugüne kadar sadece iki şirkete dağıtım ihalesi verildi. Ve bu iki şirket de ihalelere alınmadı.
       <br/>
       <br/>
       Dünya Bankası: “Türkiye’de şartları kendimiz oluşturmak zorundayız”
       <br/>
       <br/>
       Dünya Bankası’nın Türkiye’deki enerji sektörüne olan ilgisi Enerji Piyasası Yasası çıkarken de açıkça belli oldu. Dünya Bankası Yetkilisi James Moos, Enerji Piyasası Yasası çıkmadan hemen önce hazine bürokratlarına açıkça yasanın amacını söylüyordu. “Dünya Bankası ve IMF olarak yatırım yapacak yabancı yatırımcılara uygun ortamı hazırlamak, bunları güvence altına almak görevlerimiz içindedir. Türkiye’de, şartları kendimiz oluşturmak zorundayız. İnisiyatifi siyasetçiden ve çıkar odaklarının elinden alacağız ve bu düzenlemeleri siz istemeseniz de çıkartacağız!”
       <br/>
       Özellikle Amerikan şirketlerinin Danıştay ve rüşvet engelleri nedeniyle Türkiye’de kaybettikleri 500 milyon dolar seviyesindeki paranın tahsili Dünya Bankası açısından bir prestij meselesi haline getirildi. Beyaz Enerji Operasyonu’nun ardındaki güç olan
       <br/>
       <br/>
       Amerika, operasyondan hemen önce enerji bakanını Türkiye’ye göndermişti.
       <br/>
       IMF’in ve Dünya Bankası’nın verilecek krediler için ön şart olarak koştukları Enerji Piyasası Yasası, özellikle yabancı şirketlerin haklarını koruyor.
       <br/>
       <br/>
       “IMF benden telefon bekliyor, madde geçmezse para yok”
       <br/>
       <br/>
       Elektrik dağıtım ihalelerini kazanmalarına rağmen Kemal Derviş’in engellerini konuşan Meclis Komisyonu’nda Hazine Müşteşarı Faik Öztrak’ın ayağa kalkarak “Beyler, IMF benden telefon bekliyor. Bu madde geçmezse para yok!” diyerek bağırması oldukça manidar...
       <br/>
       <br/>
       Yine Dünya Bankası Türkiye Temsilcisi Ajay Chhibber, “Ölmüş projeleri diriltmeyin, yoksa Türkiye’ye vereceğimiz kredileri gözden geçiririz” diyor.
       <br/>
       <br/>
       Türkiye’de 6 yıldır yatırım yapan American Energy’nin Başkanı David Patterson, bazı devlet kurumlarının özelleştirilmesi gerektiğini belirtirken enerji projeleri için dışarıdan gelecek bir prosedüre ihtiyaç olduğunu açıkça söylüyor.
       <br/>
       <br/>
       Kemal Derviş’in ve Dünya Bankası’nın elektrik dağıtım işletmelerini yabancılara tamamen satma istekleri Financial Times’ın da dikkatini çekti. Financial Times yayınladığı haberde yabancı enerji şirketlerinin kamuya ait bazı kârlı enerji şirketlerini almak istediğini açıkça yazdı.
       <br/>
       <br/>
       Tahkim’in vereceği ceza korkutuyor
       <br/>
       <br/>
       Kemal Derviş “Biz zaten işletme hakkı devirlerinden gelecek parayı hiç hesaba koymamıştık” açıklamasını rahatça yapabiliyor ve üzerinden 3 ay geçmesine rağmen ihaleyi kazanan şirketlere kararı yazmıyor. Derviş’in “Hazine garantisi istemeyen şirketlere devir verebiliriz” şartını bugüne kadar hiçbir şirket kabul etmedi. Danıştay, Bakanlar Kurulu, RTÜK ve Rekabet Kurulu gibi engelleri geçmelerine rağmen ihaleyi alamayan şirketler ise uluslararası tahkime gitmeye hazırlanıyorlar.
       <br/>
       <br/>
       Tahkimden yaklaşık 1 milyar dolarlık tazminat kazanması beklenen 10 şirket şimdilik
       <br/>
       beklemede. Başbakan Bülent Ecevit’in bizzat Aydın Doğan’a” Tahkim’e gitmeyin, zararınızı biz tanzim edelim” demesi, zararın parayla sınırlı kalmadığını gösteriyor. 10 şirketin yabancı ortağı ve Türkiye’ye gelecekte yatırım yapmak isteyen yabancılar için “kazanılmış bir ihalenin” uygulamaya konulmaması çok önemli.
       <br/>
       <br/>
       Ankara kulislerinde konuşulan bir başka iddia ise yeni tartışmalara yol açacak. Elektrik dağıtımı, Kemal Derviş ve Dünya Bankası tarafından ellerinden alınacak holdinglere, doğalgaz taşıma işlerinin verileceği söyleniyor. BOTAŞ ve belediyelerden alınacak doğalgaz taşıma işlemi kelimenin tam anlamıyla “sus tazminatı” olarak şirketlere verilecek. Karşılığında ise “dağıtım tesislerinin yabancılara satılmasını fazla büyütmeyin ve tahkime gitmeyin” isteğinde bulunulacak.
       <br/>
       <br/>
       Doğan grubu ihaleyi devralmak istemiyor
       <br/>
       <br/>
       Cumhuriyet tarihinin en büyük özelleştirme operasyonu olan elektrik dağıtım ihalelerinin en tartışmalı ismi Doğan Grubu oldu. İhale pastasının büyük dilimi olan İstanbul’un Avrupa Yakası’nı ve Trabzon Bölgesi’ni kazanan Doğan Grubu enerji yayınlarıyla ve transfer ettiği bürokratlarla ilk dikkatleri çekmişti. RTÜK yasasının televizyon sahiplerinin devlet ihalelerine girmesini engelleyen maddesiyle ihaleyi kaybetme tehlikesi geçiren Aydın Doğan, RTÜK Kanunu’nun çıkmasında ve ihalelerin bugüne kadar beklemesinde oldukça etkili oldu. İhaleyi kazanmak için 5 yıl boyunca uğraşan bir grubun hukuki şartları taşıdığı halde ihaleyi kolay kolay bırakması düşünülemiyor. Ancak bugünün şartlarında ihaleyi bırakmak, kazanmaktan çok daha kârlı!
       <br/>
       <br/>
       30 yıl boyunca fahiş kâr elde etmesi beklenen Doğan, ihaleyi kazanmasının ardından geçen 4 yıldan sonra şok bir karar aldı: İhaleden çekilmek istiyorum! Sadece İstanbul’da yılda 10 milyar kw/sa. enerji dağıtacak olan bu grubun geri çekilmesi bile başlı başına incelenmesi gereken bir süreç...
       <br/>
       <br/>
       5 yıl önce ihaleye girdiğinde yıllık yüzde 22’lik kayıp kaçak oranını yüzde 8’lere indirmeyi taahhüt eden Doğan Grubu bugün yüzde 28’lerde devralacağı kayıp kaçak oranını azaltmak için büyük yatırımlar yapması gerekiyor. Yabancı ortak bulmakta zorlandığı Doğan Grubu için yaklaşık 10 milyon elektrik tüketicisinden tahsil edilecek faturaların da çok önemi kalmadı. Çünkü değişen ekonomik şartlarda, sıcak para bono ve faiz de yeteri kadar kâr getirmiyor.
       <br/>
       <br/>
       Aydın Doğan’ı tartışmalı ihaleden vazgeçiren asıl sebep ise uluslararası tahkim kurulunda almayı planladığı tazminat... Kemal Derviş’in ihaleyi kazanan firmalara hazine garantisi vermemesi hiçbir hukuki gerekçeyle açıklanamıyor. Bu yüzden de Aydın Doğan “kâr mahrumiyeti” ve kazanılmış haklarının verilmemesinden dolayı, tahkim kurulunun vereceği 100 milyon dolar seviyesindeki tazminatı almaya hazırlanıyor.
       <br/>
       <br/>
       Asker devrede ve dağıtım ihaleleri OYAK’a geçiyor
       <br/>
       <br/>
       Milli Güvenlik Kurulu elektrik dağıtım tesislerinin stratejik olduğuna ve tamamen yabancıların kontrolüne bırakılmaması gerektiğine inanıyor. Kemal Derviş’e defalarca dağıtım tesislerinin “mülk satışını” istemediklerini belirten MGK, Dünya Bankası’nın ve IMF’nin dayatmalarından sonra üçüncü bir formül buldu: Mutlaka mülk satışı olacaksa OYAK da bu satışa ortak olsun.
       <br/>
       <br/>
       MGK’nın Kemal Derviş ve Dünya Bankası yetkilisi James Moos’a sunduğu formüle göre dağıtım ihalelerinde satın alacak uluslararası şirketler öncelikli olarak OYAK’la ortak olacak ve tesisler kontrol altına alınmış olacak!
       <br/>
       <br/>
       Hukukçular, MGK’ın formülüne de çok sıcak bakmıyorlar; çünkü mevcut bir ihale var ve hukuk kurallarına göre bu ihalenin iptal edilmesi için hiçbir sebep yok.
       <br/>
       Mülk satışı milli stratejiye uygun değil
       <br/>
       <br/>
       Elektrik dağıtım tesislerinin 30 yıllığına kiralanması büyük tartışmalara sebep olurken bu tesislerin tamamen yabancılara satılmasını stratejik açıdan uygun bulmayanlar çoğunlukta. Enerji uzmanı Prof. Dr. Mustafa Özcan Ultanır, hukuken bunun mümkün olmadığını belirtirken Elder Başkanı Hüseyin Arabul özellikle tüketici fiyatları açısından mülk satışının tehlikeli olduğunu söylüyor. Arabul, işletme maliyetlerinin tüketici fiyatlarına yansıyacağını belirterek “Şirketler kayıp—kaçak oranlarını azaltmak yerine faturaya yansıtacaklar. Bugünkü durumdan farkı kalmayacak” diyor.
       <br/>
       <br/>
       Kemal Derviş’in hazine garantisi vermek istemeyişinin hiçbir hukuki dayanağı olmadığını söyleyen Hüseyin Arabul “Bakanlık sözleşmeyi feshetse bile hazine borcu ödemeyecek. Çünkü devir bedeli tarife tahsil olmaya devam edecektir. Problem yok. Ancak niyet tesisleri dışarıya satmak” diyor.
       <br/>
       <br/>
       Mülk satışına yapılan bir başka itiraz da, anlaşamamazlık durumunda yerel mahkemelerin geçersiz kalması..
       <br/>
       <br/>
       Geleceği çıkar çatışmaları belirleyecek
       <br/>
       <br/>
       Elektrik dağıtım tesislerinin yabancılara mülk satışı hukuki anlamda hiç de kolay değil. Elektrik dağıtımı kamu hizmeti sayılıyor ve anayasanın 5, 167, 168 ve 172. maddeleri satışı engelliyor.
       <br/>
       <br/>
       “Burası Türkiye...” formülü uygulanır da ihaleler iptal olup, OYAK—yabancı şirket evliliği gerçekleşse bile, işlemler en az 5 yıl sürüyor ve elektrik dağıtım ihalesini kazanan firmalar tahkimden 1 milyar doların üzerinde tazminat kazanıyorlar.
       <br/>
       MGK’nın formülü uygulanırsa, sonuçlandırılamayan bir ihale yüzünden 5 milyar dolar kaybeden Türkiye, 6 milyar dolar daha kaybedecek. 1997’den beri yatırımı unutan dağıtım işletmeleri, her geçen gün çalışma verimini kaybediyor ve bugünkü yüzde 28’lik kayıp kaçak oranını yakın bir gelecekte yüzde 35’lere çıkaracak.
       <br/>
       <br/>
       Enerji uzmanları Macaristan dışında dağıtım tesislerini tamamen yabancıların inisiyatifine veren ülke olmadığını belirtiyorlar ve Macaristan’ın yabancı macerasının acı sonla bittiğini hatırlatıyorlar.
       <br/>
       <br/>
       Hukuki bütün engelleri aşıp dağıtım ihalesini kazanan 10 firmanın yabancı ortakları Türkiye’yi her ortamda şikayet edecekler ve yabancı sermaye savaşında Türkiye yine sınıfta kalacak.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12120), [web.archive.org (arşiv bağlantısı)](http://web.archive.org/web/20050225010235/http://www.aksiyon.com.tr:80/detay.php?id=12120)
