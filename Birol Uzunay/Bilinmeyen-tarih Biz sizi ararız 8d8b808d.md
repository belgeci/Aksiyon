# Biz sizi ararız

*Birol Uzunay Bilinmeyen-tarih*

<div>
 <font>
  <img border="0" height="1" src="/web/20050227031741im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031741im_/http://www.aksiyon.com.tr/resim/360/14.jpg" vspace="5"/>
  </p>
 </font>
 <font class="content">
  Sıkça duyduğumuz iş arama maceralarına bizzat katıldık ve milyonların dramını yerinde müşahede ettik. Çaresizliğin ve dramın içiçe geçtiği iş arama maceralarında daha çok komik hadiseleri yazdık; çünkü bu komiklikler, bir ülkenin geleceğini
  <br>
   karartıyor
   <br>
   </br>
  </br>
 </font>
 <br/>
 <p>
  <font class="content">
   İş yok, işsiz çok!” formülünün narına yanan milyonlarca insan. Büyük umutlarla okumuş, dil öğrenmiş, hatta yurtdışında eğitim almış bir kesim bugün işsizliğin hırçın dalgalarıyla boğuşuyor. Beyaz yakalı dediğimiz milyonu aşan nitelikli işsizlerin tek derdi iş; ne hükümetin beceriksizliği, ne Amerika’nın terörist avı, ne de Mehmet Ali Erbil maceraları ilgilendiriyor onları...
   <br>
    <br>
     İlaç pazarlamacısı olmak için 15 bin başvurunun yapıldığı bir Türkiye’de, yüzbinlerce okumuş kişinin tek umudu gazetelerin iş ilanları oluyor. Her ilan bir umutla başlıyor, sayısız macerayla sona eriyor; çünkü verilecek küçük bir ilan en güzel işsizlik sömürüsü olabiliyor.
     <br/>
     <br/>
     Çevremizden sıkça duyduğumuz iş arama maceralarına bizzat katıldık ve milyonların dramını yerinde müşahede etme imkanı bulduk. Çaresizliğin ve dramın içiçe geçtiği iş arama maceralarında daha çok komik hadiseleri yazdık. Ve işte “ağlanacak halimize güldüğümüz” işsizlik maceraları...
     <br/>
     <br/>
     Şişman dostu zayıf adam ve işsize satılan ilaçlar
     <br/>
     <br/>
     İş bulmanın neredeyse imkansız olduğu bir ülkede gazete ilanlarına sıkışmış iki satır: “Şişmansanız para çok! Hem yiyin, hem beslenin, hem de para kazanın.” Kimbilir kaç şişman görünümlü işsizin umudu olmuştur bu satırlar diyerek asılıyoruz telefona ve karşımızdaki şişman dostu patron, hiç nazlanmadan “Gelin görüşelim” diyor; “Bu adam hangi Türkiye’nin eleman arayanı?” diyerek, soluğu randevu yerinde alıyoruz. Randevu yerine gittiğimizde benimle birlikte bekleyen 4 şişman işsizin varlığını fark ediyor ve küçük bir problemle karşılaşıyorum: Şişman elaman aranan yerde benim gibi 70 kiloluk birisi olsa olsa kürdan vazifesini görür.
     <br/>
     <br/>
     Sıranın bana geldiğini söyleyen tombul sekreterin ses tonu öylesine yumuşak ki sanki ben iş arayan değil de mal almaya gelmiş nazlı müşteri konumundayım. Şişmanların sempatikliği üzerine tezler üreten düşüncelerle görüşmeye giriyorum. Ve ilk şok! Şişman dostu patronun, şişmanlıkla alâkası yok. Ben kürdansam, adam diş ipliği olmalı.
     <br/>
     <br/>
     Sağlık üzerine ezberlenmiş iki paragraflık dinletiden sonra nihayet söz hakkı buluyorum ve ne iş yapacağımı ve göründüğüm üzere hiç de şişman olmadığımı söylüyorum.
     <br/>
     <br/>
     Şişman dostu zayıf patron ise söylediklerime aldırmadan “Mühim değil ki, bizim ilaçlarımız zayıfları şişmanlatır, şişmanları zayıflatır. Sen bir dene hiçbir şeyin kalmaz” diyor. Ama ben anlamıyorum! Ne ilacı, ne şişmanlaması, nerede iş, hani para? Cebine Türk parası koymuş memur vaziyetiyle şaşkınlığım devam ediyor.
     <br/>
     <br/>
     Ardı ardına beş soru soruyorum ve nihayet isteksiz bir ses çıkıyor şişman dostu zayıf patrondan: “Bizim zayıflama ilaçlarımızı alacan, bi güzel yiyecen; zayıfladıktan sonra 3 kişiye satacan veee bizden pirimi kopartıcan, anladın?” İyi de benim kilo problemim yok, dememle diş ipliğini andıran zayıf vücudun koltuktan kalkması bir oluyor: “Kardeşim bizim ilaçlar iyi ilaç, ye şişmanla sen de, sonra yine zayıflarsın” diyor ve bana usul usul odadan çıkmak kalıyor.
     <br/>
     <br/>
     Sempatik sekretere dominonun son taşlarını soruyorum ve aldığım cevaplardan sonra iyice anlıyorum ki, firma, şişman işsizlere 80 milyonluk ilaç satıp para kazanmayı hedefliyor. Zaten zayıf adamdan şişman dostu çıkmayacağını söylemiştim deyip geriye dönüyorum.
     <br/>
     <br/>
     Oto dergisi iş ilanıyla iş yapıyor!
     <br/>
     <br/>
     Gazetelerdeki iş ilanları arasında bir oto dergisine Almanca bilen elaman arandığını görünce yine küçük bir problem zuhur ediyor zihnimizde: Almancayla ilgili bir iki sözcük dışında birşey bilmemek! Almanca bilmiyorum ama zaten işsiz de değilim! Öyleyse nema problema.
     <br/>
     <br/>
     Umutla karışmış vurdumduymazlık duygusuyla birlikte 15 rakibimi de yanıma alarak, iş görüşmesini bekliyorum. Homurdanan bir sesin karşıya yaydığı radyasyonun etkisinde kalarak, bolca tüylü bir elamanın elinden elimize Almanca bir metin tutuşturuluyor. Benim elimdeki metin bir internet çıktısı, yanımdaki rakibimin eline ise bir Alman otomobil dergisi verilmiş. Ha gayret oldu olacak deyip çeviriye başlıyorum.
     <br/>
     <br/>
     Fazla yağcılıktan hiçbir zarar çıkmaz: “Alman arabaları taş gibidir. İnsan bu arabaları yel olup uçurur, balık olup yüzdürür, sonra da evin önüne park eder. Alman arabalarının öyle bir felsefesi de vardır ki, mesela ben beyaz çorabım yoksa katiyyen Mercedes’e binmem. Zoruma gider. BMW’de ise sakın haa siyah gözlükleri unutmayın...” mealindeki çeviriyi çarçabuk teslim ediyorum. Rakiplerimde ise çeviri kallavi, yaz babam yaz..
     <br/>
     <br/>
     Hadi bizim çeviri fazla yağın içinde boğuldu diyelim, rakiplerimin çevirilerine n’oldu, derken, aynı derginin “Almanca bilen elaman aranıyor” ilanını bir kez daha gördüm. Almanca bilen elemana takmış oto dergisinin özelliğini ise sonradan öğreniyorum: Eleman ilanıyla iş arayanlara ücretsiz çeviri yaptırıp, çevirileri yayınlıyorlar ve böylece işsizlik ilanıyla iş yapıyorlar!
     <br/>
     <br/>
     Müslüm’ü herkes dinliyor; gayri Müslüm’ü kim dinler?
     <br/>
     <br/>
     Gazete ilanlarının arasında kaybolup, yok cv, yok askerlik belgesi, diploma diye uğraşılacağına taksitle kaset yapıp ‘voliyi’ kısa yoldan vurmak çok daha iyi. Ve karşımda küçücük olmasına rağmen çok ama çok sevimli bir ilan: “Kasetleriniz taksitle yapılır.” Yani ben kasete o bülbül sesimle şarkı okuyacağım, müzik firması da benim kasetimi çıkartacak; hem de taksitle!
     <br/>
     <br/>
     Soluğu bu kez Unkapanı Plakçılar Çarşısı’nda alıyorum. Yine rakipsiz değilim. Yüzleri karaya çalan kravatlı gençlerle bir anda arkadaş oluyorum. Üniversite bitirmiş. Antepli ve Adıyamanlı olmalarına rağmen içeride Urfalı olduklarını söyleyeceklermiş. Ülkenin türkücüsü bile kültürlü kardeşim deyip, para geyiklerine başlıyorum. İlk sorum çıkartılacak kasetle birlikte kazanılacak paraların nasıl sayılacağına dair. Rakiplerim bak bunu ben düşünmedim tarzında cevaplar verirken ben ya küçük kardeşinize ya da ninenize verin diyorum; bu ikisi parayı iyi saklar! Birer eyvallah kazandıktan sonra aklıma para sayma makinaları geliyor ve çok ucuz olduklarını, seyyarda bile 3 bin dolardan başladıklarını söylüyorum ve sürekli “Sağolesen, eyvallah “ cevabını alıyorum.
     <br/>
     <br/>
     Nihayet dördümüz birden ünlü plakçının karşısına çıkartılıyoruz. Kilimleri yere değil de duvara yapıştıran patronumuz “Söyleyin bakalım siz kimi beğenirsiniz” sorusunu sordu ve rakiplerimden Emrah ve İbrahim Tatlıses cevabı çıkıverdi; sonradan fark ettim ki telaffuz edilen bu iki ismin resimleri adeta duvar kağıdı. Bense çaresizce bakıyorum, aklıma şöyle bağrı yanık birisi de gelmiyor ve nihayet Müslüm Gürses’in ismini hatırlıyorum. “Niye Müslüm” sorusunu yanıtlarken aklıma başka şeyler geliyor:” Bakın, hiçbir şey yoktan varolmaz elbet; vardan da yok olmaz. Öyleyse Müslüm’den başkası olmaz” diyorum. Tutmuyor. Ünlülerin taksitli plakçısı, tarzlarının daha çok İbo olduğunu söylüyor ve bu tür kasetlerin iyi sattığını sigarası eşliğinde anlatıyor. Bense aklıma gelen ilk cümleyle cevap yetiştirmeye çalışıyorum: “İnsanlar Müslüm Gürses’i çok seviyor; ama o büyük adam, sadece beni değil gayri Müslüm Gürses’leri de sevin diyor. Gördünüz mü hümanizmayı?” Tozlu masada oturup çayını küçük tüpün üstündeki demlikten içen plakçıdan net bir yanıt geliyor: “ O ney lan?”
     <br/>
     <br/>
     “Parası neyse Müslüm” diyorum ve önüme taksit avantajları getiriyorlar. İki taksit olursa bir milyar, 3 taksit olursa biraz da vade farkı! Nihayet benim “Kredi kartına 8 taksit olmazsa olmaz abi” sözlerim itibar görmüyor ve ben iş ilanlarına bir kez daha dönüyorum.
     <br/>
     <br/>
     Aşk filmi izlemezsen iş bulamazsın!
     <br/>
     <br/>
     Bir sigorta şirketinin nitelikli elaman arayışına kimbilir ne kadar insan başvurmuştur diyerek önce CV, sonra faks derken, Harbiye’de bir işhanının tenha bir dairesinde ütülü, jöleli ve boyalı ayakkabılarla mülakat saatini bekliyorum. Burada rakiplerim ortada görünmüyor. Yarım saat geçmesine rağmen mülakata çağrılmıyorum ve masasının önünde oturduğum bayanla konuşmanın yollarını arıyorum. Önce havaların güzelliğinden, sonra ofis yaşamının zorluğundan ve nihayet sigorta sektörünün ne kadar mühim bir iş kolu olduğundan dem vursam da bayandan tık yok. Onun zorlu bir mücadelesi var çünkü; dudaklarındaki ruju kaybetmeden simidi ısırmak! Kadının her simit ısırışında tüm ağzını görüyorum, hani biraz daha zorlasak midesini görmek işten bile değil.
     <br/>
     <br/>
     Tıklamadan çalışan ağzındaki dişlerine gözüm ilişiyor; lekesiz gibi duran bu dişler yanık susamlı simide bir darbe daha indirecekti, ‘Benim çayı da için, simit boğazınızda kalır’ sözüme kadar...
     <br/>
     <br/>
     Mülakat saati üzerinden bir saat geçmesine rağmen niçin çağırılmadığımı bayana 3 kez daha sormama rağmen hiçbir yanıt yok, simidin yanında bir de sigarayla uğraşıyoruz şimdi. Gözlere bulanıklık getiren, iç bunaltan asabi bir yorgunluktan sonra masasının önünde oturduğum bayan kayboluyor ve hiç görmediğim birisi beni mülakat odasına alıyor.
     <br/>
     <br/>
     Ya sabır çektikten sonra karşımda dünyada en son görmek istediğim kişiyle karşılaşıyorum. N’olacak şimdi? Simidi, sigarası ve aldırmazlığıyla benim bir saatlik can düşmanım bayan bana ‘buyrun’ diyor!
     <br/>
     <br/>
     ‘Sizinle ben mülakat yapacağım’ diyor, ortadan kaybolduğu 5 dakika içinde sürdüğü rujları eliyle silerek.. Niçin beklettiğini sorduğumda ise, “Ne cüret der” gibi bir bakış fırlatıyor ve “Grubumuz çok büyük, her elamanı alamayacağımız gibi her elemanla da mülakat yapmayız. Bir saat boyunca seni gözlemledim, ondan sonra buyur ettim” diyor. Sonra medya devi patronunun şirketlerini bir bir anlatıyor ama bir türlü sigortaya sıra gelmiyor; çünkü patronu, seçtiği insan kaynakları elamanından belli olacağı üzere, sigortada hiç de başarılı değil.
     <br/>
     <br/>
     Aynı sesi çıkaran TRT spikeri edasıyla ezberlediği soruları rujunu ıslatmadan soran bayan, bitirilen okullar, iş tecrübeleri derken özel zevklere getiriyor sırayı... Sinema, tenisin ardından hangi tür filmlere gittiğimi söylüyorum; ancak cevabım hiç de beğenilmiyor. Çünkü ben aşk filmlerine gitmediğim için duygusal olmayabilirmişim. Vay be ben ne haşin birisiymişim. Ne bitirdiğim okullar, ne mastırlar ne de abarttığım yabancı dillerin meğer hiçbir önemi yokmuş. Az biraz aşk filmi izlemek bu işin anahtarıymış! Rakiplerimin durumunu sordum ve “Bir tanesi çok yakışıklıydı ve aşk filmlerini ilk önce söyledi. O sizden daha şanslı” cevabını aldım. Koyu kırmızı rujların niçin önemli olduğunu daha iyi anladım ve aklımdan geçen cümleleri söylememeyi başararak oradan uzaklaştım!
     <br/>
     <br/>
     Patron geyik yapıyor, işsiz ekmek arıyor
     <br/>
     <br/>
     Pazarlama ve müşteri temsilciliği yüzyılın mesleği niçin olmasın; tabii bir geveze için... İstanbul’un Anadolu yakasında büyük bir alüminyum fabrikasında sıradan bir müdür ya da insan kaynakları elemanıyla görüşeceğimi umarken karşımda medyatik bir işadamı var. Yeni yeni siyasete ısınan bu işadamı, kıyafetiyle Paris’i, konuşmasıyla Çorum’un bir köyünü andırıyor. Muhteşem bir odada fabrika sahibinin ta kendisiyle görüşmek her işsize hele de işsiz haberi yazan bir muhabire kısmet olmaz!
     <br/>
     <br/>
     Sayın patron siyasete yeni girdi ya hemen hangi partili olduğumu soruyor. Müstakbel patronumun geçmişte 3 parti değiştirdiği aklıma geliyor ve ne diyeceğimi şaşırıyorum. Aklıma ilk gelenleri seslendiriyorum: “Efendim ben en liberal bir bireyim, siz de iyi kötü bir bireysiniz, partilere göreyse biz bir reyiz...”
     <br/>
     <br/>
     “Yoksa sen dinci misin?” sorusu ise tam bir apartkart şeklinde; acaba ben bir dinci miydim: “Efendim ben, yeşil bereli, yeşil cübbeli bir adam değilim; böyle olsaydım dolmalık biber olurdum.” Nabız almak için söylediğim şakacı sözümü seven ve ezberlemeye çalışan sayın patronla samimiyeti artıyoruz ve havada bol bol öğütler uçuşmaya başlıyor. Akşam eve gelirken sabah işe gitmeyi unutmamamı isteyen sayın patron, Türkiye’yi bölünmez bir bütün olarak tanımlıyor, ben de ona katkıda bulunmak için “Evet Türkiye bölünmez bir bütündür, bunun yanında; çıkarılamayan bir işlem ve bir türlü de toplanmayan bir sayı ve bir türlü de cevabı bulunamayan bir denklemdir” diyorum ve sayın patronumun bana yanıtı “Bunları bana yazıp versene” oluyor!
     <br/>
     <br/>
     “Bak, ben seni sevdim, herşeyi zamana bırak sonra da zamanı bırak hiçbirşey kalmaz, eleman ararsam seni mutlaka alırım” sözünden sonra, sayın patronum hakkında söylenenlerin doğru olduğunu ispatlamış oluyordum. İş arayanlarla bizzat görüşmeyi bir hobi haline getiren ve bunu “En büyük zevkim” diye açıklayan umut taciri sayın patrona alttan bir Kadir İnanır bakışı fırlatıyorum ve kendine güvenen, Paris ve Çorum karışımı patronum “N’etsem işte, kriz var” diyor yavaşça.. Patron ben olmuştum artık; ses tonum gür, bacaklarım üst üste, kendimden emin bir bakışla muhatabımı süzüyordum. Anlı şanlı patron ise kahkaların arasında ağzından kaçırdığı sözden sonra kısık sesle konuşuyor, bakışlarını muhatabından kaçırıyor. Peki neden gazeteye ilan veriyorsunuz ve işsiz insanların umuduyla oynuyorsunuz sorumu ise bir suçlu edasıyla elindeki sigarasını içmeyi unutarak cevaplıyor; cevaplar ise hükümetin kötülükleri üzerine..
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12432), [web.archive.org (arşiv bağlantısı)](http://web.archive.org/web/20050227031741/http://www.aksiyon.com.tr:80/detay.php?id=12432)
