# Reklam için sMaç

*Birol Uzunay 1997.05.03*

<font class="agenda2NewsSpot">
 Ekonominin sporu nasıl etkilediği pek bilinmiyor ama sporun ekonomiyi etkilediğini artık herkes biliyor.
</font>
<font class="newsDetail">
 Özellikle geniş kitlelerin rağbet ettiği spor dalları kendi içinde trilyonlarca liralık sektörler oluşturarak en büyük sanayi sektörlerini bile geride bırakabiliyor. Türkiye'de futbol yıllık 100 trilyonu aşan cirosuyla en sevilen spor dalı olmasının nimetlerini fazlasıyla alıyor. Ancak son yıllarda, büyük başarılar elde edilen ve beraberinde büyük kitlelerin sevgisini kazanan basketbol da, hatırı sayılır bir sektör oluşturmaya başladı. Ekonomik açıdan henüz futbolla yarışamayacak düzeyde olan Türkiye basketbolu, son yıllarda katettiği mesafeyle en geç 5 yıla kadar, sporun ekonomiye yansıyan yüzünde futbolla yarışabilecek.
 <br/>
 <br/>
 Kısa boylu Türkler, uzun boylu yabancı rakipleri karşısında büyük başarılar elde etmeye başladığında; Türk basketbolu yıllardır aradığı ekonomik katalizörü, 'müessese ve sponsor kulüp' sistemiyle bulmuş oldu. Basketboldaki hızlı gelişme ivmesine, kulüp satın alarak ya da mevcut kulüplere sponsor olarak katkıda bulunan büyük sermayeli şirketler de basketbol sayesinde milyonlarca dolarlık reklam yapabilme imkanına kavuşmuştular. Basketbol seyircisinin diğer spor dallarındakine göre daha genç, daha kültürlü ve gelir düzeylerinin daha iyi olması da büyük sermayeli şirketleri basketbola yatırım yapmaya sevkediyor.
 <br/>
 <br/>
 Müessese kulüplerinden sonra sponsor kulüpler gelişti
 <br/>
 <br/>
 Türkiye 1. Basketbol Ligi'nde mücadele eden 16 basketbol takımından sadece Fenerbahçe, Galatasaray, Beşiktaş ve Karşıyaka sponsor veya müessese kulübü değil. Fakat bu 4 kulüp de kendilerine benzeri gelir kaynakları bulmuşlar. Meyve suyundan otomobile, bisküviye kadar değişik işler yapan şirketlerin isimleriyle mücadele eden basketbol takımları pek yadırganmamalı. Çünkü bu takımlar Uzay Gıda'nın sponsorluğunda Ruffles Basketbol Ligi'nde mücadele ediyorlar. Uzay Gıda, çocuklara ve gençlere yönelik geliştirdiği ürünlerini tüm Türkiye'ye tanıtmak için 199697 basketbol ligine 780 bin dolar karşılığında sponsor oldu. Basketbol Federasyonu da Uzay Gıda'dan aldığı 780 bin doları 1. ve 2. ligde mücadele eden takımları destekleme amacıyla kullanıyor.
 <br/>
 <br/>
 Basketbol otoriteleri, bir şirketin ligde mücadele eden bir kulübü satın alarak, ya da yeniden bir kulüp kurarak oluşturduğu müessese takımına en iyi örnek olarak Efes Pilsen'i gösteriyorlar. 1976'da Kadıköyspor'un 125 bin liraya satın alınmasıyla kurulan Efes, kuruluş yıllarında Eczacıbaşı Basketbol Takımı'nı örnek almış. Çünkü Eczacıbaşı bu yıllarda ilaçlara konulan reklam yasağına rağmen, basketbol sayesinde en iyi reklamı yapıp, kitlelere kendini kolayca kabul ettiriyordu. 1983 yılına kadar basketbol liginde mücadele eden Efes, 1983 yılında bağlı bulunduğu holdingin kararı gereğince kapatıldı. Ancak zamanın başbakanı Turgut Özal'ın alkollü içkilerin reklamını yasaklamasından sonra basketbol takımı yeniden kuruldu. 199697 sezonunda bütçesi 8 milyon dolara ulaşan Efes'in Türkiye'de ve Avrupa'daki üstün başarılarına rağmen en büyük gelir kaynağını yine Anadolu Grubu şirketler topluluğu sağlıyor. Seyirci hasılatı ve televizyonlardan alınan maç yayın hakkının ise Efes'in bütçesinde çok küçük bir meblağı oluşturduğunu söyleyen Efes'in 2. Başkanı Pano Natof, kulüplerinin mali bütçesi hakkında "Oyuncu kiralama ve oyuncu satmadan doğan gelirlerimiz genel harcamalarımız yanında çok küçük kalıyor. Televizyonlardan ise, bağlı bulunduğumuz holdingin diğer firmalarının reklamlarının gündeme getirilmesiyle 600700 bin dolar alıyoruz. 8 milyon dolarlık bütçemizin büyük kısmı, bağlı bulunduğumuz holding tarafından karşılanıyor" diyor. Yıllık 350 milyon dolarlık cirosu olan Efes Pilsen Bira Sanayii, basketbol takımına ayırdığı 8 milyon dolarla en etkili reklamı yapmış oluyor.
 <br/>
 <br/>
 Ürünlerini daha çok çocuklara ve gençlere satması, ürünlerinin tüketiminin çabuk gerçekleşmesi nedeniyle yıllardır medyada en çok reklam veren şirketlerin başında gelen Ülker, 1993 yılında Nasaş'ı satın alarak en etkili reklam yöntemini seçmişti. Ülker Basketbol Takımı'nın genel koordinatörü Ümit Tarhan, Ülker Grubu'nun basketbola girmesinde ticari hedeflerinin yanında basketbola olan düşkünlüklerinin de önemli rol oynadığını söylüyor. Ülker'in bugünkü ekonomik yapısının yüzde yetmişine yakın bir kısmının Ülker topluluğunca karşılandığını söyleyen Ümit Tarhan; "Yıllık bütçemiz 5 milyon dolar civarında. Maçlardaki seyirci hasılatları, televizyon gelirleri, reklam gelirleri grubumuzun takımımıza yatırdığı paranın ancak yüzde 30'unu karşılıyor. Ülker Grubu basketbola yaptığı yatırımları daha artıracak. Çünkü Ülker gibi bir grubun normal şartlarda, yıllık reklam harcaması çok daha fazla olur" diyor.
 <br/>
 <br/>
 Bu yıl Avrupa kupalarında elde ettiği başarılarla adından sıkça söz ettiren Tofaş, Koraç Kupası'nı kıl payı kaçırsa da; bağlı bulunduğu Koç Holding'in hesaplarına göre hedefine ulaştı. Tofaş, 1 yıl boyunca televizyonlarda 59 bin 400 saniye süreyle yer almış. Eğer Koç Grubu bu süre oranında reklam yapmaya çalışsaydı; 7 milyon 212 bin 780 dolar ödemek zorunda kalacaktı. Reklamların yapım maliyetleriyle birlikte 10 milyon dolara kadar çıkabilecek bu doğal reklam, hükümetin bedelsiz ithalat kararnamesiyle zora düşen Koç Grubu'nu reklam ve imaj açısından büyük ölçüde rahatlattı. Doğal imajın yanısıra 10 milyon dolarlık reklam harcamasının kâr olarak Koç Grubu'na kalmasını sağlayan Tofaş Basketbol Takımı'nın yıllık bütçesi ise sadece 3 milyon dolar. Tabii, kulübün seyirci ve televizyon geliri, Koç Grubu'nun kulübe ödediği 1.7 milyon doların bir kısmını geri almasını sağlayabiliyor.
 <br/>
 <br/>
 2 yıl önce satın aldıkları Konyaspor basketbol takımına geçen sezon 2 milyon dolar yatırım yapan Kombasan ise kulübe yaptıkları yatırımı bu yıl ikiye katlayarak 4 milyon dolara çıkaracak. Konyaspor'un maddi imkansızlıklar nedeniyle Kombassan'a ücretsiz olarak devrettikleri basketbol takımının yıllık geliri 200 bin dolar gibi düşük bir seviyede. Bu geliri, gelecek yıl Avrupa kupalarına katılarak daha fazla artırmak isteyen Kombassan, seyirci sayısı olarak 1. Lig'deki tüm takımları geride bırakmış durumda. Sahalarındaki her maçı yaklaşık 2 bin 500 kişiye oynayan Kombassan, bilet fiyatlarını 250 bin lira olarak belirleyerek en büyük gelirini seyircisinden elde etmiş.
 <br/>
 <br/>
 Müessese kulüplerinin yanında son yıllarda hızla gelişen kulüp türü de sponsor kulüpler... Ruffles 1. Basketbol Ligi'nde bugün Türk Telekom PTT, Mavi Jeans Ortaköy, Raks İTÜ gibi sponsor kulüpler mücadele ediyor. Maddi imkanları kısıtlı kulüplerin tercih ettiği sponsorluk sisteminde; Rask İTÜ'ye 400 bin dolar, Mavi Jeans Ortaköy'e 600 bin dolar ödeyerek, Türk Telekom ise masraflarını karşılama garantisiyle PTT'ye sponsor oldular. Sponsorluk sisteminde şirketler kulübün işleyişine karışamıyorlar, kulübün gelir ve giderleri tamamıyla kulüp yöneticilerine ait. Şirketler sadece basketbol takımının ismiyle birlikte anılıyorlar. Sponsor kulüplerin bütçeleri daha küçük olduğu için başarıları da müessese kulüplerini geçemiyor.
 <br/>
 <br/>
 Futbolla yarışabilmesi için henüz erken
 <br/>
 <br/>
 Amerika'da, ekonomik sektör olarak spor dalları arasında daima birinciliğe oynayan basketbol, özellikle gençleri; yiyeceklerinden kıyafetlerine, izledikleri filme, kullandıkları eşyalara kadar etkiliyor. NBA'in yıldızları tam anlamıyla birer 'ekol' oluyorlar ve şirketlerin milyonlarca dolarlık reklam kampanyalarından, basketbol oynayarak kazandıkları paradan çok daha fazlasını kazanabiliyorlar. Yine basketbolun gelişmiş olduğu İspanya, İtalya, Yunanistan gibi ülkelerde basketbol, hatırı sayılır ölçülerde ekonomik sektörler oluşturuyor. Bu ülkelerde özellikle yüksek ücretli sponsorluk sistemi sayesinde kulüpler önemli ölçüde gelir elde edebiliyorlar. Ancak kulüpler sponsor sisteminin yanısıra uyguladıkları sistemlerle de takımlarına para kazandırabiliyorlar. Müessese kulüpleri takıma yaptıkları yatırımın yaklaşık yüzde 7080'ini geri alabiliyorlar. Basketbol muhabiri Serkan Akçan Türk takımlarının mutlaka yeni kazanç yollarına yönelmesi gerektiğini söylüyor. Akçan "İtalya'da Sevalini Pesoro, 15 bin kişilik bir ilçenin takımı; ancak 5 bin kişilik salonlarından maç başına 100 bin dolar gelir elde ediyorlar. Türkiye'de ise en büyük kulüp bile bu parayı elde edemez. Büyük kulüpler tüm gelirlerini topladıktan sonra takımlarına ödedikleri paranın yüzde 30'unu, diğer kulüpler ise yüzde 1015'ini geri alabilirler" diyor.
 <br/>
 <br/>
 Türkiye basketbol liginde sponsorluk sisteminin dışında basketbol kulüplerinin en büyük geliri televizyonlarda yayınlanan maçlarından aldıkları yayın hakları oluyor. Örneğin Fenerbahçe yıllık 700 bin dolar, Beşiktaş 300 bin dolar alıyor. Ülker, Efes ise yaklaşık birer milyon dolar televizyon geliri elde ediyorlar. Seyirci hasılatında ise basketbol takımlarının hiçbiri istediği geliri elde edemiyor. Ülker ve Efes gibi başarılarıyla destan yazan kulüpler bile en kalabalık maçlarda istedikleri hasılatı alamıyorlar. Bunun sebeplerini Ümit Tarhan, basketbol sahalarının küçük olmasına ve maç biletlerinin ucuza satılmasına bağlıyor.
 <br/>
 <br/>
 Ülker ve Efes gibi Türk basketbolunun büyükleri, maçlarında yer alan reklam panolarından maç başına yaklaşık 100 bin dolar kazanabiliyorlar. Sayıları 5 civarındaki alt sponsorlarıyla da takımlarının masraflarını karşılayabiliyorlar. Fenerbahçe Basketbol Takımı ise aylık 8 milyon liraya açtığı basketbol okullarına on binlerce basketçi adayının katılımını sağlayarak takımlarına gelir elde etmeye çalışırken, 1907 Fenerbahçeliler Derneği'nin yaptığı bağışlar sayesinde kendisine adeta sponsor bulmuş oluyor. Basketbolun ekonomik sektörü büyüdükçe, gelir adaletsizliği de hızla artıyor. Türkiye'de yıllık 500700 bin dolara trasferler yapan basketbolcular, teknik adamlar varken; asgari ücret karşılığında basketbol oynayan oyuncular da var. Örneğin PTT'li basketbolcular maç başına sabit olan 100 dolarlık pirimlerini alırken; Ülker'de, Efes'te, Kombassan'da maç pirimleri bazen milyarları bulabiliyor. Yine basketbol 2. liginde oynayan basketbolcular transfer ücreti yerine sabit aylıklarla çalışıyorlar. Başkanın değil de kulübün ön planda olması, transferlerde bonservislerin düşük tutulmasından dolayı, kulüplerin yerine oyuncuların iyi para kazanabilmesi, basketbolu futboldan ayıran diğer özellikler... Basketbolda bundan sonra beklenen gelişmeler ise belki firma ve holdinglerden önce takımlarının borsaya açılması...
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2548-35-reklam-icin-smac.html), [web.archive.org (arşiv bağlantısı)](http://web.archive.org/web/20110223040433/http://www.aksiyon.com.tr:80/aksiyon/haber-2548-35-reklam-icin-smac.html)
