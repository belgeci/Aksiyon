# "Orduyla aramızı kimse bozamaz"

*Aydoğan Vatandaş 1997.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çoğu kez ya bir gösteride öğrencileri kovalarken gördük onları ya da ellerindeki coplarıyla basın mensuplarını döverken.
  </font>
 </div>
 <div id="newsText">
  <font class="detail-text">
   Televizyon ekranlarından, gazete sayfalarından beyinlerimize kazınan hep bu görüntüler oldu. Küçükken bizi korkutmak için polisleri gösterirdi büyüklerimiz. Büyüyünce korkutmak için haklı gerekçelere sahip olduklarını anladık. Anladık anlamasına da polisleri bir türlü anlayamadık. Onların dünyasına bir türlü giremedik. Daha iyi bir polishalk diyaloğunun biraz da onların dünyalarına girmekle, onların sorunlarına eğilmekle, sorunlarına çözüm bulmaya çalışmakla mümkün olduğunu görmek istemedik.
   <br/>
   <br/>
   Polisi tanıyabilmek, onları daha iyi anlayabilmek için en yetkili ağızla, Emniyet Genel Müdürü Necati Bilican'la görüştük:
   <br/>
   <br/>
   Efendim son zamanlarda Emniyet Teşkilatının yıpratılma çabalarını ve bu çabaların amacına ulaştığını gördük. Türkiye son derece güç bir dönemden geçti. Bu kimlerin işine yaramış olabilir?
   <br/>
   <br/>
   Kuşkusuz, terör örgütleri ve onlara destek veren birtakım uluslararası mihrakların. Emniyet teşkilatının yıpratılması psikolojik olarak bu örgütleri cesaretlendirir. Bununla birlikte faaliyetlerinin basında yer alması da bu örgütleri psikolojik olarak etkilemektedir. Basının bu konuda çok titiz davranması gerekiyor. Basında çıkan bu haberler kimi zaman örgütün sempatizan kazanmasını sağlıyor. Örgüt de bunlardan yararlanıyor. Basının bu konuda bize yardımcı olması ve daha fazla duyarlılık göstermesi gerekli.
   <br/>
   <br/>
   Türk Silahlı Kuvvetleri ile Emniyet Teşkilatı arasında yaşanan gerginliğin yine aynı çıkar odakları tarafından provoke edilebileceğini düşünebilir miyiz?
   <br/>
   <br/>
   Devletin kurumları şu an tek bir vücudun parçaları gibidir. Türk Silahlı Kuvvetleri ile Emniyet Teşkilatı şu an son derece uyumlu bir şekilde hareket etmektedir. Devletin bu en önemli iki kurumunu birbirine düşmüş göstermek ya da birbirine düşürmeye çalışmak kimsenin işine yaramaz. Bir kere çatışmamız için hiç bir sebep yok. Bizim görevlerimiz aynı; ülkeyi güvenli ve huzurlu kılmak. Biz birbirimize yardımcı oluruz, destek oluruz. TSK ile Emniyet Teşkilatını çatıştırma çabaları ancak ve ancak Türkiye'nin büyümesinden korkan bazı çıkar odaklarının işi olabilir. Orduyla aramızı kimse bozamayacak. Türkiye'nin içinde bulunduğu coğrafyaya gözatarsanız Türkiye'nin bu durumundan çıkar sağlamak isteyen bir çok irili ufaklı devlet olabileceğini görürsünüz. Korkmayın, büyük Türkiye'yi engellemeye kimsenin gücü yetmeyecektir!
   <br/>
   <br/>
   Susurluk'la birlikte gündeme birtakım sorular geldi Emniyet Teşkilatı ile ilgili. Bunlara ne diyorsunuz?
   <br/>
   <br/>
   Bu konu yargıya intikal etmiş bir hadisedir. Çok fazla şey söylemek yanlış olur. Eğer ortada bir suç varsa bunu en iyi değerlendirecek Türk adaletidir. Her kurumda kimi insanlar hata yapabilirler ama bunu devlete mal etmek, kurumlara mal etmek yanlıştır.
   <br/>
   <br/>
   Bu çerçevede polis medya ilişkilerini nasıl buluyorsunuz?
   <br/>
   <br/>
   Bakın Emniyet Teşkilatı da, medya da bu ülkenin vazgeçilmez iki kurumudur. Her iki kurum Türkiye'nin olmazsa olmazıdır. Bütün demokratik ülkelerde böyledir. Şu ana dek polis medya ilişkilerinde birtakım sorunlar yaşanmış olabilir. Ama bu konuda tek taraflı düşünmemek gerek. Emniyet Genel Müdürlüğü olarak biz iki kurum arası ilişkilerin en iyi şekilde olabilmesi için kollarımızı sıvamış bulunuyoruz.
   <br/>
   <br/>
   Polise çağdaş eğitim
   <br/>
   <br/>
   Efendim, polislere yönelik en ciddi eleştirilerden biri eğitim düzeyi ile ilgili. Sizce polisler yeterince eğitilebiliyor mu ?
   <br/>
   <br/>
   Elbette. Bildiğiniz gibi Emniyet Teşkilatının polis ihtiyacı lise ve dengi okul mezunlarının alındığı polis okullarından karşılanıyor. Türkiye'de şu an 23 polis okulu bulunuyor ve burada eğitilen arkadaşlarımıza oldukça iyi bir eğitim verildiğini düşünüyoruz. Hemen belirtmeliyim ki 97 Eylülünde başlayan 199798 öğretim döneminde 20 polis okulunda 490 bayan, 8945 erkek olmak üzere 9435 öğrenci öğrenim görüyor. Bu azımsanacak bir rakam değil. Bu arada çağdaş standartları yakalayabilmek için üniversitelerle işbirliği halindeyiz. Eğiticilerin eğitilmesinden tutun, en ince ayrıntıya kadar polis eğitimindeki çağdaş standartları yakalamış durumdayız. Birtakım olumsuzlukları da kuşkusuz gözardı etmiyoruz. Bu problemlerin telafisi için elimizden geleni yapıyoruz.
   <br/>
   <br/>
   Bu konuda bir ön çalışmanız oldu mu?
   <br/>
   <br/>
   Öncelikle okullarımızda verilen eğitime çağdaş bir içerik kazandırmak için bazı gelişmiş Batı ülkelerindeki polis eğitim kurumlarının genel politikalarını gözden geçirdik. Bu kapsamda öncelikle görsel ve uygulamalı eğitimin temelini teşkil eden videokameratelevizyon cihazları ile kelepçe, cop, kalkan, gaz maskesi, gaz süzgeci, judo minderi, kurşun geçirmez yelek, fişek ile çeşitli tabanca ve tüfek gibi eğitim malzemelerindeki eksikliklerimizi tamamladık. Şu anda polis okullarımızın bütün sınıflarında bu tür araçları bulmak mümkün. Bununla birlikte ders kitaplarımızı da değiştirdik.
   <br/>
   <br/>
   6 ya da 8 aylık bir eğitim sizce az değil mi? Bu süreyi uzatmayı düşünmüyor musunuz ?
   <br/>
   <br/>
   Polis okullarının 2 yıllık meslek yüksek okulu olmasını kesinlikle savunmuyorum. Benim kafamdaki model polisin eğitim seviyesini meslek içinde yükseltmektir. Her polis yüksek okul mezunu olduğu zaman nokta görevlerini yaptıracak adam bulamayız. Polisin gözü kurum dışına kayarsa teşkilatımız için iyi olmaz. Düşündüğümüz yeni sistemle, polise emniyet müdürlüğü yolu açılmış olacak. Polis okullarında yetiştirdiğimiz polisleri, 5 yıl sonra değerlendirmeye alacağız. Bunların içinden başarılı olanları 1 yıllık eğitime tabi tutup sınavla komiser yardımcısı yapacağız. Bunlara 2 ya da 3 yıl sonra yeni bir sınavla komiser, başkomiser olma imkanı tanıyacağız.
   <br/>
   <br/>
   Emniyette kurmay sınıfı
   <br/>
   <br/>
   Türk Silahlı Kuvvetlerinde kurmay sınıfı oluşturmak için harp akademileri bulunuyor. Oysa Emniyet Teşkilatında böyle bir oluşum yok. Sizce böyle bir şeye gerek yok mu?
   <br/>
   <br/>
   Kesinlikle var ve bu konudaki çalışmalarımızı hızlandırmış durumdayız. Polisin kurmay sınıfını oluşturmak için Polis Akademisi'nin üzerinde "güvenlik akademisi" kurmayı planlıyoruz. 2 yıllık "güvenlik akademisi'ne girmek için; başkomiser ya da emniyet amiri olma şartı arayacağız. Polis teşkilatını yönetecek ve güçlendirecek kurmay sınıfı, bundan böyle buradan çıkacak.
   <br/>
   <br/>
   Olağanüstü Hal bazı illerde kaldırıldı. Özel Harekat Timlerinin konumunda bir değişiklik olacak mı?
   <br/>
   <br/>
   Toplam 49 ilde faaliyet gösteren 6163 Özel Harekat Tim personeli mevcut. Özel Harekat Timleri için şu ana kadar çok şey söylendi. Bunların çoğu asılsızdır. Bu teşkilatın dağıtılması ya da bir başka kuruma bağlanması mümkün değildir. Özel Tim polislerinin de diğer polislerden bağlı bulundukları disiplin tüzüğü bakımından hiç bir farkı yok. Devletimizin bu timlere ihtiyacı var. Ben bildiğiniz gibi bunların içinde bulundum. Olağanüstü Hal Bölge Valiliği yaptım. Bu insanların vatanına son derece bağlı insanlar olduklarını bizzat gördüm. Özel Tim bize son derece gerekli bir birimdir.
   <br/>
   <br/>
   Yani Özel Harekat Timlerinin sayısı muhafaza edilecek?
   <br/>
   <br/>
   Evet, Özel Harekat Timlerinin sayısı muhafaza edilecek.
   <br/>
   <br/>
   Bize biraz da polislerin sorunlarından bahsedebilir misiniz?
   <br/>
   <br/>
   Bizim en büyük sorunumuz memurlarımızın askerlik meselesidir. Bu konu ile ilgili bazı çalışmalar yürütülmektedir. Buna personel yetersizliği, araçgereç yetersizliği, uzmanlaşma, atama ve yer değiştirme gibi sorunları da ekleyebiliriz. Personelimizin maddi durumlarını da yakından biliyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8ABE0E6C145FF0C9F1B2B37A7278A370?newsId=3108), [web.archive.org (arşiv bağlantısı)](http://web.archive.org/web/20140904073257/http://www.aksiyon.com.tr:80/aksiyon/newsDetail_getNewsById.action;jsessionid=8ABE0E6C145FF0C9F1B2B37A7278A370?newsId=3108)
