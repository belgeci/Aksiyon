# Dikkat! Gözetleniyoruz!

*Aydoğan Vatandaş 1999.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul, önümüzdeki hafta önemli bir uluslararası kongreye daha ev sahipliği yapmaya hazırlanıyor.
  </font>
 </div>
 <div id="newsText">
  <font class="detail-text">
   2021 Şubat tarihleri arasında "Evrende Yalnız Değiliz" adı altında yapılacak olan uluslararası kongre, Türkiye'nin ilk UFO (Tanımlanamayan Yabancı Madde) kongresi olacak. Merkezi İstanbul'da bulunan Sirius Uzay Bilimleri Merkezi'nin düzenleyeceği kongreye, dünyaca ünlü uzay bilimciler ve UFO'cular katılıyor.
   <br/>
   <br/>
   Kongreye katılacaklar arasında, UFO araştırmacısı olarak tüm dünyada tanınan ve bu konularda 30'a yakın kitabı bulunan Eric Von Daniken de bulunuyor. Kongreye katılacak diğer önemli isimlerin bazıları şöyle: "Uzaylılar tarafından kaçırılma" olaylarında uzman Budd Hopkins; Harward Tıp Okulu ve Cambridge Hastanesi Psikiyatri Bölüm Başkanı, Pulitzer ödülü sahibi ve 1994'te yayınlanan "Kaçırılma: Dünya Dışı Varlıklarla İnsan İlişkileri" isimli kitabın yazarı Prof. John Mack; NASA'da görev yapan astronomfizikçi Prof. Dr. Brian O'leary...
   <br/>
   <br/>
   İstanbul'da yapılacak bu kongrenin bir benzeri bir süre önce ABD'de yapılmış, üst düzey devlet yetkililerinin de katıldığı kongre, büyük ilgi görmüştü. Peki, UFO nedir? Dünyada ve Türkiye'de hiç UFO gören var mı? Hakkında büyük organizasyonların, uluslararası kongrelerin düzenlendiği UFO olaylarının şu ana dek dile getirilmeyen yönlerini bütün boyutlarıyla sizin için araştırdık. İşte UFO gerçeği...
   <br/>
   <br/>
   Dünya UFO'ları, "Uçan Fincan Tabakları" deyimiyle ilk kez 1947 yılında tanıdı. Resmi olarak ABD'nin Idaho Eyaleti'nde orman servisi için kurtarış pilotluğu yapan Kenneth Arnold, 25 Haziran'da bir kayıp uçağı Washington'daki Cascade Dağları üzerinde aramaya çıkmış ve tahminlere göre, 4000 m. yükseklikte saatte 1200 mil hızla giden dokuz tane disk şeklinde uçan daireler gördüğünü iddia etmişti. Arnold, onların hareketlerini "Suyun üstünde kayan fincan tabağı"na benzetince bir gazete manşeti onlara "uçan fincan tabakları" adını vermişti.
   <br/>
   <br/>
   İki hafta sonra, 8 Temmuz 1947'de Yeni Meksiko Çölü'nde Roswell isimli bir kasabanın yakınlarında bir " fincan tabağının" ele geçirildiği duyuldu. Ertesi gün ABD Savunma Bakanlığı Pentagon bunu düzelterek "Fincan Tabağı"nın yanlış teşhis edilen bir hava balonu olduğunu açıkladı.
   <br/>
   <br/>
   Olayın üstünden neredeyse yarım yüzyıl geçtikten sonra New Meksico Eyaleti Kongre Üyesi Stephen H. Schiff, Kongre'nin araştırma bölümü olan "General Accointing Office"e olayı araştırmaları için görev verdi. İddialara göre askerler, o zamanlar bilgi saklamaları için Roswell sakinlerini susturmak istemişlerdi. Çünkü bir kaç Roswell'li, Temmuz 1947'de ortaya çıkan bu ilginç olayla ilgili bir şey açıklamamaları için ölüm tehdidi aldıklarını iddia ediyorlardı.
   <br/>
   <br/>
   Kısa süre sonra ABD Hava Kuvvetleri Komutanlığı özel (Eylül 1994) Roswell Raporu'nu yayınlayarak o günkü hava balonunu yıllar önce yürütülen çok gizli bir deney programının bir parçası olarak tanımladı. Rapora göre, "Mogul Projesi" adını taşıyan program, Rusya'nın nükleer bombalarla yaptıkları deneyleri görmeyi amaçlıyordu.
   <br/>
   <br/>
   18 Eylül 1994 tarihli "New York Times" gazetesi, bunun Roswell olayının uzun zamandır beklenen sonucu olduğunu yazdı. Ama, fincancılar ve gizleme iddiaları taraftarları, Hava Kuvvetleri'nin hesap vermesine rağmen hâlâ ikna edilmiş değillerdi. Konuyla ilgili altı kitap yazıldı. Bununla birlikte konuyla ilgili çok yönlü raporlar hazırlandı. Bu arada Roswell olayı ile ilgili onlarca tanık, saatlerce süren video bantlar ve internet dosyalarıyla olayın gerçekliğini kanıtlamak için hâlâ büyük bir mücadele sürdürüyor.
   <br/>
   <br/>
   Ancak olayı daha da ilginç ve bir o kadar da anlaşılmaz kılan, 5 Mayıs 1995 Cuma günü İngiliz TV yapımcısı Ray Santili'nin, Londra Müzesi'nde bir basın toplantısı yapması oldu. Santili, dramatik ama kısa bir girişin ardından elinde 16 mm'lik 14 bobinden oluşan filmlerin, ABD Ordu istihbarat birimlerine ait olduğunu açıkladı. Film, ordu deyimiyle kaza geçirip düşen bir UFO'yu ele geçirme olarak sınıflandırılmıştı. Kaza sonrasıyla ilgili görüntüleri ve bazı dünya dışı ya da insan olmayan canlılara yapılan otopsi sahnelerini içeriyordu. Santili, filmi 82 yaşındaki ordu fotoğrafçısı Jack Barnett'en almıştı. Film Barnatt'tin özel arşivine aitti. Temmuz 1947'deki Roswell UFO kazası sırasında çekilmişti ve Barnett bir kopyasını da kendisine saklamıştı. İşte bu beklenmedik olay konunun önemini daha da artırdı.
   <br/>
   <br/>
   13 Nisan 1995'te Dr.Jesse Marcel JR, Montana Eyaleti'nde Helena'da bir açıklamada bulundu. Dr. Marcel, Hava Kuvvetleri'nden bir haberalma subayının oğlunun 1947 Roswell UFO kazasıyla ilgili açıklamalarda bulunduğunu iddia ediyordu. 1991 yılında Dr. Marcel Washington'a bir davet almıştı. Daveti yapan Ulusal Güvenlik Konseyi'nin üyesi Senatör Robert Byrd adına çalışan, Dick D'amato'duydu. D'Amato, Dr. Marcel ile özel bir güvenlik odasında görüşmeyi ısrar etmişti. Dr. Marcel, buna karşı çıkmış ve "bir şey söylememe ve konuşmama" sözü vermişti, ama D'Aamato ısrarını sürdürüyor ve güvenlikle ilgili konuların tartışılamayacağını söylüyordu. Buna rağmen buluşma gerçekleşti. D'Amato ilk olarak, Dr. Marcel'i, Roswell olayıyla ilgili olarak bilgilendirdi. Dr. Marcel, ilk defa Hükümetin UFO kazasını kabul ettiğini ve gerçeği sakladığını itiraf ettiğini duyuyordu.
   <br/>
   <br/>
   2 Temmuz 1995'te Londra'nın önemli gazetelerinden The Mail'de İngiltere Savunma Bakanlığı Havacılık Bürosu Özel Araştırma ve Raporlar eski sekreteri Nick Pope ile yapılan bir söyleşi yayınlandı. Pope, bir UFO inanırı olduğunu belirtiyor ve UFO'ların resmen açıklanmasından vazgeçildiğini, kendisinin de işinden bu yüzden istifa ettiğini ve Savunma Bakanlığı'nda üzerinde çalışılan sayısız resmi UFO raporu gördüğünü söylüyordu.
   <br/>
   <br/>
   2729 Mayıs 1995'te, Washington'da "Sharton Otel'de üç günlük bir uluslararası toplantı yapıldı. Saygın isimlerin katıldığı toplantının konusu, dünyadışı bir yerden gelecek olan ziyaretçilere karşı verilecek en uygun yanıtın araştırılmasıydı. "Kozmik Kültürler Buluşunca" adlı konferansa bilim adamları, akademisyenler, hükümet görevlileri, profesyonel araştırmacılar, askeri yetkililer, gazeteciler ve dini konuşmacılar katıldı. Dünya çapındaki konferansta görüldü ki, politik, akademik, bilimsel ve medyatik çevrelerde net ve geniş bir kabul bulunuyordu. Dünya dışı ilişkiye hazır olma gerçeğine ulaşmışlardı ve bir dizi zorlayıcı önlemin hatta bir devrimin gereğini düşünüyorlardı. Arlington Enstitüsü'nden Ulusal Güvenlik Uzmanı John L. Peterson, "karşılaşmanın" sonucunda geçerli değişim için toplumsal ve kültürel düzeydeki karışımın dramatik sonuçlar oluşturacağını, özellikle de enerji kaynaklarında sorunlar çıkaracağını belirtiyordu. Antropolog ve gazeteci Michael Hesemann ise, "İlişki"yi ikinci bir Kopernik Devrimi'ne benzetiyordu.
   <br/>
   <br/>
   Washington Post'tan gazeteci Ruth Montgomery, bugüne kadar eline geçen sayısız ve karmaşık gözlem raporlarından söz ederken: "Ama en önemlisi bir çok askerin ve subayın bu konuda benimle konuşmak istemeleridir" diyordu. Mexico'daki "Sixty Minutes" adlı Tv programının yapımcısı Jaime Maussen, konferans katılımcılarına Meksika'da nüfusun yoğun olduğu merkezlerde gözlemlenen UFO'ları görüntüleyen videofilmleri gösterdi.
   <br/>
   <br/>
   UFO iddialarına kaynaklık eden bir başka önemli olay ise ABD'deki 51. Bölgeydi. İddialara göre, bölgedeki UFO gözlemleri oldukça yoğundu ve bir çok insan bölgede uzay teknolojisinin ve çalışır uçan dairelerin saklandığına inanıyordu. İddiaların çoğunun ardından, bir uçan daire için sistem mühendisi olarak kiralandığını söyleyen, üssün eski çalışanı Robert Lazar çıkıyordu. Lazar'ın iddialarına göre üsse izinsiz girmenin cezası ölümdü.
   <br/>
   <br/>
   Groom Gölü Hava Kuvvetleri Üssü, diğer adıyla Dreamland, Nevada'nın sıra dağları ile çöl arasında gizliydi. Kırk yıldır varolan ve yerini halktan saklamak için milyonlarca dolar harcanan üs, şu anda resmi bilgilere göre eskimiş SR71 Blackbird casus uçakları ve "hayalet uçak" olarak bilinen F117 Stealth savaş uçaklarının üssü olarak biliniyor.
   <br/>
   <br/>
   Lazar, söz konusu üste, 198890 yılları arasında Galileo adıyla bilinen gizli bir projede sistem mühendisi olarak çalışmıştı ve dünya dışı dokuz yuvarlak uzay aracının, üssün S4 adıyla bilinen bir bölümünde saklanarak incelendiğini iddia ediyordu. Lazar'ın anlattıklarına göre, uzay gemileri dağ duvarlarına inşa edilmiş büyük çengellere yerleştirilmişti ve sadece kapıları hariç her yeri, ana renge uysun diye boyanmıştı. Lazar dünya dışı mühendisliğin bilgisini keşfetmek için nesneleri ayırmaktan sorumlu anlamına gelen arka mühendislik araştırmacısı olarak orada çalıştığını söylüyordu. Anlattığına göre, üste çalışmaya başladığı günden ayrılana kadar silahlı güvenlik görevlileri tarafından izlenmişti. Fakat yine de, bir ara fırsat bulup 4.5 m. yüksekliğinde ve 18 m. çapında uzay araçlarından birine girdiğini iddia diyordu. Lazar'a göre, uzay aracı görünüşte metalik olmasına rağmen kaynak yerleri gözle gürülmüyordu ve bu objenin elektrik düzeni bilimsel düzenimizden ve havacılık teknolojimizden çok ileriydi.
   <br/>
   <br/>
   Lazar'a göre dev hangarlarda UFO benzeri uçan disklerin deneyleri yapılıyor ve uçuş prensipleri deneniyordu.  Lazar'a göre iki tür UFO bulunuyordu, birisi "Omicron" adı verilen bir gezegen veya bir yıldız çevresinde kısa yolculuklar yapabilen diskti. "Delta" adlı diğer tip ise, uzayzaman alanı içinde hareket edebilen ve bu şekilde yıldızlar ve galaksiler arası yolculuk yapabilen olağanüstü bir araçtı. Araçların üçüncü ve bir başka tipi ise hem Omicron, hem de Delta konumuna geçebilen bir modeldi. Bu diskler veya araçlarla ilgili tüm bilgi vardı ve de uygulanıyordu.
   <br/>
   <br/>
   Lazar'ın anlattıkları gerçekten ilginçti. Lazar'ın iddiasına göre, bu diskler çok yüksek oktanlı ve petrolden olmayan, atom sayısı 115 olan bir elementle çalışıyordu. Bu element ise, bizim kullandığımız periyodik cetvelde yer almıyordu. Lazar'a göre bu element, uzay seyahati esnasında 116 denen bir başka elemente dönüşerek % 100 enerji sağlıyordu.
   <br/>
   <br/>
   Lazar, dünya dışı canlıların ikili bir yıldız sistemi olan Zeta 2 Reticu yıldızının dördüncü gezegeninden geldiklerini iddia ediyordu. Dünya dışı canlılar, Lazar'a göre boyları bir buçuk metre, ağırlıkları 15 ila 30 kg arasında, hemen hemen yürümeye yeni başlayan bir çocuk görünümündeydiler. Başları büyük, her yönü görebilen badem şeklinde kocaman gözleri vardı ve genelde saçsızdılar. Daha çok mavi renkte tek parça tayf benzeri bir giysi ile görülmüştüler.
   <br/>
   <br/>
   İddialar birbiri ardısıra gelirken, bundan tam iki yıl önce ABD Hava Kuvvetleri, Groom Gölü'nü halkın görüşünden uzak tutmak için çevredeki 4500 hektarlık yeri de satın aldı. Üssü gözlemek için gelenler artık 25 ila 30 mil uzaklıkta kalıyordu. ABD basınına göre, Groom Gölü çevresinde Hava Kuvvetleri'nin sahip olduğu alan 94.000 hektardı. Üssün isminin hâlâ haritalarda yer almayışı ise, buraya gizli bir üs ya da dünya dışı bir sırrı saklamak için ideal bir yer olma özelliği kazandırıyordu.
   <br/>
   <br/>
   51'inci Bölge ile ilgili olarak geçen yıllarda çekilen Rus uydu fotoğrafları da, 9500 m. uzunluğuyla dünyanın neredeyse en uzun uçuş pistinin burada olduğunu gösteriyordu. Ayrıca resimlerde uçakların askılarla hangara alınmalarındaki büyük teknolojik ilerlemenin ipuçları, su kuleleri, soğuk yakıt tankları, radar merkezleri, kontrol kulesi ve geniş bir sahada yer alan yapılar da vardı. Kanıtlar ayrıca komplekste yeraltı girişlerinin büyük bir yer kapladığını gösteriyordu. Yetkililer bu fotoğrafları da umursamadılar, yorumsuz kalmayı tercih ettiler. Bugüne kadar üssün varlığı hakkındaki kanıtlar veya kanıt olarak ileri sürülenler kapalı bir sır olarak kalmaya devam ediyor. Yazar Whitley Strieber de, yeni kitabı "Breakthrough"da konuyla ilgili oldukça ilginç yaklaşımlarda bulunuyor ve 51. Bölge'de dünya dışı bir saldırıya yönelik savunma silahlarının geliştirildiğini yazıyordu.  Bu olaylara benzer yüzlerce olayı anlatmak mümkün. Peki, buna benzer olaylar ülkemizde yaşanmıyor mu? Aslına bakılırsa ülkemizde yaşanan UFO olaylarının sayısı ve içeriği hiç de azımsanacak gibi değil.
   <br/>
   <br/>
   1981 yılında, İzmir'li işadamı ve mercan avcısı Refik Tanergün'ün gazetelerde bir açıklaması çıktı. Tanergün, Ege Denizi'nde garip olayların oluştuğundan söz ediyordu. Midilli, Sakız Adaları ile Karaburun arasında yer alan üçgen şeklindeki alanın Bermuda Şeytan Üçgeni'ne benzer özellikler taşıdığı görüşündeydi ve bu bölgede yoğun olaylar yaşanıyordu. 1980 yılının Temmuz ayında Karaburun açıklarında avlanan balıkçılar, Midilli yönünde parlak bir cismin suları 40 metreye kadar fışkırtarak tekrar suya gömüldüğünü rapor ettiler. Tanergün'e göre bu olaylar 1981 başına kadar sürdü ve Tahsin Kalkavan şilebiyle, Tenya 2 adlı Yunan gemisi benzeri olaylara hedef olarak battı.
   <br/>
   <br/>
   21 Ekim 1981'de Gölcük'te bir Deniz Yüzbaşısı olan Doğan Sum, Gölcük üstünde bir uçan daireyi çok net olarak fotoğrafladı ve durumu komutanlarına rapor etti. Resim, Hürriyet gazetesinde manşetten yayınlandı. Gazeteye göre yayından önce fotoğraf, laboratuar testlerinden geçirilerek sahtekarlık veya imalat hatası olmadığına karar verilmişti. Bu arada meteoroloji ile de temasa geçilerek, atmosferik durum da incelenmiş ve koşulların normal olduğu anlaşılmıştı.
   <br/>
   <br/>
   1981 yılı Türkiye tarihinde en yoğun UFO olaylarının yaşandığı yıl oldu. Niğde Aksaray'da, 16 Aralık 1981'de gökyüzünde saatlerce kalan cismi Jandarma Komutanı Yüzbaşı Orhan Çelen de gördü. Haber vermek için telsizini kullanmaya çalıştı, ancak çalışmadı. 1982 yılının sonlarına kadar devam eden olaylar sırasında çok sayıda kişi, gökyüzünde dolaşan UFO filolarını net biçimde gördü. Dönemin Aksaray Kaymakamı Güner Orbay'ın şoförü, "Vali Bey, Kaymakam Bey ve Jandarma Alay Komutanı ile beraber uçan cismi dürbünle seyrettik" diyordu.
   <br/>
   <br/>
   En garip olaylardan birisini yine 1984'ün Nisan ayında, THY pilotları yaşadılar. İstanbulAnkara arasında uçan DC9 tipi uçak, İnegöl üzerinde 9000 m. yükseklikte uçarken bir UFO ile karşılaştı. Pilot, yardımcısı ve uçuş mühendisi olayı şöyle anlatıyordu: "Çok yukarıdan ışıklı bir cismin yere doğru hızlı bir pike yaptığını farkettik, bir uçağın düştüğünü sanarak üzüldük fakat cisim o inanılmaz hızına karşın bizim çok ilerimizde, aynı hizada birden durdu ve havada asılı kaldı. Yeşilköy'le haberleşerek, o bölgede uçan bir araç olup olmadığını sorduk, cevap negatifti. Öyleyse, bu bir UFO'ydu. Farlarımızı yakarak sinyal verdik. İşte tam o anda cisimden öyle bir ışık parlamasıyla cevap verildi ki, dünyada bu tür bir ışık kaynağı olabileceğini sanmıyorum. Güneş kadar parlaktı. Daha sonra bulutların arasına yükselip kayboldu. Birçok pilot arkadaşımız UFO'ları gördüklerini söylerlerdi, pek inanmıyorduk, ama o gece karşımızdaki cisim gerçekti. Ama en önemlisi, bildiğimiz tüm fizik kurallarına aykırı olarak uçuyordu. Böyle bir uçuş aracını kıskançlıkla izledik."
   <br/>
   <br/>
   Benzeri bir olay bir başka THY uçağının da başından geçti. 27 Ekim 1989 günü Boeing 727 ile ZürihAntalya seferini yapan Kaptan Pilot Selahattin Sivri olayı şöyle anlatıyordu: "Gece saat 23:00 civarıydı, Yugoslavya üzerinden uçuyorduk, birden sol üstümüzde çok ışıklı bir cisim gördük ve uçak zannettik. On dakika sonra cisim önümüze geçti. Bu arada Belgrad ve Sofya alanlarıyla yapılan telsiz konuşmalarını dinliyorduk ama uçuş belgemizde bulunan böyle bir gök cismi ile yapılan konuşmaya tanık olmadık. Uçuş mühendisim Pertev Arıkan beni uyararak, sürekli kırmızı, yeşil ve çok parlak ışıklar yayıyor, dedi. Artık önümüzde uçuyordu, şekli tam bir yumurta şeklindeydi. Inanılmaz bir renk cümbüşü içerisinde yol alıyorduk. Bulgaristan üzerinden Türkiye'ye yaklaşırken, Yeşilköy'ü aradık ama radarlarında hiç bir hava trafiği göremediklerini söylediler. Hava sınırımıza yaklaştığımızda cisim beyaza dönüştü ve yükselmeye başladı, artık sadece beyaz bir ışık topu görüyorduk, derken kayboldu."
   <br/>
   <br/>
   Aslına bakılırsa yaşadığımız dünya bu tür olaylara pek de yabancı değil. Kutsal kitaplar bu tür olayların tarihini binlerce yıl öncesine kadar götürüyor. Mesala, Tevrat'ın Hezikel bölümünde şöyle deniliyor:
   <br/>
   <br/>
   "Ve otuzuncu yılda, dördüncü ayda, ayın beşinci gününde, ben Kebar ırmağı yanında sürgünler arasında iken vaki oldu ki, gökler açıldı Ve baktım, ve işte, kuzeyden buram yeli, durmadan ateş saçan büyük bir bulut geliyordu, çevresinde parıltılı ve ortasında sanki ateş ortasında ışıldayan maden. Ve onun ortasından dört canlı benzeri yaratık çıktı. Ve onların görünüşü şöyleydi: Onlarda insan benzeyişi vardı. Ve her birinin dört yüzü vardı ve onlardan her birinin dört kanadı vardı. Ve ayakları, doğru ayaklardı ve ayaklarının tabanı buzağı ayağının tabanı gibiydi ve cilalı tunç gibi parıldıyorlardı.
   <br/>
   <br/>
   Ben canlı yaratıklara bakarken, işte, canlı yaratıkların yanında, onların her yüzü için yerde bir tekerlek vardı. Tekerleklerin ve yapılarının görünüşü zümrüt gibi idi; ve dördünün benzeyişi ve de görünüşleri ve de yapıları sanki tekerlek içinde tekerlek. Yürüdükleri zaman dört yanlarına da gidiyorlardı. Dönmeyerek yürüyorlardı. Tekerlek çemberleri ise yüksekti, ve korkunçtu; ve dördünün çemberleri çepeçevre gözlerle dolu idi. Ve canlı yaratıklar yerden yükseldikçe, tekerlekler yükseliyorlardı."(Tevrat, Hezekil 14)
   <br/>
   <br/>
   Hezekel tekerlek içinde tekerlek olduğunu ve tekerleklerin yürürken dönmediklerini söylüyor. Acaba bu, tekerleklerin çok hızlı dönmesi yüzünden oluşan çok belirgin bir göz yanılgısı olabilir mi? Kuşkusuz en doğrusunu Allah bilir.
   <br/>
   <br/>
   Bediüzzaman Said Nursi Hazretleri, "Sözler" adlı eserinin 33. Bölümü'nde bu konuya temas etmiş. Bu bölümde dikkati en çok çeken  Üstad'ın Kadir Suresi'nin, "O gecede melekler ve Ruh, Rablerinin izniyle yeryüzüne inerler" mealindeki ayetin yorumunu yaptığı pasajdır:
   <br/>
   <br/>
   "Hakikat katiyyen gerektirir ve hikmet kesinkes ister ki, yeryüzü gibi, uzayın da hem de bilinçli sekeneleri (oturanları) bulunsun. Ve o sekeneler yaradılış bakımından oturdukları yıldızlara uygun yaratılışta olsun. Kur'an bütün yaratıkları melek ve Ruhaniler diye isimlendiriyor..." (Sözler, Yirmi Dokuzuncu Söz, Mukaddime)
   <br/>
   <br/>
   Fethullah Gülen Hocaefendi'nin konuyla ilgili görüşleri de hayli ilgi çekici. Kendisi ile yapılan özel bir söyleşide Hocaefendi, "Gökleri, yeri ve bunların içine yayıp ürettiği canlıları yaratması da O'nun delillerindendir. O dilediği zaman bunları bir araya toplamaya da kadirdir" (Şura, 42/29) ayeti kerimesini şöyle yorumluyordu:
   <br/>
   <br/>
   "Öteden beri bu ayeti kerime dünyadan başka yerlerde de bizim gibi veya şekillerde canlıların olabileceğine delil gösterir ki, doğru olduğu söylenebilir. Ayrıca 'bunları bir araya toplamaya kadirdir' ifadesinden de buradakilerin oralara veya oradakilerin burulara gelmesi, gelebilmesi mümkündür şeklinde anlaşılmıştır.
   <br/>
   <br/>
   Şöyle ki, debib 'hareket etmek', dabbe de 'hareket eden' demektir. Böyle bir tabir cin, ruh ve melek için de kullanılabilse de, örfü şeride daha ziyade yeryüzündeki cismani varlıklar için kullanılagelmiştir. Bu itibarla da denilebilir ki Cenabı Hakk, yerde olduğu gibi göklerde de tıpkı insanlar ve diğer canlılar gibi varlıklar yaratmış olabilir ve dilediği zaman da onları bir araya getirmeye muktedirdir. Herkesi ve herşeyi öbür alemde haşr ü cem edeceği gibi, o dilerse kainatın diğer köşelerinde var oldukları farz edilen bütün canlıları bir araya getirebilir.."
   <br/>
   <br/>
   Kuranı Kerim'deki ayetlerin tefsirini sadece "kainatta başka canlıların varlığı" ile sınırlı tutmayan araştırmacılar da var. Ankara İlahiyat Fakültesi mezunu olan ve şu an Başbakanlık Arşivi'nde görev yapan yazar İskender Türe de bunlardan birisi. Türe, daha da ileri giderek "Zülkarneyn" adlı kitabında Kur'anı Kerim'in Kehf Süresi'nde yer alan kıyamete yakın bir dönemde çıkıp, yeryüzünü fesada uğratacağı anlatılan YecücMecüc kavmini, uzaydan yeryüzünü istilaya gelecek bir tür olarak yorumluyor. Türe son 3 yılda hazırladığını belirttiği son derece başarılı kitabında, YecücMecüc kavminin bir çift yıldızlı güneş sisteminde bulunan bir gezegende olduğunu belirtiyor. Olayın ilginç yanı, UFO araştırmacılarının da UFO'ların çift yıldızlı bir güneş sisteminden geldiğini iddia etmeleri.
   <br/>
   <br/>
   Tüm bu alıntılardan ve eldeki bilgilerden yola çıktığımızda sorulacak tek bir soru kalıyor. Bu alıntılarda bahsi geçen iddialar acaba aynı şeyden mi bahsediyor? Bu ve benzeri pek çok sorunun cevabını kuşkusuz zaman gösterecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4640-34-dikkat-gozetleniyoruz.html), [web.archive.org (arşiv bağlantısı)](http://web.archive.org/web/20131206131329/http://www.aksiyon.com.tr:80/aksiyon/haber-4640-34-dikkat-gozetleniyoruz.html)
