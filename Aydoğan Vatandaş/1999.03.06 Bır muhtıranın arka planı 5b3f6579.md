# Bır muhtıranın arka planı

*Aydoğan Vatandaş 1999.03.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat Süreci'nin başladığı 1997 yılından tam 26 yıl önce, TSK kendisini siyasetin tam ortasında buluyor, ucu aslında bugünlere kadar uzanan büyük tartışmaların içerisine sürükleniyordu.
  </font>
 </div>
 <div id="newsText">
  <font class="detail-text">
   TSK'nın önemli bir bölümünü taraftarları arasına katmış solcu bir cunta, "9 Mart" günü ülke yönetimini ele geçirmek üzere karar alıyordu. Ancak dönemin Genelkurmay Başkanı Memduh Tağmaç inisiyatifi ele alarak emirkomuta zinciri içinde bir muhtıra yayınlanmasını kararlaştırıyordu. Tüm ordunun görüşünü yansıtmak üzere yayınlanan muhtıra, solcu cuntanın hevesini kursağında bırakıyor ve hedefine ulaşmasını engelliyordu. İlk bir kaç gün muhtırayı destekleyen solcu basın gerçeği anladığında iş işten geçiyor, 9 Martçılar tasfiye ediliyordu.
   <br/>
   <br/>
   Peki, 28 Şubat ile bağlantılı gibi gösterilmek istenen 9 Martçılar kimlerdi ve ne yapmak istiyorlardı? 9 Mart'ın gerçekten bugünlere uzanan yönleri bulunuyor muydu?
   <br/>
   <br/>
   9 Mart'la ilgili gizli kalmış askeri ifadeleri ilk kez açıklayarak, belgeleriyle 9 Mart ile ilgili sis perdesini aralıyoruz. İşte "becereksiz darbecilerin" hazin hikayesi ve günümüze kadar uzandığı iddia edilen solcu cuntanın ilginç öyküsü...
   <br/>
   <br/>
   Muhtıraya adım adım
   <br/>
   <br/>
   30 Ağustos günü Kara Kuvvetleri Komutanlığı önünde görkemli bir tören vardı. Karacı generaller heyecanla yeni komutanları Orgeneral Faruk Gürler'i bekliyorlardı. Kara Kuvvetleri Komutanlığı, o günlerde Cumhurbaşkalığı'na giden yolun ilk basamağı olarak görüldüğü için çok önemliydi. Ve yakın çevresinde hırslı, parlak bir general olarak bilinen Gürler, şimdi bu koltuğa yerleşiyordu. Bu atama, ülkede aylardır müdahale hazırlığı yapan cuntacılarda da sevinç yaratmıştı. Çünkü, Gürler "çengel atılan" komutanlardan biriydi ve cumhurbaşkanlığı için düşünülüyordu.
   <br/>
   <br/>
   Ankara'daki Atatürk Orman Çiftliği'nin içindeki MİT'e ait Marmara Köşkü de, o gün çok önemli konukları ağırlıyordu. Köşkün genellikle ıssız olan bahçesi o gün epey hareketliydi. Birbiri ardına siyah makam otomobilleri binanın yanına yanaşıyor, bahçeyi çevreleyen tel örgülerin önündeki kurt köpekleri havlayıp duruyordu. Bir kaç dakika sonra trafik sona erdi ve toplantı başladı. MİT'in üst düzey toplantılarının yapıldığı salonda Başbakan Süleyman Demirel, üst düzey komutanlar ve istihbarat yetkilileri vardı.
   <br/>
   <br/>
   MİT Müsteşarı Fuat Doğu, önündeki dosyanın kapağını aralayarak gergin sessizliği bozdu: "Balon harekatı adı verdiğimiz çalışma sonucunda teşkilatımız, parlamentodaki bazı kişilerle, ordu içindeki bazı kesimlerin ortaklaşa cunta çalışmaları içinde olduğunu tespit etmiştir. Cuntanın ordu üst kademeleri ile ilişkileri, ordu içinde kontakt kurduğu komutanlar vardır."
   <br/>
   <br/>
   Hava Kuvvetleri Komutanı Muhsin Batur, bu cümleden sonra dayanamadı:
   <br/>
   <br/>
   "Ordu içinde kontakt kurulan adam kim?"
   <br/>
   <br/>
   Kısa bir sessizlik oldu. Ve sessizliği, yine Fuat Doğu bozdu:
   <br/>
   <br/>
   "Sizsiniz..."
   <br/>
   <br/>
   Salonu buz gibi bir hava kapladı. Başbakan Süleyman Demirel'in gerginliği yüzünden okunuyordu.
   <br/>
   <br/>
   "Cuntacılıkla" suçlanan Hava Kuvvetleri Komutanı, "Ben demokrasiye bağlı bir askerim" dedi, "Nitekim 22 Şubat'ta yapılan darbe girişimi sırasında uçaklardan attırdığım, demokrasiyi savunan bildirimi size okuyayım müsaade ederseniz."
   <br/>
   <br/>
   Yıl 1971'di ve Türk Silahlı Kuvvetleri Süleyman Demirel'in Başbakanlık'tan istifasına yol açacak olan 12 Mart Muhtırasını henüz vermemişti. Ancak, ordudaki "sağ" ve "sol" kanatların sürekli gerginliği tırmandıran mücadelesi çok daha önceleri, 1967'de başlamıştı.
   <br/>
   <br/>
   Fakülteli devrede
   <br/>
   <br/>
   İstanbul Üniversitesi İktisat Fakültesi'nde asistan olarak çalışan MİT ajanı Mahir Kaynak, Türk Devrim Ocakları'nın genel merkezinde yapılan "Köy sorunu" konferansını izlemekle görevlendirilmişti. Kaynak, bir süredir kendisini "Devrimci" olarak tanıtıyor ve bu çevrelerde gözüküyordu. Toplantının sonunda yanına bir emekli subay yanaştı. Kendisini tanıttı: "Ben, Hıfzı Kaçar. Epeydir sizinle karşılaşıyoruz, fakat sizinle tanışmak mümkün olmadı..."
   <br/>
   <br/>
   Kaçar, nezaket konuşmalarının ardından şöyle dedi: "Sizi bir buçuk yıldır izliyoruz. Güvenilir olduğunuz kanısına vardık. Devrimci bir grubumuz var. Bizimle çalışır mısınız?"
   <br/>
   <br/>
   Genç asistan Kaynak MİT'le çalışmaya daha yeni başlamıştı. Ve ağına böyle "büyük bir balık" düşüvermişti. Hemen Kaçar'ın teklifini kabul etti ve durumu MİT'e bildirdi. Teşkilatın cevabı olumluydu. "İçlerine gir, yüksel ve her şeyden bizi haberdar et."
   <br/>
   <br/>
   Kaynak'ın MİT'teki kod adı artık "Fakülteliydi". Devrimci grubun toplantılarına katılacak, bunları gizlice banda alacak, raporlarını da bu kod adıyla yazacaktı. Ta ki, 1972 Nisanı'na yani deşifre olduğu tarihe kadar...
   <br/>
   <br/>
   Cuntayı izle ve rapor et!
   <br/>
   <br/>
   Kaynak'ın MİT adına cuntaya sızması ordunun zirvelerindeki sağsol savaşının ilk raunduydu, çünkü bu cuntanın ardında "radikaller" olarak tanımlanan ordunun "sol kanadı" Hava Kuvvetleri Komutanı Faruk Gürler vardı. Kaynak'a "cuntayı izle ve rapor et" talimatını veren MİT müsteşarı Fuat Doğu ise, emekli bir albaydı ve Cumhurbaşkanı Cevdet Sunay'ın adamıydı. Cevdet Sunay, ordudaki "sağ kanat" olarak bilinen Genelkurmay Başkanı Memduh Tağmaç ile 1. Ordu Komutanı Faik Türün'ün hamisiydi. İki kuvvet komutanının desteklediği "sol" cunta fiilen askeri hiyerarşiye bağlı olan MİT tarafından izleniyordu. Ve MİT'in "balon operasyonu" adını verdiği bu takip çalışması, ordunun iki güçlü kanadı arasındaki, Türkiye'nin kaderini etkileyecek savaşta güç dengelerini değiştirecekti.
   <br/>
   <br/>
   Kaynak, "Devrimci grup"ta hızla yükseldi. Akademisyen oluşu, sol terminolojiye hakimiyeti ve soğukkanlılığı ile kuşkuları hiç bir zaman üstüne çekmemeyi başarabildi. Bir şansı da örgüte "üst düzeyden" katılıyor olmasıydı. Onu örgüte sokan Hıfzı Kaçar, 27 Mayıs ihtilalinin önderlerinden olan emekli Korgeneral Cemal Madanoğlu'nun yeğeniydi. Zaten, 9 Mart Cuntası'nın lideri de Madanoğlu'ydu. Kaynak, böylelikle kısa sürede Madanoğlu'nun da güvendiği kişilerden oldu. O kadar ki, Madanoğlu örgütün başkan yardımcılıklarına Doğan Avcıoğlu ve Mahir Kaynak'ı getirmeyi düşündüğünü bile söylemişti.
   <br/>
   <br/>
   İkinci adam MİT ajanı
   <br/>
   <br/>
   "Fakülteli", 5 yıllık ajanlığı süresince 36 toplantıya katıldı. Bunların bir kısmını gizlice banda aldı, bir kısmını da notlar tutarak MİT karargahına ulaştırdı. Demirel'e bağlılığıyla bilinen MİT müsteşarı Fuat Doğu, Kaynak'ın cuntadaki ajanları olduğunu Demirel'e söylemişti ve gelişmelerden de sıcağı sıcağına Demirel'i haberdar ediyordu. Demirel'in en yakın mücadele arkadaşlarına bile söylemediği bu sırrı, MİT'te de sadece bir kaç üst düzey yönetici biliyordu. Kaynak, MİT'le ilişkilerinde telefon bile kullanmıyordu. Sadece MİT'in gönderdiği bir aracıdan yararlanıyordu. Cuntaya yakın MİT mensuplarının Kaynak'ı deşifre etmesinden korkuluyordu.
   <br/>
   <br/>
   MİT, cuntayı izlemek için sadece Kaynak'la yetinmedi. Cuntanın önde gelenlerinden gazeteci İlhami Soysal'ın Ankara'daki evine alıcı yerleştirildi. Benzer bir alıcı da, cuntayı destekleyen ünlü yazar Şevket Süreyya Aydemir'in evine kondu. Ancak KGB bunu farketti ve cuntayı uyardı. Cemal Madanoğlu, bir toplantıda bunu şöyle anlatıyor: "Ankara'da Rus Kültür Ataşesi bir gün Devrim Gazetesi İdarehanesi'ne geldi. Kağıt üzerine, Bahçelievler'deki toplantılarınız izleniyor, komando birliğindeki adamınız da biliniyor diye yazdı".
   <br/>
   <br/>
   Cuntada kimler yok ki!
   <br/>
   <br/>
   Mahir Kaynak'ın verdiği raporlara göre, cuntanın askeri kanadının liderleri ünlü yazarlar İlhan Selçuk, Doğan Avcıoğlu ve İlhami Soysal'dı. Örgütte bunların dışında tanınmış avukatlar, eski subaylar ve gazeteciler de vardı. Ancak siviller ve askerler pek iyi anlaşamıyorlardı. İlhan Selçuk, Madanoğlu için, "Şöhretli bir adam, istihbaratları var. Biz bunlardan yararlanıyoruz" diyor, Madanoğlu da İlhan Selçuk için "Bizler eninde sonunda, İlhan Selçuk, İlhami Soysal ve Doğan Avcıoğlu grubu ile anlaşamayacağız. Zira onlar Kürtler'e özerklik vermek niyetindeler" sözleriyle sivilleri "aşırı solcu" bulduğunu söylüyordu.
   <br/>
   <br/>
   Kaynak'ın yaptığı ikili görüşmelerde başkaca anlaşmazlıkların da olduğu ortaya çıktı. Yeğeni Hıfzı Kaçar, bir keresinde Madanoğlu için şunları söyledi: "Cemal Madanoğlu bana bile haber vermeden yurtdışına seyahate çıktı. İsviçre'de ihtilal konusunda Amerikalılarla pazarlık yapacak. Halbuki daha önce Şevket Süreyya Aydemir, 'Bana yetki verin, gidip Amerika'lılarla pazarlık edeyim' demişti. Madanoğlu bu işi üzerine aldı."
   <br/>
   <br/>
   Baas modeli
   <br/>
   <br/>
   Cuntanın amacı Mahir Kaynak'a göre Irak ve Suriye'deki Baas tipi bir rejim kurmaktı. Yani tek partili, otoriter bir rejim oluşturmaktı. Nitekim Kaynak, MİT'e verdiği raporda şöyle diyordu: "İlhan Selçuk bana ve üç arkadaşa Baas Partisi'nin tüzüğünü inceleme görevi verdi. Kurduğu Devrimci Dayanışma Derneği'nin ileride Baas Partisi ya da benzeri bir parti şeklinde ortaya çıkma eğliminde olduğunu söyledi."
   <br/>
   <br/>
   Cunta, iktidara gelirse dış ticaret ve sigorta şirketleriyle bankaları kamulaştıracak, yabancı sermayeli kuruluşları millileştirecek, koyu bir devletçilik uygulayacak, Türkiye'yi Amerika'nın müttefiki olmaktan koparacaktı.
   <br/>
   <br/>
   Baas modelinin Türk usûlü yorumcusu YÖN Hareketi'nin lideri Doğan Avcıoğlu idi. Avcıoğlu'nun "Türkiye'nin Düzeni" adlı kitabı cuntanın adeta el kitabı haline gelmişti. Cuntanın lider kadrosunda yer alan emekli Korgeneral Celil Gürkan şöyle diyordu: "Silahlı kuvvetlerimizde onun 'Türkiye'nin Düzeni' adlı kitabı o denli geniş ve yaygın bir ilgi çekmişti ki, elden ele dolaşan bir referans kitabı haline gelmişti. Hiç unutmam bir konuşmamız sırasında Orgeneral Faruk Gürler bana 'Celil, Türkiye'nin Düzeni kitabını okumayan subayı ben eksik sayarım" demişti.
   <br/>
   <br/>
   27 Mayıs yetmez, 9 Mart verelim
   <br/>
   <br/>
   CHP eski milletvekili Fatih Özfakih cuntanın teorik arka planıyla ilgili şunları söylüyordu: "Cuntacılara göre 27 Mayıs başarıya ulaşamamıştı, çünkü fikri hazırlığı yoktu. O yüzden, bu kez darbeden sonra yerine ne konacağının mutlaka önceden belirlenmesi gerekiyordu. İşte devrimin bu teorik hazırlığı o günlerde Doğan Avcıoğlu'nun Devrim Gazetesi'nde yapılıyordu. İlhan Selçuk, İlhami Soysal, Hasan Cemal, Uluç Gürkan gibi şöhretlerin çıkardığı gazete, cuntacılar için ilgi odağıydı."
   <br/>
   <br/>
   YÖN lideri Avcıoğlu'na göre 27 Mayıs hareketi; "Yeteri kadar şuurlu olmasa da, memleketimize değerli yıllar kaybettiren, haysiyet kırıcı, miskin ve aciz gidişe karşı zinde kuvvetlerin gösterdiği tepkidir. O tarihlerde şartlar, hareketin gerçek mânâsının anlaşılmasına müsait bulunmadığı için, 27 Mayıs bir bocalama devresinden ibaret kalmış, korkulu günlerden sonra muhafazakar kuvvetler duruma hakim olmuşlardır."
   <br/>
   <br/>
   İlhami Soysal'a göre, 27 Mayıs 1960 Cumhuriyet'in ilk yıllarındaki öncü kadronun daha doğrusu o kadrodaki zihniyetin iktidara gelişi idi. Kitleler daha ilk anda 27 Mayıs'ı asker ve memur hareketi olarak adlandırmakta fazla yorulmamış, kasabadaki binbaşıyla birlikte kaymakamın da yeniden itibar kazanması kimsenin gözünden kaçmamıştı. Soysal sözlerine şöyle devam ediyordu: "27 Mayıs kitle eğitimi bakımından zamansız çalan bir zildir. Ders yarıda kalmış, meseleler ve çözümler kafalara 'tak' edememiştir." O halde dersin tamamlanması gerekiyordu.
   <br/>
   <br/>
   Amaç Kemalistleri tasfiye
   <br/>
   <br/>
   Genelkurmay Başkanlığı'nın kitaplaştırdığı solcu subayların ifade örnekleri bu açıdan önemli bir gerçeğe ışık tutacaktı. 1971'de teğmen rütbetesiyle Deniz Kuvvetleri Komutanlığı'nda görev yapan Teğmen Soner Güneş vermiş olduğu ifadesinde solcu subayların, Kemalist subaylarla işbirliğine gitmekte güttükleri amacın, onları tasfiye ettikten sonra ülke yönetimini ele geçirmek olduğunu şu cümlelerle ifade edecekti:
   <br/>
   <br/>
   "...Mesaiden sonra Tekirdağ Gemisi'nde Teğmen Şahin Aldoğan'ın kamarasına gittim. Toplanacağımız yerin orası olduğunu bildirmişti. Toplantıda Şahin Azman, Teğmen Muhlis Engin, Teğmen Metin Kömürcü ve ben vardım. Teğmen Şahin Aldoğan konuşarak: ...Siyasi durumun o sıralarda çok gergin olduğunu, muhtemel bir ihtilal durumunda yerimizi örgüt olarak saptamamız gerektiğini söyleyerek bu durumda, eğer faşistler bir ihtilal yaparsa ve eğer deşifre olmuşsak kaçacağımızı ve gerekirse yurt dışına çıkacağımızı, eğer Devrim Gazetesi etrafında toplanan Kemalistler bir ihtilal yaparlarsa onlarla aynı safta mücadele edeceğimizi, Devrim Gazetesi etrafında toplanmış bulunan Kemalistlerin, Amiral, General ve Albaylar arasında yaygın olmakla birlikte yeterli güçte olmadıklarından ve kuvvetli bir tabanları bulunmadığından bizimle birleşmeye muhakkak yanaşacakları, ideolojik ayrılığın aramızda mevcut olmasına rağmen, asgari müştereklerde mutabakata vararak bizimle birleşmeye mecbur kalacaklarını ve bu şekilde yapacakları bir ihtilalin gerçekleşme ihtimalinin artacağını, zamanla uygulayacağımız taktiklerle Devrim Gazetesi etrafında toplanan Kemalist subayların tasfiye edileceğini, böylelikle Sosyalist Devrim gayemizin daha kolay gerçekleşeceğini" belirtmişti.
   <br/>
   <br/>
   Hikmet Özdemir ise "YÖN Hareketi" adlı kitabının 286. sayfasında konuyla ilgili aynen şunları söylüyordu:
   <br/>
   <br/>
   "YÖN hareketinin ve YÖN'cü tezlerin 1960 sonrası Türk siyasal hayatı üstündeki asıl etkisi ve yapılacak bir genel değerlendirmede belirleyici olarak dikkatle altının çizilmesi gereken yanı, varılmak istenilen hedefler kadar bu hedeflere nasıl ve hangi araçlarla varılacağı, daha genel bir anlatımla iktidarın nasıl ele geçirileceği konusundaki tutumla ilgilidir. Söz konusu olan, YÖN'cülerin, siyasal partiler yasasına göre bir parti kurup, Anayasa ve seçim yasaları uyarınca diğer partiler gibi seçimlere girip parlamentoda yeterli çoğunluğa eriştikten sonra programındaki modeli uygulayarak sosyalizmi hedeflemesi olsaydı, bu durum belki çok az tepki uyandıracak, kimsenin pek bir diyeceği olmayacaktı.
   <br/>
   <br/>
   Fakat, YÖN'cülerin zaman zaman güçlü bir liderin parlamento dışındaki zinde kuvvetlere dayanarak belirli bir süre hükümetinin sorunları çözebileceğini savunmaları; çok partili parlamenter hayata zaten pamuk ipliği ile bağlı olan radikal çözüm önerilerine eğilimli aydın çevrelerinde büyük yankılara yol açmış ve Türkiye'de 1970'lerin başında yaşanacak olan krizin derinleşmesinde etkin bir rol oynamıştır. Yalnız bu saptamayı yaparken dikkat edilmesi gereken bir nokta var: Oldukça geniş bir yazar kadrosunun katkılarıyla yayımlanan YÖN'ün 1967'de kapanmasından sonra, YÖN başyazarı Doğan Avcıoğlu ve yakın arkadaşlarının yayımladığı haftalık Devrim'in görüşlerinden etkilenen asker ve sivil grupların 9 Mart 1971'deki eylemleri genel anlamda YÖN Hareketi'nin bir sonucu olarak görülebilir."
   <br/>
   <br/>
   Sol basında kazanıldı
   <br/>
   <br/>
   Cunta 5 yıl boyunca fikirlerini olgunlaştırmış, örgütlenmesini de geliştirmişti. Aydınlar, önemli kitle örgütleri ve ordunun bir bölümü kazanılmıştı. El altından dönemin en aktif kitle örgütü DevGenç ile temaslar kuruldu. Basından da önemli bir destek sağlanmıştı.
   <br/>
   <br/>
   Başbakan Süleyman Demirel kısa süre sonra kimlerin cunta çalışmaları içinde olduğunu öğrenecekti. Hava Kuvvetleri Komutanı Org. Muhsin Batur ordudaki hiyerarşik kuralları çiğneyerek Cumhurbaşkanı'na bir mektup yazmıştı. Batur, ordu içindeki örgütlenmelerden bahsediyor ve yaklaşan müdahalenin işaretlerini veriyordu.
   <br/>
   <br/>
   Batur bu konuyla ilgili Mehmet Ali Birand'a şunları söylüyordu: "Vermemek için bir sebep yok. Çünkü Ankara içinde birtakım toplantılar yapılıyor. Bu toplantılarda ne konuşulduğunu biz günü gününe takip ediyoruz. Örgüt gittikçe büyüyor. Biz âtıl kalırsak, birtakım önlemler alınmazsa bir askeri müdahale beklenebilir. Onun için bunları yazma ihtiyacı hissettim."
   <br/>
   <br/>
   Nasıl bir rejim istiyorsunuz?
   <br/>
   <br/>
   28 Aralık 1970 tarihinde komutanları Hükümet'le buluşturan Milli Güvenlik Kurulu oldukça gergin geçmişti. Mektup gerginliği hâlâ yatışmamıştı. Üniversite olayları sürüyordu. Muhsin Batur o MGK toplantısını şöyle anlatıyordu:
   <br/>
   <br/>
   "Başbakan'la aramızda hafif bir tartışma çıktı. Hatta aşırı 'solculuğa' kadar giden bir tartışma çıktı. Yani ben nasıl bir rejim getirelim istiyorsunuz diye bir suale muhatap kaldım."
   <br/>
   <br/>
   Cevdet Sunay bu tablo karşısında "Sıkıyönetim" önerecek oldu ama cuntanın diğer güçlü orgenerali Kara Kuvvetleri Komutanı Faruk Gürler buna karşı çıktı: "Sıkıyönetim, orduyu iktidarın emrinde gösterir." İşte bu cümle Başbakan'ı çileden çıkardı. Demirel söz alıp, "Bu ne demektir? Ordu iktidarın emrinde değil mi?" diye sordu. Salonda buz gibi bir hava esti.
   <br/>
   <br/>
   Bu sıralar orduda irili ufaklı bir kaç cunta daha vardı. Sivil kesimdeki en büyük askeri uzantılı örgüt ise Madanoğlu grubuydu. Ve birbirinden kısmen bağımsız kısmen de irtibatlı bu cuntacı grupların çalışmaları, 9 Mart 1971 günü Hava Kuvvetleri Komutanlığı'nda yapılan bir toplantıyla doruk noktasına ulaştı. Toplantıya Hava Kuvvetleri Komutanı Muhsin Batur, Kara Kuvvetleri Komutanı Faruk Gürler ve iki kuvvet komutanlığından bir çok general katıldı. Cuntada "Yavuz Bey" kod adıyla anılan Batur, Marmara Köşkü'nde Başbakan Demirel'e "Demokrasiye Bağlılık" teminatı vermesine rağmen bu kez darbe kararı alınacak bir toplantıya katılıyordu. Toplantıdan "Her şey hazır. Eylem için düğmeye basmamız yeterli" sonucu çıktı.
   <br/>
   <br/>
   Tağmaç'ın önemli manevrası
   <br/>
   <br/>
   Genelkurmay Başkanı Memduh Tağmaç, toplantıyı ve oradaki kararlılığı öğrenmişti. Ertesi gün Genişletilmiş Komuta Konseyi'ni topladı. Bu konsey Kara, Hava, Deniz Kuvvetleri komutanları ile, bu kuvvetlerin or ve korgeneraleri ile amirallerden oluşuyordu. Burada "Silahlı Kuvvetler olarak beraber hareket edelim, hükümete reformların yapılması yolunda bir muhtıra verelim" kararı çıktı. Ve muhtıra 12 Mart günü verilerek, Başbakan Süleyman Demirel istifa etmek mecburiyetinde bırakıldı. Bu dönüm noktası, yıllar sonra "12 Mart, 9 Mart'ı yendi" sözleriyle anılacaktı. Tağmaç'ın manevrasıyla 9 Mart günü yapılması düşünülen "sol" darbe önlenmiş, onun yerine parlamentonun kapatılmadığı, kan dökülmeyen, ordu içinde çatışmaya yol açmayan "emirkomuta zinciri içinde" bir müdahale yapılmıştı.
   <br/>
   <br/>
   Sevinç ve ardından şaşkınlık
   <br/>
   <br/>
   12 Mart'ı ilk anda destekleyen DevGenç ve sol gazeteler, yanıldıklarını çok geçmeden anlayacaklardı. Demirel'i deviren 4 general o sabah Cumhurbaşkanlığı Köşkü'nde ilk kez kameraların önüne çıktılar. Sabah gazetelerini onlar da okumuş ve memnun olmuşlardı. Gazeteler özellikle sol örgütlerin muhtıraya destek mesajlarıyla doluydu. DevGenç, Disk, Türkİş, TürkHukuk Kurumu, Türkiye Öğretmenler Sendikası gibi pekçok örgüt, sevinç içinde müdahaleye alkış tutuyordu. Muhtıranın altında "solcu" olarak tanınan Gürler ve Batur'un imzalarını görünce kendi adamlarının kazandığını sanmışlardı. Solcu basın talihsiz bir deney yaşıyor, yıllarca demokrasiyi savunan nice yazarlar muhtıracı generallere destek yazıları yazıyordu. "Balyoz indi, Demirel bitti" diyorlardı. Balyozun asıl kendi başlarına  ineceğini anladıklarında iş işten geçmiş olacaktı.
   <br/>
   <br/>
   Süleyman Demirel yıllar sonra olayı şöyle anlatacaktı:
   <br/>
   <br/>
   "Bir albay geldi. Dedi ki; Efendim, bir takım üniformalı kişiler var, emekli edilecek. İmzalar mısınız? 'Getir imzalayayım' dedim. Ben hâlâ Başbakanım. Fakat artık Güniz Sokak'ta oturuyorum. Getirdi adam. Tuğgeneral Mehmet Tuğcu; Genel Kurmay Başkanı'nın özel kalem müdürü. Yok bilmem Kemal Tunusoğlu Hava Kuvvetleri Komutanı'nın özel kalem müdürü. Celil Gürkan, Plan ve Prensipler Dairesi'nin komutanı. Çok parlak bir general. Meğer devlete el konursa, bundan sonra neler  yapılacağının planlarını bunlara yaptırmışlar. Tabii mesele oraya gelince, o plan uygulanamayınca bunlar tasfiye oldu iyi mi?"
   <br/>
   <br/>
   5 general, 1 amiral ve 35 albay o gün apar topar emekliye sevkedildiler. Gürler ve Batur'un bilgisi dahilinde, onların karargahında Demirel'i devirme hesapları yapanlar, yine Gürler ve Batur'un bilgisi dahilinde hem de devrik Demirel'in imzasıyla tasfiye edildiler. Yüzlerce genç subay ile ilgili soruşturma başlatılmış, bir o kadarının da ordudan ilişkisi kesilmişti.
   <br/>
   <br/>
   Ne kadarı tasfiye edildi?
   <br/>
   <br/>
   Peki Tüm cuntacı subaylar tasfiye edilmiş miydi?
   <br/>
   <br/>
   Orgeneral Batur yıllar sonra Mehmet Ali Birand'a tasfiye ile ilgili şunları söyledi: "Eee tabii. Ama bunlar en sivri olanlar tabii. Yani çok ufak bir tasfiye. Belki olayın içinde yüz kişi vardı. 200 kişi vardı. 300 kişi vardı."
   <br/>
   <br/>
   1971 yılında Genelkurmay Başkanlığı tarafından askeri öğrenciler için yayınlanan solcu subayların ifade örneklerini içeren döküman şaşırtıcı bir gerçeğe işaret ediyordu. Sol örgütler o yıllarda askeri öğrenci ve genç subayların neredeyse tümüyle bağlantılıydı. Dökümanda aynen şu ifadeler geçiyor:
   <br/>
   <br/>
   "Genelkurmay Başkanlığı'nca bu kitabın yayınlanmasından maksat 12 Mart Muhtırası'ndan sonra, 28 Nisan 1971 tarihinde ilan edilen Sıkıyönetim uygulamaları sırasında memleketimizde meydana çıkarılan MarksistLeninist ve Maoist yeraltı örgütlerinin yarattığı anarşik olayların ve gizli komünist faaliyetlerin TSK bünyesine nasıl sızdığını ve bu örgütlerin genç subay ve astsubaylarla askeri öğrencileri nasıl ele alarak kendi ideolojilerine hizmet ettirmek istediklerini Silahlı Kuvvetler mensuplarına ve Türk efkârına bütün açıklığı ile anlatmaktır.
   <br/>
   <br/>
   "Burada iftiharla belirtilecek husus, Silahlı Kuvvetlerin küçük bir cüzünü teşkil eden bu sapık ideoloji sahipleri hiç bir zaman Türk Silahlı Kuvvetlerini temsil edemeyeceği gibi giriştikleri faaliyetler dolayısıyla Silahlı Kuvvetlerimizin tümünü Atatürk ilkelerinden ayırmaya yeterli olmamıştır.(Genelkurmay Başkanlığı, Silahlı Kuvvetlerde MarksistLeninist ve Maoist Örgütlenme Faaliyetlerine Ait İfade Örnekleri).
   <br/>
   <br/>
   Tarafsız başbakan CHP'li Nihat Erim
   <br/>
   <br/>
   Ordu içindeki "9 Martçılar" bekleyedursun, inisiyatif Genelkurmay Başkanı ve onun yakın arkadaşı olan 1. Ordu Komutanı'na kaymıştı. 12 Mart'ın üzerinden bir hafta geçmişti ve ülke hâlâ başbakansızdı. Herkes generallerin bulacağı "tarafsız ve partiler üstü" başbakanı bekliyordu. Oysa muhtırayı veren generaller de aynı beklenti içindeydiler. Bekledikleri haber, bir cenaze merasiminde yanlarına geldi. Hem de hiç beklemedikleri bir şekilde.
   <br/>
   <br/>
   Muhsin Batur olayı şöyle anlatıyordu: "Nihat Bey yanımıza geldi ve 'Ben Başbakan oldum' dedi. Biz çok şaşırdık, Memduh Paşa hiç şaşırmadı. Çünkü biliyormuş. Çankaya'da konuşulmuş. Yani biz 12 Mart'tan bir kaç gün sonra devre dışı kaldık. Daha 12 Mart'ın haftası çıkmadan, cunta dağılmıştı. Artık ipler Memduh Tağmaç ve Türün'ün elindeydi".
   <br/>
   <br/>
   İşte bu 12 Mart sonrası dönemde, hesaplaşma çok çetin oldu. Önce Mahir Çayan'ın liderliğini yaptığı Türkiye Halk Kurtuluş PartisiCephesi (THKPC), İsrail'in İstanbul Başkonsolosu Efraim Elrom'u kaçırarak öldürdü. Eylemin çeşitli aşamalarında sonradan ajan olduğu kuşkuları duyulan, Filistin'de bu yüzden sorgulanıp öldürülen Yüzbaşı İlyas Aydın da yer aldı. Dönemin Siyasi Şube Müdürü Adnan Kınay, anılarında Elrom'un öldürüleceği ihbarını aldıklarını, ancak emniyetin bunu önlemediğini îmâ etti. Bu arada solcu cuntanın liderlerinin, Başbakanlığından rahatsızlıklarını gizlemedikleri Başbakan Nihat Erim ise  adı geçen örgüt tarafından yıllar sonra öldürüldü.(20.7.1980)
   <br/>
   <br/>
   Kavga kızışıyordu. Elrom cinayetinden sonra, 1. Ordu Komutanı Faik Türün'ün emriyle, "balyoz harekatı" başlatıldı. Dönemin devrimci önderleri, aydınlar, yazarlar, sanatçılar, öğrenciler, gözaltına alınıp işkencelere gönderildiler. İstanbul, "hallaç pamuğu gibi atılıyordu." THKPC ile bağlantılı alt rütbeli bir çok asker de bu arada yakalandı.
   <br/>
   <br/>
   O sıralarda Hava Harb Okulu II. Sınıf öğrencisi olan Naki Tolunay vermiş olduğu ifadesinde şunları söylüyordu:
   <br/>
   <br/>
   "Saffet Alp'in evinde eğitim yaparken bir keresinde orada Tğm. N. Yücel, bir başka seferde de Tğm. Hulki Iğdırlı vardı. Bizi C. Taşıran tanıştırmıştı. Tabii bu tanışma örgütsel faaliyetin icabı olan bir tanışmaydı. Kendisi, yani H. Iğdırlı o sıralar örgüte yeni girmiş bir subaydı. Marksizm ve Leninizm'i iyi bilmediği anlaşılıyordu... Ayrıca Yzb.Yalçın Varhan'la tanışarak Yeşilyurt'taki evine gittik. Bize Türkiye'de bir ihtilalin yapılacağını söyledi...Biz örgüt mensupları MarksistLeninist eserler meyânında sosyalist Aydınlık Dergisi ile Doğan Avcıoğlu'nun çıkardığı Devrim gazetesini okurduk."
   <br/>
   <br/>
   Yine yeni yeniden
   <br/>
   <br/>
   Bu subayların bir kısmı yıllar sonra yeniden sahneye çıkacaklar ve tarihin tekerrürden ibaret olduğu sözünün ne denli doğru olduğu bir kez daha anlaşılacaktı. Bazı sosyalist aydınların yıllar sonra 28 Şubat ile 9 Mart arasında birliktelik kurmalarına sebep olan da, bu tasfiyelerden kurtulanlardı.
   <br/>
   <br/>
   DevGenç lideri Ertuğrul Kürkçü o günleri şöyle anlatıyordu:
   <br/>
   <br/>
   "Elrom'un kaçırıldığını radyodan öğrendim. 'Eh iyi yapmışlar' diye düşündüm. Bana sormamışlardı. Ama ertesi gün daha farklı düşünmeye başladım. Çünkü arkasından muazzam bir tevkifat dalgası geldi. Ve eylemin bedelini aslında THKPC ile hiç bir alakası olmayan çok geniş bir aydın kesime ödetmeye başladı Faik Türün. İstanbul Sıkıyönetim Komutanı Orgeneral Faik Türün, neredeyse yönetime el koymuştu. Türün'ün emriyle gözaltına alınanlar arasında Yılmaz Güney, Doğan Avcıoğlu, Muammer Aksoy, Yaşar Kemal, İlhami Soysal, Kemal Türkler, Mehdi Zana, Bahri Savcı, Uluç Gürkan, Fakir Baykurt, Uğur Alacakaptan, Behice Boran, Fazıl Hüsnü Dağlarca gibi ünlü isimler vardı. Uğur Mumcu ile birlikte gözaltına alınan SBF Dekanı Mümtaz Soysal'ın götürülüşü ise daha çok, kötü yazılmış bir tiyatro senaryosunu andırıyordu".
   <br/>
   <br/>
   MİT ajanı Mahir Kaynak'ın tuttuğu raporlarlarla açılan "Madanoğlu Davası" sanıkları da burada sorgulandılar. İlhan Selçuk burada yaşadıklarını daha sonra kitap haline getirdi. Ziverbey'de sorgular yapılırken askerler arası hesaplaşma da olanca hızıyla sürüyordu.
   <br/>
   <br/>
   İlginç bir meydan okuma
   <br/>
   <br/>
   Tağmaç ve Türün, özellikle sol cuntacıları korumamaları için Muhsin Batur ve Faruk Gürler'i baskı altında tutuyordu. Onların isimlerinin geçtiği iddianameler hazırlanıyor, Ziverbey'de Batur ve Gürler'in suçlandıkları ifadeler alınıp sümen altına konuluyordu.
   <br/>
   <br/>
   1 Ekim 1972 günü, "komutanlar savaşı"nın zirvesi yaşandı. Kara Kuvvetleri komutanı Faruk Gürler, kısa bir süre önce Genelkurmay Başkanı olmuştu. Gürler'in yurtdışına çıkmak üzere olan oğlu Dr. Metin Gürler, havaalanında gözaltına alındı ve Harbiye'de bir odaya kapatıldı. 6 gün burada rehin tutuldu, sonra babası Faruk Gürler'e küfür edilerek bırakıldı. Hiç bir açıklama da yapılmadı. İddialara göre 1. Ordu komutanı Faik Türün, Gürler'e bu yolla mesaj yollamış (meydan okumuş), biz de senin kadar güçlüyüz demek istemişti. Aynı sıralarda Cemal Madanoğlu ve arkadaşları hakkında dava açıldı.
   <br/>
   <br/>
   Madanoğlu, İlhan Selçuk, Doğan Avcıoğlu, İlhami Soysal ve diğerleri bir süre tutuklu kalmışlar, bu sırada iddianame hazırlanmıştı. MİT cuntanın mutlaka mahkum edilmesi için elinden geleni yapmaya kararlıydı. Müsteşar Fuat Doğu, o günlerde davaya sunacakları MİT raporlarının güçlü bir etki yapması için dramatik bir karar verdi. Mahir Kaynak deşifre edilecekti. Cuntanın perde arkası liderleri oldukları söylenen Faruk Gürler ve Muhsin Batur görevleri başındaydılar. Bu gücü zayıflatmak, mahkemeye sunulan delilleri güçlendirmek için raporları veren MİT ajanı tanık olarak da ifade vermeliydi.
   <br/>
   <br/>
   Kaynak deşifre ediliyor
   <br/>
   <br/>
   Doğu, Mahir Kaynak'ı çağırttı. Yıllar sonra ilk kez karşı karşıya konuşuyorlardı: "Sen olayın içindeymiş gibi görün. Sonra da yaptığının yanlış olduğunu farkedip mahkemeye itiraflarda bulunmuş ol. Yani ajan olduğunu açıklamayalım, itirafçı ol" dedi.
   <br/>
   <br/>
   Mahir Kaynak ise bunu reddedecekti: "Kesinlikle hayır. Ya beni Madanoğlu grubuyla birlikte hapse a
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4840-bir-muhtiranin-arka-plani.html), [web.archive.org (arşiv bağlantısı)](http://web.archive.org/web/20130911143634/http://www.aksiyon.com.tr:80/aksiyon/haber-4840-bir-muhtiranin-arka-plani.html)
