# APO Yunanistan'a neden hayır dedi?

*Aydoğan Vatandaş 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Takvimler 21 Nisan 1997 tarihini gösteriyor. MİT Kontrterör Dairesi, yeni bir bilgiye ulaşmanın heyecanı ve başarısını yaşarken,
  </font>
 </div>
 <div id="newsText">
  <font class="detail-text">
   Genelkurmay yetkilileri uzun bir süredir gerginlik politikası uygulayan Yunanistan'a karşı eline çok önemli bir koz geçiriyordu. Söz konusu bilgi kullanıldığı takdirde Türkiye, uluslararası arenada Yunanistan'ı ters köşeye yatıracak ve bazı konularda taviz vermesini sağlayabilecekti.
   <br/>
   <br/>
   Bilgiyi değerlendirmek üzere Genelkurmay Başkanlığı İstihbarat Daire Başkanlığı, MİT ve Dışişleri yetkilerine acil toplantı teklifinde bulunmakta gecikmeyecekti. Durum son derece önemliydi ve vakit kaybetmeden gerekli hazırlıkların yapılması, önlemlerin alınması gerekiyordu.
   <br/>
   <br/>
   Söz konusu bilgiye göre Atina'daki ERNK temsilciliğinde düzenlenen basın toplantısında, PKK terör örgütünün başı Abdullah Öcalan'ın 157 Yunanlı milletvekilinin imzasının bulunduğu bir davetle Yunanistan'a davet edildiği ortaya çıkıyordu.
   <br/>
   <br/>
   Toplantıda Abdulah Öcalan'ın bu davete verdiği cevabi mektup da okunuyordu. Apo "sevgili" ve "dost" kelimelerini ve muhabbetlerini yüklediği 21 Nisan 1997 tarihli mektubunda, davetin kendisini çok duygulandırdığını söylüyor ve alışkın bir üslupla hemen şükranlarını sunuyor. Apo'nun mektupta yazdığına bakılırsa, meğerse Yunanlı milletvekilleri kendisini davet etmekle çok önemli bir tarihi olay gerçekleştirmişlermiş. Kürtler'in ve Yunanlılar'ın ilişkilerinin geliştirilmesi gerektiğini yazan kanlı lider Apo, Türkiye'nin Yunanistan'la ilişkilerini geliştirmek istemesinin ardında yatan sebebin, kendi özgürlük mücadeleleri ve sürekli kazandıkları (!) zaferler olduğunu iddia ediyor. Kürt ve Yunan halkları arasındaki dostluk köprüsünün daha da geliştirilmesinden yana olduğunu yazan Öcalan, Yunan parlamenterlerin davetine icabet etme konusunda bu kadar muhabbet ve yağcılıktan sonra ilginç bir tavır sergiliyor ve şartların daha uygun olduğu bir zamanda geleceğine söz veriyor.
   <br/>
   <br/>
   Bundan kısa bir süre önce, 13 Nisan 1997 tarihinde Abdullah Öcalan, Yunan Milletvekili Mihail Haralambidis'e hitaben yazdığı mektupta da, o ana kadar davet metnine imza atan 110 milletvekiline  benzer iltifat ve şükran faslından sonra, yakın bir gelecekte olmasa dahi, şartların ve zamanın uygun olduğu bir zamanda Yunanistan'ı ziyaret etmek istediğini ifade ediyor.
   <br/>
   <br/>
   PKK terör örgütü lideri Abdullah Öcalan, zaman ve şartların uygun olduğu takdirde Yunanistan'a gelebileceğini belirtse de, açıkça teklifi geri çeviriyordu.
   <br/>
   <br/>
   Genelkurmay ne diyor?
   <br/>
   <br/>
   Nitekim Genelkurmay İstihbaratı konu ile ilgili hazırladığı bir etüd çalışmasında şu notu düşüyordu:
   <br/>
   <br/>
   "TürkYunan ilişkilerinde olumlu gelişmelere dair bazı işaretlerin görüldüğü bir dönemde, PKK terör örgütüne destek sağlamayı öngören davet mektubunun 300 üyeli Yunan parlamentosunun 175 milletvekili tarafından imzalanması, olayın üzerinde hassasiseyetle durulması gerektiğini dikte ettirmektedir. Yunanistan'ın bu tür faaliyetleri ile Terör Örgütüne devlet politikası olarak resmi bir statü kazandırmayı hedeflediği değerlendirilmektedir."
   <br/>
   <br/>
   Konu son ederece hassastı. Yunanistan'ın amacı belliydi. Bir taraftan APO'yu Kürtlerin temsilcisi gibi tanıtarak Türkiye'deki etnik ayrımcılığı körükleyecek, diğer taraftan sözde Kürt sorununu uluslararası arenaya taşıyacaktı. Böylelikle PKK'ya sempati duyan diğer ülkelerin de APO'yu ülkelerine davet edebilmelerinin yolunu açacaktı. Yunanistan şayet bunu başarabilseydi PKK'nın belki de AB ülkeleri nezdinde legalleşmesini sağlayacaktı. Oysa öyle olmadı. Abdullah Öcalan beklenmedik bir şekilde Yunanistan'ın bu davetini kabul etmedi. İşte sorular da bundan sonra geliyordu. Abdullah Öcalan PKK terör örgütünün bir AB ülkesi olan Yunanistan tarafından tanınmasıyla sonuçlanabilecek böyle bir daveti acaba neden kabul etmedi, korkuyor muydu? Öcalan hangi uygun olmayan şartlardan ötürü Yunanistan'a nazikçe "Hayır" demişti? Acaba PKK'nın iplerini ellerinde bulunduran bazı ülkeler Öcalan'ın kontrolünü kaybedeceklerini mi düşünüyorlardı? Ya da Abdullah Öcalan acaba kimi yetkililerden birtakım yeni düzenlemeler konusunda teminat mı almıştı? Acaba ABD iki NATO ülkesi olan Yunanistan ve Türkiye'nin meseleyi sıcak bir çatışmaya dönüştürebilecekleri ihtimalinden ötürü engellemiş olabilir miydi böyle bir girişimi.
   <br/>
   <br/>
   Nisan 1997, hatırlanacağı gibi, bir taraftan 28 Şubat kararlarının toplumun "her an darbe olacak endişesiyle adeta paranoyaklaştığı" bir ay olmasının yanısıra, artacağı beklenirken PKK eylemlerinin oldukça düştüğü bir aydı. İlginç bir tesadüf de, bu tarihten kısa bir süre sonra PKK'nın ikinci adamı Şemdin Sakık, Abdullah Öcalan'ın kullanıldığı gerekçesiyle örgütü yol ayrımına getirmiş, liderlik mücadelesine girişmişti.
   <br/>
   <br/>
   PKK nereye koşuyor?
   <br/>
   <br/>
   1960'lı yıllarda ve 1970'li yılların başlarında Kürtçülük kendisini çeşitli dernekler şeklinde göstermeye başlamıştı. Bunların en etkili olanı da "Devrimci Demokratik Kültür Dernekleri"ydi. Bu aşamada Doğu ve Güneydoğu Anadolu Bölgesi ile büyük kentlerde Kürtçülük fikrinin ideolojik bir eyleme yönelik olabilmesi amacıyla hazırlıklar sürdürülmüştü. 1970'li yıllarda sempatizan kitleleri oluşturulmuş, yerel terör liderleri yetiştirilmiş, Kürtçülük fikri yaygınlaştırılmaya başlanmıştı. Özellikle 1 Aralık 1978 tarihinde Diyarbakır'ın Lice ilçesinin Fiş köyünde kurulan PKK (Kürdistan İşçi Partisi), 12 Eylül öncesinde adını öne çıkaran yoğunluktaki terör eylemleriyle dikkati çekmişti. 12 Eylül'de PKK bölücü örgütüne mensup çok sayıda militan ile örgüte yardım ve yataklık eden çok sayıda kişi yakalanmıştı. Ancak örgütün parçalanmayıp sindiği güvenlik güçlerince biliniyordu. Demokratik düzene geçileceği anlaşılınca PKK da hazırlıklarına hız kazandırdı. 1982 sonlarına doğru SuriyeIrak sınırları boyunca saldırı kampları kurdu.
   <br/>
   <br/>
   1983 seçiminden sonra ise artık sol terör örgütlerinin taban bulamayacağı anlaşılmış ve dış güçlerce PKK bölücü örgütü desteklenmeye başlanmıştı.  İlk kez 14 Ağustos 1984 tarihinde toplu kent saldırısını Eruh, Şemdinli, Şırnak ve Şirvan ilçelerinde yaptı, bundan sonra da eylemlerini sürdürdü.
   <br/>
   <br/>
   PKK'nın eylemleri 1990'lı yıllara gelindiğinde artan bir ivmeyle devam etti. Ortadoğu'daki dengeleri altüst eden ve bölgede yeni bir yapılanmayı beraberinde getiren Körfez savaşı PKK'yı da, bölgedeki Kürt hareketlerini de yakından etkileyecekti. Körfez savaşının en önemli sonuçlarından birisi Irak'ın bölünmesi ve bir Kuzey Irak olgusunun ortaya çıkmış olmasıydı. Bölge ülkelerini apaçık tehdit eden bu duruma olanca gücüyle direnmeye çalışan Türkiye, kısa bir süre sonra Çekiç Güç'ün bölgede bir Kürt devletinin temellerini atmaya çalıştığını tespit etmekte gecikmeyecekti. Bu durum Kürt sorununun da, PKK'nın da sanıldığı gibi İran'ın değil, ABD ve İsrail'in içinde bulunduğu bir denklem içerisinde düşünülmesi gerektiğini dikte ettiriyordu. Bu durum da kuşkusuz Türkiye'ye İsrail'i dayatıyordu.
   <br/>
   <br/>
   Gerek İtalya'da yaşanan Kürt göçmen krizi, gerekse Almanya'nın PKK'nın bundan böyle bir terör örgütü sayılamayacağını deklare etmesi,  örgütün hangi mecraya çekilmek istendiğini gösteriyor. Milli Güvenlik Siyaset Belgesinde değişikliğe gidilmeye başlandığı günlerde APO'nun Yunanistan'ın bu teklifini kabul etmemesi acaba nasıl değerlendirilmeli?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3407-apo-yunanistana-neden-hayir-dedi.html), [web.archive.org (arşiv bağlantısı)](http://web.archive.org/web/20120406234137/http://www.aksiyon.com.tr:80/aksiyon/haber-3407-apo-yunanistana-neden-hayir-dedi.html)
