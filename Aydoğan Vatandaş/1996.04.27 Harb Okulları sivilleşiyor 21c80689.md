# Harb Okulları sivilleşiyor

*Aydoğan Vatandaş 1996.04.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaklaşık 4 yıldır mühendislik sistemi ile eğitim veren Harb Okulları'nda öğrenciler mühendisliğin gereği olan bütün dersleri görmelerine rağmen mühendis statüsüne sahip olamıyorlardı.
  </font>
 </div>
 <div id="newsText">
  <font class="detail-text">
   Hükümet değişikliği nedeniyle Meclis'ten geçemeyen, ancak yeniden gündeme gelen tasarı kabul edildiği takdirde Harb Okulları'nın diğer üniversitelerden pek farkı kalmayacak
   <br/>
   <br/>
   2035 yılında bir Batılı tarihçi Türkiye'nin demokratikleşme sürecine girmesini Harb Okulları Yönetmeliği'nin değişmesiyle açıklayacak belki de. Tıpkı Türkiye'nin modernleşme sürecine girmesinin bundan bir yüzyıl önce Harb Okulları'nda bazı derslerin okutulmaya başlanmasıyla açıklandığı gibi...
   <br/>
   <br/>
   Nitekim emekli Deniz Kuvvetleri Komutanı Oramiral Vural Beyazıt da bir arkadaşımızın sorusuna karşılık olarak şöyle demişti: "Harb OkullarıBatı'ya açık, her yenilik oradan geliyor; halen de öyledir."
   <br/>
   <br/>
   Türkiye' de Kara, Deniz ve Hava olmak üzere üç Harb Okulu bulunuyor. Bu okullar vermiş oldukları askeri eğitimlerinin yanısıra çağın gereklerini ve modern dünyayı kuşatan, kucaklayan yanıyla da oldukça önemli bir yerde duruyorlar.
   <br/>
   <br/>
   80'li yıllarda dünyanın yeni bir şekil almasıyla birlikte ordular da kendilerini yeniden ele almak, kontrolden geçirmek zorunda kaldılar. Bu yıllar özelikle 3. Dünya ülkelerinin orduların modernizasyonunu gündemlerinin bi. rinci maddesi olarak belirlediği yıllar. dı. Türk Silahlı Kuvvetleri'nin mo. dernizasyon çalışmaları da 80'leriı sonlarına doğru hız kazandı. Modern ve çağın şartlarına ayak uydurabilecek araç ve gereçlerin alınması gündemle. rin birinci maddesi haline gelmeye başladı. Bununla birlikte alınacak modern araç ve gereçlerin kullanımı için gerekli personelin eğitimlerinin yeni. den gözden geçirilmesi gerekiyordu. Bu yüzden Genelkurmay Başkanlığı TBMM'ye bir tasarı vermiş ve fakat bu kanunun Meclis'ten geçmesi hükümet değişikliklerinden ötürü mümkün olmamıştı. Bundan bir kaç yıl önce TBMM'ye verilen tasarı sonunda kabul ediliyor. Hükümet değişince Genelkurmay Başkanlığı'na geri gönderilen, yeni hükümeti iş başına gelmesiyle birlikte yeniden ele alınan tasarı, Harb Okulları'nı 2000'li yılların gereklerine hazırlamaya yönelik. Türv Silahlı Kuvvetleri, kanun tasarısı Meclis'ten geçme se de Harb Okulları'nda mühendislik sistemini uygulamaya koyarak bu süreci başlatmıştı.
   <br/>
   <br/>
   EGITIMINI GÖRÜYOR MÜHENDİS OLAMIYOR
   <br/>
   <br/>
   Daha önceden örneğin İstanbul üniversitesi Makine Mühendisliği Bölümü'nü bitiren bir öğrenci mühendis diploması alırken, Deniz Harb Okulu Makine Mühendisliği Bölümü'nü bitiren öğrenci aynı dersleri görmüş olmasına rağmen mühendis diplomasına sahip olamıyordu. Bunun yanında Harb Okulu öğrencilerinin son derece önemli dezavantajları bulunuyordu. Mühendislik eğitimlerinin yanında gördükleri bir yığın askeri ders ve eğitimin altında adeta eziliyorlardı. Ders geçme sistemi de bir çok üniversiteden daha ağırdı. Bir ya da iki dersten sınıf ta kalan öğrenci, bunu bir daha tekrarladığı takdirde 0kulla ilişiği kesiliyordu.
   <br/>
   <br/>
   Yeni getirilecek olan düzenlemeyle Harb Okulları, diğer üniversitelerden disiplin durumu hariç pek de farklı 01mayacak. Böylelikle diğer üniversitelerden gelen eleştirilerin de önü kesilmiş olacak. Bununla birlikte öğrencilerin okuldan ayrılmaları önlenecek. Ay rıca Deniz Harb Okulu'nu bitiren bir öğrenci, bitirdiği bölümle ilgili olarak kendi okulunda master yapabilecek. Yani bundan sonra master yapmak isteyen subaylar üniversite kapılarına gitmek zorunda kalmayacaklar.
   <br/>
   <br/>
   Yeni düzenlemeyle Harb Okulları'nda fen bilimleri, teknik bilimler, sosyal bilimler ve askeri bilimler fakültesi olmak üzere dört ana bilim dalından oluşan dekanlıklar kurulacak. Her dekanlığın başında akademik kariyeri olan bir öğretim üyesi bulunacak. Bu arada Harb Okulu Komutanı'nın rütbesi Koramiral-General olurken, bunun yanında bir de rektörlük kurulacak. Rektörlük, halihazırda öğrencilerin ders durumlarından sorumlu olan Öğretim Başkanlığı'nın yerini alacak ve başında bir profesör bulunacak.
   <br/>
   <br/>
   ÖGRETIM ÜYESİ İHTİYACI DA KARŞILANIYOR
   <br/>
   <br/>
   Türk Silahlı Kuvetleri'nin subay ihtiyacını karşılayan Harb Oku lları'nda mühendislik sisteminin başlamasıyla akademik seviyede öğretim üyesi bulmakta çekilen sıkıntılar böylelikle bitmiş olacak. Bundan böyle kendi okullarında, kendi bünyesinde yetiştirdiği öğretim üyeleriyle Türk Silahlı Kuvvetleri'nin ihtiyacı karşılanacak. Ayrıca akademik kariyeri olan emekliliği gelmiş askeri personel de istihdam edilmiş olacak. En önemlisi de Askeri Bilimler öğretim üyelerinin bundan böyle lisans üstü çalışma yapıp akademik kariyer elde etmelerine imkan sağlayacak bir fakültenin bulunacak olması. Daha önce askeri bilimler adı altında bir bölümü n bulunmayışı bu dalda lisans üstü çalışma yapabilmeyi imkansız kılıyordu. Bunun ya. nısıra bu dalda eğitim gören öğrenciler de isterlerse mezun olduktan sonra kendi dallarında lisans üstü çalışma yapabilecekler. Harb Okulları'na 4 yıl önce alınmaya başlayan bayan öğrencilerinobir kısmı da bazı olumsuz şartlardan ötürü öğretim üyeliğine yönlendirilebilecekler.
   <br/>
   <br/>
   İşin en ilginç tarafı bütün öğrencilerin bu kanunun Meclis'ten bir an önce geçmesini sabırsızlıkla beklemeleri. Öğrencilerin büyük bir kısmı, mezun olacakları bölümle ilgili olarak lisans üstü çalışma yaparak öğretim üyesi olma peşinde.
   <br/>
   <br/>
   Aslında Türk Silahlı Kuvvetleri, dolayısıyla Harb Okulları, bir ilke daha imza atma yolunda.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1496-harb-okullari-sivillesiyor.html), [web.archive.org (arşiv bağlantısı)](http://web.archive.org/web/20130305035531/http://www.aksiyon.com.tr:80/aksiyon/haber-1496-harb-okullari-sivillesiyor.html)
