# Devlet PKK ile temas kurdu mu?

*Aydoğan Vatandaş 1999.06.05*

<div class="pNewsDetailMainContent" itemprop="articleBody">
 Abdullah Öcalan, İmralı'daki yargılamasında daha önce DGM savcılarına yaptığı gibi yine oldukça ilginç açıklamalarda bulundu. Öcalan'ın en dikkat çeken açıklamaları, üst düzey devlet yetkilileri ile PKK arasında farklı tarihlerde gerçekleştirildiği öne sürülen "ateşkeslerle" ilgiliydi.
 <br/>
 <br/>
 Öcalan'ın iddialarına göre, ilk görüşmeler ve ilk eylem durdurma 1993 yılında gerçekleşmişti. 1993 yılı PKK'ya yönelik operasyonların yoğunlaştığı bir yıldı. Bir taraftan PKK'ya yönelik geniş çaplı operasyonlara ağırlık verilirken, bir taraftan da Cumhurbaşkanı Turgut Özal tarafından 2. Cumhuriyet tartışmaları ile birlikte Kürt sorununun çözümü konusunda birtakım çabalar sarfediliyordu. ANAP içindeki liberal kanat savaşın bir şekilde bitmesi gerektiğini söylüyor ve Kürt sorununun barışçı yöntemlerle çözülmesi gerektiğini savunuyordu. Sonuçta, IKYB lideri Celal Talabani aracılığıyla PKK lideri Abdullah Öcalan'a mesaj iletildi. Terör eylemlerinin durdurulması isteniyordu. Ve ilk tek taraflı "ateşkes", 17 Mart 1993'te ilan edildi.
 <br/>
 <br/>
 PKK'nın ikinci kez terör eylemini durdurması, Turgut Özal'ın ölümünden sonra ANAP'ın başına getirilen Mesut Yılmaz'ın başbakanlığındaki ANAPDYP koalisyon hükûmeti döneminde ilan edildi. Yine iddialara göre, bu terör eylemlerinin durdurulmasının ilan edilmesi sürecini başlatan kişi Mesut Yılmaz'ın danışmanlığını sürdüren Alev Alatlı'ydı. Görüşmeler sonucunda yine PKK tek taraflı ateşkes ilan ediyordu, 1995'in sonunda.
 <br/>
 <br/>
 "1996 yılı Nisan ayında, Mesut Yılmaz iktidara geldikten sonra, HADEP'ten Recep Doğaner üzerinden devletin ilişki kurmak istediği haberi geldi. Öneride Filistinİsrail sürecine benzer bir niyetten söz ediliyordu. Daha sonra Faik Bulut devreye girdi ve ilişkinin gazeteci yazar Alev Alatlı aracılığı ile yürüyeceğini söyledi. Alatlı'nın telefonları PKK Avrupa yönetimine verildi. Ardından ErbakanÇiller hükûmeti döneminde, bir gazetecinin, hükûmet tarafından Başkan Apo'ya gönderilmesi hazırlıklarının yapıldığı Avrupa PKK yönetimine iletildi. Ancak sonu getirilemedi."
 <br/>
 <br/>
 Öcalan DGM savcılarına verdiği ifadede İsmail Nacar'ın da arabuluculuk talepleri olduğunu belirtmişti:
 <br/>
 <br/>
 "İsmail Nacar isimli şahıs, zaman zaman yine RP iktidarı zamanında benimle telefonla görüştü ve arabuluculuk tekliflerini iletti. O da benim yaptığım görüşmelerde, görüştüğüm kaynaklarla sizi bir araya getirebilirim diyordu."
 <br/>
 <br/>
 Son görüşme ise, 1 Eylül Dünya Barış Günü'nde ilan edilen tek taraflı "ateşkesin" hemen öncesinde yapılıyordu. Türkiye'nin Avrupa'ya gönderdiği elçi, taleplerini PKK tarafına iletiyor ve yanıtı bizzat Öcalan'dan almak istiyordu. Apo'nun iddialarına göre, son görüşme ile ateşkesin ilan edilmesi talepleri bizzat bazı askerlerden geliyordu.
 <br/>
 <br/>
 Bu iddialar aslında yeni değil. PKK bu açıklamalara özellikle Abdullah Öcalan'ın Suriye'den çıkartılması sürecinden sonra hız verdi. Öcalan'ın gerek DGM savcılarına, gerekse İmralı'daki mahkeme heyetine hitaben dile getirdiği söz konusu terör eylemlerini durdurması ile ilgili iddialarında bir de bir albayın yer alması şaşırtıcı bulundu. Öcalan şöyle diyordu:
 <br/>
 <br/>
 "Yine sanırım Genelkurmay'ın Toplumsal İlişkiler Başkanlığı'nda çalışan bir Albay, Brüksel'deki temsilciliğimize kadar gelmiş ve aynı önerileri getirmiş. Ben önerilerin ciddiyetine inandım, 1993'te de Özal'ın bu çeşit düşünceleri vardı ancak ordu o zamanlar bu konuya hazır değildi. Bana getirilen önerilerde artık ordunun da bu konuya hazır olduğu belirtiliyordu. Bu sebeple ben ateşkesi tek taraflı olarak ilan ettim. Bana söylenen resmen olmasa bile fiilen ateşkes şartlarına bağlı kalınacağı ve aşama aşama önerilerin gerçekleştirileceği idi. Ben SELİM OKÇUOĞLU ile 2 yıldır görüşmekteyim. Arabulucu durumunda idi. Kendisi ile telefonla da görüşmelerim oldu."
 <br/>
 <br/>
 19 Nisan 1998 tarihli Gündem Gazetesi'nde yer alan manşet haberde de yine aynı iddialar yer alıyordu:
 <br/>
 <br/>
 "PKK Genel Başkanı Abdullah Öcalan, önceki gece MED TV'de yayınlanan bir programda, 1997'de Avrupa'da bir Türk Askeri Heyeti'yle biraraya geldiklerini söyledi. Öcalan, bir soru üzerine, 'Albay düzeyinde birinin başkanlığında bir heyetle görüşmeler yapıldı. Devletin yeniden yapılanması çerçevesinde çalışmaları olduğunu belirttiler. Biz de ne derece doğruluk payı olduğunu bekleyerek göreceğiz dedik' şeklinde konuştu...."
 <br/>
 <br/>
 Özgür Politika Gazetesi'nde Umur Hozatlı da "Bir gerçeğin iç yüzü ve gerekleri" adlı yazısında şu iddialara yer vermişti:
 <br/>
 <br/>
 "Son görüşme 1 Eylül Dünya Barış Günü'nde ilan edilen ve halen sürmekte olan tek taraflı ateşkesin hemen öncesinde yapılıyor. Türkiye'nin Avrupa'ya gönderdiği elçi, taleplerini PKK tarafına iletiyor ve yanıtı bizzat Öcalan'dan almak istiyor. Bunun üzerine PKK Genel Başkanı'yla bir telefon görüşmesi yapılıyor. Görüşmenin ses kaseti MED TV'de yayınlandı.
 <br/>
 <br/>
 "Görüşmeye katılan ERNK temsilcileri  Yılmaz ve Çadırcı tüm görüşmeleri ve mesaj alışverişini tek tek belgeleriyle ortaya koydular. Neresinden bakarsanız bakın, Türk medyasının deyimiyle tam bir bomba gibiydi. Görüşmelerde ve mesaj iletiminde bulunanlardan edinilen ipuçlarına göre, ikinci ve üçüncü görüşme ile ateşkesin ilan edilmesi talepleri bizzat Genelkurmay, yani ordu içindeki 'barış yanlısı' kanattan geliyor. Sayın Kani Yılmaz da buna özellikle vurgu yaptı. Önemli bir nokta. Ancak bu kesim diğer kanat karşısında yeterli güce sahip değil. Mesaj ve görüşme tutanaklarından çıkan sonuç bu. Sadece son görüşmelerde bir "etkinlikten" bahsediliyor."
 <br/>
 <br/>
 Öcalan'ın iddiaları Le Monde'da
 <br/>
 <br/>
 Fransız basınının saygın ismi Le Monde gazetesinde de 19 Aralık 1998 tarihinde yayımlanan Abdullah Öcalan röportajı, bu durumu açıkça ortaya koyuyordu. Türk basınında ilk kez Radikal Gazetesi yazarı Mine G. Kırıkkanat tarafından alıntılanan bu röportajda şu ifadeler yer alıyordu:
 <br/>
 <br/>
 "Evet. Sonunda bir Abdullah Öcalan röportajı da Fransız basınında yayımlandı. Marie Jego imzalı ve çok da geniş yer verilmeyen röportajda, 'Kürt lider artık siyasal bir çözümden yana. Bağımsızlık talebinden vazgeçtiği Kürtler için, kimlik tanımı ve Türkiye'nin bugünkü sınırları içinde ABD'nin Kuzey Irak'ta önerdiği gibi federatif sistem istiyor. Söylediklerine bakılırsa, bu çözüm kendisine iki yıldır, dolaylı temasta bulunduğu Türk askerleri tarafından önerilmiş ve bu temaslar, Apo'nun Suriye'den uzaklaştırıldığı ekim ayı başına dek sürmüş."
 <br/>
 <br/>
 En son Star Gazetesi'nden Saygı Öztürk de söz konusu görüşmeyle ilgili belgeleri yayımladı. Söz konusu belgelerde geçen görüşme tutanaklarında geçen bazı ifadeler dikkat çekiyordu:
 <br/>
 <br/>
 "Aracı: Bizim kişisel gözlemimiz oldukça ciddi bir biçimde ortaya konmaya çalıştığı, ancak bunu kesin bir bilgi olarak size aktarmam, doğal olarak ki mümkün değil. Belki ilerideki süreçte böylece ele alınabilir.
 <br/>
 <br/>
 Abdullah Öcalan: Anlıyorum bunu. Tabii bu ordu bünyesindeki bir gelişmedir. Siyasal yapıda bilemiyorum acaba bununla müttefik olan çevreler var mı? Sizin böyle bir duyumunuz olabilir mi?"
 <br/>
 <br/>
 Genelkurmay Başkanlığı'nın Abdullah Öcalan'ın bu iddialarını yalanladığı biliniyor. O halde geriye üç ihtimal kalıyor. İhtimallerden biri şu: Bazı güç odakları Abdullah Öcalan'ı ve dolayısıyla PKK'yı kendi çıkarları doğrultusunda yönlendirerek kandırmış olabilirler. Diğeri ise ordu içerisinde birilerinin, ya da bir Albay'ın Genelkurmay Başkanlığı'ndan izinsiz, kendi inisiyatifiyle PKK unsurlarıyla görüşmüş olma ihtimali. Apo bu tür iddialarla orduyu zayıflatmaya çalışıyor da olabilir.
 <br/>
 <br/>
 Acaba bir Albay'ın Avrupa'ya gidip PKK unsurlarıyla görüşmesi mümkün mü? Böyle bir Albay'ın varlığı kabul edilse bile, ordu içerisinde kırk bine yakın subay ve üç bine yakın halen görev yapan albay bulunduğu düşünülürse, bunun Genelkurmay'ın resmi görüşü olamayacağı çok açık.
 <br/>
 <br/>
 Şu ana kadar muhtelif suçlardan ötürü yargılanmış ve mahkum olmuş subayların varlığı biliniyor. Yani subayların işleyecekleri suçlar TSK'ya atfedilemez.
 <br/>
 <br/>
 Nitekim 27 Nisan 1999 tarihli Hürriyet Gazetesi'nde yer alan haber oldukça dikkat çekiciydi:
 <br/>
 <br/>
 "Abdullah Öcalan'ın avukatlarından Hatice Korkut'un kızkardeşi Emine Korkut, PKK üyesi olduğu ve eylemlerde bulunduğu gerekçesiyle tutuklandı. Avukat'ın Yüzbaşı ağabeyi Foça Çıkarma Filo Komutanlığı'nda görevli 31 yaşındaki Yüzbaşı Ali Haydar Korkut da, 'PKK'lı örgüt üyesine yardım etmek suçundan' gözaltına alındı."
 <br/>
 <br/>
 Devlet içerisine aşırı sol görüşlü ve PKK sempatizanı devlet görevlilerinin sızması doğaldır. Çünkü devletin içerisinde yüz binlerce devlet memuru çalışıyor ve bunlar arasında PKK sempatizanlarının da olması mümkün.
 <br/>
 <br/>
 Hanefi Avcı da söylemişti
 <br/>
 <br/>
 Aslına bakılırsa buna benzer iddialar yeni değil. Bu iddiayı ilk ortaya atan Susurluk'la ilgili açıklamaları ile Türk basınının ilgi odağı haline gelen Hanefi Avcı. Hanefi Avcı bundan iki yıl önce 32. Gün Haber Programı'nda, Mehmet Ali Birand'a aynen şunları söylemişti: "Üzülerek söylüyorum. Devlet içerisinde bir grup, bugün, PKK ile işbirliği içerisindedir".
 <br/>
 <br/>
 Hanefi Avcı'nın bu sözleri dönemin karışık siyasi ortamında belki de fazla anlaşılamamıştı. Hanefi Avcı dönemin Emniyet İstihbarat Dairesi'nin Teknik İşlerden sorumlu Başkan Yardımcısıydı, yani istihbarat amaçlı bütün dinleme operasyonlarından Hanefi Avcı sorumluydu. İddialara göre Emniyet İstihbaratı bir süredir PKK'nın cezaevleri sorumlusu Sabri Ok'u takibe almıştı. Gerçekleştirilen bazı dinleme operasyonlarında, Emniyet İstihbaratı yorumlamakta güçlük çektiği oldukça garip bazı bulgularla karşılaşıyordu. Bu bulgulara göre PKK'nın cezaevleri sorumlusu Sabri Ok bazı resmi yetkililerle irtibat halindeydi. Ancak iş bununla bitmiyordu. Emniyet istihbaratının bulgularına göre Avukat Selim Okçuoğlu da, aynı şekilde bazı yetkililerle irtibat halindeydi. Ancak Emniyet İstihbaratı'nın bu bilgileri edindiği kısa süre sonra öğrenilmişti.
 <br/>
 <br/>
 İddia edildiği gibi bu tür bir etkinlik söz konusu oldu mu? Bu iddialara cevap ise, Aydınlık Dergisi'nin 9 Ağustos 1998 tarihli sayısında şu şekilde veriliyordu:
 <br/>
 <br/>
 "Toplumsal gelişmeye koşut olarak, 1994 Eylül'ünden itibaren TSK'da yurtsever bir çizgi etkili olmaya başladı. Kuşkusuz bu süreç içerisinde inişler ve çıkışlar olabiliyor.."
 <br/>
</div>


Kaynak: [www.aksiyon.com.tr](http://www.aksiyon.com.tr:80/kapak/devlet-pkk-ile-temas-kurdu-mu_505150), [web.archive.org (arşiv bağlantısı)](http://web.archive.org/web/20150524005245/http://www.aksiyon.com.tr:80/kapak/devlet-pkk-ile-temas-kurdu-mu_505150)
