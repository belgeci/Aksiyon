# Akıl ve kalp yolu

*Aydoğan Vatandaş 2000.09.30*

<div>
 <p class="spot">
  Risale-i nur sempozyumu'nda bediüzzaman'ın hizmet metodu
kur'ani bakış açıçısına dikkat çekildi
 </p>
 <p class="metin">
  Risale—i Nur'a Göre Kur'an'ın İnsana Bakışı Sempozyumu yerli—yabancı onlarca uzmanı bir araya getirdi. Açılışı Lütfü Kırdar Salonu'nda yapılan ve tebliğleri Akgün Oteli'nde verilen sempozyumda Bediüzzaman'ın hizmet metodu ve Kur'anî bakış açısına dikkat çekildi.
 </p>
 <p class="metin">
  İstanbul İlim ve Kültür Vakfı'nın organize ettiği sempozyuma gelen çok sayıda izleyici, farklı ülkelerden bilim adamlarının Risale–i Nur Külliyatı'nı kendi uzmanlık alanlarındaki değerlendirmelerini ilgiyle dinlediler.
 </p>
 <p class="metin">
  Romanya Bükreş Üniversitesi'nden Prof. Dr. Grigore George, Nursi'nin yüklendiği muazzam sorumluluğu nazara vererek insanı mikrokozmoz (küçük âlem) olarak gördüğünü kaydetti. George, Nursi'nin felsefe akımlarıyla mücadelesine de değinerek şöyle devam etti: "İnsanlar filozofların elinde yanlış yollara gitmişler ve yanlış idoller edinmişlerdir. Felsefenin temeli 'yaşam bir çatışmadır' görüşüdür. Bunu söyleyenler zorbalara kapı açmış oluyorlar."
 </p>
 <p class="metin">
  Kur'an ortak değer olacak
 </p>
 <p class="metin">
  Marmara Ünv. Öğr. Üyesi Prof. Dr. İbrahim Canan, Nursi'nin aklı bir kenara bırakan anlayışları reddettiğine dikkat çekti. Güney Afrika Western Cape Ünv. Öğr. Üyesi Dr. Yasin Muhammed, Muhammed İkbal ve Said Nursi'nin 'Kader ve Hür İrade' konusundaki görüşlerini karşılaştırdı. Nursi'nin Allah'ın gücünü savunurken insanın iradesini de reddetmediğine dikkat çeken Muhammed, "Ona göre iyiliği ve kötülüğü Allah yaratmasına rağmen insan, iradesi dolayısıyla yaptığından sorumludur" dedi.
 </p>
 <p class="metin">
  Doç. Dr. İbrahim Özdemir, Nursi'nin Fransız ateist filozof Jean Paul Satre'ın; 'Varlık ve İnsan Anlayışı'nı çürüttüğünü, insanı inançsızlığa iten felsefe akımlarıyla mücadele ettiğini ifade ederek şöyle konuştu: "Dikkat ettiniz mi, dün iki üç Hıristiyan bilim adamı R. Nur'ları okuyarak kafalarındaki Allah inancının berraklaştığını söylediler. Neden ABD, Güney Afrika, Sibirya'dan Üstad'ı anlatmak için buraya geliyorlar? Onlar Üstad'da kendilerini buluyorlar."
 </p>
 <p class="metin">
  Van Yüzüncü Yıl Ünv. Öğretim Üyesi Yard. Doç. Dr. Şakir Gözütok, Medresetü'z–Zehra projesinin Bediüzzaman'ın eğitim ve öğretim meseleleriyle ne kadar derinden alâkadâr olduğunu gösterdiğini söyledi. Nursi'nin yeni bilimlerle medrese ilimlerini birleştirmek istediğini belirten Gözütok, bu projeyle modern eğitim sistemini medreseye sokmayı hedeflediğini kaydetti.
 </p>
 <p class="metin">
  Öyle görülüyor ki, Risalei Nur gün geçtikçe daha iyi anlaşılacağı gibi özellikle manevi açıdan büyük bir çöküş içinde olan Batı modernizmi için adeta bir başucu kitabı haline gelecek. Çünkü dünyanın bu hikmetli sözlere çok ihtiyacı var.
 </p>
 <p class="metin">
 </p>
 <p class="baslik">
  <a name="2">
   Gürüz’e türban koruması
  </a>
 </p>
 <p class="metin">
  Yeni öğretim yılında rektörlere ilk uyarısı
'Türban eylemlerine dikkat' olan YÖK Başkanı Kemal Gürüz, koruma altına alındı. Sürekli tehdit telefonları aldığı ileri sürülen Gürüz bir aydır Emniyet Genel Müdürlüğü'nce görevlendirilen bir koruma tarafından 24 saat kesintisiz
korunuyor.
 </p>
 <p class="metin">
  YÖK Başkanlığı görevinin beşinci yılına kadar geçen sürede özel bir koruması olmadığını belirten Gürüz, "24 saat korunmayı ben
istemedim. Hatta istemediğime dair dilekçe de verdim. Ancak Emniyet böyle uygun gördü. Onlar ısrar
etti" dedi. Tehdit telefonları hakkında bilgi vermekten kaçınan Gürüz,
"Atatürkçülük için üniversitelerde sürdürdüğümüz mücadelenin hiçbir şekilde son bulmayacağı ortadadır" diye konuştu.
 </p>
 <p class="metin">
  Bu arada Emniyet'le işbirliğine giden YÖK ve üniversite rektörleri, olası türban eylemlerine karşı üniversitelerdeki güvenlik önlemlerini de artırdı. Gürüz, yeni öğretim yılı öncesinde 15 Eylül'de rektörlerle yaptığı ilk toplantıda rektörlere,
"Eşlerinizin kıyafetine dahi dikkat edin. Onlar hem öğretim üyelerine, hem de öğrencilere örnek
olsunlar" çağrısı yapmıştı. Gürüz, türban eylemlerine karşı rektörleri şöyle uyarmıştı:
 </p>
 <p class="metin">
  "Dikkat edeceğiniz ilk konu türban yasağı. Bu yasak üniversite kütüphanelerini, kantinlerini ve sınıflarını da
kapsamakta. Kampus içinde yer alan hiçbir mekânda öğrenciler türban
takamayacak. Bu konuda bütün rektörlükler önlem almak zorundadır. İhmalkâr davranan öğretim üyelerini de YÖK'e
bildirin."
 </p>
 <p class="metin">
 </p>
 <p class="baslik">
  <a name="3">
   Saddam nefret topluyor
  </a>
 </p>
 <p class="metin">
  21 yıldır iktidarda olan, iki savaş ve sayısız
suikast girişimleri atlatan Irak lideri Saddam Hüseyin'in kendi kanıyla
Kur'an yazdırmasına tepkiler sürüyor. İslam âlemince tepkilerle karşılanan
olayın Irak'taki mistik havası sürüyor. 3 yılda yazılan Kur'an için
kullanılan kan miktarı bilinmiyor. İslam dinine göre kan "necis"
yani pis maddeler arasında yer alıyor. Değil Allah kelamının yazılması
namaz kılınacak elbisede bir kaç damlasının bulunması bile mümkün değil.
 </p>
 <p class="metin">
  Şimdilerde kanser olduğu söylenen Saddam Hüseyin,
60'ıncı yaşını kutladığı 1997 yılında, uğradığı pekçok saldırıdan
yara bile almadan kurtulduğu için bu saldırılarda akması muhtemel kanıyla
Kur'an yazılması için bir komisyon oluşturmuş.
 </p>
 <p class="metin">
  Saddam, 1991 yılındaki Körfez Savaşı'ndan
sonra dini unsurları aşırı şekilde kullanmaya başladı. Namaz kılarken
resimler çektiren, camiler yaptıran Irak lideri, lokanta ve otellerde alkol içilmesini
de yasakladı.
 </p>
 <p class="metin">
 </p>
 <p class="baslik">
  <a name="4">
   CHP nereye gidiyor?
  </a>
 </p>
 <p class="metin">
  30 Eylül'de yapılacak olan CHP kurultayı
CHP'nin son yıllarda yaşadığı büyük çöküş ile ilgili gerekçeleri de
beraberinde getirdi. Görüldüğü kadarıyla CHP'nin son yıllarda yaşadığı
en büyük problem Türkiye'yi iyi okuyamamaktan kaynaklanıyordu. Gittikçe bir
hizip partisi haline gelmeye başlayan CHP halkın beklentilerini karşılayamaz
hale geldi. Fakir, mazlum durumda olan büyük halk yığınlarının
problemleriyle ilgilenemedi. Bütün dünyada özgürlük ve insan hakları
kavramlarıyla birlikte anılan sol, Türkiye'de maalesef baskıcı ve militan
bir tavır sergiledi. Bu yüzden oy grafiği gittikçe düştü.
 </p>
 <p class="metin">
  Peki CHP'nin bu durumunu kim düzeltebilir? Öncelikle
CHP yöneticileri bu günlere nasıl geldiklerini çok analiz etmelidirler.
Altan Öymen'in gazeteci kökenli olması ve parti üzerinde pek etkili olamaması
en büyük dez avantajı oldu. İzmit Belediye Başkanı Sefa Sirmen son derece
başarılı bir başkanlık yaptı. Herkes Sirmen'in ne denli aksiyoner olduğunu
ve bir kasabayı nasıl il yaptığını çok iyi biliyor ama teorik arkaplanı
yetersiz. Kendisi her ne kadar kaybedeceğimiz yarışa girmeyiz dese de, şansı
sadece yüzde 20'lerde gibi.
 </p>
 <p class="metin">
  Deniz Baykal bu kurultayda en şanslı aday gibi gözüküyor.
Baykal kurultay seçimlerini kazansa da CHP'yi nasıl düzlüğe çıkaracağı
merak konusu
 </p>
 <br/>
 <center>
  <a class="anaorta" href="http://web.archive.org/web/20011106124028/mailto:avatandas@hotmail.com">
   Email:avatandas@hotmail.com
  </a>
 </center>
 <p>
  <center>
  </center>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/304/karakutu/1.htm), [web.archive.org (arşiv bağlantısı)](http://web.archive.org/web/20011106124028/http://www.aksiyon.com.tr:80/2000/304/karakutu/1.htm)
