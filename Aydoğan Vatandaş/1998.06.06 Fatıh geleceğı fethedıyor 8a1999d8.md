# Fatıh geleceğı fethedıyor

*Aydoğan Vatandaş 1998.06.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özel öğretim kurumlarının eğitime kazandırdıkları renklilik ve kalite özel üniversitelere izin verilmesi ile daha bir canlılık kazandı.
  </font>
 </div>
 <div id="newsText">
  <font class="detail-text">
   Özel üniversiteler arasında kaliteli eğitimden ziyade para kazanmaya öncelik verenler bulunduğu iddiaları gerçek olsa bile birçok vakıf üniversitesinin devletin kısıtlı imkanlarının yetişmekte zorlandığı yüksek  eğitim alanında öğrencilere büyük imkanlar bahşettiği de bir gerçek. Bu konuda bir örnek vermek gerekirse; kurulalı iki yıl bile olmayan Fatih Üniversitesi, dünyanın dört bir tarafından saflarına kattığı yabancı akademisyenler, sergilediği çağdaş eğitim anlayışı, düzenlediği birbirinden anlamlı panel ve konferans ve kültürel ektinliklerle, öğrencilerinin tüm ihtiyaçlarını karşılamaya yönelik kampusleriyle sadece Türkiye'nin değil aynı zamanda dünyanın sayılı üniversiteleri arasına girmeye aday gibi görünüyor.
   <br/>
   <br/>
   Fatih Üniversitesi sağladığı saygı, sevgi ve hoşgörü ortamı ile 'üniversite' olmanın kelime anlamını gerçekleştirerek 'evrensel' değerleri yakaladığının ve bunu da bütün öğrencileriyle paylaştığının somut delillerini sergiliyor.
   <br/>
   <br/>
   Fatih Üniversitesi'ni daha yakından tanıyabilmek, kuruluşundan bu yana üniversitenin bugünlere gelmesi için hiç bir fedakarlıktan kaçınmayan üniversitenin pırıl pırıl öğrencileriyle konuştuk, öğrencilerin görüşlerine başvurduk.
   <br/>
   <br/>
   Bu kadar kısa bir süreye onca başarıyı sığdırabilen Fatih Üniversitesi'nin bu başarısının sırrını özetleyen Rektör Prof. Dr. Ergün Yener, önce sevmeyi öğrenmeli, başarı sonra gelir diyor ve ekliyor:
   <br/>
   <br/>
   "2000'li yıllara yaklaştığımız, bilginin öneminin gün geçtikçe arttığı, internetin hayatımızın bir parçası haline gelmeye başladığı şu günlerde, amacımız daima geleceği yakalamak oldu. Öğrencilerimize ihtiyaç duyacakları her türlü bilgiye rahatlıkla ulaşabilecekleri, bunun yanısıra bilgiyi doğru bir şekilde kullanabilecekleri teknik donanımı mükemmel bir ortam hazırlamaya çalıştık. Kuşkusuz bunların tümü tek başına bir şey ifade etmez. Öğrencilerimizi motive etmek en büyük hedefimiz oldu. Dünyanın en iyi hocalarını da getirseniz, en modern binalara, laboratuvarlara sahip de olsanız, öğrencileriniz iyi bir şekilde güdülenmemişse, başarılı olmanız zordur." Öğrencilerde "birbirleriyle değil, beraberce rekabet duygusunu" geliştirmeye, bunun için de birbirlerini sevmeye, saymaya yönlendirmeye çalıştıklarını belirten Yener'e göre başarı paylaşılıyorsa vardır.
   <br/>
   <br/>
   Fatih Üniversitesi'nin uluslararası bir üniversite olma yolunda hızla ilerlediğini kaydeden Üniversite Rektörü Prof. Dr. Ergun Yener üniversitenin ticari bir amaç gütmediğini, amacın ülkeye yararlı, çağdaş, dünyadaki gelişmeleri takip eden, ufku açık, fikri ve vicdanı hür insanlar yetiştirmek olduğunu vurguluyor: "Bugünkü genç arkadaşlarımız bizim nesille kıyaslandığında çok daha zeki. Bu arkadaşlarımızın kendilerine güven hissini geliştirebilecekleri bütün imkanlarımızı sunacağız. Bu eğitim ve araştırma kurumu; ülkemizin refah ve mutluluğa giden yolunda, kendisini söylemleriyle değil, eylemleriyle ve yetiştirdiği gençlerin Atatürk'ün kurduğu Cumhuriyetimize yapacağı büyük hizmetlerle kanıtlayacaktır."
   <br/>
   <br/>
   24 saate sığmayan öğrenci aranıyor
   <br/>
   <br/>
   FenEdebiyat Fakültesi'nde toplam 11 lisans programı bulunuyor. Yabancı Diller Bölümünün farklı dil programlarındaki öğrenciler ile Türk Dili ve Edebiyatı Bölümü öğrencileri söz konusu dillerde eğitim görüyorlar. Biyoloji, Fizik, Kimya, Matematik, Tarih ve Coğrafya bölümlerinde ise eğitim dili İngilizce.
   <br/>
   <br/>
   "Kurulduğu ilk yıl Fizik, Kimya, Biyoloji, Coğrafya ve Bilgisayar bölümlerinde toplam 14 laboratuvar imkanına sahip olan üniversitemiz, gelecek yıl bu sayıyı 30'a çıkarmayı hedefliyor. Öğrencilerin karşılaşacakları deney setlerinin bir kısmı bilgisayar destekli ekipmanlardan oluşuyor. Teorik derslerde verilen bilgilerin deney esnasında yaşanarak bizzat öğrencilerimizin kendisinin müdahalesini sağlayarak pekişmesini gerçekleştirmek için grupları küçük tutuyoruz" diyen Fen Edebiyat Fakültesi Dekanı Prof. Dr. Fahrettin Gücin fakültesinin lisans üstü eğitimde ve araştırmalarda hedeflerinin Fen branşlarında Moleküler Biyoloji ve Genetik, Mikrobiyoloji ve Çevre Biyolojisi, Biyokimya, Analitik ve Organik Kimya, Tekstil, Polimer ve Çevre Kimyası, Atom ve Molekül Fiziği, Laser Fiziği, Coğrafi Bilgi Sistemleri, Fiziki Coğrafya gibi konular, sosyal branşlarda diller ve o dilleri konuşan kültürlerde edebiyat ve kültür öğeleri ve karşılaştırmalı edebiyat alanları, İnsanlık Tarihi, Türkiye Cumhuriyet İnkılap Tarihi ve Atatürk gibi konulardaki derinleşmelerin teşkil ettiğini belirtiyor. Gücin, bütün bunlar için araştırma laboratuvarları ve kütüphanelerinin bilgisayar ile donatılmış ve internete bağlanmış durumda olup çalışmaya, araştırmaya ve sorgulamaya istekli, günün 24 saatinin yetmediğini söyleyecek öğrencileri beklediklerini sözlerine ekliyor.
   <br/>
   <br/>
   Üniversitenin İktisadi ve İdari Bilimler Fakültesi, yaygın uygulamaya paralel olarak, İşletme, Ekonomi, Uluslararası İlişkiler ve Kamu Yönetimi adları altında dört bölümden oluşuyor. İktisadi ve İdari İlimler Fakültesi Dekan Vekili Doç. Dr. M. Lutfullah Karaman fakülteyle ilgili olarak şunları anlatıyor:
   <br/>
   <br/>
   "Söz konusu bölümlerin her birinin programlarında gözetilen temel hedef, bir yandan öğrencileri söz konusu alanlarda klasikleşmiş konularda bilgi sahibi yaparken aynı zamanda da yüzyılın son çeyreğinde bu alandaki gelişmelere olabildiğince dikkat gösterilerek, yeni ve güncellik kazanmış konuları da programlar içine dahil etmeye çalışmak oldu. Fakültemizin dört programının öğrenci yetiştirilmesindeki ortak amacı, esas olarak, kamu ve özel sektörün çeşitli alanlarında, her geçen gün farklılaşan ve çeşitlenen meslek imkanları için öğrencileri mümkün mertebe donanımlı kılmayı amaçlıyoruz."
   <br/>
   <br/>
   Üniversitenin Mühendislik Fakültesi 19981999 eğitim yılına 4 bölüm ile girmeye hazırlanıyor. Bu bölümler Çevre Mühendisliği, Bilgisayar Elektronik Mühendisliği Bilimleri ve Endüstri Mühendisliğinden oluşuyor.
   <br/>
   <br/>
   Mühendislik Fakültesi Dekanı Prof. Dr. Turgut Balkaş bu yıl faaliyete geçecek fakülte ile ilgili olarak "Fakültenin tüm bölümlerinde araştırma, geliştirme, dizayn, imalat sahalarında kendilerini geliştirmek isteyen gençlere günün bilim alanlarındaki en son gelişmeleri ön planda tutan bilgiler, yetenekli öğretim kadrosuyla verilecek" diyor.
   <br/>
   <br/>
   Lisans ve lisansüstü eğitimi birarada
   <br/>
   <br/>
   Fatih Üniversitesi kendi elemanlarını yetiştirmek, gerekirse diğer eğitim kurumlarına da bu konuda yardımcı olmak amacıyla lisansüstü eğitimi lisans eğitimi ile beraber başlattı. İlk etapta Fizik, Kimya, Matematik, Biyoloji, Bilgisayar, Elektronik ve Endüstri branşlarında başlatılan bu çalışmayı diğer bilim dallarının da takip etmesi hedefleniyor.
   <br/>
   <br/>
   Rektör Yardımcısı ve Fen Bilimleri Enstitüsü Müdürü Prof. Dr. Mustafa Kumru konu ile ilgili şunları kaydediyor:
   <br/>
   <br/>
   "Lisansüstü eğitim, lisans ile içiçedir. Programa devam eden öğrencilerimiz aynı zamanda lisans laboratuvarlarının kurulması, yürütülmesi ve geliştirilmesinde aktif olarak görev almaktadır. Öğrencinin eğitime katkısı fazlasıyla kendisinin yararına kullanılmaktadır. Derslerin açılması ve tez konularının seçimindeki disiplin gibi konular ön plana çıkarılarak bilim dalları arasında maksimum ilişkinin kurulması amaçlanmıştır. Bu bağlamda moleküler ve lazer çalışmaları ile uygulamalı Matematik konuları ilk yıllarda ön plana çıkmış durumdadır. Üniversitemizin araştırma çalışmalarına da temel teşkil edebilecek tez çalışmaları, teorik ve deneysel konuları birbirini destekleyecek şekilde planlanmakta, yurt içi ve yurt dışı ilişkilerinde grup çalışmaları teşvik edilmektedir."
   <br/>
   <br/>
   Öğrencilerin sosyal, kültürel danışma ve rehberlik ile spor ihtiyaçlarını karşılayan bir hizmet birimi de bulunuyor. Eğitim ve öğretimin desteklenmesi amacıyla kurulan ve bu alanda uygulama ve araştırmaların yapıldığı bu dairenin başında eğitim konusunda oldukça uzman bir isim, Süleyman Tiftik bulunuyor. Fatih Üniversitesinde gerçekleştirilen sayısız panel, konferans ve kültürel etkinlikte katkısı büyük olan bu birimin her türlü sağlık hizmetlerinin yürütülmesi, güzel sanatlar ve spor alanlarında çalışmalar yapılması ve gösteriler düzenlenmesi, öğrencilere burs, beslenme, barınma, çalışma, dinlenme ve boş zamanlarını değerlendirme, ulaşım ve iş bulma alanlarında yardımcı olunacak hizmetlerde bulunulması görevlerinin yanısıra, psikolojik danışmanlık ve rehberlik hizmetleri yapılarak öğrencilerin kişisel ve ailevi sorunlarının çözülmeye çalışılması gibi görevleri üstlendiğini belirtiyor Tiftik.
   <br/>
   <br/>
   'Her şey öğrencilerimiz için' diyen Süleyman Tiftik ekliyor: "Öğrencilerin boş zamanlarında ilgi ve yeteneklerine göre sanat ve kültür çalışmaları yapmaları için resim, fotoğraf, el sanatları, halk dansları, müzik ve benzeri faaliyet alanlarında kurslar düzenlenmesini, çalışma grupları, korolar oluşturmalarını, bu grup ve koroların üniversite içinde ve dışında konser, gösteri, sergi ve karşılaştırma gibi faaliyetlerde bulunmalarını ve karşılaşmalara katılmalarını sağlamak gibi temel konuları da üstüne almış durumda. "
   <br/>
   <br/>
   Üniversitenin Sosyal Bilimler Enstitüsü'nün başında ise Yrd. Doç. Dr. Ali Fuat Bilkan bulunuyor. Dünyada ve ülkemizde hızla değişen sosyal ve siyasi ortam, sosyal bilimleri de bir kez daha ön plana çıkarırken, Fatih Üniversitesi'nin bu konudaki altyapısı da kaydadeğer bulunuyor.
   <br/>
   <br/>
   Bilkan konu ile ilgili şunları söylüyor:
   <br/>
   <br/>
   "İnsanlığın geleceğini ilgilendiren değerlerin değişimi, kültürel dönüşüm ve kimlik bunalımı gibi pekçok konu, sosyal bilimcilerin araştırma alanını oluşturdu. İkibinli yılların sosyokültürel problemlerini, gelecekteki siyasi yapılanma, sosyal değişim ve kültürel biçimlenmeyi de yine bugünün sosyal bilimcileri araştırarak tespit edecekler ve muhtemel bunalımları ortadan kaldıracak çözümleri bulacaklardır. Fatih Üniversitesi bu amaçlar doğrultusunda Sosyal Bilimler Enstitüsü bünyesinde İktisat, İşletme, Kamu Yönetimi, Uluslararası İlişkiler, Tarih, Coğrafya, Türk Dili ve Edebiyatı ile İngiliz Dili ve Edebiyatı alanlarında yüksek lisans programları açmıştır. Halen devam eden bu programlara önümüzdeki eğitimöğretim dönemlerinde Sosyoloji, Psikoloji, Siyaset Bilimi, Çağdaş Türk Lehçeleri gibi Anabilim Dalları da eklenecek."
   <br/>
   <br/>
   Fatih Üniversitesi'nde yaptığımız araştırma, çok farklı kesimlerden gelen öğrencilerin son derece demokratik bir ortam içerisinde birarada yaşanabileceğinin güzel bir örneğini sergiliyor. Farklı toplumsal kesimlerden gelen öğrenciler, kendilerine sunulan onca imkanı olanca güçleriyle değerlendirmeye çalışıyorlar. Üniversitenin kütüphanesi neredeyse hiç boş kalmıyor. Bilgisayarların başında öğrenciler dünyayı avuçlarına alıyorlar. Üniversitenin dört bir yanını süsleyen doğal güzellikler ortamında öğrenciler sevgiyi, kardeşliği öğreniyorlar. Geleceğe birarada, adım adım ilerleyen öğrenciler, paylaşmanın bilincine varıyorlar. Sizin anlayacağınız omuzu güneş kokuyor Fatih'in...
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### kaya karaseki, 06 June 1998, 00:00
> HİZMETLERİNİZİ TAKDİRLE KARŞILIYORUM HOCAM.

Kaynak: [www.aksiyon.com.tr](http://www.aksiyon.com.tr:80/aksiyon/haber-3802-fatih-gelecegi-fethediyor.html), [web.archive.org (arşiv bağlantısı)](http://web.archive.org/web/20131107033630/http://www.aksiyon.com.tr:80/aksiyon/haber-3802-fatih-gelecegi-fethediyor.html)
