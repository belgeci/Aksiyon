# Menderes’in hayatı film oluyor

*Aydoğan Vatandaş 2002.11.04*

<div bgcolor="#FFFEF6">
 <font>
  <img border="0" height="1" src="/web/20051218003311im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20051218003311im_/http://aksiyon.com.tr/resim/413/28.jpg" vspace="5"/>
  </p>
 </font>
 <font class="content">
  Yönetmen Tunç Başaran’ın 35 yıldır uğraş verdiği hayali gerçek oluyor: Adnan Menderes’in hayatını anlatan film 2003 Nisanında start alıyor. Filmde Adnan Menderes’in hayatını Kübalı aktör Andy Garcia’nın oynaması planlanıyor. Kimlik kartında Bandırma yazsa da, 1 Ekim 1938’de İstanbul Gureba Hastanesi’nde doğdu.
 </font>
 <p>
  <font class="content">
   Babası marangoz Fikri, annesi yazar Pakize Başaran’dır. Çocukluğu ve gençliği İstanbul’un Fatih semtinde geçmiş. Yaşamını değiştiren yerin, eskiden Direklerarası adı verilen Şehzadebaşı olduğunu söyler; çünkü orada yedi sekiz sinema vardır. Altı yaşından itibaren o sinemalarda oynayan filmlerle haşır neşir olur. Sevgili dostu, yazar İslam Çupi’yle Fatih Kaymakamlığı karşısındaki Hava Şehitleri Parkı’nın parmaklıklarına oturur, seyrettikleri filmleri tartışırlar. Ona John Ford lâkabını takan da Çupi’dir. 17 yaşındayken evden kaçar. Amacı kaçak olarak bir şilebe binip Amerika’ya gitmektir. Sinemacı olacaktır ve Charlton Heston’u görecektir her nedense. Adapazarı’nda yakalanır.
   <br>
    <br>
     Edebiyat Fakültesi’nde okurken yönetmen Memduh Ün’le tanışır. Yazdığı bir senaryoyu okuyan Ün kendisine asistanlık teklif eder. Dört sene Ün’ün yanında çalışır. “Ne öğrendiysem ondan öğrendim” der Başaran. O arada Lütfi Akad, Halit Refiğ, Atıf Yılmaz, Ertem Göreç gibi ünlü yönetmenlerin yanında da asistanlık yapar.
     <br/>
     <br/>
     1964 yılında ilk filminde, “Borusunu Öttüren” adlı oyunu senaryo haline getiren Orhan Kemal’le çalışır. Başarısız bir filmdir kendisine göre. Sonra “Kara Memet” ve Orhan Kemal’in “Bekçi Murtaza”sı. Onun içinse “yaptığım en iyi filmlerden biridir” der. 1966’da askere gider. Sinemadan kopmaz, çok trajik bulduğu Adnan Menderes’in hayatını film yapmak ister, araştırmalara başlar.
     <br/>
     <br/>
     Askerlik görevinin ardından yine setlere döner. 70’li yılların başında Yeşilçam’daki seks filmleri furyası ve gerçek film yapımcılarının piyasadan çekilmesinden dolayı yönetmenliği bırakıp bir gecede evini şehir dışına taşır. Bir yıl kadar hiç bir iş yapmaz. Menderes’le ilgili araştırmalarına devam etmektedir.
     <br/>
     <br/>
     Reklam sektörüne geçer ve reklam filmleri çekmeye başlar. Bir süre sonra bu alanda bir numara olur. Ama yeniden sinema filmi yapma zamanı geldiğine inanır, tam on beş sene aradan sonra. Kazandığı bütün parayı senaryosunu da kendi yazdığı “Biri ve Diğerleri” adlı filme yatırır. Film kendisine 1987 Antalya Film Festivali’nde Jüri Özel Ödülü’nü, ardından 1988’de İstanbul Film Festivali’nde (ya da o günlerdeki adıyla İstanbul Sinema Günleri’nde) En İyi Türk Filmi Ödülü’nü getirir. Adnan Menderes çalışmaları aralıklarla devam etmektedir. Sonra “Uçurtmayı Vurmasınlar”ı (1989) yapar. Başta 8. Uluslararası İstanbul Film Festivali’nde kazandığı “Yılın En İyi Türk Filmi” ödülü olmak üzere, yurt içi ve yurt dışında En İyi Film, En İyi Yönetmen dallarında birçok ödül alan bu film “En İyi Yabancı Film” dalında Oscar aday adayı olur. Arkasından “Piano Piano Bacaksız” (1991) filmi gelir. O da “Uçurtmayı Vurmasınlar”ın başarısını yakalar. “Uzun İnce Bir Yol” (1993), “Sen de Gitme” (1996), “Kaçıklık Diploması”(1998), “Abuzer Kadayıf” (2000) Başaran’ın başarıdan başarıya koşan diğer filmleridir.
     <br/>
     <br/>
     Otuz beş sene boyunca okunan binlerce gazete ve yüzlerce kitabın, onlarca insanla yapılmış konuşmaların ardından, Adnan Menderes’in senaryosu bitmiştir nihayet. Tunç Başaran’ın 35 yıllık hayalinin gerçek olmasına ramak kalmıştır.
     <br/>
     <br/>
     Bir yönetmenin bir senaryo üzerinde tam 35 yıl çalışması, bir filmi kurgulaması, yaşanan bir trajediyi bir aydın, bir sanatçı duyarlığıyla önce yüreğinde hissetmesini gerektirir. Tunç Başaran, Türk sinemasının ‘sol’ yelpazesinde anılan bir isimdir, ama sözkonusu olan sanat, hangi nedenlerle olursa olsun yaşanan bir trajedi olunca, ‘insan unsuru’ politik duruşun önüne geçer çoğu zaman.
     <br/>
     <br/>
     Bir sinema filmi için gerekli olan bütün trajediyi, renkli şahıslar kadrosunu; aşkları, ihanetleri, hülyaları, büyük çöküşleri ve derin acıları barındıran bu dönem; Tunç Başaran’a, ziyadesiyle zengin ve biraz da ürkütücü materyal sunuyor.
     <br/>
     <br/>
     İnsanlar yıllarca Adnan Menderes’i yalnızca asmak, asılışına yanmak ya da gömmekle meşgul oldu. Halbuki, Türkiye’nin modern ulus devletine geçiş sürecinin bunaltıcı ve bulantılı sancılarını yansıtabilmek için en etkili ayna belki de Adnan Menderes’in hayatı. Özgürleştikçe, Büyük Menderes ırmağı gibi geniş tabana yayılan, baskı ve stres altına girdikçe de Küçük Menderes ırmağı gibi hezeyan dolu sellere dönüşen Adnan Menderes’in tipik yaşamından onlarca ilginç enstantaneyi sunmaya hazırlanıyor Tunç Başaran...
     <br/>
     <br/>
     1899’da Aydın’da Hacı Ali Paşazade Adnan olarak dünyaya gözlerini açmıştı. 1914 ve 1915 yıllarında İzmir’in Karşıyaka takımında santrfor olarak futbol oynamıştı. İzmir’de Kızılçullu Amerikan Koleji’nde okurken 1916’da harp dolayısıyla askere alınmış ve bu yüzden ortaöğrenimini tamamlayamamıştı. İstiklal Savaşı’ndan madalyası olduğu söylenir. Büyük toprak sahibi bir aileden gelmesine ve iyi eğitim olanaklarından yararlanmış olmasına rağmen, onun da hayatı tesadüflerden, garipliklerden, tersliklerden, trajedi ve mizahtan oluşmamış mıydı?
     <br/>
     <br/>
     Tunç Başaran’ın çekmeye hazırlandığı ‘Başvekil’in, başbakanı askeri bir darbe sonucu asılmış bir ülkenin çocuklarına söyleyeceği kuşkusuz çok şey var. Tunç Başaran ‘Başvekil’i ilk önce Aksiyon’a anlattı.
     <br/>
     <br/>
     –Sinemaya çocuk denecek bir yaşta tutkuyla bağlandığınızı biliyoruz. Bu tutku nasıl başladı?
     <br/>
     <br/>
     Bende sinema tutkusu altı yaşında başladı. İstanbul Fatih semtinde doğdum. O zamanlar Fatih’te, eskiden Direklerarası tabir edilen Şehzadebaşı’nda, yüz metrekarelik bir alan içinde 7 sinema vardı. Çocukluğumuz oralarda geçti. Galiba Hilal sinemasıydı, 13 kahraman diye bir film oynuyordu, bilet kesen adamın bacakları arasından kaçtım girdim içeri. Yakaladılar tabii. Bir yıl kadar sonraydı, babam marangozdu, Küçükpazar’da atölyesi vardı, bana 10 kuruş verdi. Büyük paraydı 10 kuruş, bununla leblebi tozu alırdık. Eve dönerken, bir sinemanın önünde durdum, önünde bir adam, ayak ayak üstüne atmış, oturuyordu. Yanına gidip içeri girmek istiyorum dedim. 10 kuruştu o zamanlar sinemaya giriş. Adam bir dakika sonra bitecek film dedi. 10 kuruşu verdim. Adam bilet de vermedi, parayı cebine attı, beraber içeri girdik. Bordo perdeyi açtı, simsiyah bir boşlukta bir beyaz perde, perdede, iki kafa gördüm, bir erkek, bir kadın kafası. Öpüştüler ve son yazdı.
     <br/>
     <br/>
     Gördüğüm ilk film oydu. Mahalle aralarında da kleteskop kullanan göstericiler vardı, gözünü dayarsın, o kolu çevirir, sen içeride hareketli bir şeyler seyredersin. Sonra yavaş yavaş sinemalara girmeye başladım. İslam Çupi de sinemayla çok ilgiliydi. Eğer spor yazarı olmasaydı, dünya çapında bir senarist olabilirdi. Çok yakın arkadaşımdı, onunla sık sık sinemalara giderdik. Eski kaymakamlığın karşısındaki Şehit Havacılar Parkı’nın demirlerine oturur, gördüğümüz filmler üzerinde yorumlar yapardık.
     <br/>
     <br/>
     –Charlton Heston’u görmek için ABD’ye kaçma girişiminizden bahsediliyor çocuk yaşta?
     <br/>
     <br/>
     Amacım onu görmekten çok ABD’ye gidip yönetmen olmaktı. Çocukluk işte, sanki İstanbul’da şilep yokmuş gibi İskenderun’a gidip, oradan Amerika’ya gidecektim. Bir filmde görmüştüm Charlton Heston’u, etkilenmiştim. Gidemedim tabii, Adapazarı’nda yakalandım. Ama ilginçtir, yıllar sonra, 1990’da ‘Uçurtmayı Vurmasınlar’ filminden ötürü ABD’de onuruma verilen bir partide, kapıdan içeri Chralton Heston girdi. Orada tanıştık. Her zaman söylediğim gibi hiç bir şey için zaman geçmiş değildir. Büyük hayalleri olan insanlar, büyük olanakları olan insanlardan her zaman çok daha güçlüdürler.
     <br/>
     <br/>
     –Peki bir Adnan Menderes filmi çekme arzusu nasıl oluştu?
     <br/>
     <br/>
     60 ihtilalinde üniversite talebesiydim. 27–28 Nisan olaylarını biliyorsunuz. Karışık günlerdi. Ne olup bittiği, neden olduğu belli değildi. İhtilalden sonra, Menderes’i, Fatin Rüştü Zorlu’yu, Polatkan’ı astılar. Ve bir zaman sonra bir kitap geçti elime. Adnan Menderes’in hayatını anlatıyordu. Okudum.
     <br/>
     <br/>
     –Kitabın adı neydi?
     <br/>
     <br/>
     Adnan Menderes yanlısı bir kitaptı. Tekin Eren’in kitabıydı, Menderes yanlısı olması beni ilgilendirmiyordu. Ben sadece hayatını okudum.
     <br/>
     <br/>
     –Kaç senesinde?
     <br/>
     <br/>
     1964’tü. Hayatı bana çok trajik geldi. Yapacağım film politik arenada at koşturacak bir film değil. Ben bir insanı anlatmaya çalışıyorum. İyisiyle kötüsüyle, artısıyla eksisiyle, bir insan... Politika benim için bu filmde sadece bir arka plan. Tarihte böyle aileler vardır. Talihsizlikler bir türlü yakalarını bırakmaz. Başlarına gelmedik felaketler kalmamıştır. Kenedy ailesi böyle bir ailedir örneğin. Menderes ailesi de böyle. Adnan Menderes’in hayatı gerçekten çok trajik. Bu beni çok etkilemiştir.
     <br/>
     <br/>
     –Asılmasını kastediyorsunuz...
     <br/>
     <br/>
     Sadece asılması değil. Ben idama karşı bir insanım, o zaman da öyle düşünüyordum. Adnan Menderes’in çocukluğundan beri başına gelenler müthiş şeyler?
     <br/>
     <br/>
     –Mesela?
     <br/>
     <br/>
     Adnan Menderes’in annesi, babası, kız kardeşi, yani bütün ailesi veremden ölmüştür. Babaannesi hariç. Ve hayatı boyunca veremden öleceği korkusuyla yaşamıştır. Zaten annesini, babasını pek hatırlamaz. Babaannesi büyütmüştür onu, onu da annesi zannetmiştir. Bu çok acı bir şey. Çok küçücüksünüz, bütün aileniz veremden ölüyor. O zamanlar verem şimdiki kanser gibi bir hastalıktı, ve bütün hayatınız bu korkuyla geçiyor. Ankara’da milletvekiliyken bir taksiye biniyor, taksi şarampole yuvarlanıyor, şoför ölüyor ama kendisine bir şey olmuyor. Mesela 18 yaşında cepheye gitmiştir Adnan Menderes. Trablusgarp’ta Tifo’ya yakalanıyor. Mesela Aydın’da çiftlikteyken, İtalyan bisikletli birlikleri, atlı taburlar vardı o zamanlar, bir İtalyan doktor bakıyor, öldü zannedip bırakıyor. Ölüm sürekli Menderes’i takip ediyor sanki. Kader sanki sürekli sonunu hazırlıyor. Biliyorsunuz, 28 Şubat 1959’da Kıbrıs Konferansı’na giderken Londra’da uçak düştü. Bir çok milletvekili, gazeteci, müsteşar öldü, ona bir şey olmadı. İşte bütün bunlar ve buna benzer olaylar beni ilgilendiriyor. Çok zarif, kibar bir insan. Ama çok güçlü değilseniz, fazla para, şöhret insan karakterini bir kurt gibi yer. Adnan Menderes’te de bu biraz olmuştur. Kendisine fazla güvenmesi maalesef onu bu hale getirdi.
     <br/>
     <br/>
     –Senaryoyu siz yazdınız değil mi?
     <br/>
     <br/>
     Ben yazdım. Yıllarımı aldı tabii. Yüzlerce kitap okudum, bir o kadar insanla görüştüm. Hiç kimsede olmayan fotoğrafları buldum. Senaryonun 5’ te dördünün İngilizcesi de tamamlandı.
     <br/>
     <br/>
     –Ne zaman start alıyorsunuz?
     <br/>
     <br/>
     Nisan ayı içerisinde diye düşünüyorum.
     <br/>
     <br/>
     –Adnan Menderes’i kime oynatmayı düşünüyorsunuz?
     <br/>
     <br/>
     Ünlü Kübalı aktör Andy Garcia ile görüştük. Para konusunda da anlaştık. Çok pahalı bir oyuncu olmadığı gibi, çok da iyi bir oyuncu. Adnan Bey’i de andırıyor. Alacağı paradan fazla özel istekleri var. Ama arada bir bu rolü yabancıya oynatmak ne kadar doğru olur diye de düşünmüyor değilim. Garcia olmazsa, Çetin Tekin’i düşündüm. O da başarılı ve andırıyor da biraz. Adnan Menderes’in eşini, sevgilisini, ablasını, babaannesini hep ünlülere oynatmayı düşünüyorum. Mesela babaannesini Türkan Şoray’a oynatmayı düşünüyorum. Tabii kabul ederse. Karısı Berin hanımı Hülya Koçyiğit’e, sevgilisi, operacı Ayhan Aydın’ı da çok sevdiğim Hülya Avşar’a, İsmet Paşa’yı da Savaş Dinçel’e oynatmayı düşünüyorum.
     <br/>
     <br/>
     –Alpaslan Türkeş’i kim oynayacak peki?
     <br/>
     <br/>
     Berhan Şimşek.
     <br/>
     <br/>
     –Kendisiyle görüştünüz mü, kabul etti mi?
     <br/>
     <br/>
     Evet kabul etti.
     <br/>
     <br/>
     –Cemal Madanoğlu?
     <br/>
     <br/>
     Cemal Madanoğlu, filmin en önemli karakterlerinden, senaryoda da epey bir yer tutuyor. Madanoğlu ihtilalin başıdır. İhtilalde iki Cemal vardır ama öbür Cemal biraz kukla gibidir. Madanoğlu çok güçlü bir askerdir. Bu rolü Fikret Hakan oynayacak. Fatin Rüştü Zorlu’yu oynamak istiyordu ama Madanoğlu’nu oynayacak. Çok daha önemli bir rol. Çok yakın arkadaşımdır. Türk sinemasında en beğendiğim aktörlerden biridir. Kendisiyle görüştüm de. Film çok renkli ve zengin olacak. Filmde olmayanlar var tabii. Adnan Menderes asıldıktan bir sene sonra, karısının kapısı çalınır, elinde dokümanlarla bir devlet memuru gelir ve şöyle der: ‘Devlete 70 lira borcunuz var’. Ne borcu diye sorar Berin Hanım. Memur cevap verir: Adnan Menderes’i asmak için kullanılan ağaç parası. Bu, olmuş bir olay ve makbuzu da var.
     <br/>
     <br/>
     –27 Mayıs, Adnan Menderes’in asılması, askerleri de ilgilendiren bir konu. Bu konuyu onlarla da görüştünüz mü?
     <br/>
     <br/>
     Hayır. Ama şunu söyleyebilirim. Türkiye’de hiç bir kurum, Silahlı Kuvvetler kadar mükemmel değil. Onlarla da görüştüm, tanıştım, çoğu iki, üç dil biliyor. Hiç bir şey yapay değil. Her şey direkt ve doğru. Bunları anlattığınız zaman yardım etmemek gibi bir durum olacağını hiç sanmıyorum. Bu arada Ulaştırma Bakanlığı’nın da yardımları olacak.
     <br/>
     <br/>
     –TBBM’nin yardımı olacak mı?
     <br/>
     <br/>
     Elbette. Ankara yardım ediyor zaten. Biliyorsunuz TRT’nin Kuruluş gibi dizilerine de yardım edildi. Ankara Palace var mesela, Adnan Bey ve İsmet Paşa orada bir baloda beraber oluyorlar. Sonra İsmet Paşa’nın evinin kapısı çalıyor. Kapıyı İsmet Paşa’nın damadı –Metin Toker, şimdi rahmetli oldu– açıyor. İsmet Paşa ve Adnan Menderes, ikisi kolkola ve şarhoş. İsmet Paşa, bir kahve içmesi için Menderes’i içeri davet ediyor. “Daha sonra paşam” diyor Adnan Bey. Bunlar siyasi hayatta karşılaşılan çok ilginç olaylar. Birbirine düşman olan iki insanın, düşmanlık derecesine varan rekabetin, orada çok güzel birlikteliği var.
     <br/>
     <br/>
     –Filmin ne kadar bir bütçesi var?
     <br/>
     <br/>
     Bütçe Andy Garcia’nın oynayıp oynamamasına bağlı.
     <br/>
     <br/>
     –Garcia ile birlikte ne kadar olur? Olmazsa ne kadar olur?
     <br/>
     <br/>
     Siz galiba Garcia’nın ücretini merak ediyorsunuz. Garcia ile birlikte 5 milyon dolar olur. Ben de hanımların yaşını böyle öğrenirim. Kız kardeşinin yaşını bilirim mesela. Kız kardeşinden kaç yaş büyüksün derim. Özel istekleriyle birlikte bize 1 milyon dolara mal olacak. 500 bin dolar artı özel istekleri.
     <br/>
     <br/>
     –Ne tür özel istekler?
     <br/>
     <br/>
     Çok önemli değil. Bunları sponsor olarak karşılamayı düşünüyoruz.
     <br/>
     <br/>
     –Warner Bros da projeyi destekliyor sanırım.
     <br/>
     <br/>
     Warner Bros benim filmlerimi dağıtan şirket. Çok güzel birliktelik yaşıyoruz onlarla. Çok memnunum. Projeden herkesten daha fazla haberleri var.
     <br/>
     <br/>
     –Filmle ilgili herhangi konjonktürel bir problem olabilir mi?
     <br/>
     <br/>
     Asla böyle bir problem yok. Askerleri tanıma fırsatım oldu. Pırıl pırıl insanlar. Üç ay önce bir toplantıda birlikte olduk. Çok sıkmayan bir hiyerarşi var aralarında. Mesela şimdiki Jandarma Genel Komutanı’nın lakabı ‘Şeker Paşa’dır. Gerçekten de şeker gibi bir insandır. Bir sanatçı sanatını icra eder. İdeoloji amaç olmamalı. Amaç sanattır. Biz bir insanı tüm yönleriyle anlatmaya çalışacağız. Amacımız bir kahraman yaratmak değil. Bir adamı anlatmak. Bu filme konjonktürel olarak değil ama emosyonel, duygusal olarak birtakım şeyler söylenecektir. Solcular, vay efendim Menderes’i niye yüceltiyorsun diyecek, sağcılar da Menderes’i nasıl yerin dibine geçirirsin diyecek.
     <br/>
     <br/>
     –Aydın Menderes ile görüştünüz mü?
     <br/>
     <br/>
     Hayır. Aydın Bey’in sağlık durumu da malum. Ama Aydın’a ekiplerim gitti. Çiftliğin fotoğraflarını çektiler. Bisikletli İtalyan birliklerinin çekimlerinin yapılacağı yerler tespit edildi. Yaşadığı sokak, okuduğu okul.. bunların tümü tespit edildi.
     <br/>
     <br/>
     –Siyasilerin projeden haberi var mı?
     <br/>
     <br/>
     Siyasilerin haberi olmaz mı? Onların bir tek şeyden haberi yoktu; halkın çektiği sıkıntılar. Siyasilerden destek beklemiyorum. Zaten benim anlatmak istediğim Adnan Bey’in politik hayatı değil. Ben bir insanın küçüklüğünden asıldığı ana kadarki halini anlatacağım. İçinde aşkları var, kavgası var, çoluğu var çocuğa var, her şeyi var.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2076), [web.archive.org (arşiv bağlantısı)](http://web.archive.org/web/20051218003311/http://aksiyon.com.tr:80/detay.php?id=2076)
