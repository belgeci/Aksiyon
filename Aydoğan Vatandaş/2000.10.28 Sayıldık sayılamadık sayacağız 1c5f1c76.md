# Sayıldık, sayılamadık, sayacağız

*Aydoğan Vatandaş 2000.10.28*

<div>
 <p class="spot">
  Üç yıl önce yapılan sayımın sağlıklı sonuçlanmadığı  ortaya çıkınca yeniden nüfus sayımı yapıldı. Türkiye bir gün boyunca eve kapatıldı. Fakat sayılamayan köyler, sokaklar, hatta mahalleleriyle bu sayım da tam alaturka hatıralarla tarihe geçti.
 </p>
 <p class="metin">
 </p>
 <img border="0" src="/web/20020523055120im_/http://www.aksiyon.com.tr/2000/308/resimler/sayildik.jpg"/>
 <p class="metin">
  Üç yıl önce yapılan nüfus sayımı sonuçlarına kimse inanmamıştı. İdarecilerimizin de konuya vâkıf olmaları üç yılı aldı ama sonunda yeni sayım gerçekleşti. Son kez denerek yine eve kapatıldı Türkiye. Sonuç mu? Bu defaki biraz daha sıkı tutulmasına rağmen, sonuçta yine komediler yaşandı.
 </p>
 <p class="metin">
  Sayılmayan semtler, köyler, sokaklar vardı. "Biz sayılamadık, nerede kaldı bu sayım memuru" vaziyetlerinde telefona sarılanlar, aradıkları herhangi bir resmi telefondan "dertlerine" çare istediler. Oraların sakinleri bir sonraki sayımın memurunu beklemeye başladılar bile. Koca mahallelere tek sayım memuru uğramazken bazı devletlûların evine üçü birarada geldi: Çalışma Bakanı Yaşar Okuyan'ın evine gelen üç sayım memuru vardı. Bu arada sayımın vatana, millete, adalete faydası da oldu; aranan 1207 kişi, sokağa çıkamayınca polis tarafından alındı.
 </p>
 <p class="metin">
  Gözler, tabii ki İstanbul'daydı. Vali Çakır, İstanbul'un nüfusunu 11.5 milyon beklediklerini söylüyordu ama yaklaşık bir milyon fazla söylediğini birkaç saat sonra anladı. Fatih, Kadıköy, Bakırköy, Beşiktaş, Eyüp, Eminönü ve Güngören'in nüfusları bir önceki sayıma nazaran azaldı. İstanbul'un en kalabalık ilçesi, 764 binle G. Osmanpaşa oldu. Onu Kadıköy (660 bin), Ümraniye (626 bin), K. Çekmece (589 bin) izledi. Türkiye'deki rekor artış, 1997'de bin 609 olan nüfusu 7 bin 366'ya çıkan Karaman'a bağlı Göktepe'de gerçekleşti. Bunun nasıl gerçekleştiğini bırakalım sosyologlar, tıpçılar falan bulsun.
 </p>
 <p class="metin">
  Bazı kentlerin gayriresmi kesin nüfusu şöyle gerçekleşti: İstanbul: 10 milyon 21 bin, Ankara: 4 milyon 18 bin, İzmir: 3 milyon 610 bin, Konya: 2 milyon 443 bin, Adana: 1 milyon 890 bin, Bursa: 2 milyon 96 bin, Kocaeli: 1 milyon 214 bin, Manisa: 1 milyon, 265 bin, G. Antep: 1 milyon 350 bin, D. Bakır: 1 buçuk milyon, Samsun: 1 milyon 168 bin, Ş. Urfa: 1 buçuk milyon, Malatya: 850 bin, Erzurum: 915 bin, Antalya: 1 milyon 800 bin.
 </p>
 <p class="metin">
 </p>
 <p class="arabaslik">
  Adalet nasıl dağıtılırmış, görün!
 </p>
 <p class="metin">
  Bizim rekorlarımızın dünyanın hiçbir köşesinde bir daha kırılamayacağı, ancak tekrar bizimkilerce kırılacağı artık kesin. İzmir'de gayriresmi (resmi mi demeliydik acaba) bir dünya rekoru kırıldı. İzmir 3. İcra Tetkik Merci Yargıcı Nomer Ernas, beş saatte tam 550 davaya baktı. Bu dosyadan 299'unu karara bağlayarak da rekor içinde rekor kırdı. Böylece her dava yaklaşık yarım dakikaya sığmış oldu. Ernas'ın tarihe gömdüğü önceki rekor, bir günde 280 dava ile 10. Asliye Ceza Mahkemesi Başkanı Ahmet Hekimoğlu'na aitti.
 </p>
 <p class="metin">
 </p>
 <p class="arabaslik">
  Yine cezaevi isyanı
 </p>
 <p class="metin">
  Cezaevleri alışageldiğimiz üzere yine karıştı. Mahkumlar yine isyan etti; koğuşlar ateşe verildi, gardiyanlar esir alındı. Bir rivayete göre PKK'nın genel bir ayaklanma planının ilk aşamaları, diğerine göre sadece mahkumların masum 'af istiyoruz' müzmin talebi, bir başkasına göreyse Şirinler Çetesi'nin Adana'dan başka 'dam'a nakledilmek istenmesi sebebine dayanan karışıklık Adana Kürkçüler Cezaevi'nde başlayıp İstanbul Bayrampaşa Cezaevi'ne sıçradı. Mahkumlar Adana'da 21, Bayrampaşa'da ise 24 gardiyanı rehin aldı.
 </p>
 <p class="metin">
  Yine ezberlediğimiz görüntüler yaşandı; gelen başsavcılar, yaşanan pazarlıklar, ablukalar... Af konusu içerdekileri ruhen dengesizleştirmiş görünüyor. Bugün çıktı, yarın çıkacak derken, af beklentisi içindeki binlerce insanın psikolojik sorunlar içine girdiklerinin delili olsa gerek bu son isyan
 </p>
 <p class="metin">
 </p>
 <p class="arabaslik">
  Ege yine 'kilitlendi'
 </p>
 <p class="metin">
  e Yunanistan arasında eriyip Ege'ye dökülen buzlar, yine buzluğa konuldu gibi. NATO ortak tatbikatı sırasında meydana gelen bir olay Türk—Yunan ilişkilerini gerdi. Rum basınında çıkan haberlere göre, hava sahalarını ihlal edip Baf üssünün fotoğraflarını çekmeye çalışan iki Türk F—16 uçağına, Rumların yeni TOR—M1 füzeleri kilitlendi. Ardından, görevliler arasında uçakları düşürelim mi düşürmeyelim mi tartışması yaşandı. Ortak tatbikattan Yunanistan çekildi. Bu arada Türk basınında, sırf Türk askeri sırlarını öğrenmek üzere Yunan Genelkurmayı bünyesinde bir istihbarat birimi oluşturulduğu duyuruldu. Askeri yetkililer, Rum—Yunan ortak Nikiforos tatbikatının planının Türkiye'ye saldırı üzerine kurulduğunu söylediler. Öte yandan Yunanistan, Türkiye'nin AB'ye girmesini düzenleyecek Katılım Ortaklığı Belgesi'ne Kıbrıs ve Ege sorunlarını da eklettirdi.
 </p>
 <p class="metin">
 </p>
 <p class="arabaslik">
  Dua dua Kudüs
 </p>
 <p class="metin">
  12 yaşındaki Şehit Muhammed'in görüntüsünün hafızalarımızdan bir daha çıkmamak üzere nakşedildiği günlerde Miraç Kandili'ni idrak ettik. Hz. Muhammed'in Mirac'a yükseldiği yer Kudüs'te, Mescid—i Aksa'da. Filistin, dolayısıyla Ortadoğu sorununun baş sebebi de Kudüs. Peygamber'in (s.a.v) ayak basıp yükseldiği topraklarda şimdi yine kan akıyor. Peygamber, Burak'a binmişti, Filistin'li çocuklar umutlarını, dualarını taşlara yükleyip gönderiyor. Geçen hafta bütün dünya Müslümanlarının gönlü ve duaları Kudüs'teydi.
 </p>
 <p class="metin">
 </p>
 <p class="arabaslik">
  İncirlik alarmı
 </p>
 <p class="metin">
  Üsame Bin Ladin'in adamlarının İncirlik Üssü'nü bombalayacakları ihbarı üzerine üsde ileri derecede alarm verildi. Savaş durumundan bir önceki aşama olan C seviyesinde verilen alarmla bütün izinler, zorunluluk halleri dışında üsse giriş çıkışlar iptal edildi. Alarmın Filistin sorununun hararetlendiği günlere denk gelmesi dikkat çekti. Üsde herhangi bir saldırı ihtimaline karşı geniş güvenlik önlemleri alındı.
 </p>
 <br/>
 <center>
  <a class="anaorta" href="http://web.archive.org/web/20020523055120/mailto:avatandas@hotmail.com">
   avatandas@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/karakutu/1.htm), [web.archive.org (arşiv bağlantısı)](http://web.archive.org/web/20020523055120/http://www.aksiyon.com.tr:80/2000/308/karakutu/1.htm)
