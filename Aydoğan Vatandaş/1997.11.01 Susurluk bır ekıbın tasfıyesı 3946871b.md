# Susurluk: bır ekıbın tasfıyesı

*Aydoğan Vatandaş 1997.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3 Kasım günü saat 19.25'te Balıkesir Bursa karayolu Susurluk ilçesi Çatalceviz mevkiinde Şanlıurfa Milletvekili Sedat Bucak adına kayıtlı Mercedesin,
  </font>
 </div>
 <div id="newsText">
  <font class="detail-text">
   Hasan Gökçe'nin kamyonuna çarpmasıyla birlikte Türkiye birdenbire kendini hummalı bir tartışmanın içinde buluyordu.
   <br/>
   <br/>
   Türkiye tarihinin belki de en fazla tartışılan, hakkında en fazla yorum yapılan, en fazla söyleşi ve panel düzenlenen olayı, farklı çıkar odakları ve dezenformasyon çeteleri sayesinde işin içinden çıkılmaz bir hal alıyordu.
   <br/>
   <br/>
   Susurluk kazasıyla birlikte ortaya çıkan neydi? Sıradan bir polisiye vaka mı, yoksa uluslararası ilişkiler kapsamında düşünülmesi gereken, hükümetler deviren, darbeler yapan Gladyo ya da Türkçesiyle "Ergenekon" tipi bir özel örgütlenme mi? Söz konusu oluşumun başı kimdi?
   <br/>
   <br/>
   Türkiye bütün bir yıl bu minval üzere devam eden tartışmalara sahne oldu. Kimileri çete demeyi tercih etti, kimileri ise Gladyo ya da Ergenekon...
   <br/>
   <br/>
   Konu ile ilgili olarak görüşlerine başvurduğumuz askeri kaynaklara yakın bir yetkili şunları söylüyor:
   <br/>
   <br/>
   "Körfez Savaşı sonrasında Türkiye oldukça rahatsızlık duyduğu bir Kuzey Irak olgusuyla karşılaştı. Bunu bölgede huzuru sağlamak amacıyla Çekiç Güç'ün konuşlanması izledi. Ardından Türk Genelkurmayı Çekiç Güç'ün bölgede bir Kürt devletinin temellerini atmaya çalıştığını saptadı. Bunu PKK'nın finans kaynaklarının artması, büyümesi, ordulaşması izledi. Bir çok MGK toplantısında bu konu gündeme geliyor ve PKK'ya karşı yeni bir mücadele tarzı belirlenmeye çalışılıyordu. PKK ile asıl mücadeleyi üstlenmesi için özel bir güç oluşturuldu. Bu güç içerisinde her birimden isim bulunuyordu. MİT'ten, Jandarma'dan, Özel Harekat Timlerinden, kısacası en başarılı personelden korkunç bir güç oluşturuldu. Başlarında da Kortut Eken bulunuyordu. Bu fikrin savunucusu Mehmet Ağar'dı ama fikrin asıl sahibi Alpaslan Türkeş'ti! Bu güç kısa bir süre sonra kendi yöntemleriyle PKK ile mücadele etmeye başladı. PKK'nın finans kaynakları, bakanlara kadar uzanan bağlantıları bir bir tespit ediliyordu. Bildiğim kadarıyla bu konuda Abdullah Çatlı kullanıldığı gibi, Yeşil ki kendisi çok saygın bir insandı, kendisiyle 1 yıl beraberliğim oldu gibi birinci sınıf, son derece profesyonel insanlar da kullanıldı. Abdullah Çatlı Emniyet'le de, MİT'le de, Jandarma ile de bağlantılıdır. MİT'ten Mehmet Eymür'le, Jandarma'dan Veli Küçük Paşa ile, Emniyet'ten de Mehmet Ağar'la ilişki içersindeydi. Bu doğal bir koordinasyon gereği idi. Ama Susurluk olayı ortaya çıkınca herkes kaçacak delik aradı. Kabak tam Mehmet Ağar ve ekibinin başında patlayacaktı ki Hanefi Avcı, Veli Küçük Paşa ve Mehmet Eymür'ün de ismini vererek, Mehmet Ağar ve ekibinin bu işte yanlız olmadığını kanıtladı. Veli Küçük Paşa'yı hem de 7. sıradan general yapan Teoman Koman'dı. Hanefi Avcı'nın Mehmet Ağar'ı suçladığı zannedildi oysa Emniyet bünyesinde İstihbarat Daire Başkanlığı'nı kuran Mehmet Ağar'dır!
   <br/>
   <br/>
   Mehmet Ağar'ın hedef haline gelmesi tüm bu oluşumun başı gibi görülmesinden kaynaklanıyordu. O sırada PKK ile bağlantılı görülen iki yüz kadar işadamının ismi tespit edilmişti. Ağar büyük bir sermaye grubunu karşısına aldı. Bu özel güç Özel Harp Dairesinin kontrolünde olmasına rağmen Mehmet Ağar'ın kontrolündeymiş gibi gözüküyordu. Bu arada bu özel güç PKK ile PKK'nın yöntemleriyle savaşmaya başladı. Yapılan her şeyin doğru olduğunu söylemiyorum. Hukuk devletiyle bağdaşmayacak çok şey yaptılar. Ama bu savaşın adı zaten gayri nizami harpti. ABD bu özel güçten çok rahatsızdı. Birincisi insan hakları gerekçesiyle, ikincisi de eroinin yavaş yavaş dünya piyasalarında kokainin yerini alması sebebiyle. Çünkü kokain sektörü ABD'nin elindedir. Üçüncüsü bu kadro Kürt meselesinin sivil yöntemlerle çözülmesinin önünde bir engel olarak görülüyordu. Devlet içinde birkaç yıldır hızla güçlenen bir başka grup da ideolojik sebeplerle bu gruptan rahatsızdı".
   <br/>
   <br/>
   Yaptığımız araştırmalar bu iddiaların yabana atılır şeyler olmadığını daha da belirgin kılıyordu. Askeri çevreler bu özel gücü kuran Korkut Eken'i adeta efsane olarak görüyordu. Kara Harp Okulunu 1965 yılında bitirmiş, komando ve hava indirme tugaylarında görev yapmıştı. Askerliğinin büyük bölümü Özel Harp Dairesinde geçmiş; ABD, Almanya ve İngiltere'de Özel Harp kurslarına katılmıştı. 1981'de gerçekleştirilen bir uçak kaçırma olayında düzenlenen operasyonla adını duyurmuştu. Toplam 75 saniyede gerçekleştirilen bu operasyon GSG9 ve SAS'ların performanslarına eşdeğerdi.
   <br/>
   <br/>
   80'li yılların ikinci yarısından itibaren Emniyet Genel Müdürlüğü bünyesindeki Özel Harekat Timlerinin yetiştirilmesine nezaret etti. O yıllarda TSK'daki özel harekat timlerinin de komutanıydı. 1986'da MİT Müsteşar Yardımcısı Hiram Abas, gece görüş cihazlarının denendiği bir tatbikatta onu MİT'te görev almaya çağırmıştı. Eken tüm yakın döğüş sporlarını biliyordu. Serbest paraşütçüydü ve bu alanda dereceleri bulunuyordu. Atıcılıktaki rekoru ise ilginçti: 14 saniyede 7 merminin tümünü 12'den vuruyordu. 86'da en büyük askeri operasyonlardan olan Kozluk Operasyonunu o yönetmişti. TSK'daki hizmetlerinin her aşamasında madalyalarla ödüllendirildi ve Türkiye'de çok az kişiye verilen 'Cesaret ve Feragat Madalyasını' taşıyordu.
   <br/>
   <br/>
   Oysa Susurluk'la birlikte birdenbire adı çete kurma söylentilerine karışıyor, kendisini araştırma komisyonlarında, mahkeme salonlarında buluyordu.
   <br/>
   <br/>
   Acaba Susurluk olayı orduda, poliste, MİT'te gerçekleştirilmek istenen bir tasfiye operasyonu muydu? Böyle ise tasfiyeci güç kimdi? Susurluk kazası kullanılmış mıydı?
   <br/>
   <br/>
   Konu ile ilgili olarak konuştuğumuz Hürriyet Gazetesi Yazarı Enis Berberoğlu bakınız neler söylüyor:
   <br/>
   <br/>
   Berberoğlu: "Susurluk bir ekibin tasfiyesi"
   <br/>
   <br/>
   "Susurluk'un ortaya çıkışı bana sorarsanız kaza ile birlikte olmadı. Ondan iki ay önce Aydınlık dergisinde çıkan MİT raporu ile ortaya çıktı. Susurluk, Devlet içerisindeki bazı çelişkilerden kaynaklandı. Dolayısıyla Susurluk, Devlet'in kendi içerisindeki bir tasfiye operasyonudur. Kaza, kullanılmıştır. İki ay önce Aydınlık dergisine bu haberi kim vermişse, kazadan sonra da Mehmet Özbay'ın Abdullah Çatlı olduğunu basına o duyurmuştur. Susurluk olayı devlet içerisinde bir grubun bir diğer grubu tasfiye operasyonudur."
   <br/>
   <br/>
   Tansu Çiller, Susurluk'ta yaptığı konuşmasında halka karşı şöyle sesleniyordu: "Susurluk'un arkasında kim var biliyor musunuz? Halkın iradesi olan hükümeti yıkıp yerine bir başkasını getirenler."
   <br/>
   <br/>
   DYP lideri bu sözüyle ne demek istiyordu?
   <br/>
   <br/>
   Konu ile ilgili olarak görüştüğümüz bir başka yetkili Çiller'in bu sözlerini şöyle yorumluyor:
   <br/>
   <br/>
   "Tansu Çiller'in sözleri ile Hasan Celal Güzel"in açıkladığı belgeler arasında bir ilişki bulunuyor. Güzel'in açıkladığı belgelerde ne vardı? Hiç kimse sorgulamadı bunu ya da sorgulamak istemedi. Bu belgelerde ordu içerisinde ki mezhepçi yapılanmadan bahsediliyordu. Belgelere göre bu grup ordunun kilit noktalarını ele geçirmişti. İdeolojik olarak da, Kürt meselesini algılayış olarak da, diğer grupla kesin bir çizgiyle ayrılıyordu. Çiller'in bu açıklamalarını, Güzel'in basın toplantıları izledi. Dikkatinizi çekmek istediğim bir başka konu ise Hanefi Avcı'nın 32. Gün haber programındaki en önemli ancak üstü örtülmek istenen sözleriydi. Avcı açıkça devlet içerisinde bir grubun PKK ile işbirliği içerisinde olduğunu açıkça söyledi. Bu grup kimlerdi?"
   <br/>
   <br/>
   İşin ilginç tarafı Abdullah Öcalan 5 Mart 1995 tarihinde Demokrasi gazetesine verdiği demeçte şöyle diyordu: "Türk Ordusu yavaş yavaş Kürt meselesiyle ilgili inisiyatifi eline almaya başlamıştır. Bize açıkça bir sivil çözümden bahsetmeseler de bunun önünü açacak bir yönelişte olduklarını belirtmektedirler."
   <br/>
   <br/>
   Abdullah Öcalan bu sözleriyle ne demek istiyordu? Hanefi Avcı'nın bahsettiği "işbirliği" ile bu sözler arasındaki ilişki birbiri ile bağlantılı mıydı?
   <br/>
   <br/>
   Görüştüğümüz yetkili sözlerini şöyle sürdürüyordu: "ABD'nin Kürt meselesini algılayışı ile bu grubun algılayışı örtüşmektedir. Aydınlık dergisinde çıkan haberden bir hafta önce RefahYol hükümetinin Çekiç Güç'le ilgili hazırladığı 12 maddelik Çekiç Güç düzenlemesinin de ABD'yi çok kızdırdığını düşünüyorum."
   <br/>
   <br/>
   Susurluk kimi tasfiye etmek istedi
   <br/>
   <br/>
   O halde Kürt sorununa sivil çözüm arayışlarını elinin tersiyle iten bu güç tasfiye edilmeden Kürt sorununun istendiği şekilde çözülmesi mümkün olmayacaktı. ABD Türkiye'nin direnişini bir kez daha görmüştü. Şöyle demişti CIA'in Türkiye masası şefi Graham Fuller: "Eğer Ankara bu süreci durdurmaya çalışırsa ortaya çıkacak sonuç tehlikeli ve masraflı olabilir"(Harp Akademileri Yayınları, Türkiye'nin Yeni Jeopolitiği) .
   <br/>
   <br/>
   Bu özel güç PKK'ya karşı Tansu Çiller döneminde oluşturulduğuna göre bu gücü onaylayan siyasi irade de Çiller'di. Üstelik bu kliği DYP saflarına katan da kendisiydi. Çiller'i CIA ajanlığı ile suçlayarak tasfiye etmek isteyen güç ile Susurluk'un arkasındaki itici güç aynıydı. Çiller'e oy verenler çoğunlukla milliyetçimuhafazakar çevrelerdi ve bir çok analiste göre amaç Tansu Çiller'i bir daha siyasete dönemeyecek şekilde yıpratmaktan ibaretti. Suç gerçekten sadece Tansu Çiller'in miydi? Dönemin konjonktürü dikkate alındığında durum hiç de öyle görülmüyordu.
   <br/>
   <br/>
   ERKAYA: Türkiye çok zor durumda
   <br/>
   <br/>
   Emekli Deniz Kuvvetleri Komutanı Oramiral Güven Erkaya, 12 Eylül 1995 tarihinde Kuzey Deniz Saha Komutanlığı personeline yaptığı konuşmasında, "Bizim başımıza bela olan PKK terörü, Kuzey Irak'taki Kürt meselesi, federasyon mu kurulacak, yoksa özerk, müstakil bir devlet mi kurulacak? Saddam giderse ne olacak, gitmezse ne olacak? Bu bölgedeki gelişmeler Türkiye'yi hem PKK terörü açısından, hem de burada oluşacak yeni bir siyasi oluşum nedeniyle yakından ilgilendirmektedir. Türkiye ile Irak'ın veya Irak ile Suriye'nin istemediği bir lider olursa, bunun bölgeyi tekrardan sıcak bir savaşın eşiğine getirmesi mümkündür. Talabani ile Barzani şu anda ABD ile nasıl bir anlaşma yapmıştır. Gelişmeler Türkiye'nin istediği şekilde ortaya çıkmayabilir. Bu da Türkiye'nin bir oldu bitti ile karşı karşıya kalmasına sebep olabilir!" diyordu.
   <br/>
   <br/>
   Güven Erkaya 1995 yılında dönemin konjonktürünü işte bu şekilde anlatıyor ve acil çözümler alınmasını belirtiyordu. Askeri çevrelere göre söz konusu konjonktürün böyle bir özel gücü de beraberinde getirmesi kaçılmazdı. Susurluk olayı Emniyet'te ve MİT'te bu kadroyu tasfiye etmeye yaramıştı.
   <br/>
   <br/>
   Öcalan: "Tasfiye edilenler faşist kliğin adamları"
   <br/>
   <br/>
   PKK lideri Abdullah Öcalan bu tasfiye operasyonu ile ilgili 17 Temmuz 1997 tarihinde Demokrasi gazetesine, "Ordudan tasfiye edilenler RP'li falan değil. Bunların çoğu faşist kliğin adamları" şeklinde konuşuyordu..
   <br/>
   <br/>
   Öcalan açıkça Devlet içerisinde bir kliğin tasfiyesinden bahsederken görüştüğümüz yetkili Alpaslan Türkeş'in ölümü ile ilgili oldukça ilginç şeyler de söylüyordu:
   <br/>
   <br/>
   "Alpaslan Türkeş sadece MHP'nin lideri değildi. Devlet içerisinde çok önemli ve güçlü bir kliğin lideri idi. Mehmet Ağar ve ekibinin önünü açan, daha sonra DYP'den siyasete girmesine sebep olan odur. Türkeş'in ölümünden sonra Ağar'ın isminin MHP liderliğinde geçmesi bir tesadüf müdür? Tansu Çiller'in bile arkasında Türkeş vardı. Erbakan çok iyi biliyor. Türkeş Erbakan'dan hangi paşaları görevden almasını istemiştir? Alpaslan Türkeş ortadan kaldırılmadan bu ekibin tasfiyesi ya da bu ekibe rağmen politika üretilmesi mümkün olabilir miydi? Ölüm şekline bir bakın: 'kalp krizi'. Ekibin başsız kalması gerekiyordu. İki MOSSAD ajanı bundan üç hafta önce Ürdün'de başarısız bir suikast girişiminde bulundular. Süikast aracı ölümden sonra kalp krizi sonucunu veren bir şırınga idi!''
   <br/>
   <br/>
   1. sınıf bir istihbaratçı olan MİT Kontrterör Dairesi Başkanı Mehmet Eymür Analiz adlı kitabında Perinçek ve Aydınlık dergisi ile ilgili olarak şunları söylüyordu:
   <br/>
   <br/>
   Fabrikatör
   <br/>
   <br/>
   "Aralık 1977'de Savaşman'a suçüstü yapılmasından hemen sonra Savaşman' a suçüstü yapanlara karşı taarruz hazırlıkları başladı. Hiram Abas'ın özel evraklarından yararlanarak bu konuyu inceleyelim. Hiram Bey'e göre "Covert Action Operation" (Örtülügizli faaliyet operasyonları: Hakiki organizatörü gizlemek ve gerektiğinde onun ilişkisini ve sorumluluğunu reddetmek imkanı yaratmak amacıyla planlanlanan ve uygulanan operasyonlardır) için kullanılan Fabrikatör, başında Doğu Perinçek'in bulunduğu, TİKP(Türkiye İşçi Köylü Partisi)'nin yayın organı Aydınlık gazetesi idi... Belki de Aydınlık, yurdumuzun iplerini ellerinde tutmak isteyen Batılı devletlerce müştereken yürütülen, Türkiye'ye yönlelik bir yabancı servisin mensupları ile ilişkilere dayalı olarak en basit anlamdaki işbirliğinden başlayıp, ortak operasyonlara kadar yönelebilen her türlü faaliyetten oluşan bir operasyon mahsulü çok babalı bir çocuktu.
   <br/>
   <br/>
   (...)
   <br/>
   <br/>
   Hiram Bey'e göre Aydınlık'ın Türkiye'deki misyonu şuydu:
   <br/>
   <br/>
   1. Türkiye'de hızla gelişen ve Batı dünyası için tehlikeli hale gelen Sovyet solunu yeni bir doktrinle bölmek, birbirine düşürmek, parçalamak, etkisiz hale getirmek. 2. Devlet içinde, orduda, MİT'te, poliste, Özel Harp'te, tarafsız çizgide olan, düşünce ve faaliyetleri ile organizatör için tehlikeli olabilecek unsurları tasfiye etmek. Bu kilit müesseselerde etkinliğini artırmak. 3. Türkiye'de politik ve ekonomik istikrarsızlığı pompalayan faaliyetleri devam ettirerek, ülkenin güçlenip organizatörlerin emelleri dışında tamamen bağımsız ve milli bir politika izlemesini engellemek."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3129-34-susurluk-bir-ekibin-tasfiyesi.html), [web.archive.org (arşiv bağlantısı)](http://web.archive.org/web/20130529181909/http://www.aksiyon.com.tr:80/aksiyon/haber-3129-34-susurluk-bir-ekibin-tasfiyesi.html)
