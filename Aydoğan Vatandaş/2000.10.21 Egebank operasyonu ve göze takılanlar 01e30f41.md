# Egebank operasyonu ve göze takılanlar

*Aydoğan Vatandaş 2000.10.21*

<div>
 <p class="spot">
  egebank operasyonu ile ortaya çıkan bilgiler olayın farklı siyasi yönleri olduğunu gösteriyor. Devletin 'yolsuzlukla mücadeleyi' uzun bir süredir gündemin birinci sırasına alması bunun en açık göstergesi.
 </p>
 <img border="0" src="/web/20020325023814im_/http://www.aksiyon.com.tr/2000/307/resimler/egebank.jpg"/>
 <p class="metin">
  Murat Demirel'in Egebank'ın içini boşaltması ile ilgili ortaya çıkanlar, konunun farklı siyasi boyutlarının olduğunu daha da belirginleştiriyor.
 </p>
 <p class="metin">
  Bilindiği gibi 9. Cumhurbaşkanı Süleyman Demirel her seferinde sosyal hadiselerin olgunlaşması durumunda siyasete döneceği mesajlarını veriyor ve hatta Ekim ayında parlamento içerisinden de gelecek büyük kopmalarla güçlü bir yeniden dönüş hareketi hazırlıyordu. Bazı gazeteler bu konuyla bağıntılı olarak Cumhurbaşkanı Ahmet Necdet Sezer'den rahatsızlıklarını gizlemiyorlar, Demirel'in görevine devam edebilmesi durumunda işlerin çok daha iyi yürüyebileceğini yazıyorlardı.
 </p>
 <p class="metin">
  Herkes Ekim ayını bekliyordu.  'Ekim ayı önemli' denilerek komuoyu Ekim ayında olacak olanlara karşı bilinçlendiriliyordu.
 </p>
 <p class="metin">
  Ancak beklenen olmadı. Demirel güçlü bir çıkışa hazırlanırken, yollar sanki yeniden belirsiz bir uçuruma doğru döşeniyordu.
 </p>
 <p class="metin">
  Bu arada bir olay dikkatlerden kaçmadı. Beş özel bankaya, yanlış yönetim, hukuksuz yapılanma, devletten usulsüz kredi vs. gerekçeleriyle el konularak, yargı süreci başlatılmıştı. Bu bankaların içinde Egebank da vardı. Ama dikkati çeken Egebank  dışındaki bankaların kasalarına el konurken Egebank'a tanınan  toleranstı. Hatta daha da öte banka sahipleri yurtdışına çıkma  yasağına maruz bırakılırken, Egebank'ın sahiplerine hiç bir sınırlama getirilmedi.
 </p>
 <p class="metin">
  Buraya kadar Murat Demirel'in korunduğu, kollandığı ve siyasi nüfuzundan çekinildiği  düşünülebilir. Ancak  pimi çekilen el bombası patlar patlamaz bazı yayın organları Demirellere saldırıya geçti. Murat Demirel çok önemli bir siyasi gelişmenin daha doğmadan engellenebilmesi için kullanılabilecek şekilde tuzağa düşürülmüştü. Basının tavrı ise zamanla belli oldu. Bazıları saldırıyı 3 gün sürdürebilirken,  4. gün sanki bıçakla kesilmiş gibi haberler sustu. Sabah grubuysa konuyu kayda değer bulmadı bile.  Olayın bir başka boyutu daha var kuşkusuz. İçişleri Bakanı Tantan'ın böyle bir destek almadan 'En büyük tehdit yosuzluktur' demesi mümkün olabilir mi?
 </p>
 <p class="metin">
  Dolayısıyla son Egebank olayı beraberinde getirdikleri devletin aslında çok önceleri başlaması gereken 'yolsuzluklara geçit veren' sistemle topyekün bir mücadeleye girdiğini gösteriyor. Bu mücadelenin kimlerin canlarını yakacağını şimdiden kestirmek zor. Ancak bu mücadelenin çok can yakacağı açık...
 </p>
 <p class="metin">
 </p>
 <p class="arabaslik">
  Filistin'e DHKP/C desteği
 </p>
 <p class="metin">
  İsrail'in Filistin halkına uyguladığı şiddete karşı başlayan 'sol destek'e DHKP/C de katıldı. DHKP/C  Londra Bürosu, İsrail'de son günlerde yaşanan olayları 'katliam' olarak değerlendirerek tüm bölge ülkelerini sorunun çözümünde aktif rol oynamaya çağırdı.
 </p>
 <p class="metin">
  Filistin halkının 'Yeni Dünya Düzeni'nin kurbanı olduğunu savunan DHKP/C, katliamların ardında da Amerikanın Ortadoğu'daki hesaplarının olduğunu iddia etti. Örgüt tarafından Türklerin yoğun olarak yaşadığı bölgelerdeki camilerde dağıtılan bildiride "Katliamın sorumlusu; Ortadoğu'da akan her kanın altında imzası olan ABD ve korsanca gelip Filistin topraklarına yerleşen siyonist İsrail devletidir. Bu katliam; ABD'nin 'Yeni Dünya Düzeni'nden medet umanlara, İsrail ile 'Ortadoğu Barışı' kurmayı hayal edenlere bir cevaptır" denildi. Filistin halkı ile arasında din bağı olan Türk halkının da olaylara seyirci kalmasının eleştirildiği açıklamada ayrıca " Filistin halkının dost olduğunu her fırsatta söyleyen Türkiye söylediklerinde samimi ise İsrail ile tüm anlaşmaları  derhal iptal etmelidir.  Yugoslavya için  tüm uluslararası  hukuk kurallarını  çiğneyerek 'halkın talepleri' gerekçesi ile seçimlere müdahale edip açıklama üstüne açıklama yapan Avrupa Birliği ülkeleri; tüm dünyanın insan hakları savunucuları, her fırsatta İsrail'i 'siyonist' olmakla itham eden tüm dünya müslümanları neredeler? Tüm dünyanın gözleri önünde bir halk katlediliyor" denilirken Londra'da düzenlenecek olan protesto gösterilerine de konuya duyarlı herkesin katılması istendi.
 </p>
 <p class="metin">
  (Adem Yavuz Arslan)
 </p>
 <p class="metin">
 </p>
 <p class="arabaslik">
  Tutuklamaya itiraz
 </p>
 <p class="metin">
  Fethullah Gülen hakkında Ankara 2 No'lu Devlet Güvenlik Mahkemesi'ne açılan davanın görüşülmesine  başlandı. Ankara DGM Savcısı Nuh Mete Yüksel tarafından 'laik devlet yapısını değiştirerek yerine dinî kurallara dayalı bir devlet kurmak amacıyla yasadışı örgüt kurup, bu amaç doğrultusunda faaliyetlerde bulunduğu' gerekçesiyle dava açılan Fethullah Gülen, sağlık gerekçesiyle duruşmaya katılmadı. Mahkeme heyeti, kendini sivil toplum kuruluşları olarak tanıtan kişilerin müdahillik taleplerini oybirliği ile reddetti. Duruşma 4 Aralık tarihine ertelendi.
 </p>
 <p class="metin">
  Duruşma başında, Haşmet Atahan ile Türkan Saylan'ın avukatı Halil Sevinç, Gülseren Yaşer, Mehmet Emin Değer adına avukatı Veli Devecioğlu müdahillik dilekçesi verdi. Gülen'in avukatları Abdulkadir Aksoy ile Orhan Erdemli verdikleri dilekçede, Gülen'in tedavi için Amerika'ya gittiğini belirttiler ve halen kaldığı adresi mahkemeye ilettiler. Avukatlar ayrıca Gülen'in ifadesinin istinabe yoluyla alınmasını da talep ettiler.
 </p>
 <p class="metin">
 </p>
 <p class="arabaslik">
  Dev dalga tehdidi
 </p>
 <p class="metin">
  Kanarya Adaları'nda bulunan bir volkanın patlayıp denize doğru kayması halinde oluşabilecek dev dalgaların Atlantik okyanusunda kıyısı bulunan tüm ülkelerin sahil kesimlerini sular altında bırakabileceğine dikkat çeken bilim adamları, tehlikenin ABD'nin doğu kıyısı ve Karayip denizindeki adalarda daha büyük olduğunu söylediler. Okyanusun diğer kıyısında da olsa yüzlerce metre yükseklikteki dalgaların İngiltere kıyılarının da sular altında kalmasına sebep olabileceği belirtiliyor.
 </p>
 <p class="metin">
  Konu ile ilgili araştırmayı yürüten Londra University College (UCL) bilim adamları olası bir dev dalganın oluşumunun ne zaman olacağını kestirmenin çok zor olduğunu, binlerce yıl sonra bile meydana gelme ihtimali olsa bile hükümetin bu konu ile en az dünyaya çarpma tehlikesi bulunan asteroidlerle ilgilendiği kadar ilgilenmesi gerektiğini belirttiler. Geçtiğimiz aylarda asteroidlerin dünyaya çarpma olasılıkları üzerine yapılan bir çalışmanın sonuçları yayınlanmış ve dünya kamuoyunda büyük ilgi toplamıştı.
 </p>
 <p class="metin">
  UCL (University College London) araştırmacılarından Dr. Simon Day, La Palma'da bulunan Cumbre Vieja volkanının faaliyete geçerek bir bütün olarak sulara gömülebileceğini, bu olayın neticesinde oluşacak Mega—tsunami dalgalarının 650 metre yüksekliğe erişip, saatte 720 km hızla kıyılara çarpacağını ifade etti.
 </p>
 <br/>
 <center>
  <a class="anaorta" href="http://web.archive.org/web/20020325023814/mailto:avatandas@hotmail.com">
   avatandas@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/307/karakutu/1.htm), [web.archive.org (arşiv bağlantısı)](http://web.archive.org/web/20020325023814/http://www.aksiyon.com.tr:80/2000/307/karakutu/1.htm)
