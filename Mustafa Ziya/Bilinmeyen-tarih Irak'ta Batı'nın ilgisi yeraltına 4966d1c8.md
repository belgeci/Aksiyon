# Irak'ta Batı'nın ilgisi yeraltına

*Mustafa Ziya Bilinmeyen-tarih*

<div>
 <p>
  <font>
   UFUK TURU
   <br>
    <br>
     11 Eylül olayından sonra tekrar dünya gündemine gelen Irak meselesi sıcaklığını koruyor ve bugünlerde savaş davullarının sesleri duyuluyor. Bir kaç ay önceye kadar ABD’nin askeri operasyonu tartışma konusu iken şimdi kesin gözüyle bakılmaktadır. Irak rejim muhalif grupları saflarını tertip etme ve favori olmaya çalışırken bir çok ülke de mesele üzerine ciddi ciddi düşünüyor. Gün geçtikçe karadan böyle bir operasyonun ne kadar zor olduğu ve operasyon sonrası manzaranın da ne kadar ürkütücü ve endişe verici olacağı kafaları karıştırırken, ABD yetkilileri işi daha sıkı tutmaya çalışıyor. Düşünce merkezleri harıl harıl çalışarak daha kaliteli analizler üretiyorlar.
     <br/>
     <br/>
     Operasyonun yapılması için Irak halkı başta olmak üzere herkes için çok geçerli bir neden var; rejim! Olmaması için ise onlarca neden ortaya çıkıyor. Başta da uluslararası ittifakın olmaması ve Irak’ın bölünme tehlikesi geliyor.
     <br>
      <br>
       Aslında sadece saldırgan bir rejim sorunu olarak 11 yıl önce ortaya çıkan Irak meselesi, bu zaman zarfında farklı boyutlarda gelişerek bir Şark meselesi haline getirilmek istendi. Zaman ilerledikçe bazı mafsallarda kemikleşme zuhur ederek çözüm zorlaştı ve birtakım hayali fakat maksatlı projeler sürekli telkinle mantıklı görünmeye başladı.
       <br>
        <br>
         Batı dünyası Irak topraklarının üstünden çok altıyla ilgilenmiştir. Yeraltı zenginliklerini incelediği kadar; Irak halkının sosyal, fikri ve psikolojik yapısını inceleme zarureti hissetmemiş ve çoğu kez onlara verilen bilgileri gerçek olarak kabul etmiştir. Sadece bir örnek olarak; Irak Türklerinin nüfusunu hâlâ yüzbin civarında kabul ediyor. Oysa ki 1957 nüfus sayımlarında 6 milyon Irak nüfusunun yüzde 12’sinin Türklerden oluştuğunu devletin resmi kayıtları göstermektedir. 45 yıl önce altıyüz bini aşan bir nüfusun bugün yüzbin olarak gösterilmesi gibi bir mantıksızlığın Avrupa’nın Irak konusundaki bilgi eksikliğini açıklamaktadır. Yanlış verilere dayanan politikalar meselenin çözümünü engelliyor.
         <br/>
         <br/>
         Federasyon konusu bunların başında gelmektedir. Irak’ın nüfus dağılımını incelediğimizde halklar arasında sınır çizilmesinin imkansız olduğu kolayca görülür. 4.5 milyon insanın yaşadığı başkent Bağdat’ta hükümet sayımlarına göre 500 bin Türkmen, daha fazla Kürt ve onbinlerce Hıristiyan yaşamakta; Araplar ise Sünni ve Şii olarak 3 milyonun üzerindedirler. Erbil şehrinde de 400 bin civarında Türkmen var. Aynı sokakta Türkmen, Kürt, Arap ve Hıristiyan bulmak doğaldır. Bazı şehirler arasındaki ekonomik ve sosyal ilişkiler etnik veya mezhep faktörlerine bakımaksızın öylesine gelişmiştir ki; bibirinden ayırmak mümkün değildir. Bunlar toprak üzerindeki gerçekler. Tarihi argümanlara gelince siyasetçilerden fazla tarihçileri dinlemeli. 50 yıl önceye kadar yüzyıllarca barış ve huzur içinde yaşayan insanları bu gibi empozelerle birbirine düşman etmek, ancak Irak sorununun çözümünü geciktirir. Demokrasi mücadelesi verilirken geleceğin anayasası gibi kurulacak demokratik kurumları ön koşullara bağlamak demokrasi ruhuna aykırı düşmekte ve halkın gelecek demokrasiye endişe ile bakmasına neden olmaktadır. Dolayısıyla; süreç tümüyle tehlikeye girmektedir.
         <br/>
         <br/>
         Irak sorunu demokrasi sorunudur. Muhtemel değişim sonunda herkes onun gelmesinden emin olmak istiyor. Herkes derken, Irak halkı ve komşularını kastediyorum. Bu herkesin en doğal hakkı olduğu gibi, gelecek muhtemel tehditlerin önlenmesi için de en isabetli politikadır. Irak halkına, bölge istikrarına ve dünya barışına verılecek en büyük destek de budur. Askeri operasyonu kimsenin temenni ettiğini sanmıyorum. Irak halkı kaderini kendisi çizmeli ve çizecek. Operasyon kaçınılmaz bir vaka ise, Irak’ın gelecek yapılanmasında toprak bütünlüğü, halkın iradesi ve koşulsuz demokrasi ilkeleri garantiye alınmalıdır.
         <br/>
         <br/>
         *Türkmen Cephesi Türkiye Temsilcisi.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 85 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1623), [web.archive.org (arşiv bağlantısı)](http://web.archive.org/web/20050301173336/http://www.aksiyon.com.tr:80/yazdir.php?id=1623)
