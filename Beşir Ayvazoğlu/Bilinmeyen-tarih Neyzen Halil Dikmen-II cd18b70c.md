# Neyzen Halil Dikmen-II

*Beşir Ayvazoğlu Bilinmeyen-tarih*

<div>
 <font>
  <img border="0" height="1" src="/web/20050226213921im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213921im_/http://www.aksiyon.com.tr/resim/341/49.jpg" vspace="5"/>
  </p>
 </font>
 <font class="content">
  Halil Dikmen’in müdürlüğü sırasında, Devlet Resim ve Heykel Müzesi devrin sanat ve edebiyat adamlarının uğrak yerlerinden biridir. Ressamlar, şairler, yazarlar, gazeteciler, musikişinaslar, hattatlar, müzehhipler geçerken şöyle bir uğrayıverirler.
 </font>
 <br/>
 <p>
  <font class="content">
   Son derece geniş bir çevresi vardır; ziyaretine gelen bütün dostlarını tatlı gülümseyişiyle ve “erenler”, “mîrim”, “sultânım”. “cânım efendim” gibi, İstanbul beyefendilerine has hitaplarla karşılar.
   <br>
    <br>
     Turgut Cansever, devrin birçok tanınmış simasını onun yanında tanıdığını söylüyor. Mesela İstanbul’un beyaza büründüğü bir kış günü birlikte Dede Efendi’nin Ferahfeza Peşrevi’ni çaldıkları sırada Âsaf Halet Çelebi gelmiş ve büyük bir heyecanla dinlediği peşrev bittikten sonra yeni yazdığı Sema—i Mevlânâ şiirini okumuştur. “Bir gün de, diyor Cansever Hoca, Halil Bey’le Aziz Dede’nin Yegâh Saz Semaisi’ni meşkediyoruz. Zeki Faik İzer askerden o günlerde dönmüştü. İçeri girdi, semaiyi duydu, oturdu, bizi durdurdu, “Halil, dedi, biliyor musun? Erzurum’da çadırda yatıyordum. Müthiş bir tipi vardı. Sabaha kadar hiç uyumadım, tipi ve fırtınayla birlikte sabaha kadar Aziz Dede’nin bu semaisini dinledim”. Ahmet Hamdi Tanpınar da bir gün aziz dostunu uzun uzun dinledikten sonra “Halil, bu yaptığının ne kadar büyük bir iş olduğunu bilemezsin. Bununla Türkiye’yi yeniden inşa ediyorsun! ” demiştir.
     <br>
      <br>
       Yeni Türkiye’nin dünyaya bakışını ve sanat anlayışını temsil eden bir kurumda, bizzat bu kurumun müdürü tarafından, aynı anlayış yönünde şekillendirilmiş diğer kurumların, yani konservatuvarların kapı dışarı ettiği bir musikinin en saf biçimiyle yaşatılması aslında ironik bir durumdur. Halil Dikmen’de muhtemelen özlediği terkibin ve kültür devamlılığının somutlaşmış halini gören Tanpınar’ın “Türkiye’yi yeniden inşa ediyorsun!” sözüyle ne demek istediğini anlamak için Huzur’u okumalıdır. Bu romanda Halil Dikmen, Ressam Cemil adıyla Neyzen Emin Dede’nin talebesi olarak “kumral Saksonya fağfuru çehresi” ve “tatlı gülümseme”siyle birkaç defa görünür.
       <br/>
       <br/>
       Halil Dikmen’in Emin Dede’yle, Sanayi—i Nefise’deki öğrenciliği sırasında tanışmış olması gerekir. Hiç şüphesiz bu tanışıklık, kültür tarihimiz açısından çok büyük önem taşıyor. Salim Bey ve Aziz Dede kanalıyla gelen üslûbu Tophane’deki evde Emin Dede’den teslim alıp kendi talebelerine devreden Halil Dikmen’in şah ve mansur neylerinden çıkardığı sesin olağanüstülüğü hâlâ bir efsâne gibi anlatılır. Niyazi Sayın, “Hocam öyle üflüyordu ki, ben ney üflemekten utanıyorum” diyor. Kendinden söz etmeyi hiç sevmeyen Halil Dikmen, Niyazi Bey’in anlattığına göre, ne zaman ney’ini eline alsa, “Çoktan beri üflemedim, ney’e su koyuver” der ve “Emin Efendi hoca şöyle bir şeyler yapardı, bakalım ben de yapabilecek miyim?” diye üflemeye başlardı.
       <br/>
       <br/>
       Radyoda çalarak yahut sahneye çıkarak şöhret kazanmayı aklının ucundan bile geçirmeyen Halil Dikmen, yok olma tehlikesiyle karşı karşıya bulunan bir geleneği yaşattığını biliyor ve bu geleneğin devam etmesi için meraklı gençlere hiçbir karşılık beklemeden ders veriyordu. Onu tanıyanlar, ressam ve neyzen olarak büyük sanatkârlığının yanısıra, yüksek ahlâkından da etkilenirlerdi. Esasen Halil Dikmen’den ney öğrenmek isteyenlerin çoğu birkaç ders sonra işin zorluğunu görerek vazgeçiyor, fakat sadece muhteşem ney’ine değil, bir ahlâk adamı olarak mükemmelliğine, zarafetine ve çelebiliğine de hayran kaldıkları için ondan kopamıyorlardı. Niyazi Sayın bir gün müzeye giderken bahçede, Halil Dikmen’den öteden beri ney dersleri olan bir arkadaşına rastlar ve hatırını sorar; gencin sözleri çok anlamlıdır: “Niyazi, ben artık ders almayacağım, çünkü onun yaptıklarını yapmaya imkân yok. Ama şunu bil ki, yine hocaya geleceğim; ney dersi almak için değil, ahlâk dersi almak için!”
       <br/>
       <br/>
       Bir yıl kadar sonra müzedeki görevine ek olarak Güzel Sanatlar Akademisi’ne tayin edilen Halil Dikmen, Resim Bölümü’ndeki öğrencilerini de aynı şekilde etkileyecektir. “Kişinin ne denli erdemli ve kusursuz olabileceğini onda gördüm” diyen Devrim Erbil, derin bilgisi ve hoşgörüsüyle benzerine az rastlanır bir sanat gönüllüsü olan hocasından duyduğu her sözün hayatı güzelleştiren ve anlamlı kılan bir hava taşıdığını söylüyor.
       <br/>
       <br/>
       Müze ve Akademi’deki görevlerine rağmen resme hiç ara vermeyen ve sürekli çalışan Halil Dikmen’i akademik sayarak küçümseyenler olmuştur; ancak Devrim Erbil’in belirttiği gibi, resim eleştirmenlerini bu kanaate vardıran ondaki klasisizm tutkusudur. Yahya Kemal’in şiirde yaptığı gibi, tercihini klasikten yana koyarak büyük sabır ve çalışma azmi gerektiren eserleri sevmiş, kendisi de böyle eserler vermiştir. Paris’te ışık—gölge ve valör meseleleri üzerinde ısrarla duruşu, az renkli hacim araştırmaları ve Rönesans resmine düşkünlüğü bu tercihinin kaçınılmaz sonucudur. Ancak Rönesans ressamlarının aksine dikine biçimden kaçarak gerçeğe bağlı kalan Halil Dikmen hiç şüphesiz renkçi değildi; ancak, yine Devrim Erbil’in ifadesiyle “biçimlerini kabartıp çökertirken ışık—gölgeye rengi ezdirmiyor, valörü renkçi bir yorumla ele alıyordu”. Onun resim anlayışı bütün hüviyetiyle Mermi Taşıyan Kadınlar, Balıkçılar, Portakal Toplayanlar gibi sosyal meseleleri ele aldığı, Rönesans klasiklerini hatırlatan âbidevî kompozisyonlarında görülebilir. Gelip geçici modalara pek iltifat etmiyor ve bilgiye dayanmayan çıkışları ciddiye almıyordu. Sanatın “bilgisiz bir içten doğuş olmadığına” ve “acemilikten doğan gözüküşler”in üslûp sayılamayacağına inanmıştı; üslûp ancak “temiz bir biçim duygusunun bilgiyle örülmesinden doğar”dı. Çağdaşlarından hiçbirinin erişemeyeceği genişlikte bir teorik bilgiye sahipti; öyle ki, yeni Türkiye’nin “resmî” ideallerini gözardı eden D Grubu’nun ne yapmak istediğini, bu gelişmeden rahatsız olduğu anlaşılan Mustafa Kemal’e izah etmek, grup üyesi olmadığı halde ona düşmüştü.
       <br/>
       <br/>
       Halil Dikmen, önceleri uzak durduğu D Grubu’na, 1939 yılında açılan sergide eserleriyle yer alarak katılmış oldu. Gönlü her zaman klasikten yana olmakla beraber modern resim akımlarını da göz ardı etmiyordu; nitekim Paris’te kübizmle bir hayli ilgilenmişti. 1930’dan sonra Köylü Kadınlar ve Neyzenler gibi figüratif soyutlamalar da yapan Dikmen, 1950’lerin başlarında saf soyutla ilgilenmeye başladı. Ahmet Kutsi Tecer, o tarihlerde bir gün aziz dostunu ziyaret maksadıyla müzeye gittiğini, onu ve Zeki Faik İzer’i beyaz gömleklerini giymiş, şövalelerinin başında çalışırken bulduğunu anlatıyor. Halil Dikmen soyut bir resme başlamıştır; geometrik formlar birbiriyle kesişerek petek gibi sımsıkı bir dokuya dönüşmektedir. Ahmet Kutsi “Halilciğim, der, niye boşuna yoruluyorsun. Bilseydim gelirken sana bir kaleidoskop getirirdim!”Gülüşürler; fakat Halil Dikmen’in dudaklarında cümle haline gelmeyen küçük bir sitem tebessüm halinde donup kalır: “Amma yaptın erenler!”
       <br/>
       <br/>
       Ahmet Kutsi, bu hadiseyi anlattığı konuşmasında yaptığı şakanın anlamsızlığını belirtmek için “Bu tuvalin, Dikmen’in altı genç yılını gömdüğü Kayseri’de dokunan kilim ve halılardaki renk ve şekil düzenini tahlil eden bir araştırma olabileceğini kavrayamamıştım” diyor. Buna karşılık, Dikmen’in soyutlamayı “kübist deformasyon” olarak anladığını ileri süren Sezer Tansuğ, Cemal Tollu’nun bir yazısına dayanarak onun non—figüratif resmi, halı, eski yazı vb. gibi geleneksel dekoratif sanatlardan tamamiyle ayrı bir plastik endişenin ifadesi olarak gördüğünü söylüyor. Tansuğ’un sözünü ettiği yazıda, Dikmen’in bu sonuca varılmasına yol açacak herhangi bir ifadesi yoksa da, stilizasyona dayanan soyutlamayla modern soyutun farklı anlayışlar olduğunu düşündüğü tahmin edilebilir. Halil Dikmen’den söz edildiği zaman, asıl merak edilmesi gereken husus, ilgilendiği musiki ile kendi resmi arasında herhangi bir ilişki bulunup bulunmadığıdır. Niyazi Sayın, hocasının özel sohbetlerinde zaman zaman resimlerindeki biçim ve renk düzeniyle taksimlerindeki ses istifleri arasında bazı ilişkiler kurduğunu söylüyor.
       <br/>
       <br/>
       CHP’nin 1939 yılında başlattığı yurt içi resim gezileri çerçevesinde, 1940 yılında Giresun’a gönderilen ve dokuz eserle dönerek o yılın birincilik ödülünü kazanan Halil Dikmen, başta Devlet Resim ve Heykel Sergileriyle D Grubu sergileri olmak üzere yurt içinde ve yurt dışında birçok sergiye ve Venedik Bienali’ne katıldı. 1961’de tayin edildiği Güzel Sanatlar Genel Müdürlüğü sırasında müzelerin, sanat galerilerinin Anadolu’da yaygınlaşması ve Türk resminin yurt dışında en iyi şekilde temsil edilmesi için —mizacına aykırı bir iş olduğu halde— bürokrasiye karşı verdiği mücadele olağanüstüdür. Ancak dostlarının çoğu, son görevinin Halil Dikmen’i çok yıprattığını söylüyorlar.
       <br/>
       <br/>
       Önce ciğerlerinden hastalanarak İstanbul’da, Valdebağı’nda bir süre tedavi gören Halil Dikmen, 17 Ekim 1964’te görevi başında geçirdiği kalp kriziyle hayatını kaybetti. Dostları, öldüğüne inanmak istemedikleri o güzel insanı, hüzünlü, soğuk ve rüzgârlı bir ekim akşamı Üsküdar’da, araba vapuru iskelesinde karşıladılar. 21 Ekim’de Güzel Sanatlar Akademisi’yle Resim ve Heykel Müzesi’nde yapılan törenlerden sonra Fındıklı Camii’nde cenaze namazı kılındı ve Zincirlikuyu Mezarlığı’nda toprağa verildi. Onu ressam bilenlerin gözlerinde renkler ve şekiller uçuşuyor, neyzen olarak tanıyanların kulaklarında olağanüstü taksimlerinin nağmeleri geziniyordu. Bir gün yolunuz Devlet Resim ve Heykel Müzesi’ne düşerse kulak kesiliniz; siz de duvarlara ve müzeyyen tavanlara sinip kalmış ney nağmelerini hissedeceksiniz.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12715), [web.archive.org (arşiv bağlantısı)](http://web.archive.org/web/20050226213921/http://www.aksiyon.com.tr:80/detay.php?id=12715)
