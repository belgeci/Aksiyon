# Ateş ve Aşk

*Beşir Ayvazoğlu Bilinmeyen-tarih*

<div>
 <font>
  <img border="0" height="1" src="/web/20050227161335im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161335im_/http://www.aksiyon.com.tr/resim/359/67.jpg" vspace="5"/>
  </p>
 </font>
 <font class="content">
  Yıllar önce tarihî bir roman tasarlamış, hatta bazı bölümlerini de yazmıştım. 1782 Ağustosunda Cibali’de başlayan ve İstanbul’u üç gün içinde neredeyse kül yığınına çeviren büyük yangını ve bu korkunç felâketi başından sonuna kadar gözlediği muhakkak olan Şeyh Galib’in Hüsn ü Aşk mesnevisini yazış sürecini —geriye dönüşlerle anlatmayı düşünüyordum.
 </font>
 <br/>
 <p>
  <font class="content">
   Romanımı ateşle ilgili ayrıntılarla zenginleştirerek eski kültürümüzdeki ateş—aşk ilişkisini irdeleyecektim. Önemli epizodlardan biri de yangın çıktığında Osmanlı tahtında oturan I. Abdülhamid’in cariye Ruhşah’a duyduğu ümitsiz aşk olacaktı.
   <br>
    <br>
     “Padişahın bir cariyeyi ümitsiz bir aşkla sevmesi de ne demek?” diye sorabilirsiniz. Bu kanaate Çağatay Uluçay’ın kısa bir süre önce Da Yayıncılık Ufuk Kitapları dizisinde yeni baskısı çıkan Osmanlı Sultanlarına Aşk Mektupları (1950) adlı sevimli kitabında, I. Abdülhamid’in Ruhşah’a yazdığı aşk mektuplarını okuduktan sonra varmıştım. Bu mektuplarda “Kademin türâbına yüzüm sürerim”, “Hamid sana kurban olsun bu gece teşrifinle kulunu ihyâ edesiz”, “Ayağını öpeyim, beni bu gece Allahu teâlâ aşkına mahzun eyleme efendim” gibi öyle cümleler vardı ki, bir padişahın kaleminden çıktığına inanmak zordu. Mesela şu mektup:
     <br>
      <br>
       “Abdülhamid’in Ruhşah’ına kul kurban olsun. Bir kusur ile beni unutma. Benim vücudum türab olunca ben senden geçer isem Allah lâyıkımı versün. Efendim, gideyüm diyorum, belki götür buyurursun deyu götürmüyor. Sen benim, ben senin, inşaallah teâlâ ömrüm oldukça cem’ oluruz. Cânım efendim. Çarık ayağına yüzüm sürerek reca ederim”.
       <br/>
       <br/>
       Tasarladığım romanda, Abdülhamid, Cibali’de çıkan yangın haberi kendisine ulaştığında bu mektubu yazıyor olacaktı. Peki, kimdi bu Ruhşah? Saraya ne zaman ve nasıl girmişti, hangi ırka mensuptu, padişahın kadınları arasına girebilmiş miydi? Yani Ruhşah’a bir geçmiş uydurmak ve bir şekilde saraya getirmek gerekiyordu. Nasıl karşılaştıklarına gelince: Abdülhamid’i Harem—i Hümayun’da gezinirken hayal etmiştim; gümüş çivili ayakkabıların taş zeminde çıkardığı ses loş koridorlardaki derin ve ürkek sessizliği her adımda paramparça ediyordu. Muhteşem kaftanın eteklerini bir o yana, bir bu yana savuran bu ayakların sahibi, iyiden iyiye kırlaşmış sakalı, hafifçe çıkmış kamburu ve yüzünde hüzne bulanmış tebessümüyle, Sultan Abdülhamid—i Evvel’di.
       <br/>
       <br/>
       Harem’de hünkâra çatmak büyük bir suç sayıldığı için gümüş çivili ayakkabıların çıkardığı sesi duyan cariyelerin her biri bir köşeye sinecekti. Fakat içlerinden biri, belki de tecrübesizliği yüzünden padişahın birkaç adım ötesinde büyülenmiş gibi donup kalacaktı. Padişahın hemen arkasında duran Darüssaade Ağası’nın siyah yüzünde cehennem ateşi gibi öfkeyle parlayan bir çift göz. Birkaç saniye hareketsiz kaldıktan sonra, kaçacak delik arar gibi telaşla etrafına bakınan cariye, âni bir kararla atılıp hünkârın ayaklarına kapanmalıydı:
       <br/>
       <br/>
       “Affediniz cariyenizi, efendimiz!”
       <br/>
       <br/>
       Gencecik cariyenin benzersiz güzelliği karşısında âdeta dili tutulan ve bir an ne yapacağını kestiremeyen hünkâr, “Estağfirullah, kalkınız, kalkınız!” demiş olabilirdi. Harem ağaları birbirlerini hayretle süzecekler, birşeyler söylemek isteyen Darüssaade Ağası ise padişahın bir el işareti üzerine susmak zorunda kalacaktı.
       <br/>
       <br/>
       “Kalkınız!”
       <br/>
       <br/>
       Cariye usulca doğrulacak, padişahın karşısında el bağlayıp iri iri açılmış gözlerini kaçırmaya çalışarak süklüm püklüm duracak, korkudan titreyecekti. Korkunun garip bir şekilde daha da güzelleştirdiği bu âfet—i devran karşısında bütün zaaflarının bir bir su yüzüne çıkmak üzere olduğunu hisseden padişah:
       <br/>
       <br/>
       “İsminiz nedir” diye soracaktı.
       <br/>
       <br/>
       Zayıf, tedirgin, fakat tehlikenin savuşturulduğunu sezmiş bir ses:
       <br/>
       <br/>
       “Ruhşah, efendimiz!”
       <br/>
       <br/>
       Hünkâr, önü alınamaz bir şekilde İstanbul sokaklarını talan eden yangını çaresizlik içinde seyrederken alevler arasında o gün ürkmüş bir yavru ceylana benzeyen Ruhşah’ın hayalini görür gibi oluyor ve içindeki yangın da kalp İstanbul’unu aynı hızla yakıyordu. Bunları anlatırken, eski kültürümüzde ateşle ilgili ne kadar tasavvur ve imaj varsa, hepsine resm—i geçit yaptıracaktım. Tabii siyasî tarihi ihmal etmeden. Ömrünün en güzel yıllarını kafeste ölüm korkusuyla geçiren ve tahta geçer geçmez Kaynarca gibi küçük düşürücü bir muahedeyi kabullenmek zorunda kalan hünkâr, göklere yükselen alevlere bakarken belki de Devlet—i Aliyye’nin ufuklarını yangın yerine çeviren büyük yenilgiyi ve Kırım’da sahneye konulmakta olan son oyunları da düşünüyor, yanan İstanbul’un körüklediği şiddetli öfkesini “hain” Kırım hânı Şahingiray’ın alevler arasında beliren şeytanî hayaline yöneltiyordu. Karmakarışık duygular içindeydi.
       <br/>
       <br/>
       Bunları yazarken, ne zaman Harem’den söz etmek gerekse, kalemimin başka tarafa kaçtığını hissediyordum. Bana sorarsanız Harem—i Hümayun’daki hayat sahnelerini değil romancıların, arşivlerde belgelerle haşır neşir olan tarihçilerin bile aslına uygun olarak tasavvur edip anlatmaları imkânsızdır. Adı üstünde, Harem, yani girilmesi yasak olan yer. Batılı kaynaklarda Harem hayatıyla ilgili olarak anlatılanların çok büyük bir kısmı hayal mahsulüdür ve genellikle yazanların fantezilerini yansıtır. Kaldı ki Osmanlı kaynaklarında bile padişahların özel hayatlarıyla ilgili malumat pek azdır. Eldeki bilgilerin daha çok “çerağ” edilerek, yani âzat edilip evlendirilerek saraydan çıkarılan cariyelerden alındığı söylenir. Mesela D’Ohsson ünlü eserinin haremle ilgili bölümlerini cerağ edilmiş cariyelerden büyük paralar ödeyerek edindiği bilgilerle yazmıştır. Tabii cariyelerin doğruyu ne kadar anlattıkları da sorulması gereken bir başka soru. Bu bakımdan, Harem’i en güvenilir bilgilere dayanarak anlatmaya çalışsanız bile, ayrıntılara girdiğinizde hiçbir şey bilmediğinizi hayretle görürsünüz. Peki, benim tasavvur ettiğim sahnenin doğruluk derecesi? Bilmem!
       <br/>
       <br/>
       Cariyelerin Harem’in kapısında içeri girdikten sonraki hayatları hakkında çok az bilgi olsa da, saraya nasıl alındıkları meçhulümüz değil. Zannedilenin aksine, güzellikten çok sağlığa dikkat edildiği, hatta cariyeler arasında dilsiz ve cüce gibi fizyolojik bakımdan kusurluların da bulunduğu biliniyor. Çünkü cariyelerden çoğu hizmet sınıfındandı ve padişahı belki de ömürleri boyunca hiç göremezlerdi. Bu bakımdan Harem—i Hümayun’u dünya güzellerinin biraraya toplandığı bir yeryüzü cenneti olarak düşünmek çok yanlıştır. Ancak Harem’de dünyanın en güzel kadınlarının da bulunduğu ve padişahın hizmetindeki cariyelerin bunlar arasından seçildiği şüphesizdir. Abdülhamid’in Harem—i Hümayun’da gezinirken gördüğü cariye, o zamanki düşünüşüme göre, saraya yeni alınmış acemilerden biriydi ve güzelliğiyle koskoca hükümdarı avucunun içine almıştı.
       <br/>
       <br/>
       Peki halk, acaba ermiş bildiği Abdülhamid—i Evvel’in bir “cariye parçası”na böyle mektuplarla yanıp yakıla ilan—ı aşk ettiğini öğrenmiş olsaydı ne düşünürdü? Bu sorunun cevabını aramak ilgi çekici bir serüven olabilir. Ama şimdilik şunu söyleyebilirim: Aşk, bütün klasik edebiyatı ve tasavvufî literatürü işgal etmiş olmasına rağmen, eski cemiyetimizde tehlikeli bir kelimeydi. Evet, Abdülhamid’in bir câriye için böyle yanıp yakıldığı duyulsaydı, şüphesiz, bazıları bu “edep erkân bilmez” cariyeye ateş püskürecek, elinin altında nicesi bulunduğu halde bir cariye parçasının “cevr ü cefa”sına katlanmasını mânâsısız bulacaklardı. Tabii “işve vü naz”ın güzellerin şânından olduğunu düşünenler de olacaktı. Bazılarının da, ermişliği rivayet edilen hünkârın Ruhşah cariyede nefsini sınayıp terbiye ettiğini düşünecekleri muhakkaktı. Hatta Ruhşah’ın nazlanması, hünkârın mecazî aşk safhasını aşabilmesi için ilahî bir lütuf olarak yorumlanabilirdi. Ve o tarihte Hüsn—ü Aşk’ı yazmakta olan Galib’e fikrini sorsalardı, bir ihtimal, şu cevabı alırlardı:
       <br/>
       <br/>
       Yârabbi ne intizârdır bu
       <br/>
       <br/>
       Geçmez nice rüzgârdır bu
       <br/>
       <br/>
       Hep gussa vü harhârdır bu
       <br/>
       <br/>
       Duysam ki ne şîvekârdır bu
       <br/>
       <br/>
       Vuslat gibi bir merâmı yok mu?
       <br/>
       <br/>
       Romanımın akıbeti ne mi oldu? Yazdıklarım beni tatmin etmediği için bir gün yeniden ele almak niyetiyle rafa kaldırdım. İyi ki öyle yapmışım; kısa bir süre önce önemli bir kitap yayımlandı: Kendi Kaleminden Bir Padişahın Portresi: Sultan I. Abdülhamid (Tarih ve Tabiat Vakfı Yayınları, İstanbul 2001). Fikret Sarıcaoğlu, bu kapsamlı çalışmasında, I. Abdülhamid’in eşlerinden de söz ediyor. Meğerse, Başkadın Hatice Ruhşah’a yazdığı mektuplardan birindeki kelimelerden biri Çağatay Uluçay tarafından yanlış okunduğu için, kalpsiz bir cariyeye âşık olarak yanıp yakıldığını düşünmüş ve üzerine koca bir hikâye bina etmişim. Yukarıda naklettiğim mektupla siyah dizilmiş “çarık” kelimesini “barış” okunduğu takdirde —ki doğrusu budur— mektupların sebeb—i hikmeti kolayca anlaşılıyor:
       <br/>
       <br/>
       “Sen benim, ben senin, inşaallah teâlâ ömrüm oldukça cem’ oluruz. Cânım efendim benimle barış. Ayağına yüzüm sürerek reca ederim”.
       <br/>
       <br/>
       Açıkçası, Başkadın Hatice Ruhşah, bilmediğimiz bir sebeple, belki de diğer eşlerden birini kıskandığı için hünkâra küsmüş. Sözünü ettiğimiz mektuplar, I. Abdülhamid’in Ruhşah’ın gönlünü almak için yazdığı mektuplarmış. Demek ki, yazmaya başladığım romanı tamamlamış olsaydım, yanlış bir bilgi üzerine kocaman bir bina kurmuş olacaktım. Ve çökecekti.
       <br/>
       <br/>
       Da Yayıncılık’ın değerli editörü Mustafa Armağan Osmanlı Sultanlarına Aşk Mektupları’nı yayına hazırlarken keşke Fikret Sarıcaoğlu’nun kitabını görmüş olsaydı.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12946), [web.archive.org (arşiv bağlantısı)](http://web.archive.org/web/20050227161335/http://www.aksiyon.com.tr:80/detay.php?id=12946)
