# Bir düello hikâyesi

*Beşir Ayvazoğlu Bilinmeyen-tarih*

<div>
 <font>
  <img border="0" height="1" src="/web/20050302111545im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302111545im_/http://www.aksiyon.com.tr/resim/311/67.jpg" vspace="5"/>
  </p>
 </font>
 <font class="content">
  Merak bu ya, geçenlerde durup dururken Yahya Kemal’in Yakup Kadri ile Falih Rıfkı’yı düelloya niçin davet etmiş olabileceğini düşündüm.
 </font>
 <br/>
 <p>
  <font class="content">
   Evet, düello! Bu hadiseden sadece Yakup Kadri Gençlik ve Edebiyat Hâtıraları’nda söz eder. Yahya Kemal ise Yakup Kadri ile aralarının niçin açıldığını anlatmak üzere başladığı yazısını yarım bırakmıştır. Ancak bu yazının hemen başındaki şu cümle hadisenin ciddiyetini göstermesi bakımından dikkat çekicidir:
   <br>
    <br>
     “Yakup Kadri’nin bana ve benim ona karşı duyduğumuz şedid bir kin ikimizin hayatında başlıca bir safhadır”.
     <br>
      <br>
       1912’den 1916’ya kadar aralarından su sızmayan, hatta uzunca bir süre aynı evde (Yakup Kadri’nin annesinin evinde) kalan iki dostun birbirlerine karşı “şedid bir kin” duymaya başlamaları için mutlaka birinin şerefiyle oynanmış olunması gerekir. Düelloya davet eden Yahya Kemal olduğuna göre, şerefiyle oynanan veya hakarete uğrayan da odur.
       <br/>
       <br/>
       “Biliyorum, düello mektubu!”
       <br/>
       <br/>
       İstanbul 16 Mart 1920’de bilfiil işgal edildikten sonra tutuklanan gazeteciler arasında Falih Rıfkı ile Yakup Kadri de vardı. O tarihte Yahya Kemal’le aralarının açık olmadığını biliyoruz. Çünkü Yahya Kemal, 15 Mart’ı 16 Mart’a bağlayan geceyi Falih Rıfkı’nın evinde geçirmişti. Yakup Kadri de, İkdam’da, birlikte oldukları bir sırada tutuklandı. Yakup çabuk serbest kalmıştı, fakat Falih, İnönü Zaferi’nden sonra serbest bırakıldığına ve kısa bir süre sonra Anadolu’ya geçtiğine göre, hadise İnönü zaferinden sonraki birkaç ay içinde cereyan etmiş olmalıdır. Yakup Kadri de aşağı yukarı Falih Rıfkı’yla aynı tarihte Anadolu’ya geçmiştir.
       <br/>
       <br/>
       Şimdi isterseniz Yakup Kadri’nin anlattıklarına kulak verelim:
       <br/>
       <br/>
       “Matbaadaki odamda yazımı yazıyordum. Kapıdan içeriye heyecandan eli ayağı titreyen bir genç girdi ve beni selamlamağa bile lüzum görmeksizin o acayip mektubu masamın üzerine fırlatıp gittiydi (Bu genç sonraları tanışıp dost olduğum Ahmed Hamdi Tanpınar’dır). Mektubu okuyunca şaşırdım mı, korktum mu sanırsınız? Hayır, beni sadece bir gülme almış ve ilk işim Falih Rıfkı’ya olağanüstü bir haber gibi bunu bildirmek olmuştu. Meğer işin olağanüstü bir tarafı daha varmış. Telefon açıp Falih’e ‘Biliyor musun?’ diye söze başlamama kalmadı, telin öbür ucundan Falih bana hemen şöyle seslendi: “Biliyorum, biliyorum. Düello mektubu değil mi? Ben de aldım.”
       <br/>
       <br/>
       Çamurlu yollar
       <br/>
       <br/>
       Yahya Kemal’in sözünü ettiğimiz yazısına göre hüküm vermek gerekirse, işin içinde Refik Halit Karay da vardır. Paris’ten döndüğü gün tanıştığı, ertesi gün bozuştuğu Refik Halit, Yakup Kadri’nin en yakın dostuydu; fakat Millî Mücadele’ye muhalif olması yüzünden araları açıktı. Yakup Kadri bir gün Yahya Kemal’e bir zarf uzattı: “Refik Halit’ten bir mektup aldım! Dargınlığımızın daha ne kadar süreceğini soruyor, artık çocukluğu bırakarak barışmayı ve eskiden olduğu gibi birlikte hoşça vakit geçirip eğlenmeyi teklif ediyor. Al, oku!” dedi.
       <br/>
       <br/>
       Yahya Kemal, “Posta ve Telgraf Müdiriyyet—i Umumiyyesi, hususi” antetli mektubu yüzünü buruşturarak okudu, fakat hiçbir şey söylemedi. Yakup Kadri dostunun suratını asılmış görünce, yanlış anlamaya meydan vermemek için, “Bu mektuba ne cevap verdim, biliyor musun?” dedi ve ilâve etti: “Beyefendi, ben de aynı arzuyu duymaktayım. Fakat seni gelip görmem için birtakım çamurlu yollardan geçmem lâzım geliyor. Bunu da bir türlü göze alamıyorum!”
       <br/>
       <br/>
       Yahya Kemal’in yazısı şöyle bitiyor: “Bu muhaverenin üzerinden bir hafta geçti. Güzel bir gündü. Kızıltoprak’ta Bağdat Caddesi üzerinde...” Gerisi yok. Ancak Yakup Kadri, adı geçen kitabının Refik Halit’i anlattığı bölümünde, sözkonusu mektuptan ve kendi cevabından söz ettikten sonra şöyle devam ediyor:
       <br/>
       <br/>
       “Ama çok geçmeden onu ateşli bir millî mücadele gazetesi olan Akşam’ın sahipleriyle bir arada görünce, bu zannımda ne kadar yanıldığımı anlamıştım”.
       <br/>
       <br/>
       Akşam, Falih Rıfkı’nın yazdığı gazetedir ve muhtemelen o gün o da oradadır.
       <br/>
       <br/>
       Bu karşılaşmadan sonra Yakup Kadri ile Refik Halit’in araları düzelir. Nitekim Refik Halit, Minelbab İlelmihrab adlı hâtıratında sözkonusu mektuptan söz ettikten sonra, önce fasılalı olarak, daha sonra pek sık, hatta her gün buluşmaya, akşamları Kalamış körfezi etrafında gezintiler yapmaya başladıklarını anlatıyor. Bu ilişkiler sırasında Yahya Kemal’i çok incitecek bir hadisenin yaşanmış olması gerekir.
       <br/>
       <br/>
       Dedikodular
       <br/>
       <br/>
       Bu noktada, Falih Rıfkı’nın Çankaya’daki birkaç cümlesi ipucu olabilir:
       <br/>
       <br/>
       “İftar vakti idi. Beyazıt ve Divanyolu’ndan Ramazan kalabalığı taşıyor. Yalnız biz sıkışmıyoruz. Süngüler arasında iki kişi gören herkes başını çevirerek bir yana kaçıyor. İçimden, kendini göstermek için dimdik yürüyen ve yüzüne bir martir hali veren Hâzım Bey’e gülüyorum. O zamanlar Hasan Âli’yi tanımazdım. Sonradan anlattığına göre, o da pek, ama pek yakın bir dostumla, Yahya Kemal’le o kalabalığın içinde imiş. Kemal bizi uzaktan görünce “Aman şu sokağa sapalım” der. Hasan Âli: ‘Niçin, sebebi?’ diye sorar. ‘Falih Rıfkı’yı getiriyorlar. Göz göze gelmeyelim, selam vermeye mecbur oluruz! ’ cevabını verir”.
       <br/>
       <br/>
       Hasan Âli Yücel’den kaynaklanan bu rivayetin dallanıp budaklanarak çok rahatsız edici bir dedikodu halinde yayılmış, Falih Rıfkı’yı kurtarmak için çabalayan Yakup Kadri’nin bunu Yahya Kemal’in yüzüne vurmuş, Yahya Kemal’in de Yakup Kadri’yi “çamurlu yollardan geçerek” Refik Halit’le yeniden dostluk kurmakla itham etmiş olması mümkündür. Yahya Kemal’i iki dostunu düelloya davet edecek kadar öfkelendiren şey, muhtemelen “korkak” olduğu yolunda çıkarılan dedikodulardır. Nitekim Yakup Kadri, Gençlik ve Edebiyat Hâtıraları’nda aralarındaki “şedid kin”den pek söz etmemiş, fakat Yahya Kemal’i son derece rencide ettiğini zannettiğimiz korkaklık meselesine değinmeden de geçmemiştir:
       <br/>
       <br/>
       “[...] Bu sözler üzerine zavallı Yahya Kemal’in yüreği ağzına gelmiş olsa gerektir. Zira hususî münasebetlerinde bile yok yere buluttan nem kapan ve hele memleketin siyasî havasındaki her bulanıştan kendi şahsı için birtakım kuşkular yaratan işkilli tabiatı [...]”.
       <br/>
       <br/>
       Sonrası
       <br/>
       <br/>
       Yahya Kemal’in davet edildiği halde Anadolu’ya geçmeyip Temmuz 1921 başlarında “tedavi maksadıyla Sofya’ya gitmesi ve uzun süre dönmemesi bu dedikoduların daha da artmasına yol açacak, Bursa’da affedilmek için Mustafa Kemal’in ayaklarına kapandığı rivayeti aynı dedikoduların bir uzantısı olarak Falih Rıfkı tarafından yayılacaktır.
       <br/>
       <br/>
       Peki, düellonun sonucu ne oldu? Tabii, düello—müello olmadı, olamazdı da. Çünkü bizde yasaktı. Yakın dostları Kıbrıslı Şevket Bey’le Prens Mustafa Fazıl, düello etmek için Romanya’ya gitmek zorunda kalmışlardı ve Yahya Kemal, bu gülünç teşebbüsten hep alayla ve kahkahalar atarak söz ederdi. Yakup Kadri, buna rağmen dostunun kendisini ve Falih Rıfkı ’yı düelloya davet etmesini hayretle karşılıyor ve diyor ki:
       <br/>
       <br/>
       “Bizim ise o sıralarda memleket dışına bir adım atmamızın imkânı yoktu ve Yahya Kemal bize yazdığı mektupta ‘Şahitlerinizi gönderin, silahlarınızı tayin edin’ derken bu imkânsızlığı dahi düşünmemişti. Onun için Falih Rıfkı kendisine cevap vermeğe bile lüzum görmemişti. Fakat ben sinirlerini yatıştırıcı ve bizi birbirimize düşüren dedikoduların aslı esası olmadığını ispat edici bir uzun mektup yazmayı hem dostluk, hem insanlık vazifesi bilmiştim”.
       <br/>
       <br/>
       Falih Rıfkı ve Yakup Kadri, Yahya Kemal’in düello davetini kabul etselerdi ne olurdu? Allah bilir! Ama şu bir gerçek: Yahya Kemal, Lord Byron’u bedbaht eden melâlden sonra, Puşkin’i öteki dünyaya gönderen kaderle de karşılaşabilirdi. Geride sadece üç beş şiir ve kırık dökük mısralar bırakarak...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13703), [web.archive.org (arşiv bağlantısı)](http://web.archive.org/web/20050302111545/http://www.aksiyon.com.tr:80/detay.php?id=13703)
