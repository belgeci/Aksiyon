# Çile'nin erkek sesli şairi

*Beşir Ayvazoğlu Bilinmeyen-tarih*

<div>
 <font>
  <img border="0" height="1" src="/web/20050225005859im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005859im_/http://www.aksiyon.com.tr/resim/389/68.jpg" vspace="5"/>
  </p>
 </font>
 <font class="content">
  Necip Fazıl'ın, kitaplarına almadıkları da dahil, bütün şiirlerini Çile'nin penceresinden bakarak yeniden okumak gerekir. Fal taşı gibi açılmış gözlerini kendi içine çevirirken ne kadar doğuluysa, dış dünya ile kurduğu empatik ilişkiyle o kadar batılı olan Necip Fazıl, ilk şiirlerinden itibaren güçlü sezgisiyle âdeta eşyanın içine dalar ve eşyada konuşmaya başlar.
 </font>
 <br/>
 <p>
  <font class="content">
   Necip Fâzıl önce şairdi, kelimenin asıl mânâsında şair... Şair olarak hissedip söylediklerini insanlar dün ve bugün olduğu gibi yarın da hep hissedecek ve onun diliyle ifade edecekler. Çünkü o, bütün zamanlar için geçerli-yani beşer – olanı söylemiştir. Geleceğe kendi şahs sıkıntılarını, acılarını, arzularını, anlık hazları, sevinçleri vb. söyleyenler değil, beşer  olanı terennüm edebilen şairler kalır ve onların sayısı çok azdır. Büyük şair, şiir söylemeye başladığı zaman aslında onun dilinde bütün bir geçmiş zaman konuşmakta ve gelecek zamanlara seslenmektedir. Necip Fâzıl, böyle bir şiire ulaştığının farkındaydı ve Çile şiirinde bunu şöyle ifade etmişti:
   <br>
    <br>
     Sanki erdim çetin bilmecesine
     <br>
      <br>
       Hem geçmiş zamanın, hem geleceğin
       <br/>
       <br/>
       “Böcekler gibi sadece arzu eden” ve süfl arzularla beden  ihtirasların şiirini söyleyip hayat, sanat ve hakikat hakkında hiç fikir tasası çekmeyen şairleri “kuyruğu kıstırılınca ağlayan hayvancık”lara benzeten Necip Fâzıl, ulv  olanın mukaddes azabına çok erken talip olmuştu:
       <br/>
       <br/>
       Aylarca gezindim, yıkık ve şaşkın,
       <br/>
       <br/>
       Benliğim bir kazan ve aklım kepçe
       <br/>
       <br/>
       Deliler köyünden bir menzil aşkın
       <br/>
       <br/>
       Her fikir içimde bir çift kelepçe.
       <br/>
       <br/>
       Şair, Necip Fâzıl’a göre, birbirine aykırı iki başı bulunan tuhaf bir yaratığa benzer, yani iki farklı eğilimi aynı anda taşır; “biri süfl  ve mahkûm, diğeri ulvı ve hâkim. Şair bunların biriyle insanoğlunun en altında, öbürüyle de, nebiler ve veliler ayrı, en üstünde”dir. Bir şair hayatının bir döneminde süfl nin, başka bir döneminde ulv nin peşinde koşabilir. Gençlik enerjisiyle içinin fokur fokur kaynadığı yıllarda yazdığı Kadın Bacakları gibi şiirlerini bunun için yok saymış ve kitaplarına almamıştır. Ancak birileri –son olarak Mina Urgan– sık sık bu şiirleri hatırlatarak “Bakın bakın, sizinki bir zamanlar neler yazmış! Necip Fâzıl asıl bunlarla şairdi!” gibi lâflar ederler.
       <br/>
       <br/>
       Şurası bir gerçektir ki, Necip Fâzıl “süfl  ve mahkûm” tarafıyla yazdığı şiirlerde de benzerleriyle mukayese edilemeyecek derecede üstündü. Ancak onun asıl şair kişiliği, hiç şüphesiz arayış sancısını dile getirdiği ve daha sonra öteleri kurcalayıp “yedinci kat gök”ün esrarını aralamaya çalıştığı şiirlerindedir:
       <br/>
       <br/>
       Yalvardım: Gösterin bilmeceme yol,
       <br/>
       <br/>
       Ey yedinci kat gök, esrarını aç!
       <br/>
       <br/>
       Annemin duası, düş de perde ol,
       <br/>
       <br/>
       Bir asâ kes bana, ihtiyar ağaç!
       <br/>
       <br/>
       Yukarıdaki mısraların yer aldığı Çile şiiri dikkatle okunursa, Necip Fâzıl’ın sadece şiir ve düşünce macerasını değil, aynı zamanda dünya görüşünü, estetiğini ve poetikasını anlattığı görülecektir. Onun, kitaplarına almadıkları da dahil, bütün şiirlerini Çile’nin penceresinden bakarak yeniden okumak gerekir. Fal taşı gibi açılmış gözlerini kendi içine çevirirken ne kadar doğuluysa, dış dünya ile kurduğu empatik ilişkiyle o kadar batılı olan Necip Fâzıl, ilk şiirlerinden itibaren güçlü sezgisiyle âdeta eşyanın içine dalar ve eşyada konuşmaya başlar. Onun şiirlerinde eşya, o güne kadar bizde hiçbir şairin, hiçbir ressamın, hiçbir romancının başaramadığı ölçüde sanatkârın kişiliğine bürünmüş, alelâde eşya olmaktan çıkmıştır.
       <br/>
       <br/>
       İn cin uykuda, yalnız iki yoldaş
       <br/>
       <br/>
       uyanık
       <br/>
       <br/>
       Biri benim, biri de serseri kaldırımlar
       <br/>
       <br/>
       gibi mısralarında, teşbihin çok ötesine geçerek kendi dramını bütün varlığa yansıtır ve bireyliğini daha derin bir biçimde hisseder. Bu duyuş tarzıyla, yaşadığı dönemin şartlarını bir arada düşününüz; kendisinin “kriz entelektüel” dediği hafakanların kaynağına ulaşabilirsiniz.
       <br/>
       <br/>
       Necip Fâzıl, 1930’larda tasavvufa yöneldikten sonra eşya ile empati anlamında ilişkinin sanatkârda “ben” duygusunun öne çıkmasına yol açtığını fark ederek bundan rahatsız olmaya başlamıştır. Eskiler ortaya koydukları esere imza atmaya bile çekinir, kendilerini ya mahlasın arkasına gizler, yahut “hak r”, “fak r” gibi sıfatlarla küçük ve değersiz göstermeye çalışırken, imzasız bile olsa, batılı sanat eserlerinin her milimetrekaresinde sanatkârın benliği fışkırmaktadır. Necip Fâzıl’ın şiirlerinde olduğu gibi. Bu bakımdan, Çile’deki şu mısraları yeni bir okuyuşla bir çeşit “rücû” olarak değerlendirmek mümkündür:
       <br/>
       <br/>
       Kaçır beni âhenk, al beni birlik;
       <br/>
       <br/>
       Artık barınamam gölge varlıkta.
       <br/>
       <br/>
       Ver cüceye onun olsun şairlik
       <br/>
       <br/>
       Benim gözüm büyük sanatkârlıkta.
       <br/>
       <br/>
       Büyük sanatkârlığa büyük şairlikten farklı bir anlam veren Necip Fâzıl, bir bakıma varlığın künhüne varılıp büyük şairlik de dahil her şeyin geride bırakıldığı bir merhaleyi anlatmak istiyordu. Bu anlamda bir sanatkarlığa ulaşabildi mi, bilemeyiz; ama hiç şüphesiz, dünya edebiyatının en büyükleri arasında rahatlıkla yer alabilecek bir şairdi. Onun şiiri hakkında, yıllar önce yazdığım bir yazıda ifade etmeye çalıştığım kanaatlerim hiç değişmedi: “Necip Fâzıl, batılı bütün çağdaşlarıyla eşit seviyede, hatta daha yüksek perdeden konuşurdu. Hiçbir zaman bir üçüncü dünyalı gibi ‘mazlum’ edası takınmadı, büyük bir imparatorluğun ve büyük bir kültürün mirasçısı, daha da önemlisi, büyük bir dinin mensubu olduğunun şuurundaydı, bunun için mağrur ve kendinden emindi. Şiiri de, aynı şekilde, erkek sesli, yani yakınan değil, meydan okuyan bir şiirdir.
       <br/>
       <br/>
       Ne yazık ki, Necip Fâzıl, edebiyat hayatının ilk beş on yılı hariç, kendini bütünüyle şiirine veremedi. Çünkü toplum onu son derece ağır bir sorumlulukla karşı karşıya bırakmıştı. Tarihin akışı dışında bırakılmış, ezilmiş, horlanmış, değerleri çiğnenmiş büyük kitlelerin onun şahsında kendi temsilcilerini buldukları söylenebilir. Çünkü o, kimsenin inkâr edemediği kudretli  bir şair, büyük kalabalıkları teshir edebilen muhteşem bir hatip, üslupçu bir yazar, rakiplerini yıldıran bir polemikçi, taşı gediğine koymasını bilen bir nüktedan, daha da önemlisi, kendine sonuna kadar güvenen ve asla ikinciliğe tahammül edemeyen “mümin” bir münevverdi. Büyük kalabalıklar “kendisinden” saydığı Necip Fâzıl’ın şahsında kendine güvenmeyi öğreniyordu.
       <br/>
       <br/>
       Bu kalabalıkların sözcüsü olarak meydana atılan Necip Fâzıl, oturup şiir yazacak yerde büyük bir kavgaya girdi; dergiler çıkardı, gazetelerde köşe yazıları yazdı, kitaplar yayımladı, ülkenin dört bir tarafında konferanslar verdi, hapislerde yattı. Şairliği artık ikinci plana itmiş, bir “aksiyon” adamı olmuştu. Ve fikir ve aksiyon adamı olarak da büyüktü. Şiirini kavgasına fazla bulaştırmadığı, hep kendi iç macerasının şiirini yazmaya çalıştığı söylenebilir; ama yazdıkları, sadece şair olarak kalabilseydi, yazabileceklerinin yanında hiç mesabesindedir.
       <br/>
       <br/>
       Keşke zaman ve zemin şartları uygun olsaydı da Necip Fâzıl sadece şiir yazsaydı! Şu bir gerçektir ki, Türk şiiri, onun keşfettiği sesi kaybetmiş, modern görünüşlü, fakat sürekli bir şeylerden yakınan, kendisine acındıran, epeyce geveze bir “üçüncü dünyalı şiiri” haline gelmiştir. Genç şairler, sayıklayacakları yerde bu sesi yeniden yakalamaya ve tıkanan şiir damarını açmaya çalışmalıdırlar. Devâsâ şiir birikimimizin kalbine ancak bu damardan ulaşılabilir.
       <br/>
       <br/>
       ÇİLE
       <br/>
       <br/>
       Gaiblerden bir ses geldi: Bu adam,
       <br/>
       <br/>
       Gezdirsin boşluğu ense kökünde!
       <br/>
       <br/>
       Ve uçtu tepemden birdenbire dam;
       <br/>
       <br/>
       Gök devrildi, künde üstüne künde...
       <br/>
       <br/>
       <br/>
       <br/>
       Pencereye koştum: Kızıl kıyâmet!
       <br/>
       <br/>
       Dediklerin çıktı ihtiyar bacı!
       <br/>
       <br/>
       Sonsuzluk, elinde bir mâvi tülbent,
       <br/>
       <br/>
       Ok çekti yukardan, üstüme avcı.
       <br/>
       <br/>
       <br/>
       <br/>
       Ateşten zehrini tattım bu okun,
       <br/>
       <br/>
       Bir anda kül etti can elmasımı.
       <br/>
       <br/>
       Sanki burnum, değdi burnuna “yok”un,
       <br/>
       <br/>
       Kustum öz ağzımdan kafatasımı.
       <br/>
       <br/>
       ...
       <br/>
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12064), [web.archive.org (arşiv bağlantısı)](http://web.archive.org/web/20050225005859/http://www.aksiyon.com.tr:80/detay.php?id=12064)
