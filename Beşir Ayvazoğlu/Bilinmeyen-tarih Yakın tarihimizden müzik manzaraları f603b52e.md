# Yakın tarihimizden müzik manzaraları

*Beşir Ayvazoğlu Bilinmeyen-tarih*

<div>
 <font>
  <img border="0" height="1" src="/web/20050227093740im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093740im_/http://www.aksiyon.com.tr/resim/355/67.jpg" vspace="5"/>
  </p>
 </font>
 <font class="content">
  Nikriz Saz Semaisi: Atatürk sevdiği eserleri kusursuz bir biçimde icra ettiği gibi, Türk musikisi konusunda kendine has görüşlere de sahipti.
 </font>
 <br/>
 <p>
  <font class="content">
   Refik Fersan, hâtıralarında, Riyaset—i Cumhur İncesaz Heyeti olarak, 1924 yılında bir akşam her zamanki gibi fasıl geçtiklerini, fasla mutad olduğu üzere bir saz semaisi ile son verildikten sonra Atatürk’ün şöyle dediğini anlatır:
   <br>
    <br>
     “Dört haneli olarak tertip edilen bu gibi eserlerin, bilhassa saz semailerinin sonları bizlere heyecan verecek, ruhumuzu okşayacak, mesela bizim zeybek havaları gibi daha kıvrak, zevkimizi okşayan ve bizi zıplatan havalarla tertip edilse idi, millî ruhumuzu daha ziyade okşamaz mıydı? Acaba bestekâlarımız neden bu ciheti göz önünde tutmamışlardır?”
     <br>
      <br>
       Derken salon orkestrası konserine başlar. Bunu fırsat bilen Refik Fersan yerinden fırlayıp sessiz bir köşe bularak o anda doğan nağmeleri Hamparsum notasıyla bir kağıda yazar. Dördüncü hâneye de zeybek temposunda bir oyun havası ekleyip semaiyi tamamlar. On beş yirmi dakika içinde ünlü Nikriz Saz Semaisi doğmuştur.
       <br/>
       <br/>
       Orkestra dans havaları çalarken salona dönen Refik Bey, Atatürk’ün “Nerede idin?” sorusunu, bestelediği saz semaisinden söz ederek cevaplandırır ve eseri tanburuyla hemen orada icra ediverir. Semai Atatürk’ün o kadar hoşuna gitmiştir ki, etrafındakileri “Haydi bakalım, hepimiz zeybek oynayacağız!” diyerek yerlerinden kaldırır. Refik Bey semaisini defalarca çalar ve onlar mütemadiyen zeybek oynarlar.
       <br/>
       <br/>
       Dellalzâde’nin yürük semaisi: Atatürk çok sevdiği Türk musikisini gerçekten bütünüyle hayatımızdan uzaklaştırmak mı istiyordu? Bu konuda çok kesin bir hükme varmak zordur. Onun arzusu muhtemelen iki musikinin imkânlarının sonuna kadar kullanıldığı bir musiki idi. Vasfi Rıza Zobu, Türk musikisi yasağının devam ettiği günlerde bir gün köşke davet edildiğini ve Atatürk’ün kendisinden Dellalzâde’nin bir yürük semaisini istediğini, eseri sonuna kadar büyük bir zevkle dinledikten sonra şunları söylediğini anlatır:
       <br/>
       <br/>
       “Ne yazık ki benim sözlerimi yanlış anladılar, şu okunan ne güzel bir eser, ben zevkle dinledim, sizler de öyle. Ama bir Avrupalıya bu eseri böyle okuyup da bir zevk vermeğe imkân var mı? Ben demek istedim ki bizim seve seve dinlediğimiz Türk bestelerini, onlara da dinletmek çaresi bulunsun, onların tekniği, onların ilmi ile, onların sazları, onların orkestraları ile, çaresi her ne ise. Biz de Türk musikisini milletlerarası bir sanat haline getirelim. Türk’ün nağmelerini kaldırıp atalım, sadece Garp milletlerinin hazırdan musikisini alıp kendimize mal edelim, yalnız onları dinleyelim demedim. Yanlış anladılar sözümü, ortalığı öyle bir velveleye verdiler ki ben de bir daha lâfını edemez oldum”.
       <br/>
       <br/>
       Yorum: Riyaset—i Cumhur İncesaz Heyeti 1926’da lağvedilmiştir. Peki niçin? Atatürk birden Türk musikisini sevmekten vazgeçtiği için mi? Hiç zannetmiyorum; heyet lağvedildikten sonra da “alaturka” dinlediği bir vakıadır. Birileri, mayası Rumeli türküleriyle ve eski musikimizin en güzel örnekleriyle yoğrulmuş olan Mustafa Kemal’i çağdaşlığın birinci şartının çoksesli Batı müziği olduğuna ikna etmişlerdi. Aslında bu saplantı Cumhuriyet dönemine has değildir; II. Mahmud devrinden beri devlet bütün imkânlarıyla Batı müziğinin yanında yer almış ve topluma dayatmıştır. Mustafa Kemal de, zevk olarak her ne kadar Türk musikisinden kopamasa, hatta Rumeli türküleri söylenirken gözleri buğulansa da, ülkesini çağdaşlaştırmaya kararlıydı ve madem ki çağdaşlığın birinci şartı çoksesli müzikti, o halde kendi zevklerinden fedakârlık yapabilirdi.
       <br/>
       <br/>
       Joseph Marx’ın raporu: 1932 yılında İstanbul Belediye Konservatuvarı’nın ıslahı için Batılı bir uzmanın çağırılmasına karar verildi, bu iş için Viyana Yüksek Musiki Mektebi rektörü ve kompozitör Prof. Dr. Joseph Marx davet edildi. İstanbul’a gelerek bazı incelemelerde bulunan Marx’ın hazırlayıp İstanbul Belediyesi’ne sunduğu raporda ve tercümanlığını Hüseyin Sadeddin Arel’in yaptığı konferansında serdettiği fikirler, nedense, iktidarı, belediyeyi ve bazı aydınları hiç memnun etmedi.
       <br/>
       <br/>
       Marx, müzikte Avrupa’yı kopya etmekle başarıya ulaşılamayacağını, Türk Musikisi’nin esas unsurlarını bozmadan gelişmesini sağlamak gerektiğini söylemiş ve “Türk müziği gelişigüzel eğilip bükülürse öldürülmüş olur” demişti; Türk Müziği, Avrupa müziğinin tekniğinden yararlanmalı, ancak millî özelliklerini kaybetmemeliydi. Joseph Marx’ın bu doğru, akıllıca ve samimi fikir teklifleri “Biz adam olmayız” zihniyetindeki aydın ve bürokratların işine gelmedi ve “Bu adam bizim adam olmamızı istemiyor” diye okunabilecek mülâhazalarla kendisine derhal yol verildi.
       <br/>
       <br/>
       Reinhard’ın raporu: Viyana’dan davet edilen başka bir otorite, Max Reinhard ise, opera konusunda hazırladığı raporda, Mustafa Kemal’in isterse radyolardaki eski musiki saatlerini azaltabileceğini, hatta tamamen kaldırabileceğini, isterse bütün kasaba meydanlarında Batı musikisi konserleri verdirtebileceğini, ancak böyle bir uygulamadan müsbet bir sonuç almanın mümkün olmadığını; tam aksine halkın ânî bir değişikliği antipatiyle karşılayacağını, gizli bir direniş göstererek evinde Yakın Şark radyolarını dinleyeceğini, bu yüzden emeklerin boşa gideceğini yazmıştır. Hatta Türk operasının onu seyreder gibi görünen geçici ve sınırlı ve snob bir kalabalıktan başka müşteri bulamamak gibi bir tehlikeyle karşılaşabileceğini yazmıştı. Kehanete benzeyen görüşlerin yer aldığı bu raporu okuyan Mustafa Kemal, üzerine el yazısıyla “Bu raporu esas tutalım” notunu düşmüştü.
       <br/>
       <br/>
       Yorum: Ne Joseph Marx’ın, ne Max Reinhard’ın raporu ciddiye alındı.
       <br/>
       <br/>
       Cemil Bey’in yazıları: Mesut Cemil, 1934 yılında, Hafta adındaki magazin gazetesinin yetkililerine, elinde babası Tanbûrî Cemil Bey’in yayınlanmamış makaleleri bulunduğunu söyledi. Herkes heyecanlanmıştı. Plakları sadece Türkiye’de değil, bütün Ortadoğu ülkelerinde ve Balkanlar’da büyük bir zevkle dinlenen üstâdın Doğu ve Batı musıkilerini karşılaştırdığı bu makaleleri çok büyük bir ilgi uyandırabilirdi.
       <br/>
       <br/>
       Ancak alaturka—alafranga kavgasının iyiden iyiye alevlendiği günlerdi ve devlet, Türk musikisini bütün resmî kurumlardan kapı dışarı etmişti. Yalnız Ankara ve İstanbul Radyolarında “alaturka”ya izin vardı, ama her an yasaklanabilirdi. Hafta’nın yöneticileri bu yüzden Tanbûrî Cemil Bey’in makalelerini yayımlamaya bir türlü cesaret edemediler. Nitekim çok geçmeden Türk musikisi radyolarda da yasaklandı. Bunun üzerine Hafta, “alaturka”yı “Haftanın Meselesi” olarak gündeme getirdi (21 İkinci Teşrin 1933, Sayı: 33). Hafta imzasını taşıyan yazıda, “günün en faal saatlerinde, insanın yaşama hamlesini kırmak için bestelenmiş mersiyelere yahut cenaze havalarına benzeyen alaturka şarkılar”la ilgili olarak önceki sayılarda çıkmış eleştiriler hatırlatıldıktan sonra şöyle devam ediliyordu:
       <br/>
       <br/>
       “Bu şartları yazdığımızdan iki ay sonra Gâzî’nin bütün millî dileklere mihrak olan gür sesi, bugün yüzümüzü ağartacak bir musıkimiz olmadığını tebliğ etti ve Dahiliye Vekaleti’nin tavsiyesiyle Ankara ve İstanbul radyoları da bu sarı benizli, can çekişen hasta iniltilerine derhal nihayet verdi”.
       <br/>
       <br/>
       Tanbûrî Cemil Bey’in yazılarını yayımlamanın tam sırasıydı. Ancak “Osmanlı Musikisi”ni müdafaa ve üstünlüğünü isbat gayesiyle yazılmış bu teknik yazıları aynen yayımlamak sakıncalı olabilirdi; bunun için bazı parçalar seçilip yorumlu olarak verilebilirdi. Böylece hem Mesut Cemil’e verilen söz tutulup babasının büyük sanatkârlığı takdir edilmiş, hem Osmanlı musikisi bir kere daha yerin dibine batırılmış, hem de o hafta kapak kurtarılmış olacaktı. Nedense adını zikretmedikleri bir İtalyan ressamın harem hayatıyla (!) ilgili iki gravürü bulundu, biri kapakta, diğeri içeride kullanıldı.
       <br/>
       <br/>
       Kapaktaki gravürde üç kadın görünüyordu. Bir elinde tesbih, diğer elinde nargilesinin marpucu, divanda yayılıp oturmuş olan, önemli bir kadın olmalıydı. Ortada oturan cariye lâvtaya benzer bir saz çalıyordu. Kahve sunan cariye ise siyahî idi. İçeride kullanmak üzere daha şenlikli bir gravür seçilmişti: Bir iç mekânda def çalan bir delikanlı, rakseden iki çengi ve seyirciler. Konu Osmanlı Musikisi ve Tanbûrî Cemil Bey’in makaleleri... Tarih 28 İkinci Teşrin 1934 Sayı 34.
       <br/>
       <br/>
       Yorum: Kendisi de bir tanbur virtüozu olan Mesut Cemil Bey, bu kapağı ve yazıların takdim ediliş biçimini görünce acaba neler düşünmüş, neler hissetmişti? Kimbilir! Ancak o günlerde Mesut Cemil’in de aynı “Tel”den çaldığına dair şüphelerim var.
       <br/>
       <br/>
       Konser dinlemeyi nasıl öğrendik?: “Dr. Ernst Praetorius orkestra şefi. Konserler, Konservatuvar’ın salonunda veriliyor. Hiç unutmam, bir konserdeyiz. Praetorius tam çubuğunu kaldıracak, arkadan bir sandalye gıcırtısı duyuldu. Şef çubuğunu indirdi. Bir iki saniye, tekrar konsantrasyonunu topladı. Çubuk yukarı kalktı. Gene o gıcırtı. Şef gene indirdi. Üçüncü kez tekrar edince, salona döndü. Yüzü kıpkırmızı idi. “Eşşek” dedi. İşte biz böyle böyle konser dinlemesini öğrendik”.
       <br/>
       <br/>
       Yorum: Yukarıdaki alıntıyı yaptığımız kitabın yazarı, olayı Praetorius’a hak vererek anlatıyor. “İşte biz böyle böyle konser dinlemesini öğrendik” cümlesinin daha anlaşılır bir dile tercümesi bizce şöyledir: “Biz kabasaba, vahşi bir millettik, işte böyle adam edildik!”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12826), [web.archive.org (arşiv bağlantısı)](http://web.archive.org/web/20050227093740/http://www.aksiyon.com.tr:80/detay.php?id=12826)
