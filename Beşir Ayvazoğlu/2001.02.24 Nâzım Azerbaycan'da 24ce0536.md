# Nâzım Azerbaycan’da

*Beşir Ayvazoğlu 2001.02.24*

<div>
 <img border="0" src="/web/20020118054900im_/http://www.aksiyon.com.tr/yazar/besirayvazoglu.jpg"/>
 <p class="spot">
  Hürriyetine kavuşması için Cumhuriyet Halk Partisi iktidarının son yılında açılan dünya çapında kampanyanın ardından çiçeği burnunda Demokrat Parti iktidarının çıkardığı genel af sayesinde hapishaneden kurtulan Nâzım Hikmet, nefes alışının bile kontrol edildiği bir ülkede ömrünün sonuna kadar yaşamak zorunda kalmıştı. Bu kaderin müthiş bir ironisidir.
 </p>
 <p class="metin">
 </p>
 <p class="metin">
  Zekeriya Sertel, Milliyet gazetesinde tefrika edilirken sol çevrelerde âdeta küçük bir kıyamet kopartan Nâzım Hikmet'in Son Yılları (1978) adlı kitabında, Sovyetler Birliği'nde olup bitenden habersiz, rahat yaşatılmakla beraber aldığı nefes bile kontrol edilen, kolu kanadı kırık, zavallı bir şair portresi çizer. Rusya'ya ayak basar basmaz peşine takılan eski bir parti arkadaşının kendisini izlemekle görevli olduğunu, diğer Türk arkadaşlarının ya öldürüldüğünü, yahut Sibirya'ya sürüldüğünü öğrendikten sonra anlayan Nâzım, herkesin birbirini denetlediği, hatta çocukların babalarını, babaların çocuklarını ihbar ettikleri devâsâ bir mahpese düşmüştü.
 </p>
 <p class="metin">
  Nâzım hiç şüphe yok ki Stalin Rusyasının nasıl bir cehennem olduğunu hemen anlayacak kadar zeki bir adamdı; ancak "ideal" ülke olarak görüp yıllarca türküsünü söylediği, uğrunda hapislerde çürüdüğü Sovyetler Birliği batağından artık çıkması mümkün değildi. Zekeriya Sertel'in şu cümleleri, Nâzım'ın çaresizliğini de çok güzel açıklamaktadır: "Nâzım güya polis baskısından kaçmıştı. Ama burada daha kötüsüyle karşılaşmıştı. Buradaki polis daha insafsız, daha zalimdi. Hiç şakaya gelmezdi. Ufak bir falso insanı yok etmeye yeterdi. Bir gün gece yarısından sonra kapınızı çalarlar ve sizi alıp bir yere götürürlerdi. Bir daha da adınız duyulmaz olurdu".
 </p>
 <p class="metin">
  Bu cümleler, bana sorarsanız, aynı zamanda Nâzım'ın Stalin yaşadığı sürece sisteme çok iyi uyum sağladığı, yani hiç "falso" yapmadığı anlamına gelmektedir. Esasen nefes alışı bile kontrol edilen birinin falso yapmamak için son derece dikkatli ve teyakkuz halinde olması tabiidir. Etrafına çekilen kalın duvar yüzünden neler olup bittiğini yıllarca öğrenemeyen Nâzım, Sovyetler Birliği gerçeğini farkettiğinde derin bir hayal kırıklığı, pişmanlık ve vicdan azabı yaşamış olmalıdır. Yakın dostlarından Azerbaycanlı şair Resul Rıza, bir şiirinde onun vatan hasretinden ve pişmanlığından şöyle söz eder:
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/yakinplan/1.htm), [web.archive.org (arşiv bağlantısı)](http://web.archive.org/web/20020118054900/http://www.aksiyon.com.tr:80/2001/325/yakinplan/1.htm)
