# İstanbul’u depreme hazırlamak

*Beşir Ayvazoğlu Bilinmeyen-tarih*

<div>
 <font>
  <img border="0" height="1" src="/web/20050227161214im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161214im_/http://www.aksiyon.com.tr/resim/351/67.jpg" vspace="5"/>
  </p>
 </font>
 <font class="content">
  Tarihte çok büyük depremler yaşayan İstanbul, fetihten sonra ilk defa 14 Eylül 1509 tarihinde sarsılmıştı. Kayıtlara “Küçük Kıyamet” (Kıyamet—i Sugrâ) adıyla geçen ve aralıklarla kırk beş gün devam eden bu depremde tsunami de oluşmuş, deniz suları İstanbul ve Galata surlarını aşarak birçok mahalleyi yutmuştu.
 </font>
 <br/>
 <p>
  <font class="content">
   Nüfusundan yaklaşık beşbin kişiyi kaybeden Dersaadet’in ve bir buçuk ay boyunca sokaklarda yatmak zorunda kalan halkın içler acısı halini görmeye dayanamayan Sultan II. Bâyezid, vak’anüvis tarihlerinde kaydedildiğine göre, Edirne ve Dimetoka’ya gitmiş, durumun oralarda da farklı olmadığını görünce bir “âlî divan” toplayıp vezirlerine “Bu zelzeleler zulüm ve fesâdınızdan mazlumlar âhının sebeb olduğu gazab—ı ilâhîdir” diye öfkeyle bağırmıştı.
   <br>
    <br>
     İstanbul’u yeniden inşa etmek için Anadolu ve Rumeli’den üç bin usta ve yetmiş yedi bin işçi getirtildiği düşünülecek olursa, 1509 depreminin ne kadar büyük felâket olduğu daha iyi anlaşılır.
     <br>
      <br>
       İkinci büyük deprem, İstanbul’u Küçük Kıyamet’ten tam 80 yıl sonra, 1689 yılının 25 haziranında vurmuştur. Kara surlarının Eğrikapı’dan Yedikule’ye kadar yer yer çatladığı bu büyük depremi bir yıl sonra (11 Temmuz 1690) bir başkası takip eder. Fakat İstanbul halkını daha büyük bir felâket beklemektedir. 14 Mayıs 1719’da, öğleye doğru birden yer yerinden oynar ve tam üç dakika düşen dehşet verici bir sarsıntı başlar. Halkın dehşet içinde sokaklara döküldüğü, canhıraş feryatların yükseldiği toz duman içindeki sokaklarda akıllara ziyan facialar yaşanmaktadır. Surlar Yedikule’den Ahırkapı’ya kadar büyük ölçüde yıkılmış, kara surlarının da önemli bir kısmı çökmüştür. Başta Mihrimah Sultan Camii ve medresesi olmak üzere çok sayıda cami, medrese ve hamamın kubbe ve kemerleri çatlamış, sayısız ev yıkılmış, binlerce insan hayatını kaybetmiştir.
       <br/>
       <br/>
       3 Eylül 1754 gecesi Fatih ve Beyazıt camilerinin kubbelerini çatlatan iki dakikalık deprem de İstanbul’un yaşadığı büyük felâketlerden biridir. Ancak 23 Mayıs 1766 tarihinde, gün doğduktan yarım saat sonra başlayan ve iki dakika süren deprem, şiddeti ve neticeleri bakımından 1509’daki Küçük Kıyamet’i aratmaz. Artçıları iki ay kadar devam eden bu depremde uzun süre evlerine giremeyip açık alanlarda kurdukları çadırlarda barınan İstanbullular, kendilerine geldiklerinde Fatih Camii’ni, Kapalıçarşı’yı, Yeniçeri kışlalarını vb. yerlerinde bulamamışlardır. Nuruosmaniye, Lâleli, Yeni Cami ve Ayasofya Camileri dışında, hemen bütün camilerin minareleri yıkılmıştır, yahut çatı ve kubbeleri çökmüştür. Fatih Camii, bu depremden sonra Sultan III. Mustafa tarafından yeniden yaptırılacaktır.
       <br/>
       <br/>
       10 Temmuz 1894 (1310) tarihli deprem de aynı şiddettedir; kaynaklarda “Büyük Hareket—i Arz” olarak anılan bu deprem, öğleye doğru önce hafifçe hissedilir, ardından olağanüstü şiddette bir darbeyle İstanbul’u hallaç pamuğu gibi atar. Şehrin dört bir tarafından toz bulutları yükselmiş ve o ana kadar son derece sâkin olan deniz de birden dev dalgalarla üzerindeki gemileri ceviz kabukları gibi silkelemeye başlamış, Marmara sahilinde ikiyüz metre kadar geriye çekilip özellikle sandal, kayık, taka gibi hafif deniz taşıtlarını büyük bir hışımla karaya savurup parçalamıştır. Can havliyle ve dehşet içinde sokaklara dökülen halk, gece, açık alanlarda korkuyla bekleşmektedir. Çünkü artçı sarsıntılar devam etmekte, yer âdeta beşik gibi sallanmaktadır. İlk darbe sırasında Kapalıçarşı’da bulunan insanlar, kapılar sarsıntının şiddetiyle kapanıverince başlarına çöken kubbelerden kaçamamışlardır. Minareleri, kubbeleri yıkılan camiler, parçalanıp devrilen ağaçlar, yerle bir olan yüzlerce ev ve enkaz altında kalan binlerce insan...
       <br/>
       <br/>
       Bu korkunç depremleri yaşayan eski İstanbullular, elbette yaşadıkları şehrin Kuzey Anadolu Fay Hattı’nın kuzeydoğu ucunda yer aldığını ve her zaman deprem riskiyle karşı karşıya bulunduğunu bilmiyorlardı; ancak hiç yıkılmayacakmış gibi sağlam görünen surların bile büyük büyük sarsıntılara dayanamadığını görmüş, bu yüzden yangın tehlikesini göze alarak evlerini inşa ederken sonuna kadar ahşabı tercih etmişlerdi. Her yangından sonra kârgir bina yapılması yolunda çıkarılan padişah fermanlarına bile aldırış edilmemesi ancak halkın şuuraltına yerleşen büyük deprem korkusuyla izah edilebilir. Eğer İstanbul’un bir şuuraltı varsa, orada beslenen korkuların en büyüğü deprem korkusudur.
       <br/>
       <br/>
       Açıkçası, eski İstanbullular muhtemel depremlere karşı hazırlıklı olmak gerektiğini çok iyi öğrenmişlerdi. Ne yazık ki, İstanbul’un bugünkü sakinleri için aynı şeyi söylemek pek mümkün değil. 17 Ağustos depreminden sonra, çok sayıda seçkin mimar, mühendis, şehir plancısı, jeofizikçi, sosyal bilimci, ekonomist, hukukçu, felsefeci ve yazarın bir araya gelerek oluşturduğu İstanbul Deprem Çalışma Grubu’nca hazırlanan “Yıkıcı Depremden Etkilenecek İstanbulluları Yeni Şehirlere Yerleştirme Projesi Ön Raporu”na göre, İstanbul’daki yapıların aşağı yukarı yüzde 80’i hiçbir ciddi mühendislik katkısı olmadan inşa edilmiştir. Bu kadarla kalsa iyi; şehir yapı stokunun ağırlıklı bölümünü teşkil eden betonarme yapıların yaklaşık olarak yüzde 90’ında kullanılan beton, Marmara Denizi’den çıkarılan yıkanmamış, çamurlu ve tuzlu kumla imal edilmiştir; betonların agrega kalitesi, ölçü ve su miktarı da standartlara uygun değildir. Bu yüzden mevcut yapıların çoğunda demirlerin paslanıp çürüdüğü söylenebilir. Daha kötüsü, önce birkaç katlı inşa edilen, daha sonra kaçak katlarla yükseltilen binalar küçümsenmeyecek miktardadır.
       <br/>
       <br/>
       Bu durumda, Allah göstermesin, bazı bilim adamlarının iddia ettikleri gibi, İstanbul’da 7—7.5 büyüklüğünde bir deprem olursa, riskli bölgelerdeki nüfusun binde 6’sı, yani toplam 200 bin kişi hayatını kaybedecek, iki buçuk milyon insan açıkta kalacak. E—5 ve TEM otoyolları kullanılamaz hale gelecek, elektrik, su, telefon ve doğalgaz hatları büyük ölçüde hasar görecektir. Böyle bir felâketin aşağı yukarı 90—140 milyon dolar arasında bir kayba yol açacağı tahmin ediliyor. Bunun Türkiye ekonomisini bir daha belini doğrultamayacak şekilde çökerteceğini kestirmek için uzman olmak gerekmez.
       <br/>
       <br/>
       O halde ne yapılmalıdır? İstanbul Deprem Çalışma Grubu’nun raporunda, izlenecek tek yolun, yıkıcı bir depremde doğrudan etkilenecek İstanbulluları kurulacak yeni şehirlere yerleştirmek olduğu ifade ediliyor. Son derece dikkatli ve ayrıntılı bir biçimde hazırlanan ön rapor, gerçekçi bir projenin hazırlanması için, muhtemel bir depremin en fazla etkileyeceği, jeolojik açıdan en riskli bölgelerin, bu bölgelerdeki yapı stokunun (konut ticarethane ve sanayi kuruluşları vb.), daha da önemlisi tehlikeli zemin üzerinde yaşayan ve öncelikle nakledilmesi gereken insanların sosyal ve ekonomik ilişkilerinin tesbit edilmesi gerektiğini gösteriyor.
       <br/>
       <br/>
       Sözkonusu raporda belirtildiğine göre, insanların yeni kurulacak şehirlere hangi şartlarda gitmeyi kabul edeceklerini anlamak gayesiyle İNFO Araştırma tarafından yapılan bir ön araştırmanın sonuçları, özellikle kiracı olan ailelerin çoğunun, aile reislerinin çalıştığı işyeriyle birlikte yeni bir şehre gitmeye hazır olduğunu ortaya koymuştur. Riskli bölglerdeki sanayi kuruluşlarıyla bunların etrafından toplanan nüfusun taşınma şartları, maliyeti, taşınılacak bölgelerin ve yeni kurulacak güzel ve yaşanabilir şehirlerin niteliği hakkında ayrıntılı bilgilerin verildiği İstanbul Deprem Çalışma Grubu ön raporunda, öngörülebilir bütün problemler hakkında çözümler de teklif ediliyor. Son derece geniş bir bilgiye dayanılarak hazırlanan bu raporun ilgili çevrelerde dikkate alınmasını temenni etmekten başka yapılabilecek bir şey yok. Elbette, yeni şehirler kurup büyük bir nüfusu bu şehirlere nakletmenin ürkütücü bir maliyeti var; ancak bu maliyet, büyük bir depreme hazırlıksız yakalandığımız takdirde ödeyeceğimiz bedelin yanında devede kulak sayılabilir.
       <br/>
       <br/>
       Bana sorarsanız, İstanbul Deprem Çalışma Grubu’nun projesi, uygulandığı takdirde hiç deprem yaşanmasa bile İstanbul’u kurtaracak ve uzun vadede Türkiye’ye çok şey kazandıracak bir projedir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12896), [web.archive.org (arşiv bağlantısı)](http://web.archive.org/web/20050227161214/http://www.aksiyon.com.tr:80/detay.php?id=12896)
