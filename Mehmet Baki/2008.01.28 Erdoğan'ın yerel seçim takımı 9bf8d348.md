# Erdoğan'ın yerel seçim takımı

*Mehmet Baki 2008.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   AK Parti, kritik yerel seçimler için kolları sıvadı. Başbakan Recep Tayyip Erdoğan’ın başkanlığında yaklaşık 40 kişilik A takımı oluşturuldu. Başbakan ve ekibinin hedefi ise yüzde 60 oy alarak 2500’e yakın belediyeyi kazanmak.
  </font>
 </div>
 <div id="newsText">
  <font class="detail-text">
   Türkiye, erkene alınmazsa 2009 Mart’ında yerel seçimlere gidiyor. Şimdilik gündemi pek meşgul etmese de siyasi partiler sessiz sedasız yerel seçim hazırlıklarına başladı. En ilginç hazırlık ise AK Parti Genel Merkezi’nde. 2500 belediyeyi almayı hedefleyen iktidar partisi de stratejisini hazırladı. Öncelikle seçim sürecini yönetmek için daha çok belediyecilik deneyimi olan yeni bir A Takımı oluşturuldu.
   <br/>
   <br/>
   TÜRKİYE 12 BÖLGEYE AYRILDI
   <br/>
   <br/>
   Takımın başında AK Parti Genel Başkanı ve Başbakan Erdoğan var. Erdoğan’ın yardımcılığını yapan AK Parti Yerel Yönetimlerden Sorumlu Genel Başkan Yardımcısı Hüseyin Tanrıverdi ise sorumlu olduğu teşkilat başkanlığını yeniden yapılandırdı. Tanrıverdi’nin altında 4 önemli isim bulunuyor: Feyzullah Kıyıklık, Ali Küçükaydın, Hamza Yanılmaz ve İdris Güllüce. Bu dört ismin ortak özelliği ise belediyecilik ve yerel yönetimden gelmiş olmaları. Kıyıklık, 15 yıl Bağcılar Belediye Başkanlığı yaptı. Refah Partisi döneminin ilk İstanbul belediye başkanlarından Kıyıklık, ‘belediyeci’ yetiştirmesiyle tanınmış bir isim. İdris Güllüce ise İstanbul Büyükşehir Belediyesi’nde Başkanvekilliği görevinde bulundu. Başbakan Erdoğan’ın belediyecilikte yanında olan isimlerden biri. Elazığ’daki başarılı yöneticiliğiyle bilinen kentin eski Belediye Başkanı Hamza Yanılmaz, listenin üçüncü ismi. Vali Yardımcılığı yapan Ali Küçükaydın ise yerel yönetimlerde devlet tecrübesiyle öne çıkıyor.
   <br/>
   <br/>
   Bu isimlerin altında ise 12 koordinatör görev yapacak. AK Parti, yerel seçimlere has bir yöntemle, Türkiye’yi 12 coğrafi bölgeye ayırarak her bölgeye bir koordinatör atadı. Bütün koordinatörler, 4 teşkilat başkan yardımcısının sorumluluğunda görevini yürütecek. Ayrıca seçim hazırlıklarına yardımcı olması için milletvekilleri arasından seçilen 21 kişilik Danışma Kurulu da oluşturuldu.
   <br/>
   <br/>
   HER ŞEY DOĞU-BATI KARDEŞLİĞİ İÇİN
   <br/>
   <br/>
   22 Temmuz seçimlerinde yüzde 47 oy alan AK Parti, çıtayı yüksek tutuyor. Hedef; yerel seçimlerde yüzde 60 oy almak. Yerel seçimler için kolları sıvayan teşkilat, Erdoğan’ın talimatı ile Doğu ve Güneydoğu Anadolu bölgelerine özel önem veriyor. Bu kapsamda doğu batı illeri arasında maddi manevi tecrübe ve bilgi akışını sağlamak için “Kardeş Belediye Projesi” hayata geçirildi. İkinci önemli nokta ise Tunceli ve Diyarbakır gibi doğu illeriyle İzmir’in kazanılması. Partinin A takımıyla bölgeye çıkarma yapmaya hazırlanan yerel yönetimlerden sorumlu Genel Başkan Yardımcısı Hüseyin Tanrıverdi, AK Parti’nin yerel seçim hazırlıkları, Doğu ve Güneydoğu’ya yönelik stratejilerini “Tunceli dahil bütün belediye başkanlıklarını almak” şeklinde özetliyor.
   <br/>
   <br/>
   Başbakan Erdoğan’ın 22 Temmuz seçimlerinden önce etnik milliyetçiliğe karşı olarak kullandığı “Tek bayrak, tek millet, tek vatan” vurgusu yerel seçimler için de önemli bir strateji. Bu strateji, Kardeş Belediye Projesi ile pekiştirilerek toplumsal barış güçlendirilecek. Batı-doğu illeri arasında yerel yönetimler düzeyinde alışverişi öne çıkaran projeyle, karşılıklı bütün imkânlar seferber edilecek. En yoğun trafik ise sosyal alanda yaşanacak. Karşılıklı halk ziyaretleri için belediyeler seferber edilecek. Başarılı öğrenciler için kardeş ilde geziler düzenlenecek. AK Parti Genel Başkan Yardımcısı Tanrıverdi, projeyle toplumsal dayanışmanın ve tanışmanın sağlanacağını söylüyor.
   <br/>
   <br/>
   BAŞARISIZ BAŞKANLAR ADAY GÖSTERİLMEYECEK
   <br/>
   <br/>
   Önümüzdeki günlerde belediye başkanlarıyla Batman, Bingöl, Bitlis, Siirt, Van ve Ağrı’ya çıkarma yapacağını ifade eden Tanrıverdi’ye göre projeyle birlikte imkân paylaşımı artacak. Ekonomik mağduriyet çeken belediyeler bu sayede kalkınacak. Dolaylı olarak istihdam artacak ve şehirlerdeki çıta yükselecek. İnsanlar birbiriyle kaynaştıkça potansiyel çatışma unsurları ortadan kalkacak. AK Parti’nin şu ana kadar kardeş ilan ettiği belediyeler arasında Isparta-Bitlis, Bursa-Van, Kahramanmaraş-Ağrı, Balıkesir-Siirt bulunuyor. İstanbul Büyükşehir Belediyesi ise Bingöl ve Batman’la iletişimini yoğunlaştırmış durumda.
   <br/>
   <br/>
   AK Parti’nin yerel seçim stratejisini belediye tecrübesi olan isimler yönetecek; ama son söz İstanbul deneyimi olan Başbakan Erdoğan’da. Diyarbakır ziyareti sırasında belediye hizmetlerinden şikâyet eden Erdoğan bölgedeki halkın hizmetten faydalanması için DTP’nin kalesi olarak görülen illerin alınmasını istiyor. Ancak Diyarbakır, Tunceli gibi illerde partiden çok adayın profili önemli. Tanrıverdi, bu adayın “sosyal sorunlara hakim, terör konusunda deneyimli bir isim” olması gerektiğini düşünüyor.
   <br/>
   <br/>
   BAŞKAN ADAYLARINA SİYASET AKADEMİSİ
   <br/>
   <br/>
   Şimdiden Diyarbakır için birçok aday ismi konuşuluyor. Ancak en önemli kriter, bu adayın AK Parti’nin vizyonunu taşıyabilecek bir isim olması. Adaylarla ilgili sürecin başlamadığını belirten Tanrıverdi, mevcut başkanlardan, başarısız olanların yeniden aday gösterilmeyeceğini vurguluyor.
   <br/>
   <br/>
   Yerel yönetim stratejisinin bir bölümü de parti içi eğitim faaliyetleri. AK Parti Yerel Yönetimler Başkanlığı, yerel yönetimlere aday olmak isteyenleri Siyaset Akademisi’nde eğitime tabi tutacak. Daha önce binlerce ismi siyasete kazandıran ve iktidar tecrübesini yeni nesil siyasetçilere aktaran parti, bunu yerel yönetimlerde de yapacak. 30 Ocak’ta başlayacak akademi, Ankara, Antalya, Balıkesir, Bursa, Adana, Denizli, Diyarbakır, Erzurum, Eskişehir, Gaziantep, İstanbul, İzmir, Kayseri, Kocaeli, Konya, Malatya, Sakarya, Samsun, Trabzon ve Van’da faaliyet gösterecek. 10 hafta boyunca verilecek eğitimler sonunda sertifika alanlar, adaylık için şanslı olacak. Akademinin ücreti 500 YTL. Kadın adayların teşvik edilmesi için bayanlardan sadece 100 YTL kurs ücreti alınacak. Ancak akademi adaylık için bir şart olmayacak.
   <br/>
   <br/>
   22 Temmuz seçimlerinde piste ilk çıkan parti olan AK Parti, yerel seçimlerde de şimdilik bir adım önde gözüküyor. Yüzde 60 hedefi ile İzmir, Diyarbakır, Çankaya gibi belediyelerin AK Partili olup olmayacağına ise Mart 2009’da seçmen karar verecek.
   <br/>
   <br/>
   <br/>
   <br/>
   DANIŞMA KURULUAyşe Akbaş, Azize Sibel Gönül, Cahit Bağcı, Çağla A. Özyavuz, Emin Nedim Öztürk, Fatih Öztürk, Hasan Altan, Hüseyin Gülsün, Hüsnü Ordu, İlhan Evcin, M. Cemal Öztaylan, Mehmet Ceylan, Mehmet Halit Demir, Mehmet Ocaktan, Mehmet Sarı, Mikail Arslan, Muhyittin Aksak, Özlem P. Türköne, Recep Koral, Selami Uzun, Şevket Gürsoy, Yaşar Karayel
   <br/>
   <br/>
   <br/>
   <br/>
   <br/>
   <br/>
   BAŞKANLIK YARIŞININ A TAKIMINDAN BİR KESİT
   <br/>
   <br/>
   Hüseyin Tanrıverdi (Baş Koordinatör- Manisa): HAK-İŞ Konfederasyonu Genel Başkan Yardımcılığı görevinde bulundu. Sendika deneyimi olan Tanrıverdi 22 Temmuz seçimlerinde Başbakan'ın verdiği görevle doğu ve güneydoğu illerinden sorumluydu. Seçimlerden sonra teşkilattan sorumlu genel başkan yardımcısı oldu.
   <br/>
   <br/>
   BELEDİYE REFERANSLI BÖLGE KOORDİNATÖRLERİ:
   <br/>
   <br/>
   12 kişiden oluşan bölge koordinatörleri, belediyecilik deneyimi olan ve bir dönem başkanlık yapmış isimler. Daha çok İstanbul Büyükşehir ve ilçe belediyelerinden gelen isimler öne çıkıyor. Partinin A takımı şöyle:
   <br/>
   <br/>
   Recep Yıldırım (Sakarya): 1. Bölge Koordinatörü. Üç dönem (1989-2002) Akyazı Belediye Başkanlığı görevinde bulundu.
   <br/>
   <br/>
   Veysi Kaynak (Kahramanmaraş): 2. Bölge Koordinatörü. Kahramanmaraş Belediye Başkanlığı yaptı.
   <br/>
   <br/>
   Nusret Bayraktar (İstanbul): 3. Bölge Koordinatörü. İstanbul İl Genel Meclis Üyeliği, Beyoğlu Belediye Baş. görevini yürüttü.
   <br/>
   <br/>
   Safiye Seymenoğlu (Trabzon): 4. Bölge Koordinatörü. Sürmene Belediye Meclis Üyeliği görevinde bulundu.
   <br/>
   <br/>
   Mahmut Dede (Nevşehir): 5. Bölge Koordinatörü. Maltepe Belediye Meclis Üyeliği ve İmar Komisyonu Üyeliği yaptı.
   <br/>
   <br/>
   Ahmet İnal (Batman): 6. Bölge Koordinatörü. DSİ Genel Müdürlüğü APK Uzmanlığı görevlerinde bulundu.
   <br/>
   <br/>
   Mehmet Yüksel (Denizli): 7. Bölge Koordinatörü. Denizli Belediye Meclis Üyeliği ve Başkan Danışmanlığı görevlerinde bulundu.
   <br/>
   <br/>
   Metin Kaşıkoğlu (Düzce): 8. Bölge Koordinatörü. Düzce Belediye Meclis Üyeliği yaptı.
   <br/>
   <br/>
   Muzaffer Baştopçu (Kocaeli): 9. Bölge Koordinatörü. Körfez Belediye Başkanlığı görevinde bulundu.
   <br/>
   <br/>
   Asım Akyan (Trabzon): 10. Bölge Koordinatörü. İki dönem Trabzon Belediye Başkanlığı görevinde bulundu.
   <br/>
   <br/>
   Mehmet Sekmen (İstanbul): 11. Bölge Koordinatörü. Bir dönem Samandıra, iki dönem Kartal Belediye Başkanlığı görevine seçilerek bu görevleri yürüttü.
   <br/>
   <br/>
   Ömer Faruk Öz (Malatya): 12. Bölge Koordinatörü. 2004’te İstanbul Fatih Belediye Meclis Üyeliğine seçilerek, Belediye Başkan Yardımcısı ve Başkanvekilliği görevlerini yürüttü.
   <br/>
   <br/>
   <br/>
   <br/>
   AK Parti Genel Başkan Yardımcısı Hüseyin Tanrıverdi:ESAS HEDEF SİYASET DEĞİL, HİZMET
   <br/>
   <br/>
   -İstanbul ve Ankara için düşündüğünüz isimler var mı?
   <br/>
   <br/>
   Bu konuda kesin bir şey söyleyemem. Melih Bey ve Kadir Bey’in tekrar aday gösterilip ya da gösterilmeyeceğine dair net bir cevap vermek için henüz erken. Bunun için biraz daha zamana ihtiyaç var.
   <br/>
   <br/>
   -Türkiye geneliyle ilgili konuşursak; mevcut başkanlar yeniden aday olursa bu talepleri nasıl değerlendireceksiniz?
   <br/>
   <br/>
   Belediye başkanları için performans değerlendirmeleri yapıyoruz. Bu konuda çeşitli kriterlerimiz var. Şu an görevde olan bütün AK Partili belediye başkanlarımızın yeniden aday gösterilebilmeleri için performansları nasıldır, başarılı mıdır, halkla diyalogu nasıldır, yolsuzluğa, arsızlığa bulaşmış mıdır; bunlara bakacağız. Yeni adaylar her şeyden önce çalışkan, ufku geniş, misyon ve vizyon sahibi olacak. Eğer başkanlar başarısız çıkarsa tabiî ki aday yapmamız uygun düşmez; ama başarılı olanların da önünü açarız.
   <br/>
   <br/>
   -Başbakan Erdoğan, Diyarbakır ve Tunceli’ye önem veriyor. DTP’nin kalesi oldukları için mi önemli?
   <br/>
   <br/>
   Buradaki mesele şu; Başbakan çok geziyor. Gittiği yerlerde yerel hizmetleri yakından görüyor. O şehirlerde yerel yöneticilerin hizmet vermede yetersiz kaldığını görünce bu yerleri almamız gerektiğini söylüyor. Burada halkın çağdaş hizmetlerden yararlanmasını istiyor. Yoksa hiçbir ideolojik yönü yok. Hedef bütün Türk halkını hizmete kavuşturmak. Ancak bu illerde uygun bir belediye başkanı, terörü de çözecek adımlar atabilir diye düşünüyoruz. Zaten hizmet götürüldükten sonra insanlar da nankörlük etmeyecektir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=16208), [web.archive.org (arşiv bağlantısı)](http://web.archive.org/web/20130302044240/http://www.aksiyon.com.tr:80/aksiyon/newsDetail_getNewsById.action?newsId=16208)
