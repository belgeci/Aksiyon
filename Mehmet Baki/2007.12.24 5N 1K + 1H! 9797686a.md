# 5N 1K + 1H!

*Mehmet Baki 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Irak’ta gazeteci olmak zor zanaat. Gazeteciliğin 5N 1K kuralına ‘1H’ ekleniyor orada. “Her gün arkadaşlarımızla ‘helalleşmeden’ habere çıkmıyoruz” diyen Muhammed Muhtar, artık savaşı değil, aşkı ve huzuru yazmak istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080228060625im_/http://www.aksiyon.com.tr/resim/681/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Her Iraklı gazeteci aynı zamanda savaş muhabiri sayılır. Ben yıllardır ülkemdeki acı ve ıstırabı yazıyorum. Ama artık savaşı değil barışı, huzuru yazmak istiyorum; aşkı yazmak istiyorum…’ 28 yıldır Irak’ta gazetecilik yapan Muhammed Muhtar’ın iki ulusal gazetesi, bir de dergisi var. Muhtar, aynı zamanda Irak Gazeteciler Cemiyeti Başkan Yardımcısı. Amerika’nın Irak’ı işgal etmesiyle başlayan 4,5 yıllık süreçte her Iraklı gibi o da birçok acıyı yaşadı. Telafer ve Felluce’deki saldırı ve çatışmalarda ailesinden 9  kişiyi kaybetti. Oğlu, kardeşi, babası ve amca çocukları… Haber takibi sırasında 7 muhabiri öldürüldü. Kendisi de iki kez saldırıya uğradı. İki ayağından yaralandı.
   <br>
    <br>
     İşgalden bu yana Irak’taki tabloyu anlatırken gözyaşlarına da hâkim olamıyor Muhtar. Kan, şiddet ve acı var her Iraklının evinde. O da bir gazeteci olarak bunları kamuoyuna aktarmaya çalışıyor. Ancak karşılaştıkları zorlukları anlatırken “Ölümle hayat arasındaki o ince çizgiyi her gün iliklerimize kadar hissediyoruz.” diyor. Muhammed Muhtar ile ilginç hayat hikâyesini, Irak’taki gazetecilerin sıkıntılarını ve yaşadıklarını konuştuk.
     <br>
      <br>
       Muhtar, Türkmen olmasına rağmen daha çok Araplara yakın. Telafer’in işgaline karşı çıkan Saray semtinden. Buradaki evi Amerikan askerleri tarafından havaya uçuruldu. Uzun zamandır Bağdat’ta yaşıyor. Gazeteciliğe merakı küçük yaşlarda başlamış. Kısa sürede Irak’ın Sesi, Hakikat’in Sesi isimli iki gazetenin sahibi olmuş. Irak Çiçeği isimli bir de dergisi var. Her gün bu gazetelerde ‘savaş ve işgal’ üzerine görüşlerini kaleme alıyor. Irak’ın bölünmesine karşı çıkıyor. Yazılarında Amerika’yı eleştirdiği için çok sayıda tehdit aldığını ifade ediyor. Irak’ta Amerikan yanlısı gazetecilerin de olduğuna dikkat çekiyor.
       <br>
        <br>
         ON GÜNDE BİR AŞK…
         <br>
          <br>
           Meslektaşlarının Irak’ta sürekli bir baskı ve tehdit altında olduğunu dile getiriyor Muhammed Muhtar. Muhabir ve kameramanlar, savaş alanında kendini nasıl koruyabilir, işini nasıl en güvenli şartlarda etkin yapabilir ve hayatını nereye kadar riske atabilir? Irak’ta yaşanan vakalara bakılırsa gazeteci ne kadar önlem alsa da ölüm kaçınılmaz oluyor.
           <br>
            <br>
             En çok, “Kendi ülkenizde savaş muhabirliği yapmak nasıl bir duygu?” sorusu onu duygulandırıyor: “Korkuyla yaşıyoruz. Fotoğraf çekmeye veya habere giderken birbirimizle helalleşiyoruz. Her gün hiç sıkılmadan bunu yapıyoruz. Eğer haberden dönersek en mutlu insan biz oluyoruz. Bazen korumalarla geziyorum. Özellikle tehlikeli bölgelerde bizi koruyan insanlar var. Ama artık savaşı değil barışı yazmak istiyorum. Aşkı yazmak istiyorum.” Gazetecilik stresinin üstüne bir de işgal altındaki vatan topraklarının ıstırabı eklenince Muhtar, yazılarının formatını da değiştirmiş inadına. Söylediği gibi on günde bir aşk ve sevgi üzerine yazılar kaleme alıyor.
             <br>
              <br>
               200 IRAKLI GAZETECİ ÖLDÜRÜLDÜ
               <br>
                <br>
                 Iraklı gazeteciler her an ölümle burun buruna. İşgal başladığı günden bu yana 200 Iraklı gazeteci öldürülmüş. Tabii birçoğu da ülkeyi terk etmiş. Muhtar’ın birçok çalışanı da baskılara dayanamayıp meslek ya da ülke değiştirmiş. Şu anda 27 kişilik bir ekibi var. Muhtar, “Felluce ve Bağdat’ta 7 muhabirim öldürüldü” diyor. Kendisi iki kez saldırıya uğramış ve kurtulmuş. Sağ kolum dediği kardeşini bu saldırılardan birinde kaybetmiş: “Ölümünden sonra bir yazı yazdım. Onu okuyanlar ağlayarak telefon açtı bana. İki ay kendime gelemedim.”
                 <br>
                  <br>
                   Dünyanın her köşesi, sadece görevlerini yaptıkları için öldürülen ve tehdit edilen gazetecilerle dolu. Uluslararası bağımsız medya kuruluşlarının raporlarına bakılırsa, Irak Savaşı bu vahameti zirveye taşımış durumda. Özellikle bölgeyi bilmeyen yabancı gazeteciler büyük sıkıntılar yaşıyor. Merkezi Paris’te bulunan Sınır Tanımayan Gazeteciler Örgütü’nün (RSF) verilerine göre, Irak’ta 2003’ten beri öldürülen medya mensuplarının sayısı 200’ü geçti. Bunların yüzde 73’ünün doğrudan hedef alındığı, yüzde 80’inin Iraklı olduğu ve çoğunun yabancı basın kuruluşları için çalıştığı belirtiliyor. 200 basın mensubunun 110’u Bağdat’ta, 34’ü Bağdat yakınlarında, diğerleri de Musul ve Kerkük başta olmak üzere ülkenin kuzeyinde öldürüldü. Kaçırılan 84 basın mensubundan sadece 40’ı serbest bırakıldı.
                   <br>
                    <br>
                     Muhtar’a göre yabancı gazetecilerin en büyük dezavantajı bölgeyi ve Irak’taki durumu iyi bilmemek. Özellikle çatışma ve saldırıların yaşandığı bölgelere gidemiyorlar. Bu durumu, “Çünkü korkuyorlar. En büyük sıkıntıları geldikleri otellerden dışarı çıkamamak. Biz onlara yardımcı olmaya çalışıyoruz.” diye özetliyor.
                     <br/>
                     <br/>
                     AMERİKA BİZİ BÖLMEYE ÇALIŞIYOR
                     <br/>
                     <br/>
                     Muhammed Muhtar, Irak’ın bütünlüğünün korunmasından yana. Amerikalıların ülkesini bölmeye çalıştığını düşünüyor. Bu konuda Türkiye’nin tuzağa düşmemesi gerektiğinin altını çiziyor. Türkiye’yi de yakından tanıyan Muhtar, bu anlamda AK Parti’nin şimdiki politikasını doğru buluyor. Amerika’nın Ortadoğu’daki oyununu bozabilecek tek ülkenin ise Türkiye olduğuna inanıyor. Son dönemde, Türkiye’nin bölgeye yönelik sınır ötesi operasyon yapacağı yönündeki söylentinin Irak’ın kuzeyinde paniğe neden olduğunu söylüyor. Bunun nedeninin “ekonomik bağımlılık” olduğunu anlatıyor.
                     <br/>
                     <br/>
                     Irak halkının Türkiye sevgisini iki cümleyle anlatıyor Muhammed Muhtar: “Ülkemin her yerinde Osmanlı izleri var. Biz Türkleri, İslam’ın muhafazası için asırlarca gayret gösteren bir millet olarak gördüğümüz için seviyoruz.”  Muhtar, Türkiye’nin operasyon yapması ve Amerika’nın çıkarları doğrultusunda hareket etmesinin bu sevgiye zarar vereceğini düşünüyor.
                     <br/>
                     <br/>
                     TÜRKİYE SADECE TÜRKMENLERİN DEĞİL, BÜTÜN IRAKLILARIN HAMİSİ
                     <br/>
                     <br/>
                     Türkmen asıllı Muhammed Muhtar, Türkiye’nin şimdilerde değişmeye yüz tutan Türkmen politikasını yanlış buluyor. Ona göre Türkiye, sadece Türkmenlerin değil Irak’taki bütün unsurların da haklarını savunmalı. Sünni, Şii, Kürt ve Türkmenlere aynı gözle bakılmalı. Çünkü Amerika, Türkiye’nin bölge halkı ile olan ilişkisini ve yüzyıllardır devam eden bağlarını kesmek istiyor. Bu noktada Türkiye Irak’taki bütün unsurların bütünlüğünü savunarak anlamlı bir cevap verebilir. Türk şirketlerinin Irak’ta yetersiz kaldığından da şikayetçi Muhammed Muhtar: “Irak’ın yeniden yapılandırılması için Amerika ve İsrail kaynaklı çok sayıda şirket ülkeme akın etti. Birçok resmi kurumları ve alt yapıları onlar inşa ediyor. Tabii amaçları sadece bu değil. Ama Türk şirketleri neden yok? 10 şirketten sadece biri Türk. O da sadece para kazanmak için gelmiş.”
                     <br/>
                     <br/>
                     Iraklı gazeteci, ülkesinde demokrasinin yeniden tesisi için Türkiye’nin daha aktif rol almasını talep ederken, CHP Genel Başkanı Deniz Baykal’ın Kuzey Irak açılımına bu anlamda destek veriyor. Muhammed Muhtar, Irak’ın her yanında Türk kolejleri açılmasını da öneriyor: “Bu, Türkiye’nin Irak’a yapacağı en büyük yatırım olur.”
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29130), [web.archive.org (arşiv bağlantısı)](http://web.archive.org/web/20080228060625/http://www.aksiyon.com.tr:80/detay.php?id=29130)
