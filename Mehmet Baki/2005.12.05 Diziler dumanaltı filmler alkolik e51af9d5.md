# Diziler dumanaltı, filmler alkolik

*Mehmet Baki 2005.12.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Partili belediyelerin alkol yasağı iddialarıyla başlayan tartışmalar sürüyor. Televizyonlardaki gizli alkol ve sigara reklamları ise ihmal ediliyor. Dizi ve filmleri mercek altına alan Sağlık Bakanlığı’nın Ruh Sağlığı Bilim Kurulu’nun iki yıllık sonuçları tüyler ürpertici. Beş ulusal kanalda sigara ve alkol adeta izleyicilerin bilinçaltına kazınıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406015438im_/http://www.aksiyon.com.tr/resim/574/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de bir süredir AK Partili belediyelerin alkol yasağı konuşuluyor. Bu tartışmalar sırasında alkolün insan sağlığına zararı gözden kaçırılıyor. Üstelik, en çok izlenen dizi filmlerde alkol ve sigara tüketimi gizlice teşvik ediliyor. Televizyon dizilerini, film ve reklamları mercek altına alan Sağlık Bakanlığı Ruh Sağlığı Bilim Kurulu’nun son 2 yılda elde ettiği veriler tüyler ürpertici. Kurulun açıklamasına göre, TRT 1, STAR TV, SHOW TV, ATV ve KANAL D’deki dizi ve programlarda gizli alkol ve sigara reklamı yapılıyor. Sigara ve alkolün ekranın altın noktalarında gösterildiğini ve adeta bilinçaltına kazındığını tespit eden kurulun amacı televizyondaki dizi, film ve reklamların kişilerin ruh sağlığını bozmasını engellemek. Kurulun bir buçuk yıl önce 1600 öğrenci üzerinde yaptığı araştırmaya katılanların yüzde 52,4’ü televizyon kanallarında, yüzde 36’sı panolarda, yüzde 31’i ise gazete ve dergilerde sigara reklamı gördüklerini belirtiyor.
   <br>
    <br>
     Çukurova Üniversitesi Tıp Fakültesi Halk Sağlığı Ana Bilim Dalı Öğretim Üyeleri de dizileri ilginç bir yöntemle takip ediyor. Dört araştırmacı, internet ortamında 2 kez seyrederek dizilerin sigara içilen sürelerini kronometreyle ölçüyor. Diziler üzerinde yapılan bu araştırmaya göre en fazla sigara sahnesi Kurtlar Vadisi’nde gösteriliyor. Kurtlar Vadisi dizisinin 24 Mart ve 8 Nisan 2005 tarihli bölümlerinin sonuçları ise şöyle: “110 dakikalık sürede 25 adet sigara içiliyor. Farklı kişiler, 590 saniye sürekli sigara içiyor. Bu süre içinde dizinin başrol oyuncusu 10 kez sigara yakıyor.” Araştırmayı yapan uzmanlara göre dizide toplumun sıkıntıları, özlemleri, beklentileri, alışkanlıkları ve yaşama bakış tarzı dikkate alınıyor, sigara yakma zamanları buna göre ayarlanıyor. Böylece seyircinin bilinçaltı etkileniyor. Kurtlar Vadisi’nin yanı sıra Dolunay, Şaşı Felek Çıkmazı gibi dizilerde de alkol ve sigara reklamı yapılıyor.
     <br/>
     <br/>
     Sağlık Bakanlığı: “Korumalı saat uygulamasına geçilsin”
     <br/>
     <br/>
     Türkiye’deki toplum sağlığını bozan en büyük tehlike medyadaki şiddet, terör ve magazin içerikli dizi ve filmler... Uzmanlara göre dizi filmlerde alkollü içki kullanımının olduğu sahnelerin giderek artması toplumun ruh sağlığını bozuyor. Özellikle çocukların ruh sağlığını olumsuz yönde etkileyen yayınlara karşı harekete geçen Sağlık Bakanlığı, çocukların psikolojisine uygun programların yer aldığı ‘korumalı saat’ uygulamasının hayata geçirilmesini talep ediyor. Korumalı saatlerin RTÜK tarafından tespit edilmesini isteyen bakanlık, özellikle 19.00-21.00 saatleri arasında aşırı şiddet ve erotizm-pornografi içeren yayınların koyulmamasını istiyor. Çocukları ekran karşısına kilitleyen çizgi filmlerin de yaş gruplarına göre sınıflandırılmasını talep eden bakanlık, bazı çizgi filmlerin aşırı şiddet ve olumsuz etki aşıladıkları için yasaklanması gerektiği görüşünde.
     <br/>
     <br/>
     Sağlık Bakanlığı Temel Sağlık Hizmetleri Genel Müdürü Yrd. Doç. Dr. Turan Buzgan, tehlikeli yayınlara karşı Sağlık Bakanlığı Ruh Sağlığı Bilim Kurulu’nun tavsiyelerini içeren raporu RTÜK’e gönderdikleri halde henüz bir cevap alamadıklarını belirtiyor. Buzgan, ekranın köşesine programların çocuklara uygun olup olmadığını anlatan logoların konmasını, ‘Kurtlar Vadisi’ gibi şiddet içeren dizilerin, çocuklar uyuduktan sonra yayınlanmasını istiyor. Bakanlığın RTÜK’e yaptığı teklife destek veren Gazi Üniversitesi Tıp Fakültesi Çocuk Ruh Sağlığı ve Hastalıkları Öğretim Üyesi Prof. Dr. Şahnur Sever, magazin ve şiddet içerikli programların çocukların ruh sağlığını bozduğuna dikkat çekerek uyarılarda bulunuyor: “Çocukluk ve ergenlikte öğrenme süreci devam eder. Çocuk, renkli ve cazibeli bir şekilde olumsuz film ve programları seyrediyorsa bunu öğreniyor demektir. Taklit ederek, öğrenek ve model alarak gördüğü yanlış şeyleri özümser. Eğer bu yöntemlerle özümsemişse ileriki yaşlarda öğrendiklerini uygulama riski vardır. Tabii bunun kötü ve kalıcı bir etkisi olur.”
     <br/>
     <br/>
     Alkol kanser riskini artırıyorHacettepe Üniversitesi Tıp Fakültesi Öğretim Üyesi ve Sağlık Bakanlığı Kanserle Savaş Daire Başkanı Prof. Dr. Murat Tuncer, alkol ve içki reklamlarının her yerde boy gösterdiğini vurgulayarak bunun çok sakıncalı olduğuna dikkat çekiyor. Tuncer, alkolün kanser riskini artırdığını, aynı zamanda göz bozukluğuna sebep olduğunu ve zihin fonksiyonlarına zarar verdiğini söylüyor. Türkiye’de her yıl 200 bin kişinin sigaradan öldüğünü vurgulayan Tuncer’e göre bu Anadolu’da bir şehrin yok olması demek.
     <br/>
     <br/>
     Tütün, Tütün Mamulleri ve Alkollü İçkiler Piyasası Düzenleme Kurumu’nun yayınladığı alkollü içkilerin iç ve dış ticaretine ilişkin usul ve esaslar hakkındaki yönetmeliğin 19. maddesi her türlü alkol ve alkollü içkinin televizyon, radyo, kablolu yayın ve kamu araçları ile reklamını yasaklıyor. Ayrıca RTÜK’ün radyo televizyon yayınlarının esas ve usulleri hakkında yönetmeliğin 14. maddesinde “Gizli reklam başlığı altında sigara tütün ürünleri ya da alkollü içki markalarını veya bunları çağrıştıracak her türlü görüntü ve sese her ne suretle olursa olsun hiçbir program içerisinde yer verilemez” ibaresi geçiyor. Fakat buna rağmen televizyon kanallarının çocuk ve gençlerin yoğun olarak televizyon seyrettikleri 17.00 ile 23.00 saatleri arasında yayınladıkları dizi filmlerde sıkça alkollü içki içme sahneleri kullanması dikkat çekiyor. Uzmanlar bu durumun çocukların ve gençlerin alkol kullanmasının normal bir olay olarak algılanması gibi son derece tehlikeli bir anlayışa neden olacağını belirtiyor.
     <br/>
     <br/>
     SİGARA TÜKETİMİNDE DÜNYADA 7. SIRADAYIZ
     <br/>
     <br/>
     Dünyada en fazla alkol Fransa’da tüketiliyor. Sırasıyla Almanya, Macaristan ve Arjantin listenin başında bulunan ülkeler. Dünya Sağlık Örgütü, kansere neden olan sigara ve alkol tüketimine karşı tedbir alınmasını gündeminin ilk sıralarında tutuyor. Sağlık Bakanlığı Temel Sağlık Hizmetleri Genel Müdür Yardımcısı ve Tütünsüz Yaşam Derneği Başkanı Dr. Tahir Soydal, 1996 yılına kadar tüketimde büyük bir artış eğilimi olduğunu ancak alkol ve sigaraya yönelik reklam yasağının getirilmesiyle tüketimde azalma gözlendiğini ifade ediyor. DEİ verilerine göre 2000 yılında 109 milyon adet sigara tüketildi. Dünyada sigara en fazla Çin’de tüketiliyor. Sırasıyla tüketimin çok olduğu diğer ülkeler şöyle: ABD, Rusya, Japonya, Endonezya, Almanya ve Türkiye.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22962), [web.archive.org (arşiv bağlantısı)](http://web.archive.org/web/20070406015438/http://www.aksiyon.com.tr:80/detay.php?id=22962)
