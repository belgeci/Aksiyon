# Tatar Ramazan kampüste!

*Mehmet Baki 2007.12.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye acı tecrübelerden yola çıkarak yepyeni bir cezaevi devrimine imza atıyor. Sincan’da bir yıl önce sessiz sedasız hayata geçirilen ‘kampüs cezaevi’, mahkumları sosyal hayata, cezaevlerini de modern dünyaya hazırlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071221094137im_/http://www.aksiyon.com.tr/resim/680/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   19 Aralık 2000… Bayrampaşa Cezaevi… Ramazan ayının son günleri… Çoğunluğunu terör örgütü mensuplarının oluşturduğu mahkûmlar, kendileriyle ilgili nihai kararı bekliyordu günlerdir. Devlet, ‘Hayata Dönüş’ operasyonu ile terörden yatan mahkûmları yüksek güvenlikli F tipi cezaevlerine sevk edecekti. Nihayet beklenen emir dönemin Adalet Bakanı Hikmet Sami Türk’ten geldi: “Operasyon sahurda yapılacak. Hazırlıklı olun!” Binlerce güvenlik mensubu harekete geçti o gece. 20 cezaevine aynı anda operasyon düzenlendi. Günlerdir bu kararı bekleyen mahkûmlar da hazırlıklıydı. F tipi cezaevlerini protesto etmek için 61 gün ölüm orucunda kalmalarına rağmen özel timleri zorlayan bir direniş gösterdiler. Ancak asıl olay, mahkûmların Jandarma ve Özel Tim’e karşı silahlı saldırıya geçmesiyle başladı. Hatta elebaşlarından gelen emirle, terör örgütü mensubu çoğu kadın, kendilerini yakarak gösterdi tepkisini. Ortalık sakinleştiğinde ise korkulan senaryo gerçekleşmişti. 30 mahkûm ve iki askerin ölümüyle sonuçlanan operasyonda yüzlerce yaralı da hastanelerde tedavi altına alındı.
   <br>
    <br>
     Operasyondan sonra Türkiye’de özellikle siyasi mahkûmlar açısından yeni bir dönem başladı: F tipi cezaevi dönemi. PKK, DHKP-C ve TKPML başta olmak üzere sol terör örgütlerinin üyeleri yüksek güvenlikli bu cezaevlerine sevk edildi.
     <br/>
     <br/>
     İLK KAMPÜS ANKARA’YA
     <br/>
     <br/>
     Devlet, 7 yıl önce hapishanelerde mahkûmların hâkimiyetine son vermek ve kurumların yapısını değiştirmek için kritik bir süreci başlatıyordu. Bu süreç şimdi önemli bir projenin hayata geçirilmesi ile tamamlanıyor. Dağınık hâlde bulunan cezaevleri bir araya getirilerek kampüse dönüştürülüyor. Cezaevlerini tek çatı altında toplamak isteyen Adalet Bakanlığı, projenin ilk adımını Ankara’da uyguladı. 7 ayrı cezaevinin bulunduğu Ankara Ceza İnfaz Kurumları Kampüsü geçen yıl hizmete başladı. Ayrıca İstanbul Maltepe ve Silivri’de iki ayrı kampüs hizmete açılacak yakın zamanda. İzmir ve Kocaeli kampüslerinin inşaatları ise devam ediyor. Böylece Türkiye’de toplam beş ‘Kampüs Cezaevi’ olacak.
     <br/>
     <br/>
     KAMPÜSTE HAYAT BAŞKA…
     <br/>
     <br/>
     Peki tek örneği Ankara’da olan kampüs tipi cezaevlerinde tutuklu ve hükümlüler, günlük programlarla topluma nasıl hazırlanıyor? Mahkûmlar hangi şartlarda çalışıyor, ne tür imkânlara sahip? İşte kampüsten izlenimler.
     <br/>
     <br/>
     Burası 2500 dönüm arazi üzerine kurulu çok geniş bir kampüs. Ama bir üniversite kampüsü değil; dünyada tek örneği olan Ankara Ceza İnfaz Kurumları Kampüsü. İçinde 2 F tipi, 2 L tipi, bir kadın, bir çocuk ve bir de açık cezaevi var. Sincan’da ‘küçük bir kasaba’yı andıran kampüste koğuş sistemi yerine oda sistemine geçilmiş. Mahkûmlar tek ve üç kişilik odalarda kalıyor. Dolayısıyla o büyük koğuşların getirdiği kargaşa ortadan kaldırılmış. Terör ve çıkar amaçlı çete suçlarından yatanlar ayrı yerlerde bulunuyor. Bu yüzden etkileyebilecekleri kimse yok. Gerçekten bir belediyenin verdiği her türlü hizmet burada da veriliyor. İsteyen odasına parasını ödemek şartıyla TV, buzdolabı alabilir. Bütün odalarda tuvalet, banyo, mutfak tezgâhı ve dolap bulunuyor. Günlük ihtiyaçlar, kantinden karşılanıyor. Spor faaliyetleri ise açık ve kapalı spor salonlarında yapılıyor. Zaman zaman futbol turnuvaları düzenleniyor.
     <br/>
     <br/>
     Ceza ve Tevkifevleri Genel Müdürü Kenan İpek, tutuklu ve hükümlülerin özel isteklerini de karşıladıklarını ifade ediyor. Ancak bu talepler yönetmeliğe aykırı olmamalı. Bu kapsamda eğitim amaçlı olarak tutuklu ve hükümlülere internet bağlantısı bile sağlanıyor. İpek, özel isteklerle ilgili bazı şartları şöyle dile getiriyor: “Şemdin Sakık veya bir başkası, bu talebi yapabilir. Tabii ki özel isteklerin karşılanmasında tutuklu ve hükümlünün tutumu ve davranışı da önemli. Kendi parası ile bilgisayar veya TV alabilir. Kitap yazabilir. Zaten bunlar yönetmelikle belirlenmiş. Ancak odasına laptop ya da bilgisayar alamaz. Bu çalışmayı odasının dışında yapmalı.”
     <br/>
     <br/>
     Kreş, cami, alışveriş merkezi, kafe, lojman, duruşma salonu, kütüphane, hastane, spor salonları, konferans ve etüt merkezleri gibi akla gelebilecek her şey düşünülmüş kampüste. Hemen hemen her bölümde çalışan tutuklu ve hükümlü ile karşılaşmak mümkün. Her mahkûm bakanlığın belirlediği oranlarda günde 2-5 YTL arasında değişen yevmiye alıyor. Kâr getiren mekânlarda çalışan mahkûmlar ayrıca sigortalanıyor.
     <br/>
     <br/>
     TAKSİCİYDİM, PİZZACI OLDUM
     <br/>
     <br/>
     Cinayet suçundan yatan E.T. çalışan hükümlülerden biri. Ziyaret Merkezi’ndeki restoranda çalışıyor. Cezaevine girmeden önce taksicilik yapan E.T. burada pizzacılığı öğrenmiş. Aylık kazancı 150 YTL’yi buluyor. Ayrıca sigortalı. Ailesi de sağlık hizmetlerinden faydalanıyor. İşlediği suçtan pişman olan E.T’nin cezası 2 yıl sonra bitecek. “Dışarda taksiciydim, burada pizzacı oldum. İyi bir meslek edindim.” diyor. Cezaevinden çıktıktan sonra yeni mesleğine devam edeceğini söylüyor. Pizzacılıkta oldukça iddialı.
     <br/>
     <br/>
     Kampüs mutfağında 10 memur, 60 mahkûm çalışıyor. Her gün 10 bin kişiye yemek hazırlanıyor. Mutfak, son teknolojiyle donatılmış durumda. Burada hazırlanan yemekler araçlarla diğer cezaevlerine dağıtılıyor. Fırın bölümünde ise günde 11 bin ekmek pişiriliyor. Hem fırın hem de mutfakta çalışan mahkûmlar bu işi öğrenme imkânı buluyor. Çamaşırhanede ise tutuklu ve hükümlülerin elbise, çarşaf, nevresim ve battaniyeleri yıkanıp kurutuluyor. Ütüleme işleminden sonra geri gönderiliyor.
     <br/>
     <br/>
     BİN DÖNÜM TARLA, 400 LOJMAN… 488 MAHKÛM ÜNİVERSİTE KAZANDI
     <br/>
     <br/>
     Kampüsün en hareketli mekânlarından biri Ziyaretçi Merkezi. Gelen ziyaretçiler buradaki kafeteryada görüşme saatini bekliyor. Tutuklu ve hükümlülerin yaptığı ürünler de bu mekânda sergileniyor. Ürünlerin alıcısı genelde mahkûm yakınları oluyor. Görüşme saati gelince ziyaretçiler araçlarla mahkûmun bulunduğu cezaevine taşınıyor. Görüşme bitince aynı araçla tekrar bu merkeze geri getiriliyor.
     <br/>
     <br/>
     Çok önemli ve dikkat çekici yenilikler de söz konusu kampüste. Bunlardan biri, iki duruşma salonu olan ayrıca hâkim ve savcı odalarının da yer aldığı küçük adliye binası. Bu adliye çok sanıklı ve özellikle riskli davalarda kullanılacak. Mahkeme heyeti gerek gördüğünde dava dosyasını alarak Sıhhiye’deki Ankara Adliyesi’nden buraya gelecek. Hemen yan tarafta bulunan cezaevindeki sanıklar kısa sürede ve güvenli bir şekilde salona alınarak duruşması yapılacak. Diğer önemli yenilik ise sebze ve tahıl tarımı için ayrılmış yaklaşık bin dönümlük arazi. Toprak şimdiden sürülmüş ve önümüzdeki dönemde bu arazi değerlendirilecek. Ayrıca meyve bahçesi de düşünülmüş.
     <br/>
     <br/>
     Cezaevi personeli için 400 dairelik lojman da inşa edilmiş. Burada personelin yanı sıra dış güvenliği sağlayan astsubaylar da kalıyor. Lojmanın sosyal tesisleri de mevcut. Mesaisi biten personel soluğu burada alıyor.
     <br/>
     <br/>
     Kampüsteki eğitim faaliyetlerine büyük önem veriliyor. Bu kapsamda her kurumda derslik ve etüt programlarının yapıldığı mekânlar var. Buralarda okuma-yazma kursu, üniversiteye hazırlık kursu ve açık lise kursu veriliyor. Dışarıdan gelen öğretmenler mahkûmları üniversiteye hazırlıyor. 2007 yılında üniversite sınavına 856 mahkûm girdi. 564 mahkûm sınavı kazanırken 488’i bir üniversiteye yerleşti. Ayrıca bilgisayar, bilgisayarlı muhasebe ve İngilizce kursları da veriliyor. Özellikle İngilizce kursuna sadece mahkûmlar değil kurum çalışanları da katılıyor. Yine kampüsteki her kurumda kütüphane bulunuyor. Tutuklu ve hükümlülerin okuyabileceği yaklaşık 30 bin kitap mevcut. Ancak bu sayı her geçen gün artıyor.
     <br/>
     <br/>
     EN ÇOK İLGİ MESLEK KURSLARINA
     <br/>
     <br/>
     Kampüs cezaevinde en çok ilgi meslek kursları ve iş atölyelerine gösteriliyor. Kilim, bakır, resim, çini, ağaç işleri, el işleri, mobilya, takı tasarımı, çiçek, dikiş nakış atölyeleri mevcut. Ayrıca işletmecilik, fotoğrafçılık, konfeksiyon, doğalgaz tesisatçılığı gibi kurslar da veriliyor. Atölyelerde üretilen ürünler alış-veriş ve ziyaretçi merkezinde satışa çıkarılıyor. Bu ürünleri genelde mahkûm yakınları satın alıyor. İş yurdu faaliyetlerinin temel amacı mahkûmlara bir meslek öğretmek. Yine tiyatro, müzik, halk oyunları dersleri de veriliyor.
     <br/>
     <br/>
     HAPİSHANELERDE ‘TOPLUMA HAZIRLIK’ VE MAVİ YAKALI MAHKUMLAR DEVRİ
     <br/>
     <br/>
     Kampüste 24 saat sağlık hizmetleri veren küçük bir hastanede bulunuyor. Dördü kadrolu olmak üzere dokuz hekim, sağlık ünitesinde görevli. Ciddi sağlık sorunu olmadıktan sonra bütün tutuklu ve hükümlüler burada tedavi ve muayene ediliyor. Durumu ağır olanlar ise devlet hastanelerine sevk ediliyor. Zaman zaman bütün mahkûmlar sağlık taramasından geçiriliyor. Sağlık ünitesinde 46 hasta odası bulunuyor. Burada sadece mahkûmlar değil kampüs personeli de muayene ediliyor. Diş ünitesinde protez, dolgu ve cerrahi işlemler yapılıyor.
     <br/>
     <br/>
     Ceza ve Tevkifevleri Genel Müdürü Kenan İpek, cezaevlerinin tek elden idare edilmesinin hem kullanışlı hem de ekonomik olacağını söylüyor. Cezaevlerinde dört duvar arasında kalan mahkûmların bütün gün volta atması artık geçmişte kaldı. Bu mekânları eğitim kurumu olarak da değerlendirmek istediklerini ifade eden İpek, sözlerine şöyle devam ediyor: “Modern infaz anlayışı şunu gerektiriyor; tutuklu veya hükümlü o kapalı kapılar arkasına geçtiği zaman orada oturup beklemesin. Mahkûmun kendisine, ailesine, insanlara ve topluma faydalı olabileceği ve meslek edineceği bir kurum olmasını istedik.” Bunun için öncelikle tutuklu ve hükümlünün ihtiyaç analizi yapılıyor. Bu analiz doğrultusunda ilgi duyduğu iş atölyesine yönlendiriliyor.
     <br/>
     <br/>
     Kampüsteki her kurumda tutuklu ve hükümlü için günlük programlar yapılıyor. Bu program kahvaltıdan itibaren uygulanıyor. Psikolog ve sosyal çalışmacılar, derslik veya özel odalarda tutuklu ve hükümlüleri yakından takip ediyor. Mahkûmları topluma hazırlamak için bu çalışmalara önem verdiklerini belirten Genel Müdür İpek, psikolog, sosyal çalışmacı ve öğretmen yetersizliğinden yakınıyor. Kampüsteki atölye çalışmalarının bütün amacı her mahkûmun bir meslek edinerek tahliye olması: “Onları bunun için iş atölyelerine yönlendiriyoruz. Hem bir mesleği hem de cebinde küçük miktarda da olsa parası olsun istiyoruz.”
     <br/>
     <br/>
     Bundan yedi yıl öncesine kadar cezaevi personeline eğitim verecek bir kurum yoktu. Bunun büyük bir eksiklik olduğunu ifade eden İpek, 2002 yılında çıkarılan bir kanunla İstanbul, Ankara, Erzurum ve Maraş’ta olmak üzere 4 eğitim merkezinin kurulduğunu anlatıyor. İpek, 27 bin personelin eğitimden geçirildiğini vurguluyor. İnfaz memurundan şoföre kadar herkes bu eğitimlere katılmak zorunda.
     <br/>
     <br/>
     CEZAEVLERİ DOLDU; KAMPÜSLER ÇÖZÜM OLACAK
     <br/>
     <br/>
     Kodes, dam, cezaevi, mahpushane, tevkifhane, Yusuf’un kuyusu, zindan, hapishane, ceza infaz kurumları… Her ne kadar algılamaları farklı olsa da aslında bütün bu ifadeler aynı adresi gösteriyor. Etrafı duvarlarla çevrili, sıkı güvenlik sistemi ile korunan, işledikleri suçlardan dolayı tutuklu ve hükümlülerin konulduğu kapalı bir mekân. Ancak bu mekânlar şimdi büyük bir dönüşüm yaşıyor. Yeni kurumlarda koğuş sistemi yerine oda sistemine geçildi. Bir iki yıl öncesine kadar Türkiye’de yaklaşık 700’ü bulan cezaevi vardı. Bu sayı 392’ye düşürüldü. Nüfusu itibarıyla Türkiye büyüklüğündeki İngiltere’de 139, Fransa’da 182, Almanya’da 248 ceza infaz kurumu var.
     <br/>
     <br/>
     Son dönemlerde küçük ve kullanılamaz durumdaki birçok cezaevi de kapatıldı. Tutuklu ve hükümlü sayısı, geçen yedi aylık sürede yaklaşık 10 bin artarak 88 bin 610’a yükseldi. Ve aynı hızla gidilirse 2008 yılı ortalarında bu sayı 100 bini geçecek. 2000 yılında çıkarılan ve kamuoyunda ‘Rahşan Affı’ olarak bilinen af yasası sonrasında 72 binden 49 bine kadar düşmüştü bu sayı. Ancak hemen ertesinde bir kısmı afla çıkanlar olmak üzere cezaevlerine misafir edilenlerin sayısı yeniden ve hızla artmaya başlamıştı. Ankara kampüsünün yanı sıra İstanbul, İzmir ve Kocaeli’ndeki cezaevleri Türkiye’nin bu sorununu da çözecek. Özellikle en büyük sıkıntı İstanbul’da. İstanbul kaynaklı suçluların oranı yaklaşık 20 bin. Ama İstanbul’daki cezaevlerinin kapasitesi 6-7 bin. Bunun dışındaki hükümlü ve tutuklular diğer illere dağıtılıyor. Ailesi İstanbul’da olan kişi, Bayburt ya da Trabzon gibi illere gönderilmek zorundaydı. Silivri ve Maltepe’deki kampüslerin hizmete başlaması ile bu sorun giderilecek. Kapasite 20 bine çıkarılarak mahkûmlar yeni kurumlara nakledilecek. Paşakapısı kadın cezaevi Bakırköy’deki yeni kuruma taşınacak. Bayrampaşa’daki tutuklu ve hükümlüler ise Silivri kampüsüne sevk edilecek.
     <br/>
     <br/>
     Mahkûmların iki duvar arasında bol bol volta atarak zaman geçirmek zorunda kaldığı, mahpusları hayata kazandırma değil hayattan soğutma mekânı. Adam kayırma, adaletsizlik ve zulüm kokan bir hapishane... Ve Tatar Ramazan… Güçsüzleri ezdirmeyen, mert, kabadayı Tatar Ramazan kükrüyor: “Merhaba yarenler, merhaba felaket arkadaşlarım! Kumar oynatarak, haraç alarak zulmedenleri affetmem! Bu dünyanın hesabı ahrete kalmamalı.”
     <br/>
     <br/>
     Görünen o ki, “Tatar Ramazan” gibi Türk filmlerinde yaşananlar, “cezaevi devrimi” ile hızla tarihe karışıyor, karışacak. Kim bilir, belki de “Tatar Ramazan Sürgünde” filminin yeni versiyonu bile çekilir: Tatar Ramazan Kampüste!... Ama Tatar Ramazan bu filmde “Müdür Bey, benim adım Tatar Ramazan! Ben bu oyunu bozarım!” diyemeyecek. Çünkü o müdürlerin de, o zalim mahkûmların da, o hapishanelerin de yerinde yeller esiyor şimdi… “Yusuf’un kuyusu”, kuyu olmaktan çoktan çıktı...
     <br/>
     <br/>
     <br/>
     <br/>
     JANDARMA CEZAEVLERİNDEN ÇEKİLİYOR
     <br/>
     <br/>
     Türk filmlerinde sıkça görülen, “avluda volta atan kader mahkûmları ve ring aracında onlara sigara ikram eden, gözetleme kulesinde bekleyen jandarma” figürü tarih oluyor. Yeni sistemle, Jandarma’ya 1937 yılında verilen ‘geçici’ cezaevi dış güvenliğini koruma görevi bitecek. Cezaevlerinde asker yerine sivil personel görev yapacak. 6 bin kişilik yeni bir meslek doğacak: İnfaz uzmanlığı. Jandarma ise 2009’dan başlayarak beş yılda cezaevlerinden çekilecek. Tüm bu değişiklikleri içeren ve ilgili kurumların görüşüne sunulan ‘Ceza İnfaz Kurumları Dış Güvenlik Hizmetleri Kanunu Tasarısı’, cezaevinde işkence ve öldürme durumlarında sanıkların avukat parasının devletten karşılanması; infaz uzmanlarına zor kullanma takdir yetkisi verilmesi ve örgütlü suçlardan mahkûm olanlara karşı silah kullanma yetkisi gibi tartışmalı hükümler de içeriyor. Halihazırda cezaevlerinin dış güvenliği için 20 bin jandarma görev yapıyor. İç güvenlikse Adalet Bakanlığı’na bağlı sivil infaz koruma memurlarınca yürütülüyor. Bu durum ‘çift başlılık’ eleştirilerine hedef oluyordu.
     <br/>
     <br/>
     <br/>
     70 MİLLETTEN TUTUKLU VE HÜKÜMLÜ VAR
     <br/>
     <br/>
     Türkiye’deki cezaevlerinde sadece Türk vatandaşı yok. 70’in üzerinde ülke vatandaşı bir şekilde suç işlediği için Türkiye’de tutuklanmış ya da hüküm giymiş. Yabancı tutuklu ve hükümlülerin sayısı yaklaşık 1.400. Yabancılara Bilecik Kapalı Cezaevi tahsis edilmiş. Ancak yabancı uyruklu tutuklular da İstanbul kampüsündeki bir cezaevine taşınacaklar.
     <br/>
     <br/>
     <br/>
     <br/>
     TÜRKİYE’DEKİ TUTUKLU VE HÜKÜMLÜ SAYISI*
     <br/>
     <br/>
     Suç grubu	Tutuklu	Hükmen tut.	Hükümlü	Toplam
     <br/>
     <br/>
     Adli	32.889	13.943	33.339	80.171
     <br/>
     <br/>
     Sağ terör	274	71	290	635
     <br/>
     <br/>
     Sol terör	1.381	201	1900	3.482
     <br/>
     <br/>
     İtirafçı terör	40	11	120	171
     <br/>
     <br/>
     Çıkar amaçlı suç örg	3.523	212	416	4151
     <br/>
     <br/>
     Genel Toplam	38.107	14.438	36.065	88.610
     <br/>
     <br/>
     * 31.10.2007 tarihi itibarıyla
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29084), [web.archive.org (arşiv bağlantısı)](http://web.archive.org/web/20071221094137/http://www.aksiyon.com.tr:80/detay.php?id=29084)
