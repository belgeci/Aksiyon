# Başbuğ'un Güneydoğu açılımının şifreleri

*Mehmet Baki 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Uzmanlara göre İlker Başbuğ’un Doğu ziyareti ordunun yıpranan imajını düzeltme amaçlı. Sivil toplumla görüşmesi, halkla sohbet etmesi, önümüzdeki dönem ‘halkla ilişkiler stratejisini’ uygulayacağını gösteriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090202084753im_/http://www.aksiyon.com.tr/resim/719/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090202084753/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090202084753/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090202084753oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090202084753oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Genelkurmay Başkanı Orgeneral İlker Başbuğ, iki hafta önce başladığı yeni görevinde ilk icraat olarak Doğu ve Güneydoğu’yu ziyaret etti. Bölge halkından hayatı boyunca unutamayacağını ifade ettiği sıcak bir ilgi gördü. Başbuğ’un bölge temasları ve sivil toplum örgütleri ile sürpriz görüşmesi önümüzdeki süreçte Türk Silahlı Kuvvetleri’nin (TSK) halkla ilişkilere daha çok önem vereceğini gösteriyor.
   <br>
    <br>
     Ordunun e-muhtıra ve Ergenekon’la imajının yıprandığını vurgulayan uzmanlara göre, bölge halkıyla kucaklaşmak istenmesi olumlu bir adım. Ancak Kürt meselesi, irtica, ulus ve üniter devlet gibi hassas konularda ordunun yaklaşımında bir değişim yaşanması beklenmiyor. Yani, TSK’nin birinci tehlikesi yine ‘irtica’ türevli sorunlar olacak. Zaten Başbuğ’un irtica ve laiklikle ilgili hassasiyeti biliniyor. Başbuğ’un hem Kara Kuvvetleri Komutanı iken hem de Genelkurmay Başkanlığı görevini devraldığı törende dinî cemaatlerin giderek toplumu yönlendirdiğini, hatta bunların devrime karşı hareketlerin odağı hâline geldiğini iddia etmesi, ‘irtica’nın ordu nezdinde hâlâ birinci tehlike olarak görüldüğünü gösteriyor. Kendisini ‘sıkı bir devrimci’ olarak tanımlayan Başbuğ’un bir taraftan Güneydoğu halkıyla sıcak ilişkiler kurmak istemesi, diğer taraftan Ergenekon terör örgütü yöneticiliğinden tutuklanan emekli orgenerallere sahip çıkması birbiriyle çelişen önemli bir ayrıntı.
     <br/>
     <br/>
     Peki, Doğu ve Güneydoğu’daki açılım ne anlama geliyor? Uzmanlara göre ordu; darbe ve cuntalarla yıpranan imajını düzeltmek istiyor. Başbuğ, bu kapsamda yeni açılım ve yaklaşımları gündeme getirebilir. Ancak bu açılımları yaparken kendi inisiyatifi dışına çıkarak yine siyaset kurumunun alanına müdahale edecek. Örneğin Başbuğ’un Van’da afla ilgili bir soruyu ‘genel ya da kısmi af olmaz’ şeklinde cevaplaması, askerin kendisini siyasi bir pozisyonda gördüğünün en açık delili. Bu noktadan hareketle Güneydoğu ziyareti, askerin kendi alanını genişletmeye çalıştığını da gösteriyor. Ancak bu adımları atarken toplumsal tepkilere karşı ‘halkla ilişkiler’ stratejisini uygulayacak. Peki, asker neden böyle bir stratejiyi hayata geçiriyor?
     <br/>
     <br/>
     ORDUDA DEĞİŞİM SANCILARI YAŞANIYOR
     <br/>
     <br/>
     Siyaset bilimci Dr. Murat Yılmaz’a göre ordu, Kürt meselesinde değişik bir bakış açısı geliştirmeye çalışıyor. Çünkü klasik bakış açısının meseleyi çözmeye yetmediğini fark etmiş durumda. Eski Genelkurmay başkanlarının Kürt meselesinde hata yaptıklarını itiraf etmesi de bunu gösteriyor zaten. Aslında sadece bu konuda değil, genel olarak dünya ve Türkiye’deki değişime intibak etmede orduda ciddi bir gayretin olduğunu düşünüyor Yılmaz: “Şimdi bu değişim ve dönüşümün sancıları görülüyor. Netice itibariyle ordu büyük bir bürokratik kurum. Bu yüzden bir hantallığı da var. Değişimi ancak bu bürokratik çerçevede algılayıp yine bu istikamette intibak etmeye çalışır. Buna bir de kendi iç disiplin ve bütünlüğünü koruma kaygısı eklenince değişim ve dönüşüm hareketleri yavaşlıyor. Ordu bütünlüğü koruyarak bu değişimi harekete geçirmek istiyor.”
     <br/>
     <br/>
     ORDU, SİYASETE MÜDAHALE ETMEMELİ
     <br/>
     <br/>
     Murat Yılmaz, ordudaki bu değişim ve dönüşümün sadece Kürt meselesinde değil, siyasete müdahale sürecinde de görüldüğüne dikkat çekiyor. Ona göre TSK, bir yandan siyasete müdahale etmek istiyor, diğer yandan da bu müdahalelerin toplumdaki reaksiyonlarını da dikkate alarak bu müdahaleyi rasyonalize etmeye çalışıyor. Ancak bu adımlar atılırken önemli bir konuya dikkat edilmeli: “Büyük Türkiye fotoğrafını ve siyaset kurumunun rolünü ihmal ederse yapılan çalışmalar amacına ulaşmaz.”
     <br/>
     <br/>
     TSK’NİN SİYASİ POZİSYON ALMASI DOĞRU DEĞİL
     <br/>
     <br/>
     İlker Başbuğ’un Van’da af ile ilgili yaptığı açıklamayı eleştiriyor Yılmaz. Yılmaz’a göre siyaset kurumunun karar verebileceği böyle bir konuda TSK’nin kamuoyuna görüş deklare etmesi, siyasi bir pozisyon alması anlamına da geliyor. Ancak benzer tavırların sergilenebileceğini kaydediyor Yılmaz: “Çünkü ordu bu süreç zarfında bir yandan kendi iç bütünlüğünü muhafaza etme, diğer yandan değişimi kaçırmama kaygısını gözetiyor. Bu kaygıyı gözetirken aynı zamanda siyasetin alanını daraltmak ve kendi alanını genişletmek için devamlı surette kendi kendini tekzip eden açıklamalara da şahit olabiliriz. Çünkü değişmekte zorlanıyor.”
     <br/>
     <br/>
     BÖLGE İNSANININ SEVİLMEYE İHTİYACI VAR
     <br/>
     <br/>
     Orgeneral Başbuğ’un “Diyarbakır’ı, Diyarbakırlıların hepsini seviyoruz.” sözlerini aslında bir kenara not etmek gerekiyor. USAK (Uluslararası Stratejik Araştırmalar Kurumu) Başkanı Sedat Laçiner, Genelkurmay Başkanı’nın bu sözleri söylemesini çok ciddi bir ilerleme göstergesi olarak değerlendiriyor. Ona göre bu tür çıkışlar daha çok yapılmalı. Çünkü bölge halkının ekonomik katkı ve terörün bitirilmesi için yapılan çalışmalardan ziyade, kucaklanmaya, sevilmeye ihtiyacı var. Laçiner’in bu konudaki tespitleri dikkate değer: “Özellikle hükûmetin ötesinde devlet kademelerinden bunu bekliyorlar. Bir vali, kaymakam ya da asker yaptığında daha çok kıymeti var.” Başbuğ’un bu adımını ‘iyi niyet dönüşümü’ olarak değerlendiren Laçiner, Türkiye’deki ‘şefkatsizlik’ diye tanımlanabilecek bu ‘devlet hastalığının’ iyileştirilmesi gerektiğini vurguluyor.
     <br/>
     <br/>
     BAŞBUĞ, ORDUNUN İMAJINI DÜZELTİYOR
     <br/>
     <br/>
     Laçiner, Başbuğ’un temaslarını yeni bir strateji olarak görüyor. Ona göre Kara Kuvvetleri Komutanı iken dağa çıkma yolunun kapatılması gerektiğini söyleyen Başbuğ, şimdi bunu uygulama işareti verdi. TSK’nın e-muhtıra ve Ergenekon’la birlikte yıpranan imajını halkla ilişkilerle düzeltmeye çalıştığını iddia ediyor: “Ordunun imajı darbelerden sonra bile bu kadar olumsuz değildi. 28 Şubat, sonraki darbe iddiaları, Ergenekon, e-muhtıra, Cumhurbaşkanlığı seçimi konusundaki tavrı, Anayasa Mahkemesi’nde açılan davada taraf görünmesi gibi gelişmeler orduyu yıprattı. Bunlara rağmen AK Parti yüzde 47 ile yeniden iktidara geldi. Orduyu bu kadar çok iç siyasete çekerseniz yıpranır, haklı olsun haksız olsun yıpranır.”
     <br/>
     <br/>
     BAŞBUĞ NASIL BİR STRATEJİ İZLEYECEK?
     <br/>
     <br/>
     Başbuğ, gerek Kara Kuvvetleri Komutanı iken yaptığı açıklamalar, gerekse Diyarbakır’da söyledikleri ile aslında önümüzdeki iki yılın şifrelerini de verdi. Daha önce sık sık tekrarladığı “Halkı sürece katmak lazım” sözünü şimdi hayata geçiriyor. Aslında sadece Başbuğ değil, komuta kademesi de çözümün bir parçasının halk olması gerektiğinin farkında artık. Bu yüzden halkla ilişkilere önem veriliyor. Zaten Genelkurmay İletişim Daire Başkanlığı kadrosunu albaylıktan tuğgeneralliğe yükselterek bunu gösterdi. Yine Güneş Harekâtı’nın yanı sıra Başbuğ’un doğu gezisine ilişkin halkla iç içe olduğu fotoğrafların da Genelkurmay’ın sitesine konulması bu halkla ilişkilerin bir parçası.
     <br/>
     <br/>
     Başbuğ’un halkla kucaklaşması ve sivil toplum kuruluşlarının temsilcileri ile özellikle Diyarbakır gibi bir ilde görüşmesi son derece çarpıcı ve olumlu. Ancak görüştüğü 19 sivil toplum mensubunun içinde baro, tabip odası, İHD, Mazlum-Der gibi Diyarbakır’da hayli etkili olan ve başbakan ile cumhurbaşkanı tarafından kabul edilmiş kuruluşların olmaması çok düşündürücü. Kara Kuvvetleri Komutanı iken dile getirdiği ‘esas, dağa çıkışları engellemek lazım’ yaklaşımı, sorunu sadece bir güvenlik olayı olarak görmediğini çok iyi özetliyor. Yine bölgeye yaptığı bir ziyarette terörle mücadelede bölge halkından ciddi destek gördüklerini, halkla teröristi ayırt etmeleri gerektiğini söylemesi, aslında halkla ilişkilerin önemini ortaya koyuyor. Peki, bu çözüme bir katkı sunacaksa neden 30 yıldır uygulanmıyor?
     <br/>
     <br/>
     Her ne kadar orduda olumlu bir değişim rüzgârı esmeye başlamışsa da bunun sancılarını da iyi görmek gerekiyor. TSK’nin kurumsal olarak Ergenekon’dan tutuklu Şener Eruygur ve Hurşit Tolon’u ziyaret etmesi, Başbuğ’un Van’da afla ilgili kendi inisiyatifi dışına çıkarak siyaset kurumunun alanını daraltan sözleri, Diyarbakır’da bazı sivil toplum örgütleriyle görüşmemesi, bu dönüşümün sancılarının süreceğinin göstergesi. Ancak bütün bu sancıları en aza indirmek, hatta ‘genç subaylar rahatsız’ sendromunu bitirmek, Kürt meselesinin çözümünde bölgesel askerî bürokrasiyi acilen devreye almak, umutları daha da güçlendirir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31207), [web.archive.org (arşiv bağlantısı)](http://web.archive.org/web/20090202084753/http://aksiyon.com.tr:80/detay.php?id=31207)
