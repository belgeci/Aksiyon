# BBP'de milliyetçi demokrat yükseliş

*Mehmet Baki 2007.03.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dink cinayeti sonrası eleştirilerin odağına yerleştirilen BBP’de herkesi heyecanlandıran ‘milliyetçi-muhafazakar-demokrat’ açılım sonrası yükselen bir grafik gözleniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123043810im_/http://www.aksiyon.com.tr/resim/639/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Kim hangi çabayı gösterirse göstersin, bütün iftira ve komplolara karşı bu kervan yürüyecek. Uçağın tekerlekleri pistten kalktı. Burnunu yukarıya dikti; bundan sonra yükselişin sınırı yok.’ Kendinden emin bu cümleler,  Büyük Birlik Partisi lideri Muhsin Yazıcıoğlu’na ait. Partisinde son bir ayda yaşanan hareketlilik ve değişimin süreceğini haber veriyor. Hrant Dink cinayetinden sonra cenaze töreninde zikredilen ‘Hepimiz Ermeniyiz’ sloganına gecikmeden gelen ‘Hepimiz Türküz’ cevabı, ardından cinayet sanıklarıyla yayınlanan fotoğraf kareleri, Yargıtay’ın inceleme başlatacağı şayiası, bütün bunlara karşı yüzlerce yeni ismin partiye katılımı… Tartışmaların merkezine yerleşen BBP, Türkiye siyasetinin yeni fenomenlerinden biri haline geldi. Peki, 80’li yılların Ülkü Ocakları genel başkanı, şimdilerin şair ruhlu ‘Muhsin Başkanı’ Yazıcıoğlu’nun partisindeki bu ivmenin kaynağı ne? Son iki genel seçimde yüzde 1,5’lik oy oranını geçememiş BBP kervanı nereye yol alıyor?
   <br>
    <br>
     DEMOKRATLAR DA TRANSFER EDİLECEK
     <br/>
     <br/>
     Ocak 1993’te kurulan BBP’nin başından beri içinde yer alan Ökkeş Şendiller’e göre değişim bugünlerin eseri değil. Ülkücü Hareket kadrolarının Milliyetçi Çalışma Partisi olarak yola devam ettikleri günlerin ardından yaşanan siyasi ayrışma ve yeni oluşum, Yazıcıoğlu ve arkadaşlarının Alparslan Türkeş’ten kopuşlarını getirmiş ve BBP’yi doğurmuştu. Şendiller, “O gün yeni oluşumun çıkış beyannamesi olarak duyurduklarımızı bugün tekrar kamuoyuna, milliyetçi tabana haykırıyoruz.” diyor. Bu çağrıya cevap verenler partiye katılıyor. Ona göre partide kuruluşundan sonra ikinci büyük dalga yaşanıyor: “Milliyetçiliği nadasa bırakmıştık, şimdi hasat vakti.” Şendiller, ‘ulusalcılık’ kalıbına sıkışmış milliyetçilik tanımlarından, kuvvacı hareketlerden, CHP ve MHP tarafından yürütülen muhalefetten de rahatsız; çünkü bu da AK Parti’nin işine yarıyor.
     <br/>
     <br/>
     Partililere göre ise eski bakanlardan Abdülhaluk Çay ile Namık Kemal Zeybek, Başbakanlık eski Müsteşarı Yaşar Yazıcıoğlu, Avukat Abdülkadir Erdil, MHP’li milletvekilleri, çeşitli bölgelerin MHP, DYP ve AKP il ve ilçe belde başkanlarının katılımıyla dikkatleri üzerine çeken BBP, yeni açılımlara hazırlanıyor. Lüks bir otelde ilk kez düzenlenen BBP Antalya Kampı’nın en somut açılımlarından biri ‘milliyetçi-muhafazakar-demokrat’ bir kadro kurma isteği olarak ortaya çıktı. Yazıcıoğlu’nun bizzat kendi ağzından zikrettiği bu açılım, Türk siyasi tarihinin son beş yılında çokça konuşulan ‘muhafazakar demokrat’ kavramına köklü bir milliyetçilik vurgusu kazandırıyor. Partiye yakın kaynakların tespitine göre Yazıcıoğlu, partiyi güçlendirmek için milliyetçi isimler kadar, muhafazakar ve demokrat isimlere de teklifler götürüyor. Ramiz Ongun, Mehmet Gül, İlhan Kesici, Ali Müfit Gürtüna, Gündüz Aktan, Aydın Menderes, Mehmet Ali Bayar teklif gittiği için ya da BBP’lilerin gönüllerinden geçtiği için bugünlerde parti merkezinde sıkça ismi zikredilen siyasiler.
     <br/>
     <br/>
     DEVLET MİLLİYETÇİLİĞİ DEĞİL MİLLET MİLLİYETÇİLİĞİ
     <br/>
     <br/>
     Şendiller, “Milliyetçiliği nadasa vermiştik” dese de parti yönetiminin hasat için düğmeye 5-6 ay önce bastığı anlaşılıyor. O günlerde Merkez Karar Yürütme Kurulu’nda iki öneri tartışılmış: Yeni açılımlar, yeni isimlerle yepyeni bir parti kurmak ya da mevcut partiyi güçlendirmek. Türkiye genel seçim sathı mailine girdiği için “milliyetçi-muhafazakar-demokrat” açılımının adresi “hilal ve gül amblemini çatısı altında Büyük Birlik” olarak kabul edilmiş. Bu karara göre tecrübeli siyasetçilerle parti güçlendirilecek, milliyetçi-muhafazakâr isimler kadar ‘demokrat’ kimliği öne çıkanlar da kervana davet edilecekti. Nitekim değişim de bundan sonra başladı. Zeybek ve Çay ile birlikte 5 MHP’li milletvekili partiye katıldı önce. Ardından il ve ilçe teşkilat başkanları seviyesinde eski MHP’li, AK Partili isimlerin buluşma ocağı yine BBP oldu.
     <br/>
     <br/>
     BBP’nin ekonomik işler ve strateji tespitinden sorumlu genel başkan yardımcısı Hakkı Öznur da “milliyetçi-muhafazakar-demokrat” çizginin 90’lı yıllardaki ayrışmaya ve Milli Mutabakat manifestosuna kadar uzandığına işaret ediyor. Öznur, üst düzey bürokrat ve devlet kadrolarından farklı birçok ismin partiye girişiyle ilgili eleştirilere de sessiz kalmıyor: “Milliyetçiliği kimileri gibi devlet milliyetçiliği gibi değil, millet milliyetçiliği olarak algılıyoruz.” Hakkı Öznur’a göre Türk milliyetçiliğinin temeli de statükocu-katı devlet milliyetçiliğine değil; özgürlükçü ve milletin değerleriyle çatışmayan bu anlayışa dayanıyor. Yeni katılımların, “MHP’den ayrılanların partisi” söylemiyle farklı yönlere çekilmek için kullanıldığını savunan Öznur, “Bu, AKP’lilerin söylemi. Bu tezgâha gelmeyiz. BBP’de yaşananlar köklü bir açılım.” diye konuşuyor.
     <br/>
     <br/>
     Peki teklif gittiği söylenen Menderes, Bayar, Gül gibi isimler buna sıcak bakıyor mu? Parti kurmaylarından birine göre sorunun cevabı olumlu ve çok yakında partiye yeni katılım rüzgarları esecek. Son haftalarda partinin TV reklamı hazırlamasının yanı sıra, ailece haber-tartışma programlarına katılma, kızıyla keman dinletisinde yer alma, sevgililer günü jesti gibi açılımlar yapan Genel Başkan Yazıcıoğlu da demokrat açılımın süreceğine işaret ediyor: “Demokratik geleneği olmayan bir yapıda farklılıkları bir arada tutmak mümkün değildir. Ana meselelerde hemfikir olmamız; ama tali meselelerde farklılıkları bir arada yaşatmamız lazım. Bu da demokratik gelenekle olur.  Türkiye’ye bir vizyon sunacağız. Bu süreç başladı. Bir müddet sonra bunun etkilerini göreceksiniz.”  Hiçbir parti ile ittifakı düşünmediklerini, tek amaçlarının BBP’yi  güçlendirmek olduğunun altını da özenle çiziyor Yazıcıoğlu.
     <br/>
     <br/>
     BBP’yi yeni vizyonla seçimlere hazırlayan Yazıcıoğlu, Antalya kampının ardından il ve ilçelerde MHP başta olmak üzere siyasi partilerden bir şekilde küsen ve ayrılan isimlerin partiye kazandırılmaları için teşkilatına şu talimatı vermiş: “Asker kaçaklarının hepsini toplayın. Baba ocağı, burasıdır.” İl ve ilçe başkanlarından her kapının çalınmasını isteyen Yazıcıoğlu, “Milliyetçi, muhafazakar, demokrat kadroların bir araya gelmesi ve BBP’ye iktidar misyonu yükleyecek bir çalışma başlattık. Çalışmalar semeresini vermeye başladı. Bu ivme yükselerek devam edecek.” mesajını veriyor her fırsatta.
     <br/>
     <br/>
     ‘BBP OYLARI İKİYE KATLANDI’
     <br/>
     <br/>
     İsmini vermeyen bir kurmay, partiye son katılımların ardından seçim anketlerine yansıyan iyileşmeden bahsediyor. Aynı isme göre anketlerde daha önce yüzde 1,5’lerde gözüken BBP son aylardaki çıkışlar ve yeni katılımlarla bunu yüzde 3 ila 3,7’lere taşıdı. Üstelik bu iyileşme kararsızlar dağıtılmadan yaşanan değişim sadece.
     <br/>
     <br/>
     Peki BBP, menfi ulusalcılık dalgası ve kuvvacılarla çizgisini nasıl ayıracak? “Ulusalcılık kurgu, milliyetçilik bir gerçek” diyen BBP Genel Başkan Yardımcısı Hakkı Öznur, bu akımların partiye zarar veremeyeceğini, müdahil olamayacağını dillendiriyor. Şendiller ve arkadaşlarıyla konuştuğumuz bir grup partiliden aldığımız cevap da hayli ilginç: “Biz bu filmleri görmedik, bizzat içinde yaşadık. Ve bu tuzaklara düşmeyiz. Kimin ne olduğunu, ne niyetle iş yaptığını en iyi biz biliriz. Tecrübelerimiz (ihtilalleri kastediyorlar) bize doğru yolu gösterir.”
     <br/>
     <br/>
     Tuna Caddesi 28 numaradaki BBP’nin kapısı eskisiyle yenisiyle bütün milliyetçilerin aşındırdığı adreslerden biri haline geldi. İki aydır parti binasında tadilat ve yenileme çalışmaları da var. Tuna Caddesi’ndeki hareketlilik önümüzdeki günlerde de sürecek kuşkusuz. Son söz yine partideki değişim ateşini yakan Yazıcıoğlu’nda: “Yusuf’u kardeşleri kuyuya atmıştı. Sonra kuyudan çıktı, zindana girdi ve Mısır’a sultan oldu. Şimdi Türk Yusufların kuyudan çıkma zamanıdır.” Özellikle 12 Eylül’den sonra mağdur olmuş kim varsa arayıp Muhsin Yazıcıoğlu’nu bulmuştur kuşkusuz bugüne kadar. Bugünse yeni siyasiler çalıyor kapısını. Bakalım seçim takvimi sonuna kadar siyasetin Yusufiyelileri ile asker kaçakları ve yeni simaları Yazıcıoğlu’na ve partisine ne kazandıracak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26878), [web.archive.org (arşiv bağlantısı)](http://web.archive.org/web/20071123043810/http://www.aksiyon.com.tr:80/detay.php?id=26878)
