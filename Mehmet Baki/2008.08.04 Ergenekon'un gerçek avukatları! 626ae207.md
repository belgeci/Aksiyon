# Ergenekon'un gerçek avukatları!

*Mehmet Baki 2008.08.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyet tarihinin en önemli davasında sanıklar 20 Ekim’de hâkim karşısına çıkacak. Peki, isimleri ve konumları itibarıyla çok tartışılan Ergenekoncuları hangi avukatlar savunacak?
  </font>
 </div>
 <div id="newsText">
  <font class="detail-text">
   Türkiye, Cumhuriyet tarihinin en önemli davasına hazırlanıyor. Darbe teşebbüsünde bulunmak ve hükûmeti yıkmaya çalışmakla suçlanan sanıklar, 20 Ekim’de hâkim karşısına çıkacak. Her ne kadar Cumhuriyet Halk Partisi (CHP) Genel Başkanı Deniz Baykal bu davanın gönüllü avukatı(!) olduğunu söylese de mahkeme salonunda sanıkları bir avukat ordusu savunacak. Aslında kimlik ve statüleri itibarıyla Ergenekoncu isimler çok tartışılmıştı. Oysa onları savunacak avukatlar da bir o kadar ilginç. Bu avukatların içinde çok ünlü olan da var, hiç tanınmayan da… Aslında birçoğu, müvekkili ile aynı düşünceden besleniyor, aynı çizgide duruyor. Bir kısmı da zaten yıllardır müvekkilleri için hukuk mücadelesi veren isimler.
   <br/>
   <br/>
   SELÇUK VE PERİNÇEK’İN AVUKATLARI
   <br/>
   <br/>
   Silahlı terör örgütü kurma, yönetme, zorla hükûmeti ıskata teşebbüs ve hükûmete karşı silahlı isyana tahrik suçlarından yargılanacak İlhan Selçuk’u Cumhuriyet Gazetesi’nin 4 avukatı savunacak. Avukatlar Bülent Utku, Tora Pekin, Mustafa Kemal Güngör ve Akın Atalay, mahkeme salonunda İlhan Selçuk hakkındaki iddialara cevap verecek. Bu dört isim uzun zamandır gazetenin de avukatlığını yapıyor.
   <br/>
   <br/>
   Aynı suçlamalardan hâkim karşısına çıkacak İşçi Partisi (İP) lideri Doğu Perinçek’i de partinin avukatları Gönenç Laçin ve Mehmet Nuri Aytekin savunacak. Her iki avukat da özellikle Aydınlık Dergisi’nde çıkan haberlerden dolayı açılan davalarda Perinçek ve ekibinin ceza almaması için sık sık mahkemelere uğramak zorunda kalıyor. Ulusal Kanal’ın ekranlarında ‘Ergenekon’ değerlendirmesi yapacak kadar da parti siyasetinin içindeler. Laçin ve Aytekin, sadece Perinçek’i değil, diğer İP’lileri de savunacak. Aslında hem İlhan Selçuk’un hem de Doğu Perinçek’in avukatları, yıllardır müvekkilleri için çalışıyor. Dolayısıyla avukatları da onlar gibi ulusalcı bir çizgide yer alıyor.
   <br/>
   <br/>
   KÜÇÜK’ÜN YENİ AVUKATI PEK TANINMIYOR
   <br/>
   <br/>
   Ergenekon terör örgütünün önemli ismi Veli Küçük’ü ise İstanbul’da bulunan Akademi Avukatlık Bürosu’nun sahibi Tayfun Ilıca ve Tacıser Ülkü Ilıca savunacak. 1982’de kurulan büroda çok sayıda avukat çalışıyor. Ilıcalar, kamuoyunca pek tanınmıyor. Ancak Tacıser Hanım, Küçük’ün yeni ve gözde avukatlarından. Veli Küçük’ün kızı Zeynep Küçük de avukat. Ancak onca ağır suçlamalar karşısında sadece kızı değil, çok sayıda avukat iddialara karşı cevap verecek. Küçük’ün eski avukatı İsmet Koç ise ilginç bir isim. Koç, Susurluk davasında müşteki avukatı olarak yer aldı. Yani o dönemde Susurluk olayının çözülmesi için çalıştı. Ancak yıllar sonra o davada ifade bile vermeyen Küçük’ün avukatı oldu.
   <br/>
   <br/>
   SUSURLUKTA HÂKİM, ERGENEKON’DA AVUKAT
   <br/>
   <br/>
   Yine davanın en önemli sanıklarından eski İstanbul Üniversitesi Rektörü Prof. Dr. Kemal Alemdaroğlu’nun avukatlığını da Susurluk davasına bakan ilk mahkemenin yani İstanbul 6 Nolu Devlet Güvenlik Mahkemesi’nin eski başkanı Metin Çetinbaş yapacak. Susurluk davasında “silahlı teşekkülün siyasilerden ve bürokratlardan güç aldığını” karara geçirterek en üst sınırdan ceza veren Çetinbaş, ayrıca Metin Kaplan’a müebbet hapis cezası vermek gibi önemli bir başka davayı da karara bağlamıştı. Çetinbaş, 4 yıl süren Susurluk davasında, tüm sanıkların mahkûmiyetine hükmetmiş ve o gün basında “Hukuk dersi” olarak nitelenen şu ifadeleri karara geçirtmişti: “Unvanı, görevi, sıfatı, siyasi ya da sosyal konumu ne olursa olsun, suç işleyen herkesin derhal ve en kısa zamanda yargı önüne çıkarılıp hesap vermesi sağlanmalıdır. Birtakım idari, siyasi ve yasal düzenleme manevralarıyla yargı denetiminin önüne geçilmesi, toplumumuzdaki herkesi üzmekte, korkutmakta, adaleti ve adalet duygusunu zedelemektedir. Suç işleyenin cezasını çekmediği bir toplumda sosyal ve siyasi istikrar sağlanamaz, huzur ve refah tesis edilip sürdürülemez. Suç işleyip de bazı siyasi, sosyal, idari ve yasal koruma kalkanlarını muhafaza edenler ya da kaldırmayanlar unutmamalıdır ki, adalet bir gün onlara da lazım olacaktır.”
   <br/>
   <br/>
   SUSURLUK SAVCISI DA ERGENEKON AVUKATI
   <br/>
   <br/>
   Sanıklardan Refik Nuhoğlu’nun avukatı İrfan Özliyen de ilginç bir isim. Özliyen, 3 Kasım 1996’da bir trafik kazası ile ortaya çıkan Susurluk davasının savcısı. Bugün İstanbul Cumhuriyet Başsavcılığı koltuğunda oturan Aykut Cengiz Engin ile birlikte Susurluk bağlantılarını çözmeye çalışmıştı. DGM Savcısı olarak gazeteci Çetin Emeç cinayetini de o soruşturdu. Sanıklardan emekli Yüzbaşı Zekeriya Öztürk, Gökhan Sipahioğlu ve İsmail Eksik’in avukatı ise Ertaç Giray. Eski Sarıyer Cumhuriyet Savcısı olan Giray’ın adı o dönemde, Banker Bako’yu evinde sakladığı iddialarıyla da gündeme gelmişti. Suç işlediği kesinleşen birini saklamaktan yargılandı ve ceza aldı. Daha sonra savcılığı bırakıp avukatlığa başladı. Giray, Muzaffer Tekin’i yakından tanıyan bir isim. Danıştay saldırısından sonra hakkında arama kararı çıkarılan Tekin’in hemen teslim olmasına engel olmuş, bir süre onu saklamıştı.
   <br/>
   <br/>
   ÜNLÜLERİN AVUKATLARI
   <br/>
   <br/>
   Drej Ali lakaplı Ali Yasak’ı savunacak isim de çok tanıdık: Avukat Mahmut Şevket Küçük. Drej Ali’yi daha önce de farklı davalarda savunan Küçük, Susurluk davası sanıklarından Sedat Bucak’ın da avukatlığını yapıyor. Aslen Urfalı olan Küçük, hemşehrisi türkücü İbrahim Tatlıses’i de bir tehdit davasında savunmuştu. Uzun süre İstanbul’daki Urfalılar Dayanışma Derneği’nin başkanlığını yaptı.
   <br/>
   <br/>
   Avukat Fatih Volkan, Susurluk hükümlüsü Sami Hoştan’ı savunacak. Volkan, Susurluk olayının önemli ismi Abdullah Çatlı’nın, Şahin Ekli sahte kimliği ile yakalandığı davada avukatlığını yaptı. Bahçelievler katliamı hükümlüsü Haluk Kırcı’yı, İstanbul’da polisin elinden kaçmasıyla ilgili açılan davada da savunmuştu. Volkan, ayrıca Galatasaray’ın eski futbolcusu Hagi ve manken Gamze Özçelik’in de avukatlığını yapmıştı.
   <br/>
   <br/>
   Sanık Fuat Turgut’u savunacak isim de yabancı değil; daha önce Mehmet Ali Ağca’nın da avukatlığını yapan Doğan Yıldırım.
   <br/>
   <br/>
   Ergenekon yöneticisi olmakla suçlanan Muzaffer Tekin’in avukatı Engin Çelik Kadıgil, Gülay Aslıtürk’ün başkan olduğu dönemde Şişli Belediyesi’ne bağlı ŞİPA adlı şirketin de avukatlığını yapıyordu. Aslıtürk, bu şirketin milyarlarca lirasını alarak yurtdışına kaçarken; Kadıgil, aynı şirketin avukatıydı. Ayrıca bir dönem ANAP Şişli ilçe yönetiminde de yer aldı Kadıgil.
   <br/>
   <br/>
   Ergenekon üyesi olmakla suçlanan Aydın Yüksek ve Mete Yalazangil’in avukatlığını ise emekli bir asker yapacak. Daha önce askerî mahkemelerde çalışan avukat Saim Tuğrul, 1995-1997 yılları arasında Kıbrıs Türk Barış Kuvvetleri Komutanlığı Askerî Savcılığı görevinde bulundu. 1997’de İstanbul Selimiye 1. Ordu Komutanlığı Yardımcı Askerî Savcılığı’na atandı.
   <br/>
   <br/>
   2004’te yarbaylığa yükseldi. 2005’te Erzurum 9. Kolordu Komutanlığı Adli Müşavirliği’ne atandıktan bir yıl sonra emekli olarak avukatlığa başladı.
   <br/>
   <br/>
   Yine sanıklardan Semih Tufan Gülaltay’ın avukatlığını Yaşar Ağsu yapacak. Ağsu, 22 Temmuz seçimlerinde Demokrat Parti (DP)’nin Kars milletvekili adayıydı. Ağsu, ayrıca çete lideri olduğu öne sürülen Kürşat Yılmaz’ı da çeşitli davalarda savunmuştu.
   <br/>
   <br/>
   Yaklaşık iki ay sonra başlayacak Ergenekon davasının sanıkları ve tanıkları kadar avukatları da ilginç simalardan oluşuyor. Ve bu kez Baykal’ın avukatlığına gerek kalmadan, mahkeme karşısında Ergenekoncuları bu isimler savunacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=23272), [web.archive.org (arşiv bağlantısı)](http://web.archive.org/web/20121203225811/http://www.aksiyon.com.tr:80/aksiyon/newsDetail_getNewsById.action?newsId=23272)
