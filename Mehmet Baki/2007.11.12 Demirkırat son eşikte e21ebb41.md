# Demirkırat son eşikte

*Mehmet Baki 2007.11.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      CHP içinden çıkan bir kadronun başlattığı Demokrat Parti hareketi, yüzde 60’a yaklaşan oy oranından nasıl bu noktaya geldi? Misyon bitti mi yoksa 5 yıl önce kurulan AK Parti mi bu görevi üstlendi?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080228073227im_/http://www.aksiyon.com.tr/resim/675/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   5 Ağustos 1946….Türkiye, iki partili Meclis’i ilk kez o gün gördü. Demokrat Parti (DP), 62 milletvekili ile genel kurul salonunun sağında, CHP’liler ise solunda bulunuyordu. Miting ve gösteriler eşliğinde Ankara’ya gönderilen yeni mebuslar heyecanlıydı. Herkes yerini aldı ve ilk oturum başladı. Gündemin birinci sırasında önemli bir konu vardı. Yeni Meclis, Köşk’e kimi çıkaracaktı? CHP’nin adayı İnönü, DP’nin adayı ise Fevzi Çakmak’tı. Partiler sırayla adaylarını açıkladıktan sonra seçime geçildi. Oylar kullanıldı.
   <br>
    <br>
     DP’lilerin sinirli oldukları gözlerinden okunuyordu. Bu kızgınlık Milli Şef’eydi. Kısa bir süre sonra Meclis Başkanı, yarışı kazanan ismi açıkladı: Yeni cumhurbaşkanımız İsmet İnönü. Meclis Başkanı hemen Çankaya’ya çıktı ve yemin töreni için Milli Şef’i Meclis’e davet etti. İnönü’nün makam arabası bir süre sonra meclis yolunda göründü. Ancak araç Meclis’e ana caddeden değil arka kapıdan girdi. Çünkü Meclis’in bulunduğu Ulus Meydanı oldukça kalabalıktı. Halk yeni Meclis’in açılışını görmek için burada toplanmıştı. İnönü Genel Kurul’a girdiğinde kısa süreli bir şaşkınlık yaşadı. DP’liler ayağa kalkmamış ve kendisini alkışlamamıştı. Oturma eylemi ile tepkilerini dile getirmişlerdi. Milli Şef, ilk kez böyle bir protesto ile karşılaşıyordu. CHP’lilerin tezahüratları eşliğinde yerini aldı ve yemin etti. Törenden sonra Bayar ve arkadaşları dışarı çıktı. Ancak Ulus Meydanı’nı dolduran büyük ve heyecanlı bir kalabalık onları bekliyordu. Alkışlar ve tezahüratlar kısa bir süre sonra tek bir slogana dönüştü. “Yeter, söz milletindir.” İşte Türk siyasi literatürüne “46 ruhu” olarak geçen dönem bu sloganla açıldı.
     <br>
      <br>
       CHP’nin içinden çıkan bir kadronun kurduğu Demokrat Parti ile Türk siyasi tarihinde yeni bir süreç başladı. Sağ siyasetinin miladı olarak kabul edilen bu hareket, 1950’de tek başına iktidara gelerek bir ‘diktatörlük’ dönemine de son verdi. Demirkırat şahlanmıştı. Yeni bir dönem, yeni bir rejim vardı. 10 yıl süren bu dönem umutlu başladı. Ama sonu acı ve hüzünlüydü. Ordu, 27 Mayıs 1960’ta yönetime el koydu. İhtilalden sonra Türkiye kendi başbakanını ve bakanlarını astı. Ancak Demokrat Parti hareketi 27 Mayıs 1960 darbesiyle bitmedi… Menderes’in idamına üzülen; ama herhangi bir şekilde tepkisini dile getiremeyen halk çoğunluğu, 15 Ekim 1961’de yapılan genel seçimde, bütün baskı ve yasaklamalara rağmen oyunu darbecilere karşı kullandı. Yani “46 ruhu” devam ediyordu. DP misyonu, önce Adalet Partisi (AP) sonra kısmen Doğru Yol Partisi (DYP) ile devam etti. Bu çizginin devamı olduğunu göstermek için de DYP’nin adı 22 Temmuz seçimlerinden önce DP olarak değiştirildi. Partinin Genel Başkanı Mehmet Ağar bu mirasın vârisi olarak seçmenin karşısına çıktı. Ancak umduğunu bulamadı. DP, yüzde 5 oy aldı. Peki, 1950’lerde yüzde 57 oy alan bu hareket nasıl bu noktaya geldi? DP çizgisi neden son 15 yıldır sürekli oy kaybı yaşadı? DP misyonu bitti mi yoksa 5 yıl önce kurulan AK Parti mi bu misyonu üstlendi?
       <br>
        <br>
         AK PARTİ, DP ÇİZGİSİNE YERLEŞMEK İSTİYOR
         <br>
          <br>
           DYP’nin eski Genel Başkan Yardımcısı Rıza Akçalı, DP çizgisindeki partilerin boşalttığı alana AK Parti’nin yerleşmeye çalıştığını belirtiyor. İktidar partisinin son dönemlerdeki politika ve uygulamaları ile kendisini bu çizgide göstermek istediğini anlatıyor. Ona göre DP’nin eski misyonuna dönmesi de oldukça zor görünüyor. Bunun için öncelikle teşkilat yapısının değişmesi gerekiyor. Yani 46 ruhuna yeniden dönülmeli. Ancak bunun için müspet bir gelişme yok. Akçalı, hafta sonu yapılacak kongrenin önemine değinirken, bu siyasi hareketin toparlanması için bunun bir fırsat olduğunu kaydediyor.
           <br>
            <br>
             Partinin DP misyonundan uzaklaştığını da vurguluyor Akçalı. Kırılma noktalarını ise şöyle anlatıyor: “Parti 1991’den sonra sürekli oy kaybetti. 28 Şubat bir kırılma noktasıydı. 28 Şubat’ın mağduru biz olmamıza rağmen mağdur olarak görülmedik. Daha sonra kurulan azınlık hükümeti sürecinde halk bizi onlarla beraber gördü. 2002’de millet mağdur olarak gördüğü AKP’yi tercih etti. Bu süreçte biz kendimize çekidüzen verebilirdik; ama o demokrat ve sivil misyona uygun bir genel merkez ve genel başkan yapılanmasını yaşayamadık. DYP ile ilgili daha devletçi, daha bürokrat ve bir polis yapısı görüntüsü oluştu millet kanaatinde. Ağar’ın söylemi uzunca bir süre demokrattı. Ama Cumhurbaşkanlığı seçimi sürecinde büyük bir yanılgıyı ortaya koydu. Milletle ters düştü. Adeta CHP ile beraber CHP kuyruğuna takılmış bir görüntü sergiledi. Bunu da önemli bir kırılma noktası olarak görüyorum.”
             <br>
              <br>
               Akçalı, misyonu demokratlık olan, “işleyen bir parlamento” diyen bir partinin buna uygun davranması gerektiğini söylüyor. 27 nisan bildirisine karşı durmamakla Ağar’ın büyük bir hata yaptığını ise şöyle ifade ediyor: “Ona karşı da dik duruşu sergileyememiştir. Halbuki bugüne kadar bütün demokrasi dışı müdahalelere muhatap olan bir misyonuz biz. Kim yaparsa yapsın, kime karşı yapılırsa yapılsın, gerekçesi ne olursa olsun bunun karşısında durmak, bunu kabul etmediğimizi söylemektir bizden beklenen.”
               <br>
                <br>
                 İHTİLALLERİN YIKAMADIĞI PARTİ İRTİFA KAYBETTİ
                 <br>
                  <br>
                   TBMM eski Başkanı ve DYP’nin kurucularından İsmet Sezgin ise DP misyonunun bitmediğini ifade ediyor. AK Parti’nin merkez sağda yer almadığını, bu alanın şimdilik boş kaldığını savunuyor. DP ve ANAP’ın birleşerek bu alanı doldurması gerektiğini söylüyor. Partinin yüzde 5 oy almasının sebebini ise şöyle açıklıyor: “Bu tamamen yönetimden kaynaklanıyor. Eğer yönetim DP’nin büyüklüğüne olan inanca sahip çıksaydı, aile partisi haline getirilmeseydi, kitle partisi olmanın gereğini yaşayabilseydi, gücünü halktan alabilseydi, parti içi demokrasi egemen olsaydı, genel başkanların iki dudağının ucunda kararlar alınmasa, delege dikkate alınsa bu durum meydana gelmezdi.” Ağar’ın birtakım yanlışlar yaptığını ifade eden Sezgin, DP liderinin parti içindeki bazı isimlerin etkisi altında kaldığını kaydediyor. DP çizgisinin önemli badireler atlattığını, bugün yaşanan sıkıntılardan da kurtulacağını şöyle anlatıyor: “Şimdi DP ve devamı olan partiler üç ihtilal geçirdi. 27 Mayıs, 12 Mart , 12 Eylül. Bu üç ihtilal de DP’yi zayıflatmadı, onu ve felsefesini sona erdiremedi. Varlığını ve felsefesini korumasını bildi. Bugün, bu üç ihtilalden sonra tekrar başarıya ulaşan, adeta küllerinden doğan parti durumuna gelebilmeli. Onu bu duruma getirecek bir kitleye sahip çünkü.”
                   <br>
                    <br>
                     DP MİSYONUNU AK PARTİ ÜSTLENDİ
                     <br/>
                     <br/>
                     Siyaset bilimci Dr. Murat Yılmaz, bir halk hareketi olarak başlayan DP misyonunun 1970’lerde kırılmaya başladığını söylüyor. Yılmaz, günümüzde AK Parti’nin bu misyonu üstlendiğini savunuyor. Sebebini ise şöyle özetliyor: “Bu misyonun devam edip etmemesi konusunda artık söz DP’de değil. Artık söz AK Parti’de. Halkın tercihi de bu yönde. Dolayısıyla bundan sonra DYP’nin anlamlı bir siyasi varlık gösterebilmesi, AK Parti’nin büyük hatalar yapması ve işgal ettiği bu alanı boşaltmasıyla mümkün olabilir. Ama bu olsa bile artık DP bu alanı nasıl dolduracak? Bu tartışılır. DP sürekli oy yüzdesi düşen, küçülen ve bu sahayı dolduramayan bir siyasi aktöre dönüşmüş durumda. Saha dolu artık.”
                     <br/>
                     <br/>
                     Yılmaz, DP’nin bu noktaya gelmesinin birçok nedeni olduğunu anlatıyor. Ona göre Tansu Çiller ve Mehmet Ağar’ın partinin başına geçmesi bile misyonun iflas ettiğinin bir göstergesi. Çünkü her iki lider de bu gelenekten uzak isimler. AP’nin 27 Mayıs darbesinden sonra bu misyonu devam ettirdiğini belirten Yılmaz, 1970’lerde önemli bir kırılma yaşandığını savunuyor. Ona göre AP’nin başına geçen Demirel, parti bünyesindeki koalisyonu yürütemedi. Demirel, Türkiye’deki sanayileşme ve buna bağlı gelişen taşra burjuvazisini AP’nin kanatları altına alamadı. Bunu yapamadığı için de Milli Selamet Partisi hareketi ortaya çıktı. Yılmaz bu dönemde izlenen politikayı şöyle anlatıyor: “70’li yıllar boyunca Demirel bu koalisyonu milliyetçilik ekseninde ve devletçi bir soğuk savaş ikliminde yeniden toparlamaya çalıştı. Ama bu toparlayış AP bünyesinde değil de bir MC koalisyonu yaratacak şekildeydi. Yani artık farklı siyasi partilerin varlığını görmüş, kabul etmiş ve onları yükseldiği iddia edilen sol tehlikesi karşısında sağın en büyük partisi olarak kendi kanatları altında koalisyona ikna eden bir siyasi çizgi izledi.”
                     <br/>
                     <br/>
                     12 Eylül darbesinden sonra seçime giremeyen DYP’nin ANAP’tan büyük bir darbe yediğine dikkat çekiyor Yılmaz. Zaman içinde DYP’nin kuşatamadığı, boş bıraktığı alanı ANAP’ın doldurduğunu savunuyor. Bu dönemde ANAP’ın yükselen bir siyasi hareketi temsil ettiğini kaydediyor. 1991’den sonra PKK terörü nedeniyle SHP ile koalisyon kurarak iktidara gelen partinin demokratikleşme konusunda bir adım atamadığını dile getiriyor. Tam aksine bu dönemin daha otoriter, milli güvenlik devleti rejiminin tam anlamıyla hayata geçtiği bir dönem olduğunu kaydediyor. Yılmaz’a göre Çiller’in bayrağı devralmasıyla parti iflas etti. Çünkü Çiller’in bu gelenekle hiçbir ilişkisi yok.
                     <br/>
                     <br/>
                     BAŞARISIZ İMTİHAN
                     <br/>
                     <br/>
                     Dr. Murat Yılmaz, Refahyol hükümetinden sonra izlenen politikayı ise şöyle özetliyor: “28 Şubat sürecinde DYP, Çiller üzerinden RP ile birlikte yürüttüğü programı savunan ve bu anlamda daha sivil demokrat bir görüntü çizerken partideki bir gruba etkisi olan Demirel, DYP’nin içini boşaltı. DYP içinden çıkan DTP 28 Şubat’ı destekledi. DYP muhalefete geçti. Bu sefer herkesle kavga eden bir strateji izledi. Bu onu çıkmaz sokağa götürdü. Tansu Çiller’in istifası ile adı Susurluk’a karışan Mehmet Ağar partinin başına geldi. Ağar’ın lider olmasıyla aslında bu çıkmazın devam ettiğinin ve DYP’nin iflas ettiğinin başka bir göstergesidir. Çünkü Mehmet Ağar bu gelenekle hiç bağdaşmayacak bir şekilde güvenlik bürokrasisinin içinden gelen birisiydi. Kendi şahsi performansı ile bunu aşmaya çalışsa da bunu DYP içinde tutarlı bir politikaya dönüştüremedi. DYP içinde bir kadro yenilenmesini de başaramadı. Ağar’ın samimiyet testi 27 Nisan cumhurbaşkanlığı seçimindeki tavrıydı. Ağar ve ANAP bu dönemde sağın misyonuna aykırı bir şekilde CHP ve asker bürokrasisi ile beraber TBMM’nin cumhurbaşkanı seçme tasarrufuna müdahale ettiler; bu müdahale aynı zamanda askerin bildirisiyle müşterek olunca parti bırakın kendi tabanını kadrolarını bile ikna edemedi.”
                     <br/>
                     <br/>
                     <br/>
                     <br/>
                     DP, MİSYONUNDAN UZAKLAŞTI
                     <br/>
                     <br/>
                     DYP’nin eski genel başkan yardımcılarından Turhan Güven, partinin DP misyonundan uzaklaştığını iddia ediyor. Bunun nedeni olarak Ağar ve kurmaylarını gösteriyor. DP’nin milletin partisi olmaktan çıkarıldığını ifade eden Güven bunun sebeplerini şöyle anlatıyor: “2002’de yönetime gelenler misyonu bilemedi. Yeni bir akım ortaya attılar. Bu süreçte DYP’de bir çöküş yaşandı. Çünkü milletle kucaklaşamadı, o misyondan koptular. Çünkü merkez sağ 50 yıldır Türk siyasi hayatında olan bir fikir yapısıdır. Hem söylem hem de eylemlerle DP merkez sağdaki yerini kaybetti. Merkez sağda mütedeyyin insanlar vardı. Irkçı ya da dinci değildir. Ama milliyetçidir. Milli ve manevi değerlere sahip çıkar. Bunlardan uzaklaşıldı.” diyerek anlatıyor.
                     <br/>
                     <br/>
                     <br/>
                     <br/>
                     <br/>
                     <br/>
                     YENİ LİDER KİM OLACAK?
                     <br/>
                     <br/>
                     22 Temmuz seçimlerinde baraj altında kalan Demokrat Parti’de Mehmet Ağar’ın istifasıyla başlayan liderlik yarışı kızışıyor. Bu hafta sonu yapılacak kongre öncesi aday enflasyonu yaşanıyor. Şu ana kadar 3 isim adaylığını resmen açıkladı. Gazeteci yazar Nevval Sevindi, DYP eski genel sekreterlerinden Serhan Yücel ve DYP İzmir eski il başkanlarından Kani Aydoğdu. Eski DYP Genel Başkan Yardımcısı Mehmet Ali Bayar, Meclis’i boykot kararına uymayan Ümmet Kandoğan, DP Genel Başkan Yardımcısı Nevzat Ercan, Turkuaz Hareketi lideri Ali Müfit Gürtuna, ATO Başkanı Sinan Aygün, CHP Milletvekili İlhan Kesici ve Aydın Menderes’in isimleri adaylık için geçiyor. Eski DYP lideri Tansu Çiller de adaylık sinyali verdi: “Siyasete ara vermiş olabilirim. Churchill bile ara vermiş, tekrar dönmüştür. Mühim olan ruhumda bu misyonu taşımam. Tabandan gelen sese kulak tıkamak yanlış.” Bir başka sürpriz açıklama ise DP Genel Merkezi’nden geldi. Tabanın Mehmet Ağar’ı yeniden işbaşında görmek istediği belirtilen açıklamada, “Bugüne kadar 51 ilimizden 679 kongre delegesinin (toplam delege yaklaşık bin 200) Ağar’ı aday gösterme talepleri imza karşılığında genel merkezimize ulaşmıştır.” denildi. Bu açıklama bugüne kadar renk vermeyen Ağar’ın kongrede aday olabileceği şeklinde değerlendirildi.
                     <br/>
                     <br/>
                     Kulislerde dolaşan bir iddia ise DP’de “emanetçi başkan’ döneminin başlayacağı şeklinde. Buna göre, Ağar ve Çiller bizzat aday olmayacak; ancak kendi adaylarını seçtirmek için mücadele edecek. Bu durumda, Ağar, eski DP Genel Başkan Yardımcısı Çağrı Erhan’ı, Çiller eski DYP İstanbul İl Başkanı Süleyman Soylu’yu destekleyecek.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28851), [web.archive.org (arşiv bağlantısı)](http://web.archive.org/web/20080228073227/http://www.aksiyon.com.tr:80/detay.php?id=28851)
