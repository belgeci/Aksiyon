# Kışlanın sivil sakinleri

*Mehmet Baki 2004.08.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1937 yılında Almanlar tarafından inşa edilen kışla son 50 yıldır şehirde görevli memurlara 'lojman' olarak hizmet veriyor. 80 aile zaman zaman tavanı akan, nemden duvarları kabaran uzun koridorlardaki karşılıklı odalarda yaşıyor.  Her aile bir oda ve bir mutfakta yaşamak zorunda...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071119052042im_/http://www.aksiyon.com.tr/resim/507/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tunceli, mekansal olmasa da zihinlerdeki çağrışımı ile çok uzaklarda bir yermiş izlenimi verir.  Görülmese de, bilinmese de tayini çıkan öğretmen, asker, polis için 'sürgün' yeri olarak kabul edilir ve daha yola çıkmadan bu şehirden ayrılacakları gün hesaplanır.  Bu tablonun oluşmasında şüphesiz terör olaylarının büyük etkisi var. Fakat terör bitse de memurlar için Tunceli hâlâ problemdir çünkü kiralar yüksektir, sosyal aktiviteler azdır. Şu ya da bu şekilde yolu Tunceli'ye düşmüş binlerce memur için şehirdeki bir binanın  ise ayrı bir önemi vardır. "Kışla" olarak bilinen, bir kapısı Munzur Nehri'ne bir kapısı şehre bakan bu tarihi bina şehre gelen memurlar için bir nevi pansiyon işlevi görüyor.
   <br>
    <br>
     İkinci Dünya Savaşı'ndan bir yıl önce (1938) Almanlar tarafından inşa edilen bu mekan  hizmet verdiği 12 yıl boyunca  askerleri, subayları geniş avlusunda barındırdı. 1950 yılında ise alınan bir kararla kışla, lojmana dönüştürüldü. Maliye Bakanlığı'nın hizmetine verilen bu yapı o zamandan günümüze kadar binlerce memur ve ailesini kışın soğuğundan yazın sıcağından korudu. İnşa edildiği dönemdeki ihtişamını yıllara kaptıran 3 katlı bina bugünlerde ayakta durmak için çaba sarf ediyor.  Bina adeta Tunceli tarihinin sosyal yaşamının da canlı şahidi gibi. Duvarlar terör örgütü sloganlarına, parti propagandalarına ve her şeyi bir tarafa bırakıp 'aşk' peşinde koşan gençlerin şiirlerine ev sahipliği yapmış.
     <br/>
     <br/>
     Bugün çeşitli devlet memurluklarında bulunan 80 ailenin barınma ihtiyacını gidermeye çalışan bina ne kadar çabalasa da sakinlerini memnun edemiyor. Kırık dökük sıvaları, nemli duvarları, yaklaşık 100 çocuğun haşarılıklarından da nasibini alıyor. Onlar için eğlence, sıvaları kazımak, duvarlara tekme atmak. Ama yorgun eser buna ne kadar daha dayanır orası bilinmez. Maliye Bakanlığı Milli Emlak Genel Müdürlüğü'ne ait bu yapının bir yıl sonra yıkılacağı söylentileri var. Aileler bu kararın uygulanması durumunda ne yapacaklarını  kara kara düşünürken Tunceli Belediye Başkanı Songül Erol Abdil ise yıkıma karşı çıkıyor. Bu binanın sosyal ve kültürel etkinlikler için kullanılabileceğini kaydeden Belediye Başkanı Abdil, "Belediye olarak buranın yıkılmasına karşı çıkıyoruz. Restore edildiği takdirde halkımızın katılacağı sosyal ve kültürel etkinlikler için burası kullanılabilir" diye konuşuyor.
     <br/>
     <br/>
     Bir zamanlar asker yatakhanesi olan kışlanın bazı kısımları şimdilerde lojman sakinlerinin odunlukları olarak kullanılıyor. Memurluğun kendilerine getirdiği ekonomik sıkıntılar nedeniyle kiraları uygun olan bu mekan ailelerin gözdesi konumunda.  Fakat maddi durumları daha iyi bir seviyeye gelse burada bir an bile durmayacaklarını ifade ediyorlar. Kışlanın ev olarak kullanılan bölümleriyle ilgili sıkıntılar hep aynı. Küçük mutfak, kalabalık aileyi kaldırmayacak 2 oda ve hastalıklara davetiye çıkaran rutubetli ortam, tüm ailelerin dert yandığı konular. İnşa planında çevresinin yüksek duvarlarına nazire yaparcasına eserin merkezine  kondurulan geniş avlu, bugün 300'den fazla kişinin mesire alanı haline gelmiş. Avluda duvarlara bitişik 15 derme çatma kulübe tandır işlevi görüyor. Gecenin sessizliğinde pişmeye yakın tandır ekmeğinin kokusunu hissedenler, toprak zeminin belirli alanlarına serpilmiş gibi duran çimlerin üzerinde kenti, kendilerini ve tarihi kışlayı dinliyor.
     <br/>
     <br/>
     Devlete hizmet edenlerin kahrını çeken lojman -ki halk arasında hala kışla olarak tabir ediliyor- son yıllarda kültürel etkinlik mekanı vazifesi de görmeye başlamış. 5 yıldan beri devam eden ve 4 gün süren Tunceli'nin en gözde alanlarında Munzur Doğa ve Kültür Festivali bünyesindeki etkinliklere son 3 senedir, kışla da ev sahipliği yapıyor. Türkiye'nin değişik illerinde yaşayan Tuncelileri bir araya getiren festival kapsamında avluya kurulan sahnede sergilenen oyunları lojman sakinleri evlerinin pencerelerinden takip ediyor.
     <br/>
     <br/>
     Eski kışla yeni lojmanın sakini olan ailelere gelince hepsinin farklı birer hikayesi var. Devlete hizmet veren onlarca insanın iş kolları, vergi dairelerinden maliye teşkilatına, sağlık kurumlarından mahkeme salonlarına kadar uzanıyor. Tunceli Devlet Hastanesi'nde sağlık memuru olan Mü'min Polat ve eşi Sevgi Polat 11 yıldır bu lojmanda kalıyor. İkamet alanlarından memnun olmamalarına rağmen burada yaşamak zorunda kaldıklarını söylüyorlar;  "Yaşadığımız yer çok rutubetli. Hassas olduğumuz için de beni çok etkiliyor. Bu yüzden devamlı hastaneye gitmek zorunda kalıyorum. Artık eşimle evden ziyade hastanede karşılaşır olduk." Doktorlara verecek para bulmakta zorlandıklarını dile getiren Polat, eşinin aldığı 500 milyon liralık maaşın 100 milyon lirasını kiraya verdiklerini belirtiyor. İki çocuk sahibi olan Polat ailesi, zor geçindiklerinin altını çiziyor. 29 Temmuz- 1 Ağustos tarihleri arasında düzenlenen 'Munzur Doğa ve Kültür Festivali'nin kışlada tertiplenen etkinliğini Sevgi Polat, ailenin ekonomisine katkıda bulunmak için bir fırsat olarak  değerlendiriyor. Sahneye konan tiyatro oyunu ne kadar ilgi çekse de onun gözü evinin önüne kurduğu ve gelenlere satmak için çabaladığı gözlemeleri bir an önce hazırlamakta. Gözlemeleri hazırlamak için 100 milyon liralık malzeme aldığı bilgisini veren Polat, "İlk gün tanesi 1 milyon liradan 80 tane gözleme sattım. Geri kalan günlerdekiler ise bana kalan kâr oldu, artık" diye konuşuyor.
     <br/>
     <br/>
     Şehirde kiraların yüksek olması nedeniyle kışlaya sığınanlardan birisi de Emine İncesoy ve ailesi. 18 yıllık lojman kiracısı İncesoy, evlerinin darlığından yakınıyor. 2 odalı evin nüfus arttıkça yetersiz kaldığının altını çizen Emine hanım şunları söylüyor, "Yattığımız odada yemek yiyoruz ve yine burada oturup kalkıyoruz. Bazen misafirim gelince utanıyorum. Çünkü onları iyi ağırlayamıyorum." Eşinin vergi memuru olduğunu kaydeden İncesoy,  şartlar uygun olsa bu mekandan bir an önce kurtulmak istediğini sözlerine ekliyor.
     <br/>
     <br/>
     Şartları zorlamayıp eldekiyle yetinenlere ise 2 oda çok da dar gelmiyor. Lise öğrencisi kardeşiyle birlikte kalan vergi memuru Sabire Yılmaz,  kendilerinin nüfus açısından daha şanslı olduğunu belirtiyor. Tunceli'de yaşamanın zorluğundan bahseden Yılmaz en büyük şikayetini şu sözlerle aktarıyor: "5 yıldır Tunceli'de yaşıyorum. Tunceli'de hayatımı devam ettirmekten yana bir sıkıntı yok aslında fakat bu mekan insanların yaşayabileceği bir yer değil."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14798), [web.archive.org (arşiv bağlantısı)](http://web.archive.org/web/20071119052042/http://www.aksiyon.com.tr:80/detay.php?id=14798)
