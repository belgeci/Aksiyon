# DP'de sessiz bekleyiş: Ağar dönecek mi?

*Mehmet Baki 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      DP, 17 Kasım'daki olağanüstü kurultay öncesi lider adayını çıkarmada sancılı bir süreç yaşıyor. Aday isimler Mehmet Ağar'ın tavrını merak ederken, düğümü bu hafta Ağar çözecek: Devam mı, tamam mı?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080327035542im_/http://www.aksiyon.com.tr/resim/674/55.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080327035542/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080327035542/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080327035542oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080327035542oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Ankara Atatürk Bulvarı üzerinde bulunan ve yarım asırdır siyasete hizmet veren Celal Bayar Köşkü, son dönemde önemli bir konuğu ağırlıyor. Köşk'te inzivaya çekilen bu isim, Demokrat Parti (DP) Genel Başkanı Mehmet Ağar. Genel Merkez yerine Köşk'te çalışmasının sebebi ise tarihî bir sır. Türk siyasetinin önemli liderleri Celal Bayar, Adnan Menderes ve Süleyman Demirel, yıllar boyunca "Demokrat Parti" ruhunu burada oluşturup yaşattı. Köşk; Bayar, Menderes ve Demirel'i iktidara taşıdı. Köşk'ü kullanan, seçimde kaybetmedi. Ağar da bu sırdan ilham alarak çalışmalarını 5 yıl boyunca Köşk'ten yürüttü. Ama olmadı; Ağar'a uğurlu gelmedi Köşk. DP 22 Temmuz seçimlerinde "fena halde" baraj altında kaldı. Ağar ise önce istifa etti, ardından kongreye kadar partisinin başında olduğunu açıkladı. Şimdi ise köşkte sessiz sedasız, belki de derin düşüncelerle 17 Kasım’daki olağanüstü kongreyi bekliyor. Herkesin cevabını merak ettiği soru ise şu: Ağar kongrede aday olacak mı?
   <br>
    <br>
     GİZLİ ADAYLAR AĞAR'IN TAVRINI BEKLİYOR; İL BAŞKANLARI SÜRPRİZ İSİM PEŞİNDE
     <br/>
     <br/>
     Balgat'taki DP Genel Merkezi'nde fırtına öncesi bir sessizlik hâkim. Partide tam bir şaşkınlık var. Bir taraftan kongre hazırlıkları yapılırken diğer taraftan genel başkanlık koltuğuna oturacak ismin kim olacağı konuşuluyor. Şimdiye kadar Nevval Sevindi ve Ümmet Kandoğan dışında kimse aday olacağını açıklamadı. Ancak DP kulislerinde lider adayı listesi oldukça kabarık. Eski Cumhurbaşkanı Süleyman Demirel’in desteklediği Mehmet Ali Bayar’ın yanı sıra Nevzat Ercan, Burak Küntay, Cevher Cevheri, Sinan Aygün, Aydın Menderes, Çağrı Erhan, Serdar Tosun listedeki diğer isimler. DP’liler eski başbakanlardan Tansu Çiller’i de partinin başında görmek istiyor. Lider adayı çok; ama genel merkezde karamsar bir tablo var. Kimse umutlu değil. Parti yönetimi, şimdiye kadar bir lider adayı çıkaramadı. Çünkü gizli lider adayları dahil herkes Ağar’ın tavrını merak ediyor. DP Genel Başkanı ise daha önce "Ar damarım var" diyerek başarısızlık halinde liderliği bırakacağını söylemişti. Ancak kongreye çok az bir zaman kalmasına rağmen aday olmayacağına yönelik bir açıklama da yapmadı.
     <br/>
     <br/>
     DP’li il başkanlarının lider arayışı da bugüne kadar bir sonuç vermedi. İl başkanları geçtiğimiz hafta Ankara’da bir araya gelerek konuyu masaya yatırdı. Toplantıda Ağar’ın aday olmasını isteyenler azınlıkta kaldı. DP’lilerin partinin başında en çok görmek istediği isim ise DYP’nin eski lideri Tansu Çiller oldu. 5 yıldır siyasete ara veren Çiller, ‘geri dön’ çağrılarına şu ana kadar olumlu cevap vermedi. Ancak il başkanlarından oluşan bir heyet hafta sonu Çiller’in kapısını çaldı. Çiller’den olumsuz bir cevap gelmesi durumunda ibrenin Mehmet Ali Bayar’a çevrileceği belirtiliyor. Bayar ise son güne kadar bekleyip gelişmeleri dışarıdan izlemeyi tercih ediyor.
     <br/>
     <br/>
     Adı lider adayları arasında yer alan Cevher Cevheri, daha çok Ağar’ın genel başkan olmasını tercih ediyor. Bu konuda il başkanlarının da yoğun bir talebi olduğunu ifade eden Cevheri, "Ortaya ben adayım diye çıkan bazı arkadaşlar var. Ama benim böyle bir girişimim yok." diyor. Genel Başkan Vekili Nevzat Ercan da aynı görüşü dile getiriyor. Prof. Dr. Çağrı Erhan’ın üniversiteye dönmek istediği, Burak Küntay’ın aday olmayacağı belirtiliyor. Gelişmeleri izleyen Mehmet Ali Bayar ise parti yönetimine oldukça kızgın. Alınan yenilgiden yönetimi sorumlu tutan Bayar, Ağar’ın aday olmasına da karşı çıkıyor: " Partiyi bu hale getiren zihniyetin devam etmesini düşünmek etik değildir." Bayar, son güne kadar bekleyeceği sinyalini de veriyor. Adaylık konusunda kendisine baskı yapıldığını kaydederek şöyle devam ediyor: "Bana diyorlar ki gel başkan ol. Ama Çillerciler var. Ağarcılar var. Şucular, bucular var. Bir pazarlık sürüyor. Son güne kadar bir şeyler değişebilir. Çünkü birtakım arayışlar var."
     <br/>
     <br/>
     ‘MUCİZE ADAMLAR DEVRİ BİTTİ’
     <br/>
     <br/>
     Bayar, merkez sağın birleşememesinin herkes açısından bir vebal olduğunu ifade ediyor. DP’nin halkla bağlarını kopardığının, kendisini var eden misyonun uzağına düştüğünün altını çiziyor. Bu konudaki eleştirilerini ise şöyle dile getiriyor, "Parti yanlış yönetildi. Küreselleşen toplum yapısına kendisini uyarlayamadı. Partideki çoğunluk, içine düştükleri durumdan ders almış değil. Yönlendirme ve emirler doğrultusunda hareket ediliyor. Yukardan aşağıya emirlerle kongre süreci işliyor. Bu çok yanlış. Mucize adamlar devri bitmiştir. DP yeniden milletin makul çoğunluğunun partisi olacak mıdır yoksa bir zümre, bir hizip, bir çete partisi mi olacaktır? Bir yeni nesil hareketi gerekiyor. Bu partiyi bu noktaya getirenlerin vicdani bir hesap vermesi lazım."
     <br/>
     <br/>
     ‘MENDERES’İN KOLTUĞU UCUZ DEĞİL’
     <br/>
     <br/>
     Kongrede aday olduğunu açıklayan Ümmet Kandoğan da şu anda herkesin birbirini gözetlediğini belirtiyor. Lider adayı olarak birçok kişinin isminin geçtiğini kaydeden Kandoğan, bazı isimlerle görüştüğünü, bunların aday olmayacağını ifade ediyor. Kandoğan, Ağar’ın da aday olmayacağı görüşünde: "Ağar bir nabız yokladı; ama tabanda kendisine karşı bir tepki var. Çünkü yenilginin faturası ona kesildi. Ağar’ın aday olacağını düşünmüyorum. Zaten bunu il başkanlarına da söylemiş." Bazı il başkanlarının Abdüllatif Şener ve Sinan Aygün’e giderek teklifte bulunduğunu söyleyen Kandoğan, bunu şöyle eleştiriyor: "Bu iş zorlama ile olmaz. Bu koltuk Menderes’in koltuğu. Bu koltuk ucuz değil. Yukardan bu işi dizayn etmeye kalkışsalar da son sözü delege söyleyecek."
     <br/>
     <br/>
     <br/>
     <br/>
     <br/>
     ZİRVEDEN DÜŞÜŞE, MEHMET AĞAR
     <br/>
     <br/>
     Herkes onu 1990’lı yılların polis müdürü olarak tanıdı. Mehmet Ağar, 1995’te Elazığ Milletvekili olarak siyaset hayatına girdiğinden beri yükselen bir grafikle kariyerini hep zirveye taşıdı. 53. hükümetin Adalet, 54. hükümetin İçişleri Bakanı, 1999’un bağımsız milletvekili, Aralık 2002’de yapılan DYP 7. Olağan Kongresi’nden sonra ise ‘Demokrat Parti’ geleneğinin yeni lideri oldu. Terörle mücadelenin en cafcaflı günlerinin yaşandığı 1993’e ait geçmişi onu hiç bırakmadı. 2007’de Türkiye seçim sinyalleri verdiğinde Mardin’de yaptığı "Düz ovada siyaset" çıkışı Ağar için aslında bir fırsattı. Ancak terörün yükselen trendi ve konjonktürel kazancından önce Ağar, demokrasi sınavını kaybederek bugünün siyasetinden uzaklaştı.
     <br/>
     <br/>
     Ağar’ın 22 Temmuz seçimlerinden hemen önce Anavatan Partisi Genel Başkanı Erkan Mumcu ile başlattığı merkez sağda birleşme girişimleri, 27 Nisan e-muhtırası ve 367 kararına sebebiyet veren Meclis süreciyle birlikte aleyhine döndü. Seçimlerde "herkesin Mehmed’i" sloganıyla ilçe ilçe dolaşan Ağar, tam bir yenilgi aldı. Parti yüzde 5’i bile geçemedi. Daha 22 Temmuz seçimlerini görmeden, barajı geçememeleri halinde siyaseti bırakacağını söylemişti Ağar. 22 Temmuz Pazar akşamı ilk sonuçlar geldiğinde gece yarısını bile beklemeden ilk istifa Balgat’taki DP binasından geldi. Ağar’ın "ar damarım var" diye terk ettiği siyasete önümüzdeki günlerde dönüp dönmeyeceği,  DP’nin belki de Anavatan ile birlikte hâlâ ‘merkez sağ’ olduğuna inananların geleceğini belirleyecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28792), [web.archive.org (arşiv bağlantısı)](http://web.archive.org/web/20080327035542/http://www.aksiyon.com.tr:80/detay.php?id=28792)
