# DTP, ensesinden PKK'yı indirmeden çözüm üretemez

*Mehmet Baki 2007.11.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eski HEP Milletvekili ve DEP Genel Sekreteri İbrahim Aksoy, geçmişten ders çıkarılmasını istiyor. DTP’nin Kürt meselesinde hiçbir çözüm önerisinin olmadığını, partinin PKK baskısı altında olduğunu vurguluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080223114411im_/http://www.aksiyon.com.tr/resim/677/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İbrahim Aksoy, Sosyal Demokrat Halkçı Parti (SHP) milletvekili olarak 1989 sonlarında Avrupa Parlamentosu’nda bir konuşma yapar. Herkes pür dikkat ne söylediğini anlamaya çalışırken Kürt kökenli Aksoy, Türkiye’deki sıkıntılardan bahseder. Konuşmasının sonuna doğru başına dert açan ve siyasi hayatını da değiştiren ilginç bir ifade kullanır: “Türkiye’de Kürt diye ayrı bir halk var.” On sekiz yıl önce AP bünyesinde yapılan bu çıkış, Ankara’yı karıştırır. SHP yönetimi hemen harekete geçer. Aksoy partiden ihraç edilir. Bu olaydan kısa süre sonra aralarında Ahmet Türk, Mehmet Ali Eren, Mahmut Alınak  ve Salih Sümer’in bulunduğu 7 SHP’li milletvekili Paris Kürt Enstitüsü’nün düzenlediği bir konferansa katılır. SHP Genel Sekreteri Deniz Baykal’ın baskısıyla Kürt kökenli 7 milletvekili bu konferansa katıldıkları gerekçesiyle benzer şekilde ihraç edilir.
   <br>
    <br>
     Tepkiyle karşılanır bu iki olay. Bazı milletvekilleri istifa eder. SHP’den dışlanan Kürt milletvekilleri ise bir araya gelir, partileşme arayışı başlar. Kısa zaman sonra Halkın Emek Partisi (HEP) kurulur. Böylece Türkiye’de Kürtlerin haklarını savundukları iddiasıyla yola çıkan bir siyasi çizgi başlar. Bu çizgi HEP’ten sonra DEP-HADEP-DEHAP ve bugün de DTP ile devam ediyor.
     <br>
      <br>
       İbrahim Aksoy, HEP-DTP çizgisini başlatan ilk isimlerden biri. HEP’te milletvekilliği, DEP’te ise genel sekreterlik yaptı. Ancak şu anda DTP’lilerle birlikte hareket etmiyor. Siyasete Katılımcı Demokrasi Partisi (KADEP) Genel Başkanı Şerafettin Elçi’nin yardımcısı olarak devam ediyor. Eski HEP milletvekili Aksoy, “Kürt sorununun” çözümü konusunda DTP’nin bir katkısının olacağını düşünmüyor. Aksoy’a göre DTP, PKK’nın ‘yoğun’ baskısı altında: “Parti, ensesinde PKK’yı hissettikçe kendi iradesini ortaya koyamıyor, koyamaz. Bu yüzden somut bir çözüm önerisi de sunamaz.”
       <br>
        <br>
         DTP, “Kürt sorununun” çözümü için mücadele ettiğini iddia eden bir siyasi hareketin devamı. Ancak, 17 yıl önce başlayan bu siyasi çizgi bugüne kadar çözüm konusunda kabul gören bir öneri getirmiş değil. Bunun sebebi de çok açık. Bu çizgide yer alan bütün partiler terör örgütü PKK’nın izin verdiği ölçüde siyaset yapabiliyor. Aksoy da DTP’nin Kürt sorununun çözümü ile ilgili net bir görüşü olmadığına dikkat çekiyor: “Çünkü kendi iradesi ile hareket edemiyor. Milletvekilleri listelerinin hazırlanmasından seçim sürecine kadar baktığınızda bu iradeyi ortaya koyamadıkları kesin. PKK’nın onayı ve oyu ile seçilmişlerdir. Bunu artık Mısır’daki sağır Firavun bile biliyor.”
         <br>
          <br>
           MAĞDUR PSİKOLOJİSİ, DTP’YE YARAR
           <br>
            <br>
             Cumhuriyet tarihi boyunca Kürt siyasetçiler hem CHP hem de DP çizgisinden gelen partilerde kendilerini ifade etme imkânı buldu. Ancak SHP’nin Kürt kökenli milletvekillerini ihraç etmesi bir kırılma notasıydı. Bu olaydan sonra bir araya gelen Kürtler ilk parti deneyimini de 1990’da HEP’i kurarak yaşadı. Ancak partinin ömrü uzun olmadı.
             <br>
              <br>
               Anayasa Mahkemesi 1993 yılında partiyi kapattı. Daha sonra kurulan DEP ve ÖZDEP 1994’te, HADEP 2003’te kapatıldı. DEHAP’ın davası ise sürüyor. Yargıtay Cumhuriyet Başsavcısı Abdurrahman Yalçınkaya geçtiğimiz hafta DTP’nin kapatılması talebi ile hazırladığı 120 sayfalık iddianameyi Anayasa Mahkemesi’ne gönderdi. Yüksek Mahkeme davayı kabul etti. Bu siyasi çizgi aslında her kapatılmadan sonra daha da güçlü ve örgütlü bir şekilde ortaya çıktı. Çünkü bu durum Doğu ve Güneydoğu’da “Kürtleri savunan parti kapatılıyor. O zaman biz de bu partiye destek verelim.” şeklinde algılanıyor. Her ne kadar son seçimlerde DTP doğuda taban kaybetse de mağdur psikolojisi ile hareket etmesi partiye prim kazandırabilir. Parti kapatmanın çözüm olamayacağını ifade eden Aksoy, herkesin geçmişten ders çıkarması gerektiğini vurguluyor; özellikle de DTP ve iktidar partisinin... Ona göre geçmişteki hesaplar bir kenara bırakılıp sorunun adil bir şekilde çözülmesi için somut öneriler üzerinde durulmalı. DTP’nin de artık kendi iradesi ile hareket etmesi gerektiğini kaydediyor Aksoy.
               <br>
                <br>
                 DTP’ye açılan dava, AK Parti dahil birçok siyasi partinin tepkisine yol açtı. Belki de DTP dışında kimse bu karara sevinmedi. Hatta son dönemlerde sertleşen MHP bile bu karara temkinli yaklaşıyor. DTP kapatılsa bile bu siyasi çizginin devam edeceğini MHP’liler de çok iyi biliyor. Ankara’da herkes DTP’nin önümüzdeki süreçte nasıl bir strateji izleyeceğini merak ediyor.
                 <br>
                  <br>
                   KOMUTANLARI CİDDİYE ALMIYORUM
                   <br>
                    <br>
                     Eski DEP Genel Sekreteri Aksoy da, parti kapatılsa bile bu siyasi çizginin devam edeceğini düşünenlerden. Kürt sorununun Öcalan’a ihale edildiğini iddia ederek bunun yanlış olduğunu vurguluyor: “Devletin Kürt sorununu çözmek gibi bir politikası yok. Yeni bir siyaset değişiminin olduğuna inanmıyorum. Bu sorunu Apo’ya ihale ettiler. Şimdi uğraşıp duruyorlar. Bu hem bölgenin hem Ortadoğu’nun hem de uluslararası siyasetin getirdiği bir dayatmadır. Böylece ortalığı karıştırmak istiyorlar. Şimdi eski genelkurmay başkanları çıkıp itiraflarda bulunuyor. Onları hiç ciddiye almıyorum. Devlet Kürt sorunu konusunda siyasetini değiştirmedikçe PKK da tasfiye olmaz. Eğer biz sorunu çözmek istiyorsak makul bir zeminin oluşturulması gerekiyor.”
                     <br/>
                     <br/>
                     Türkiye aylardır tezkere ve sınır ötesi operasyonu konuşuyor. Sınır ötesi harekâtın bir an önce olmasını isteyenlerin başında milliyetçi cephe geliyor. Ancak hükümet tezkereyi çekmecede tutuyor. Yani diplomasiyi kullanma konusunda ısrarcı. Aksoy’a göre operasyonun olmasını isteyenler Türkiye’nin çıkarını doğru hesap edemeyen, bu hesapta boğulup kalan insanlar. Sınır ötesinin yapılması durumunda Türkiye’nin Irak’taki bataklığa saplanacağını düşünüyor Aksoy. “AK Parti tuzağa çekilmek isteniyor. Hükümetin bu tuzaktan uzak durması gerekir.” uyarısında bulunuyor. AK Parti’nin 22 Temmuz seçimlerinde doğu ve güneydoğuda birinci parti olmasının nedenini Kürtlerin kendi çıkarlarını görebilen ve kendilerini koruyabilen bir toplum haline gelmesine bağlıyor. Bu yüzden, Aksoy’a göre, nisan ayından beri konuşulan sınır ötesi harekât AK Parti’yi siyaseten zor durumda bırakmakla kalmıyor, oylarını da düşürüyor.
                     <br/>
                     <br/>
                     BAYKAL’IN ‘KÜRT YOKTUR’ DEDİĞİNİ UNUTAMAM
                     <br/>
                     <br/>
                     İbrahim Aksoy, CHP lideri Deniz Baykal’ın Kuzey Irak çıkışı konusunda teşekkür ediyor; ama bu gerçeğin Baykal’a çok geç intikal ettiğini belirtiyor. Bu konuda Baykal ile ilgili ilginç bir anısını da anlatıyor: “1989 yılında Avrupa Parlamentosu’nda SHP milletvekili olarak bir konuşma yaptım. Türkiye’de Kürtler var dediğimde burada kıyametleri kopardılar. Çok iyi hatırlıyorum Baykal o dönemde Kürt yoktur, nerden çıkardın bunu diye bana karşı çıktı. Hatta bu açıklamalarını saklarım. Bugün bu noktaya geldiyse çok geç kalmış demektir. Beni partiden ihraç eden SHP Genel Sekreteri Baykal, 15 yıl sonra tek Kürt’ü çevresinde görmedi. Bu seçimlerde tek Kürt CHP’ye oy vermedi. Yani Kürtler baktı ki bu partide yoklar, oy da vermediler.”
                     <br/>
                     <br/>
                     Avrupa Parlamentosu’ndaki konuşmasından dolayı SHP’den ihraç edildiğini hatırlatan Aksoy, o dönemde hissettiği duyguları şu cümlelerle özetliyor: “Galile’nin hissettiği duyguları 600 yıl sonra hissettim. Galile dedi ki siz beni assanız da dünya dönüyor. Ben de dedim ki siz bunu yapsanız da Kürt sorunu vardır. Baykal’ın bugün geldiği nokta mânidâr.”
                     <br/>
                     <br/>
                     <br/>
                     <br/>
                     ECEVİT AFFIYLA DÖNDÜ, TÜRKİYE’DEN TAZMİNAT ALDI
                     <br/>
                     <br/>
                     SHP’den ihraç edildikten sonra bir daha bu partiye yolu hiç düşmemiş İbrahim Aksoy’un. Hatta 1991 seçimlerinden önce HEP, SHP’ye katılırken buna karşı çıkmış. Daha sonra DEP’in kurucuları arasında yer alan Aksoy, 1995 yılında havaalanında gözaltına alınmış. Konuşmalarından dolayı DGM’de hakkında açılan davada yargılanmış ve 2 yıl cezaevinde yatmış. Daha sonra yurtdışına çıkan Aksoy, 7 yıl Almanya’da kaldıktan sonra Ecevit affıyla Türkiye’ye dönmüş. Haksız yargılandığı ve ceza aldığı gerekçesiyle Avrupa İnsan Hakları Mahkemesi’nde açtığı davalarda Türkiye mahkûm olmuş. Aksoy, Türkiye’den 57 bin mark ve 10 bin Avro tazminat almış.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28951), [web.archive.org (arşiv bağlantısı)](http://web.archive.org/web/20080223114411/http://www.aksiyon.com.tr:80/detay.php?id=28951)
