# Siyasetten spora, kültürden ekonomiye 2012’de yaşananlar

*Zafer Özcan - Mesut Çevikalp - Kadir Dikbaş 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aksiyon, siyasetten spora, kültürden ekonomiye 2012’de yaşanan olayları sizler için derledi.
  </font>
 </div>
 <div id="newsText">
  <font class="detail-text">
   <h2>
    <span>
     SİYASET
    </span>
    -
    <span>
     Siyasete 2014 damgası
    </span>
   </h2>
   <p>
    <strong>
     ZAFER ÖZCAN
    </strong>
   </p>
   <p>
    <em>
     Anayasa değişikliği beklentileri başka bahara ertelenmek üzere. 2014 senaryoları ve başkanlık tartışması 2013 gündemine miras kaldı.
    </em>
   </p>
   <p>
    Türkiye, 2012 yılını siyaseten, geçmiş yıllara göre daha sakin geçirdi denebilir. 2011’deki genel seçimler ve 2010’daki anayasa reformu dikkate alındığında, siyaset kulislerinde önceki yıllardaki hareketlilik yaşanmadı. Anayasa yılı olması beklenirken, nafile turları andıran komisyon toplantılarıyla senenin sonuna gelindi. AK Parti’nin ‘Türkiye’ye özgü başkanlık’ teklifi 2013’ün de ağırlıklı tartışma konularından olacak. Yıla damgasını vuran önemli olaylar, gelişmelerden biri, daha yılın ilk ayında eski Genelkurmay Başkanı Orgeneral İlker Başbuğ’un ‘internet andıcı’ davasından tutuklanmasıydı. 26. Genelkurmay Başkanı’nın 6 Ocak’ta tutuklanması, Türkiye’de bir ilkti. Cumhuriyet tarihinde, darbe dönemlerini saymazsak bu rütbede bir tutuklama yaşanmamıştı. Nitekim yargıdaki bu gelişme esas etkisini siyasette gösterdi. Cumhurbaşkanı Abdullah Gül ve Başbakan Tayyip Erdoğan’ın, Başbuğ’un Yüce Divan’da ve tutuksuz yargılanması yönündeki talepleri karşılık bulmadı. Başbuğ hâlen Silivri Cezaevi’nde tutuklu yargılanıyor.
   </p>
   <p>
    <img alt="" height="295" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/zafer-2012-(8).jpg"/>
   </p>
   <p>
    Başbuğ’un tutuklanmasından tam bir ay sonra bu kez yine yargı cephesinden siyaseti sarsan bir haber geldi. İstanbul Özel Yetkili Cumhuriyet Savcısı, KCK soruşturması kapsamında MİT Müsteşarı Hakan Fidan’ı ifadeye çağırdı. İstanbul Başsavcı Vekili Fikret Seçen, Fidan ile birlikte eski Müsteşar Emre Taner ve eski Müsteşar Yardımcısı Afet İnan’ın da, özel yetkili savcı Sadrettin Sarıkaya tarafından telefonla ifadeye davet edildiğini açıkladı. Bu gelişme Başbakan Erdoğan’ın büyük tepkisine sebep oldu. MİT mensupları hakkında soruşturma açılabilmesini başbakanın iznine bağlayan yasa hemen Meclis’ten geçirildi ve 16 Şubat’ta Cumhurbaşkanı Gül’ün onayından sonra yürürlüğe girdi. Ardından İstanbul Cumhuriyet Başsavcılığı, 11 Şubat’ta aldığı karar ile MİT’çileri ifadeye çağıran Savcı Sarıkaya’ya dosyadan el çektirdi. MİT krizinin devam ettiği dönemde Başbakan’a, 26 Kasım 2011’de gerçekleştirilen sindirim sistemi operasyonunun ikinci ve son aşaması yapıldı.
   </p>
   <p>
    <strong>
     Hesap sorma dönemi
    </strong>
   </p>
   <p>
    <img alt="" height="275" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/zafer-2012-(5).jpg"/>
    Bu iki önemli gelişmenin ortasında gerçekleşen 12 Eylül darbesine yönelik iddianameyi de atlamamak lazım. İddianame 10 Ocak’ta, Ankara 12. Ağır Ceza Mahkemesi tarafından kabul edildi. İddianamede darbenin liderlerinden Genelkurmay Başkanı Kenan Evren ve Hava Kuvvetleri Komutanı Tahsin Şahinkaya sanık sıfatıyla yer aldı. 30 yıl sonra 12 Eylül darbesi sanık sandalyesine oturtulmuş oldu.
   </p>
   <p>
    Türkiye’nin yakın siyasi tarihini kaleme alacaklar açısından 2012’nin en önemli yönü kuşkusuz darbeler ve darbecilerle hesaplaşma adına yaşanan gelişmeler olacaktır. 2012’de hesaplaşılan diğer konu 28 Şubat postmodern darbesi oldu. 28 Şubat’ın kudretli generalleri Çevik Bir, Erol Özkasnak ve Fevzi Türkeri, 12 Nisan’da başlayan operasyonlarla önce gözaltına alındı ve haklarında tutuklama kararı çıktı. O dönem hukuksuz uygulamalara imza atan birçok rütbeliyle birlikte Bir, Özkasnak ve Türkeri hâlen 28 Şubat davasından tutuklu yargılanıyor.
   </p>
   <p>
    28 Şubat soruşturmasının en sıcak günlerinde Başbakan Erdoğan’dan gözaltı dalgalarına gelen tepki herkesi şaşırttı. Başbakan, 8 Mayıs’ta şunları söyleyecekti: “Bizler de ciddi manada rahatsızız. Yani atılması gereken adımlar atılır, biter, geçer; ama bu dalgalar böyle geldikçe, kusura bakmasınlar ülke boğulur. Bu iş bu kadar uzatılmamalıdır.”
   </p>
   <p>
    <img alt="" height="214" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/zafer-2012-(4).jpg"/>
   </p>
   <p>
    Mart sonunda TBMM, çok önemli bir karara imza atarak, AK Parti’nin hazırladığı ve zorunlu eğitimi kademeli olarak 12 yıla çıkaran (4+4+4)  kanun teklifini kabul etti. “2012’nin siyaseten en baskın yanı Başbakan’ın gündem belirleyen sözleridir.” tespiti yapılsa yeridir. Nitekim 26 Mayıs’ta Başbakan bu kez kürtaj konusunu gündeme taşıdı. AK Parti Kadın Kolları 3. Olağan Kongresi’nde, kürtaj ve sezaryene karşı olduğunu söyleyerek, “Bu ifademe karşı çıkan bazı çevrelere ve medya mensuplarına sesleniyorum. Yatıyorsunuz kalkıyorsunuz ‘Uludere’ diyorsunuz. Her kürtaj bir Uludere’dir. Anne karnında bir yavruyu öldürmenin doğumdan sonra öldürmeden ne farkı var?” yorumunu yaptı.
   </p>
   <p>
    15 Haziran’da ise çok önemli bir gelişme yaşandı, Türk siyasi hayatı açısından. Anayasa Mahkemesi, Cumhurbaşkanı Seçimi Kanunu’nun geçici 1. maddesindeki, Anayasa Değişikliği Kanunu’nun yürürlüğe girdiği tarihten önce seçilen cumhurbaşkanlarının, iki defa seçilememelerine ilişkin düzenlemeyi oy birliğiyle iptal etti. Yüksek Mahkeme, Cumhurbaşkanı Gül’ün görev süresini 7 yıl olarak belirleyen yasa hükmünün iptal talebini ise oy çokluğuyla reddetti. Böylelikle Cumhurbaşkanı Gül’e 2014’teki Köşk seçimleri için ikinci kez adaylık yolu açılmış oldu.
   </p>
   <p>
    30 Haziran’da Başbakanlık resmî konutunda önemli bir kabul gerçekleşti. Başbakan Erdoğan, Diyarbakır Bağımsız Milletvekili Leyla Zana’yı kabul etti. Aslında görüşmenin sebebi, Zana’nın bir süre önce Hürriyet’e manşet olan sözleriydi. Zana Kürt sorununu ancak Erdoğan’ın çözebileceğini söylemişti.
   </p>
   <p>
    <img alt="" height="284" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/zafer-2012-(2).jpg"/>
    12 Ağustos’ta Türkiye siyaseti açısından bir ilk yaşandı. CHP Tunceli Milletvekili Hüseyin Aygün, Ovacık’tan Tunceli’ye dönerken terör örgütü üyesi 2 kişi tarafından kaçırıldı. Aygün’ün kaçırılması, Cumhurbaşkanı Gül, TBMM Başkanı Cemil Çiçek, Başbakan Erdoğan ve siyasi partiler tarafından kınandı, Meclis’e yapılmış bir saldırı olarak nitelendi. Aygün iki gün sonra serbest bırakıldı.
   </p>
   <p>
    <strong>
     Veda kongresi
    </strong>
   </p>
   <p>
    Türk siyasi hayatının iki önemli siması Saadet Partisi’nin eski genel başkanı ve Has Parti lideri Numan Kurtulmuş ile  Demokrat Parti’nin eski genel başkanı Süleyman Soylu, 22 Eylül’de AK Parti’ye katıldı. Davet temmuzda Başbakan’dan gitmiş ve Has Parti ile AK Parti’nin bütünleşmesini önermişti. Aynı dönemde Soylu’nun da katılımıyla, Türk siyasetindeki iki lider isimle kadrosunu güçlendiren AK Parti, 30 Eylül’deki büyük kongresine iddialı girdi.
   </p>
   <p>
    <img alt="" height="408" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/zafer-2012-22222.jpg"/>
    30 Eylül’de AK Parti 4. Olağan Kongre’sini gerçekleştirdi. Başbakan Erdoğan’ın son kez genel başkanlığa aday olduğu kongre, uluslararası liderlerin katılımı ile gerçekleşti. Kongre sonrası parti yönetimi yenilendi. Numan Kurtulmuş ekonomiden, Süleyman Soylu ARGE’den sorumlu genel başkan yardımcısı sıfatıyla Merkez Yönetim Kurulu’nda yer aldı.
   </p>
   <p>
    2012 muhalefet partileri açısından da kongre yılıydı. CHP, MHP ve BDP kongrelerinde lider değişimi ve liste sürprizleri yaşanmadı; ancak Milliyetçi Hareket Partisi’nde Devlet Bahçeli’nin rakibi Koray Aydın artık ciddi bir parti içi muhalefet adayı olduğunu ortaya koydu. 10. Büyük Olağan Kongre’de, 15 yıldır partinin başında bulunan Bahçeli 725 oyla 6. kez parti başkanlığına seçilirken, Koray Aydın 441 oy aldı. Temmuz ayında 34. Olağan Kurultayı’nı gerçekleştiren CHP’de Kemal Kılıçdaroğlu güven tazelerken, Denizli Milletvekili Adnan Keskin, partinin ikinci adamı oldu. BDP kongresinde ise Selahattin Demirtaş tekrar genel başkanlığa seçildi.
   </p>
   <p>
    2012 siyaseti açısından iz bırakan son gelişme 8. Cumhurbaşkanı merhum Turgut Özal’la ilgiliydi. Hakkında bir süredir suikasta kurban gittiği iddiaları gündeme gelen ve Devlet Denetleme Kurulu’nun buna destekleyici raporu sonrası Özal’ın kabrinin açılması gündeme geldi.
   </p>
   <p>
    <img alt="" height="376" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/zafer-2012-(1).jpg"/>
    Ankara Cumhuriyet Başsavcılığı’nın yürüttüğü soruşturma kapsamında Özal’ın cenazesi, Topkapı’daki Anıt Mezar’dan çıkarılarak Adli Tıp Kurumu’na götürüldü. Adli Tıp’ın raporu ise kafaları karıştırdı. Özal’ın naaşında 4 ayrı zehir tespit eden kurum buna rağmen ‘zehirlendi’ kararına varamadı. Bu konu 2013 gündemini de meşgul etmeye devam edecek.
   </p>
   <p>
    2012’yi iki önemli gelişmeyle kapatalım. 67 ceza infaz kurumunda açlık grevine giden terör örgütü mensubu 682 tutuklu ve hükümlü, iki ayı geçen grevlerini terörist başı Abdullah Öcalan’ın talimatı ile sonlandırdı. Meclis Darbeleri ve Muhtıraları Araştırma Komisyonu, ‘darbe raporunu’ tamamlayarak dört partinin imzasıyla Meclis Başkanılığı’na teslim etti. Başkanlığını, eski Milli Eğitim Bakanı Nimet Baş’ın yaptığı komisyon, yakın tarihin en kapsamlı Meclis araştırmasına imza attı. Toplumsal hafızayı tazeleyen, gözden kaçmış ayrıntıları yakalayan rapor artık TBMM’de. Önümüzdeki yıl somut sonuçlar için tetikleyici olması bekleniyor.
   </p>
   <hr/>
   <h2>
    <span>
     <img alt="" height="393" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/suriye.jpg"/>
    </span>
   </h2>
   <h2>
    <span>
     DÜNYA
    </span>
    -
    <span>
     Krizler derinleşti
    </span>
   </h2>
   <p>
    <span>
     <span>
      <strong>
       MESUT ÇEVİKALP
      </strong>
     </span>
    </span>
   </p>
   <p>
   </p>
   <p>
    <em>
     <span>
      Dünya 2012’de ekonomik ve siyasi krizlerden sıyrılamadı. Bilim, uzay alanında çığır açan gelişmeler yüzümüzü güldürmeye yetmedi. Barış, huzur umutları 2013’e devredildi!
     </span>
    </em>
   </p>
   <p>
    <span>
     Kriz, çatışma, can kaybı… Dünya açısından 2012’yi bu üç kelimeyle özetlemek mümkün! 2011’den miras kürsel ekonomik, siyasal ve sosyal krizler daha da derinleşti geçen 12 ayda. Avrupa ekonomik, Ortadoğu-Kuzey Afrika rejim, Asya-Uzakdoğu istikrar krizleriyle çalkalandı. İsrail-Filistin yeniden savaştı, İran Batı tehdidine rağmen nükleer zenginleştirme faaliyetlerini genişletti, ezeli düşmanlar Japonya-Çin bir ada krizi üzerinden savaşın eşiğine geldi. Dünya bir önceki yılda olduğu gibi önemli isimleri ebedî âleme uğruladı…
    </span>
   </p>
   <p>
    <span>
     <img alt="" height="218" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/mesut-dunya-2012-(1).jpg"/>
     Diğer âlem demişken, insanoğlu bilinmeyeni keşfetmeye dair yürüttüğü çalışmalarında önemli mesafe katetti. ABD Ulusal Havacılık ve Uzay Dairesi’nin (NASA) Mars’ı keşfe giden uzay aracı Curiosity, kızıl gezegende kurumuş bir nehir yatağı buldu mesela. Keza İsviçre’deki Avrupa Nükleer Araştırma Merkezi (CERN), büyük patlama deneyi kapsamında yeni bir atom altı parçacığın (Higgs Bozonu) varlığına dair ciddi delillere ulaştı. İnsanın gizli kodu DNA’ya dair de umutlandırıcı detaylara ulaşıldı 2012’de… Hasıl-ı kelam, geçen yıl bir bilim dünyası güldürdü yüzümüzü…
    </span>
   </p>
   <p>
    <img alt="" height="148" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/mesut-dunya-2012-(8).jpg"/>
    2012’ye damgasını vuran küresel gündem ‘Arap Baharı’ydı şüphesiz. İki yıl önce Kuzey Afrika’da başlayıp Ortadoğu’ya yayılan Arap isyanları ajandalarımızı da işgal etti adeta. Tunus, Mısır, Yemen ve Libya’da eli kanlı diktatörleri devirip Suriye’ye ulaşan rejim karşıtı süreç kana bulandı. 14 bölge ülkesine sıçrayan olaylarda 40 bini sadece Suriye’de olmak üzere yaklaşık 50 bin kişi hayatını yitirdi. Ancak kanlı devrim istikrar getirmedi. Tunus, Mısır, Libya ve Yemen’de seçimler yapıldı, iktidar el değiştirdi, yeni anayasa süreçleri başlasa da ekonomik, siyasi krizler ve güvenlik krizleri aşılamadı. Özellikle Arap dünyasının ‘ağabeyi’ Mısır’daki zikzaklı gidişat ‘Arap Devrimleri’ne dair olumlu atmosferi dağıttı. Seçimle göreve gelen Muhammed Mursi’nin önce askeri, ardından kendi makamını yargı denetiminden muaf yetkilerle donatması, yeni anayasayı kendince yazma çabası eleştirildi. Mursi’nin fevri çıkışları arada kalan liberalleri Mübarek cephesine itti. ‘Devrimcileri karşı devrimle’ devirmek isteyenler Tahrir’i doldurdu…
   </p>
   <p>
    <span>
     <img alt="" height="215" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/mesut-dunya-2012-(2).jpg"/>
    </span>
   </p>
   <p>
   </p>
   <p>
    <span>
     Ortadoğu siyasal krizlerle boğuşurken Avrupa devletleri 2011 mirası ekonomik krizi atlatmanın derdindeydi. 2012’de olmadı, 2013’te de çözülecek gibi gözükmüyor. Özellikle Yunanistan, İspanya, Portekiz, İtalya gibi Güney Avrupa ülkelerinde işsizlik, kamu açığı ve borçlanma tavan yaptı. Avrupa Birliği’nden gelen destek bütçeleri de söndürmedi yangını! İçe kapanma yoluna giden çoğu Avrupa ülkesi savunma, AB, BM, NATO bütçelerini kıstı; kamu mülklerini satışa çıkardı. Toparlanmanın 2013’ü de aşacağı öngörülüyor.
    </span>
   </p>
   <p>
    Atlantik ötesi için de sıkıntılı yıldı 2012… Hatta hüzünlüydü.
   </p>
   <p>
    <span>
     <img alt="" height="166" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/mesut-dunya-2012-(5).jpg"/>
    </span>
   </p>
   <p>
    <span>
     6 Kasım seçimlerinde Cumhuriyetçi Mitt Romney’i geçip ikinci dönemine başlayan Başkan Barack Obama zaferini buruk kutladı.
    </span>
   </p>
   <p>
    <span>
     <img alt="" height="200" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/mesut-dunya-2012-(7).jpg"/>
     Üzerine, 96 kişinin ölümüne ve 20 milyar dolarlık maddi kayba yol açan Sandy kasırgasının, Libya’da teröre kurban giden 4 diplomatın gölgesi düştü. Kötü başlayan sene yine dramatik sahneyle kapandı. Newtown kentindeki Sandy Hook İlkokulu’na silahlı saldırı düzenleyen 20 yaşındaki Adam Lanza, 20’si çocuk 26 kişiyi katletti. 14 Aralık’taki kanlı baskın tüm ülkeyi yasa boğdu. Amerika yeniden bireysel silahlanmayı engelleme tartışmasına girişti. Arap Baharı’nda olduğu gibi Suriye krizini de uzaktan yönetme tavrını sürdüren Washington, 2012’de Afganistan’dan çıkış stratejisini çalıştı. Askerî ve diplomatik kapasitesini Uzakdoğu’ya kaydırmayı sürdürdü. Silahlı İnsansız Hava Araçları’nın ardından geliştirdiği İnsansız Savaş Uçağı’nı test etti. Pakistan, Afganistan ve Yemen’deki terör unsurlarına İHA’lı saldırıları sürdürdü. İsrail’i dizginleyemese de iki devletli çözümü dillendirmekten geri durmadı. ABD’nin 2012’sinden hareketle 2013’ünün çetin geçeceğini söylemek mümkün.
    </span>
   </p>
   <p>
    Küresel platformun zorlu gündemlerinden biri de İran’dı hiç şüphesiz. Tahran bir yandan Irak ve Suriye üzerinde hâkimiyetini derinleştirdi diğer taraftan dokunulmazlık zırhı olarak gördüğü nükleer çalışmalarını sürdürdü. ABD ve AB önderliğinin mali ve siyasi ambargoları Mollaları frenlemeye yetmedi. Suriye’de patlak veren rejim karşıtı isyan Tahran’ın PKK’ya uzanan elini de gün yüzüne taşıdı. Iğdır’da deşifre olan ajanları da PKK-İran işbirliğinin somut kanıtı oldu. Nükleer zenginleştirmeden geri adım atmayan, atom bombası üretme aşamasına yaklaşan, Ortadoğu’daki Şii eksenini güçlendirmeye çalışan İran 2012’de olduğu gibi 2013’ün de esaslı gündemlerinden olacak.
   </p>
   <p>
    <span>
     <img alt="" height="314" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/mesut-dunya-2012-(3).jpg"/>
     Filistin cephesine kan, gözyaşı hâkimdi. İsrail Ocak 2013’teki genel seçimler öncesinde, genelde Filistin, özelde Gazze’ye dönük abluka ve baskıyı artırdı. İsrail askeri, Gazze ambargosunu kırmak, bölgeye insani yardım ulaştırmak için İsveç’ten yola çıkan Finlandiya bandıralı ‘Estelle’ gemisine de müdahale etti. 14 Kasım’da da füze tahdidi gerekçesiyle Gazze’ye hava, kara ve denizden operasyon düzenledi. Kanlı ‘Dökme Kurşun’un yıl dönümünde gelen 8 günlük saldırıda 175 Filistinli hayatını yitirdi, 1200’ü yaralandı. Hamas’ın askerî kanadı İzzeddin El-Kassam Tugayları Komutanı Ahmet el-Caberi de hayatını kaybedenler arasındaydı. İsrail şuurlu olarak şehrin tüm altyapısını tahrip etti. Mısır’dan gıda, ilaç sevkiyatının yapıldığı Refah’taki tünelleri de vurdu. İsrail’in orantısız saldırısı Mısır, Türkiye ve Katar’ın katkılarıyla durduruldu. İsrail vahşeti karşısında bir kez daha sessizliğe bürünen ABD, Avrupa ve BM, insanlık vicdanını kanattılar. 29 Kasım’da Filistin’e BM’de 138 üyenin desteği, 9 ülkenin karşı duruşuyla verilen ‘üye olmayan gözlemci devlet’ statüsü de bu utancı örtmeye yetmedi.
    </span>
   </p>
   <p>
    Japonya ile Çin arasında patlak veren ada krizi Uzakdoğu’daki değişen denklemi gün yüzüne taşıdı. Çin’in ‘Diaoyü’, Japonya’nın ‘Senkaku’ adını verdiği, Ege’deki Kardak Kayalıkları’nı andıran ada üzerinde geçmişte bu yana yaşanan gerilime ilk kez donanmalı müdahalede bulunuldu. İki ülkeyi savaşın eşiğine getiren krizin ardında Çin’in uçak gemisi Varyag’ı denize indirmesi, ABD askerinin bölgeye gelişi ve Japonya’nın yeniden ordu kurma söylemi gibi çeşitli faktörler var. Ada krizi, ABD’nin Japon müttefikiyle beraber Çin’i çevreleme stratejisine soyunduğunu da gösteriyor esasında. Taraflar birbirine ‘el-ense’ çekmeye başladı… 2012’de beliren yeni eksenin 2013’te yeni gerilimlerle derinleşmesi mümkün görülüyor.
   </p>
   <p>
    Sonuçta 2012 Suriye iç savaşıyla anılacak. Bir yılda 40 bin Suriyelinin yaşamına yaklaşık 500 bininin göç etmesine yol açan rejim krizinin artık diplomasi yoluyla çözülmesi mümkün değil. Halkına karşı kimyasal gaz kullanan, Türkiye’nin jetini düşüren Beşşar Esed, son ana kadar muhaliflerle çatışacağını söylüyor. Rusya, İran ve Çin’in koruma kalkanıyla dış müdahaleden sıyrılan rejimin ordu ve Muhaberat’ın dağılmasından dolayı yeni yılın ilk yarısında devrileceği öngörülüyor. Uzun lafın kısası 2012’ye 2011’deki gibi kan, gözyaşı, hüzün hâkimdi…
   </p>
   <h3>
    <span>
     Tarihe geçen günler:
    </span>
   </h3>
   <ul>
    <li>
     <span>
      1 Ocak: İran ilk nükleer yakıt çubuğunu üretti.
     </span>
    </li>
    <li>
     13 Ocak: KKTC’nin kurucu Cumhurbaşkanı Rauf Denktaş (87) vefat etti.
    </li>
    <li>
     7 Şubat: Suriye’yi değerlendiren Erdoğan, Esed’e görevi bırak çağrısı yaptı.
    </li>
    <li>
     21 Şubat: Yemen’de 33 yıllık Ali Abdullah Salih rejimi son buldu.
    </li>
    <li>
     4 Mart: Seçimi kazanan Vladimir Putin devlet başkanlığına geri döndü.
    </li>
    <li>
     6 Mart: Obama ABD’nin tek taraflı askerî müdahalede bulunmayacağını belirtti.
    </li>
    <li>
     16 Mart: ISAF Kabil Komutanlığı’nın helikopteri düştü, 12 Türk askeri şehit oldu.
    </li>
    <li>
     26 Mart: Türkiye Şam Büyükelçiliği’nin bütün faaliyetlerini askıya aldı.
    </li>
    <li>
     1 Nisan: Suriye Halkının Dostları Grubu’nun 2. konferansı, İstanbul’da yapıldı.
    </li>
    <li>
     16 Nisan: Norveç’te 77 kişiyi katleden terörist Anders Behring Breivik yargılanmaya başladı.
    </li>
    <li>
     6 Mayıs: Fransa’da Cumhurbaşkanı seçimlerini Sosyalist Francois Hollande kazandı.
    </li>
    <li>
     23 Mayıs: İstanbul Cumhuriyet Savcısı Ekinci, Mavi Marmara ile ilgili iddianame yazdı.
    </li>
    <li>
     16 Haziran: Mısır’da ilk seçimleri Hürriyet ve Adalet Partisi adayı Mursi kazandı.
    </li>
    <li>
     22 Haziran: Suriye Türk jetini vurdu. Uçağın iki pilotu şehit düştü.
    </li>
    <li>
     26 Haziran: TSK Suriye’ye dönük angajman kurallarını değiştirdi.
    </li>
    <li>
     4 Temmuz: CERN, yeni atomaltı parçacığın (Higgs) izlerine ulaştı.
    </li>
    <li>
     2 Ağustos: Suriye’de başarısız olan BM Özel Temsilcisi Kofi Annan istifa etti.
    </li>
    <li>
     6 Ağustos: NASA’ın gezegenler arası gezginci robotu Curiosity (Merak), Mars’a indi.
    </li>
    <li>
     9 Ağustos: Bakan Davutoğlu ve Emine Erdoğan, Arakan’a destek ziyareti düzenledi.
    </li>
    <li>
     21 Ağustos: Somali’de 21 yıl sonra ilk meclis oluştu
    </li>
    <li>
     25 Ağustos: Ay’a ilk ayak basan astronot Neil Armstrong, 82 yaşında hayata veda etti.
    </li>
    <li>
     10 Eylül: ABD’li bir grup Kıpti’nin çektiği İslam’a hakaret filmi dünyayı ayağa kaldırdı.
    </li>
    <li>
     3 Ekim: Suriye’den ateşlenen top mermisi Akçakale’ye düştü, 5 kişi öldü.
    </li>
    <li>
     10 Ekim: Moskova-Şam seferini yapan Suriye uçağı kopntrol için Esenboğa’ya indirildi.
    </li>
    <li>
     14 Ekim: Avusturyalı sporcu Felix Baumgartner, uzaydan serbest düşüşle ses duvarını aştı.
    </li>
    <li>
     15 Ekim: Ermenistan’dan Suriye’ye giden sivil uçak kontrol için Erzurum’a indirildi.
    </li>
    <li>
     20 Ekim: Myanmarlı Budistler Arakan’da Müslüman kıyımına girişti.
    </li>
    <li>
     6 Kasım: Mavi Marmara davası yargılanmasına başlandı.
    </li>
    <li>
     17 Kasım: Suriye’de kaçırılan gazeteci Cüneyt Ünal 87 gün sonra serbest bırakıldı.
    </li>
    <li>
     18 Kasım: Mısır’a giden Başbakan Erdoğan yeni iktidarla ekonomik anlaşmalar yaptı.
    </li>
    <li>
     23 Kasım: Cumhurbaşkanı Abdullah Gül, Suriyeli muhalif yönetimi kabul etti.
    </li>
    <li>
     28 Kasım: NATO heyeti Patriot füze sistemi için ön incelemelere başladı.
    </li>
    <li>
     11 Aralık: Filistin lideri Abbas, yeni BM statüsü sonrası ilk Türkiye’ye geldi.
    </li>
    <li>
     24 Kasım: Güney Koreli Park Jae-Sang’in ‘Gangnam Style’ şarkısı hit oldu.
    </li>
    <li>
     7 Aralık: Hamas’ın Siyasi Büro Şefi Halid Meşal, 45 yıl sonra Gazze’ye girdi.
    </li>
    <li>
     12 Aralık: Türkiye-Pakistan-Afganistan Üçlü Zirvesi 7. toplantısı Ankara’da yapıldı.
    </li>
    <li>
     13 Aralık: AFAD: Suriyeli göçmenlerin sayısı 138 bin 965’e yükseldi.
    </li>
    <li>
     18 Aralık: İsrail Kudüs’teki 1500 yerleşim imarını onayladı.
    </li>
   </ul>
   <hr/>
   <h2>
    <span>
     <img alt="" height="385" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/kadir-2012-(3).jpg"/>
    </span>
   </h2>
   <h2>
    <span>
     EKONOMİ
    </span>
    -
    <span>
     Ekonomide ‘fren’ yılı
    </span>
   </h2>
   <p>
    <strong>
     KADİR DİKBAŞ
    </strong>
   </p>
   <p>
    <em>
     2011 yılında yüzde 8,5’lik büyüme oranıyla dünyanın en hızlı büyüyen ülkeleri arasına giren Türkiye, 2012’de düşük büyüme hızıyla yetinmek zorunda kaldı.
    </em>
   </p>
   <p>
    Türkiye için ekonomik faaliyetlerin ve büyümenin yavaşladığı bir yıl oldu 2012. Küresel ekonomide ise, krizin etkileri 2011’e nazaran daha fazla hissedildi. Özellikle Avro Bölgesi’ndeki kriz derinleşerek borçluluk oranlarını artırdı, işsizliği rekor seviyelere yükseltti. Bazı ülkeler yeniden durgunluğa girdi. Bu gelişmelerden Türkiye de payına düşeni aldı.
   </p>
   <p>
   </p>
   <p>
    <strong>
     Büyüme yavaşladı
    </strong>
   </p>
   <p>
    Avrupa’daki krizin devam etmesi, ekonomiye yaptırılan zorunlu fren ve başta Suriye, bölge ülkelerinde yaşanan sıkıntılar, ekonomik faaliyetleri yavaşlattı. Ve 2011 yılında yüzde 8,5’lik büyüme oranıyla dünyanın en hızlı büyüyen ülkeleri arasına giren Türkiye, 2012’de düşük büyüme hızıyla yetinmek zorunda kaldı.
   </p>
   <p>
    Kredi hacmindeki hızlı gelişme ve cari açıktaki yükselişle patlayan büyümede, frene basmak gerekiyordu ve gereken yapıldı. Bu frenin etkisi yıl boyunca sürdü ve görünen o ki 2013’te de devam edecek.
   </p>
   <p>
    Türkiye ekonomisi, açıklanan son verilere göre, yılın ilk dokuz ayında yüzde 2,6 oranında büyüdü. Üçüncü çeyrekteki büyüme ise yüzde 1,6 olarak gerçekleşti. Rakamlar beklentilerin altında ve ekonomideki ‘yumuşak iniş’in ‘sert iniş’e dönüştüğünü gösterdi.
   </p>
   <p>
    GSYH’ya harcama yöntemiyle bakıldığında ise, büyümenin bu kadar ivme kaybetmesinde iç talepteki durgunluğun büyük rol oynadığı anlaşılıyor. Büyümeye en büyük katkı ise ihracattan.
   </p>
   <p>
    Ekonomik büyümede yaşanan olumsuz gelişme dışında sanayi üretiminden de kötü haber geldi. Dördüncü çeyreğin ilk ayı olan ekimde sanayi üretimi bir önceki aya göre yüzde 5,7 küçüldü. Sanayideki daralmanın, dördüncü çeyrekteki büyüme oranını da aşağı çekmesi bekleniyor. O yüzden, yüzde 4’lük yıl sonu büyüme hedefinin tutması zor. 2012 yılı büyüme oranı muhtemelen yüzde 3’ün altında olacak.
   </p>
   <p>
   </p>
   <p>
    <strong>
     Enflasyon düşüşe geçti
    </strong>
   </p>
   <p>
    <img alt="" height="516" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/EKO1.png"/>
    Enflasyonda ise 2012’nin ilk yarısında yaşanan ürkütücü seyir uzun sürmedi. 5 ay aradan sonra enflasyon (TÜFE) nisanda yeniden tek haneye indi. En son açıklanan kasım rakamları da beklentilerin çok altında geldi. Söz konusu ayda bir önceki aya göre, TÜFE’de yüzde 0,38, ÜFE’de 1,66 artış gerçekleşti. Yıllık enflasyonsa kasım itibarıyla TÜFE’de yüzde 6,37, ÜFE’de 3,60 oldu. Yıllık TÜFE artışı, son 14 ayın en düşük oranı.
   </p>
   <p>
    İstanbul Ticaret Odası’nın (İTO) açıkladığı enflasyon rakamları da aynı paralelde çıktı. İTO’ya göre, kasımda perakende (tüketici) fiyatları aylık yüzde 0,28, yıllık yüzde 8,76 arttı. Toptan eşya fiyatlarındaki değişimse sırasıyla yüzde 0,86 ve yüzde 4,68 oldu.
   </p>
   <p>
    Herkesi şaşırtan kasım rakamlarından sonra beklentiler iyileşti. Yüzde 5 olan yıl sonu enflasyon hedefinin tutmayacağı yılbaşında kesinleşmiş, hayli yüksek tahminler yapılmaya başlamıştı. Şimdi tahminler, 3 Ocak’ta açıklanacak 2012 yılı TÜFE artışının yüzde 6,5 civarında olacağı yönünde.
   </p>
   <p>
   </p>
   <p>
    Cari açık küçüldü 2012’de büyümede görülen yavaşlamayla beraber ithalatta da sert bir fren ve gerileme yaşandı. İhracatta ise çok yüksek seviyede olmasa da yükseliş sürdü. Bu da, geçen yıl rekor seviyelere ulaşmış dış ticaret ve dolayısıyla cari işlemler açığını aşağı çekti.
   </p>
   <p>
    Türkiye İstatistik Kurumu’nun açıkladığı verilerine göre; ocak-ekim döneminde, ihracat geçen yılın aynı dönemine göre yüzde 13,4 arttı ve 111 milyar 351 milyon dolardan 126 milyar 277 milyon dolara yükseldi. Aynı dönemdeki ithalat yüzde 2,9 azalarak 201 milyar 598 milyon dolardan 195 milyar 783 milyon dolara düştü. Böylece, dış ticaret açığı geçen yıl 90,2 milyar dolar iken bu yıl 69,5 milyar dolara indi. 2011’in ilk 10 ayında yüzde 55,2 olan ihracatın ithalatı karşılama oranı da yüzde 64,5’e yükseldi. İhracatın 2012 performansını olumlu etkileyen ve çok tartışılan konu ise, başta İran’a olmak üzere rekor seviyede artan altın ihracatı oldu.
   </p>
   <p>
    <img alt="" height="272" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/EKO2.png"/>
    Dış ticaret açığındaki daralma, cari açığın da daralmasını sağladı. Merkez Bankası’nın açıkladığı verilere göre, cari işlemler açığı bu yılın ilk 10 ayında geçen yılın aynı dönemine göre 23,9 milyar dolar azalarak 41 milyar 95 milyon dolar olurken 12 aylık kümülatif açık da 53 milyar 114 milyon dolarda kaldı. Bu rakam, 2011 yılı şubat ayından bu yana görülen en düşük seviye. Cari açıktaki azalışın önümüzdeki aylarda yavaşlaması, hatta durması bekleniyor.
   </p>
   <p>
    <strong>
     İşsizlik 9,1’e çıktı
    </strong>
   </p>
   <p>
    Ekonomideki yavaşlama, işsizliği de olumsuz etkiledi. Açıklanan en son istihdam verilerine göre, eylül ayında, Türkiye genelinde işsiz sayısı geçen yılın aynı dönemine göre 141 bin kişi artarak 2 milyon 539 bin kişiye yükseldi. İşsizlik oranı 0,3 puanlık artışla yüzde 9,1’e yükseldi. Kentsel yerlerde işsizlik oranı 0,2 puanlık artışla yüzde 11,3, kırsal yerlerde ise 0,3 puanlık artışla yüzde 4,8 oldu. 2012 yılı eylül döneminde, Türkiye genelinde işgücüne katılma oranı, bir önceki yılın aynı dönemine göre 0,6 puanlık artışla yüzde 51’e çıktı.
   </p>
   <p>
    <img alt="" height="367" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/kadir-2012-(1).jpg"/>
   </p>
   <p>
    <strong>
     Bütçe açığı büyüdü
    </strong>
   </p>
   <p>
    Merkezi Yönetim Bütçesi’nde de, geçen yıla kıyasla daha olumsuz bir performans görüldü. Maliye Bakanlığı’nın verilerine göre, Merkezi Yönetim Bütçesi, kasım ayında 5,4 milyar lira fazla, ocak-kasım döneminde ise 13,3 milyar lira açık verdi. Bütçe, 2011 yılı kasım ayında 2 milyar 146 milyon TL, ocak-kasım döneminde de 439 milyon TL fazla vermişti.
   </p>
   <p>
    2011 yılı ilk 11 ayında bütçe giderleri 272 milyar 328 milyon TL olarak gerçekleşmiş iken 2012 yılının aynı döneminde yüzde 16,7 oranında artarak 317 milyar 733 milyon TL oldu. 2011 yılının aynı döneminde 272 milyar 767 milyon TL olan bütçe gelirleri ise, 2012 yılında yüzde 11,6 artışla 304 milyar 399 milyon TL’ye yükseldi. Bütçede yılbaşında konulan hedeften sapılmasının temel sebebi, giderlerdeki yüksek oranlı artış.
   </p>
   <p>
    <strong>
     Diğer gelişmeler
    </strong>
   </p>
   <p>
    2012, bahsettiğimiz makro-ekonomik göstergelerdeki gelişmelerin yanında, önemli pek çok kararın alındığı bir yıl oldu. Bunlardan ilki Türk Lirası ile alakalıydı. Sıfır atma operasyonu ile ağırlıklarından kurtulan TL, yılın ilk çeyreğinde simgeye kavuştu. Merkez Bankası’nın açtığı yarışma sonucunda ilk kez belirlenen TL’nin simgesi, Başbakan Recep Tayyip Erdoğan’ın da katıldığı basın toplantısıyla tanıtıldı.
   </p>
   <p>
    5 Nisan günü, cari açığı, ithalatı ve bölgeler arası eşitsizliği azaltıp istihdamı artırmayı hedefleyen yeni teşvik paketi açıklandı. İlgili Bakanlar Kurulu kararı, 19 Haziran’da Resmî Gazete’de yayımlanarak yürürlüğe girdi.
   </p>
   <p>
    Yılın bir diğer önemli gelişmesi de, yabancılara gayrimenkul satışında mütekabiliyetin kaldırılıp satılabilecek taşınmazların yüzölçümünde artırıma gidilmesi oldu. Bu konuyla ilgili olarak hazırlanan Tapu Kanunu ve Kadastro Kanunu’nda değişiklik yapan tasarı, 3 Mayıs’ta Meclis’te kabul edildi.
   </p>
   <p>
    Trans Anadolu Doğalgaz Boru Hattı (TANAP) Projesi Hükümetlerarası anlaşması Azerbaycan Cumhurbaşkanı İlham Aliyev ile Başbakan Recep Tayyip Erdoğan’ın şahitliğinde imzalandı. Bu, Hazar enerji kaynaklarının dünya pazarlarına taşınması konusunda Türkiye ile Azerbaycan’ın üçüncü bir ülke olmaksızın imzaladığı ilk enerji projesi oldu.
   </p>
   <p>
    <img alt="" height="186" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/EKO3.png"/>
   </p>
   <p>
    2012’nin önemli gelişmelerinden biri de, uzun yıllar kredilerine muhtaç olduğumuz IMF’ye kaynak kullandırmamız oldu. Merkez Bankası, Türkiye’nin IMF’ye uluslararası rezervlerden sayılmak şartıyla 5 milyar dolar katkıda bulunacağını duyurdu.
   </p>
   <p>
    Cumhuriyet tarihinin en yüksek tutarlı ihalesi de 16 Aralık’ta gerçekleşti. Özelleştirme İdaresi Başkanlığı tarafından yürütülen “Otoyol, köprüler ve ilgili tesislerin 25 yıl süre ile işletme hakkının verilmesi yöntemiyle özelleştirilmesine yönelik ihale” sonuçlandı. İhalede Koç Holding, Malezya’nın kamuya ait yatırım şirketi Khazanah Nasional Berhad’ın bir iştiraki olan UEM Group Berhad ile Ülker ailesine ait Yıldız Holding’e bağlı Gözde Girişim’den oluşan Ortak Girişim Grubu, 5,7 milyar dolarla en yüksek teklifi verdi.
   </p>
   <p>
    <img alt="" height="329" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/KAPAKLAR.jpg"/>
   </p>
   <h2>
    <span>
     KÜLTÜR
    </span>
    -
    <span>
     ‘Yalan dünya’dan göçenler
    </span>
   </h2>
   <p>
    <span>
     2012 bir kayıplar yılı oldu. Sahnelerden, beyazperdeden, televizyondan tanıdığımız; sesine sazına, yüzüne aşina olduğumuz birçok değerli ismi kaybettik.
    </span>
   </p>
   <p>
    <strong>
     <span>
      MURAT TOKAY
     </span>
    </strong>
   </p>
   <p>
    <span>
     K
    </span>
    ültür sanat başlığında bir yılı taradığımızda en çok ölümler çıkıyor karşımıza. 2012 yılında adeta bir yaprak dökümü yaşandı. Sahnelerden, beyazperdeden, televizyondan tanıdığımız; sesine sazına, yüzüne aşina olduğumuz birçok değerli ismi kaybettik. Bu ölümler bir bakıma çocukluğumuza ait görüntülerin, seslerin de kopuşuydu. Kaybettiğimiz isimler arasında kimler yoktu ki. Yeşilçam’ın efsane oyuncularından Ekrem Bora 1 Nisan’da vefat ettiğinde 78 yaşındaydı. Bir hafta sonra iki yıldır en çok izlenen, tartışılan dizi olan Muhteşem Yüzyıl’ın senaristi Meral Okay’ın ölüm haberi geldi.
   </p>
   <p>
    <img alt="" height="403" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/murat-2012-(7).jpg"/>
   </p>
   <p>
    Büyük usta Neşet Ertaş da kendi diliyle söylersek ‘yalan dünya’dan göçüp gitti. Türküler her zamankinden biraz daha ıssızlaştı. Ölmeden önce el üstünde tutulduğu günleri görmüştü. Fakat ömrü hep öyle geçmedi. Gurbetten yurda döndüğü 2000 yılına kadar hep ‘garip’ yaşadı. Son demlerinde ‘fahri doktoralar’ verilse, devlet sanatçılığı teklif edilse, ödüller alsa da çocukluğunda ve gençliğinde çalgıcı çengici bir ‘abdal’dı. ‘Bozkırın Tezenesi’ olarak nam saldı âleme ve ardında yüzlerce türkü ile bozlak bıraktı. Orta Anadolu âşıklık geleneğinin, daha özel ifadesiyle abdallık yolunun son temsilcisiydi Neşet Ertaş…
   </p>
   <p>
    “Yâr deyince kalem elden düşüyor/ Gözlerim görmüyor, aklım şaşıyor./ Lambada titreyen alev üşüyor/ Aşk kâğıda yazılmıyor Mihriban”. Aşkı en güzel anlatan dizelerin sahibi Abdurrahim Karakoç’u da yıl içinde yitirdik. Karakoç  ‘Parmak İzi’, ‘Yasaklı Rüyalar’, ‘Kan Yazısı’, ‘Suları Islatamadım’ gibi birçok kitaba imza atmış bir şair, bir dava adamıydı. Yönetmen Metin Erksan’a da bir parantez açmak lazım. ‘Susuz Yaz’, ‘Sevmek Zamanı’, ‘Acı Hayat’, ‘Yılanların Öcü’ gibi önemli filmlere imza atmış bir yönetmendi Erksan. Berlin’de Altın Ayı kazanarak Türk sinemasına ilk büyük uluslararası ödülü getiren isimdi. Böbrek yetmezliği sebebiyle hayatını yitirdiğinde tarihler 4 Ağustos’u gösteriyordu. Yılın sonunda ise Karadeniz türkülerinden tanıdığımız sanatçı Kamil Sönmez’in ölüm haberi geldi.
   </p>
   <p>
    Edebiyat dünyasına baktığımızda Yaşar Kemal, İhsan Oktay Anar, Nazan Bekiroğlu romanlarıyla yıla damgasını vurdu. Yaşar Kemal’in Fırat Suyu Kan Akıyor Baksana romanı ile başlayan, Karıncanın Su İçtiği ve Tanyeri Horozları kitaplarıyla devam eden Bir Ada Hikâyesi dörtlemesi, son kitabı Çıplak Deniz Çıplak Ada ile tamamlandı.
   </p>
   <p>
    Son romanı Suskunlar’ı 5 yıl önce yayımlayan İhsan Oktay Anar’ın yeni kitabı Yedinci Gün yayımlandı. Alışılmış büyüleyici üslubuyla bizi yine masalsı bir dünyanın içine çeken ve geçmiş zamanda bir yolculuğa çıkaran İhsan Oktay Anar’ın romanı Osmanlı’nın son yıllarından başlayıp Cumhuriyet’in ilk yıllarına kadar uzanıyor.
   </p>
   <p>
    Yaklaşık 5 yıl aradan sonra roman yayımlayan bir başka isim de Nazan Bekiroğlu’ydu. 100 bin baskıyla piyasaya çıkan “Nar Ağacı” yılın çok satan ve konuşulan kitaplarından birisi oldu.
   </p>
   <p>
    Aşk yine kazandırmaya devam etti. Bir yılda kapağında  ‘aşk’ geçen 100’e yakın kitap yayımlandı.  Aşkın Meali, Aşkın Zamiri, Aşkın Üstadı, Nar-ı Aşk, Aşkın Matematiği, Aşka Dönüş, Aşk-ı Revan, Aşkın Elçisi… Listeyi uzatmak mümkün. Bu kitaplardan yüz bine yakın satış rakamına ulaşanlar oldu.
   </p>
   <p>
    Yıl içinde tarih kitapları da büyük ilgi gördü. İlber Ortaylı, Mustafa Armağan kitapları ile “çok satan’larda yer aldı. Fethullah Gülen’in 2012’de yayımlanan “Yaşatma İdeali” ve “Yenilenme Cehdi”,  yılın dikkat çeken kitaplarındandı. Ufuk Yayınları, Bediüzzaman Said Nursi’nin Lemalar isimli eserini  günümüz türkçesiyle bastı. Sadeleştirme çok konuşuldu, tartışıldı.
   </p>
   <p>
    <img alt="" height="252" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/murat-2012-(5a).jpg"/>
    Yazar Selim İleri aldığı ödüllerle konuşuldu. Yıl içinde Aydın Doğan ödülü ve Cumhurbaşkanlığı tarafından verilen ‘Kültür Sanat Büyük Ödülü’ne layık görüldü. Hilmi Yavuz da beş yıl aradan sonra yayımladığı ‘Yara Şiirleri’ ve yazıları ile edebiyat dünyasında öne çıkan bir diğer isimdi.
   </p>
   <p>
    Edebiyat dünyasında not düşülmesi gereken bir olay da Masumiyet Müzesi’nin açılmasıydı. 2008 yılında yayımlanan romanın müzesi dört yıl sonra kapılarını ziyaretçilere açtı.  Yıl içinde Ahmed Midhad Efendi’nin 100. ölüm yılı vesilesiyle yeniden gündeme geldiğini de belirtelim.
   </p>
   <p>
    <strong>
     Fetih filminin yılı
    </strong>
   </p>
   <p>
    Sinemada 1453/Fetih filmi yıla damgasını vurdu. Türk yapımı en geniş bütçeli film  (yaklaşık 18 milyon dolar) olan 1453/Fetih aynı zamanda Türkiye’nin en çok gişe yapan filmi unvanını elde etti. Bir yıl içinde 6,5 milyon kişi filmi izledi. Geçen yılın sonlarında gösterime girmesine rağmen Nuri Bilge Ceylan’ın “Bir Zamanlar Anadolu’da” filmi konuşulmaya devam etti. Cannes film festivalinde Jüri Büyük Ödülü’nü kazanan film ülkemizde de SİYAD ve Yeşilçam Film Akademisi’nin ödüllerini topladı. Zeki Demirkubuz’un “Yeraltı”  filmi ve Osman Sınav’ın Mustafa Kutlu’nun eserinden beyazperdeye uyarladığı ‘Uzun Hikâye’ de dikkat çeken yapımlar olarak öne çıktı. Yıl içinde, güldürmeyi amaçlayan, bugün çoğunu hatırlamadığımız birçok ‘sulu’ film çekildi.
   </p>
   <p>
    <strong>
     Özel tiyatro tartışması
    </strong>
   </p>
   <p>
    <img alt="" height="292" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/murat-2012-(2).jpg"/>
    İstanbul Büyükşehir Belediye Başkanı Kadir Topbaş’ın Şehir Tiyatroları’nın başına bürokrat ataması, ardından Başbakan Tayyip Erdoğan’ın “Tiyatroları özelleştireceğiz” açıklaması bir krize yol açtı. Tiyatrocular bu sözlere büyük tepki gösterdi, Harbiye Muhsin Ertuğrul Sahnesi önünde protesto gösterisi düzenlendi… Yıl içinde protestolara yol açan bir diğer konu Emek Sineması’ydı. 3 yıldır yıkım projesi gündemde olan sinemanın kapatılmaması için birçok gösteri, yürüyüş yapıldı.  Yıllarca ‘komik’ olarak bilip tanıdığımız Müjdat Gezen ve Levent Kırca AK Parti’yi ve ona oy verenleri aşağılamayı sürdürdü. Levent Kırca’nın geçen hafta yaptığı şu konuşmayı not düşmeden geçmeyelim: “Sezen Aksu’yla başlayan döneklik furyası Halil Ergün’le devam etti, sonra Ali Poyrazoğlu girdi devreye, ‘Hükümetin yaptıklarını çok beğeniyorum’ dedi. Ben bunlara artık söz söylemiyorum. Gıyaplarında yüzlerine tükürüyorum. Benim için bunlar birer vatan hainidir, bunu açıkça söylüyorum.”
   </p>
   <p>
   </p>
   <p>
    <strong>
     Berhudar ol Orhan Baba!
    </strong>
   </p>
   <p>
    <img alt="" height="442" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/murat-2012-(4).jpg"/>
    Müzik piyasasında bir Orhan Gencebay fırtınası esti. Gencebay’ın 60. sanat yılı dolayısıyla hazırlanan, “Orhan Gencebay’la Bir Ömür” albümü 5 günde 250 bin adet sattı, bilinen tüm rekorları kırdı. Albüm, uzun zamandır durgunluk yaşayan müzik sektörünün yüzünü güldürdü. Orhan Baba’nın sevilen şarkıları 32 şarkıcı tarafından seslendirilmişti. Popüler müzik tarihinin en büyük isimlerinden Stevie Wonder, Madonno, Jennifer Lopez, Sting’in İstanbul konserleri yılın öne çıkan etkinlikleriydi. Yıl içinde büyük bestekâr Buhurizade Mustafa Itri çeşitli toplantılarla anıldı. 2012 yılı UNESCO tarafından Itrî Yılı olarak ilân edilmişti.
   </p>
   <p>
    Yıl içerisinde gözle görülür etkinliklerden birisi de Zaman gazetesinin 25. yıl fotoğraf sergisiydi. “Türkiye’de Zaman” sergisi yurt içinde ve yurt dışında birçok kenti dolaştı.
   </p>
   <p>
    <img alt="" height="387" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/murat-2012-(6).jpg"/>
   </p>
   <h3>
    <span>
     Geçen yıldan notlar
    </span>
   </h3>
   <ul>
    <li>
     6 Ocak: Arabesk’in önemli isimlerinden Azer Bülbül Antalya’da kaldığı otel odasında ölü bulundu.
    </li>
    <li>
     6 Şubat: Oyuncu Baykal Kent (69), tedavi gördüğü Bursa Devlet Hastanesinde yaşamını yitirdi.
    </li>
    <li>
     12 Şubat: Dünyanın en çok ödül alan kadın şarkıcısı unvanına sahip Whitney Houston, Beverly Hilton otelinde ölü bulundu.
    </li>
    <li>
     22 Şubat: Yönetmen Yusuf Kurçenli kansere yenik düştü .
    </li>
    <li>
     17 Şubat: “Fetih 1453” filmi vizyona girdi. Film üçüncü haftada 4 milyon 651 bin seyirciye ulaşarak izlenme rekoru kırdı.
    </li>
    <li>
     27 Şubat: Yönetmen Nuri Bilge Ceylan, Dublin Uluslararası Film Festivali’nde  “Bir Zamanlar Anadolu” filmiyle en iyi yönetmen ödülüne layık görüldü.
    </li>
    <li>
     25 Mart: Erol Akyavaş’ın Enel Hak isimli tablosu müzayedede 2,2 milyon liraya alıcı bularak bir rekora imza attı.
    </li>
    <li>
     1 Nisan: Yeşilçam’ın usta oyuncusu Ekrem Bora, İstanbul’da akciğer ödemi nedeniyle tedavi gördüğü hastanede 78 yaşında vefat etti.
    </li>
    <li>
     9 Nisan: - Akciğer kanseri tedavisi gören senarist ve oyuncu Meral Okay, İstanbul’daki evinde 53 yaşında hayata veda etti.
    </li>
    <li>
     20 Nisan: “Bir Başkadır Benim Memleketim”şarkısıyla geniş yankı uyandıran Ayten Alpman, 82 yaşında hayatını kaybetti.
    </li>
    <li>
     28 Nisan: Orhan Pamuk’un ‘Masumiyet Müzesi’, aynı adlı romanının yayınlanmasından üç buçuk yıl sonra açıldı.
    </li>
    <li>
     29 Nisan: Başbakan Erdoğan “Devlet eliyle tiyatro almaz, tiyatrolar özelleştirilecek.” açıklaması yaptı.
    </li>
    <li>
     1 Mayıs: Oyuncu, yönetmen, seslendirme sanatçısı Cüneyt Türel ve mutasavvıf gazeteci yazar Nezih Uzel hayatını kaybetti. .
    </li>
    <li>
     8 Mayıs: Üç hafta önce geçirdiği trafik kazasında ağır yaralanan 35 yaşındaki yönetmen Seyfi Teoman hayata gözlerini yumdu.
    </li>
    <li>
     26 Mayıs:  Yaklaşık 2 yıldır kemik iliği hastalığıyla mücadele eden usta sunucu Orhan Boran İstanbul’da 84 yaşında vefat etti.
    </li>
    <li>
     7 Haziran: - Dünyaca ünlü pop yıldızı Madonna, 19 yılın ardından geldiği İstanbul’da, Türk Telekom Arena’da konser verdi.
    </li>
    <li>
     7 Haziran:  Şair-yazar Abdürrahim Karakoç, 80 yaşında hayatını kaybetti.
    </li>
    <li>
     4 Ağustos: Yönetmen Metin Erksan böbrek yetmezliği nedeniyle yaşamını yitirdi.
    </li>
    <li>
     12 Ağustos: Nobel ödüllü yazar Orhan Pamuk, Çin’de ‘’En Etkili Uluslararası Yazar Ödülü’’ne layık görüldü.
    </li>
    <li>
     15 Ağustos: Türk tiyatrosunun önde gelen isimlerinden Müşfik Kenter 80 yaşında aramızdan ayrıldı.
    </li>
    <li>
     25 Eylül: Türkü ustası Neşet Ertaş, tedavi gördüğü hastanede hayatını kaybetti.
    </li>
    <li>
     1 Ekim: Samanyolu şarkısıyla hafızalara kazınan ünlü şarkıcı Berkant hayata veda etti.
    </li>
    <li>
     11 Ekim: 2012 Nobel Edebiyat ödülünü Çinli yazar Mo Yan kazandı.
    </li>
    <li>
     13 Ekim: İstanbul’de ilk kez tasarım bienali düzenlendi.
    </li>
    <li>
     15 Ekim: Türk sinema ve tiyatrosunun usta ismi Erol Günaydın 79 yaşında hayatını kaybetti.
    </li>
    <li>
     29 Ekim: Yazar Orhan Pamuk’a, Fransa Kültür Bakanlığı’nda düzenlenen törenle Fransız onur nişanı Legion D’honnekur verildi.
    </li>
    <li>
     24 Kasım: Güney Koreli şarkıcı Park Jae-Sang’in (PSY) söylediği ‘’Gangnam Style’’ isimli şarkının klibi video paylaşım sitesi Youtube’da en çok izlenen video oldu.
    </li>
    <li>
     26 Kasım: Ünlü İngiliz sanatçı Sting İstanbul’da konser verdi.
    </li>
    <li>
     28 Kasım: Cumhurbaşkanlığı Büyük Kültür ve Sanat ödülleri bu yıl yazar Selim ileri, tarihçi Şükrü Hanioğlu ve müzisyen Ahmet Hatipoğlu’na verildi.
    </li>
    <li>
     18 Aralık: Kaynanalar’ dizisinin Nuriye Kantar’ı, ünlü oyuncu Leman Çıdamlı hayatını kaybetti. .
    </li>
    <li>
     20 Aralık: Karadenizli Sanatçı Kamil Sönmez 65 yaşında vefat etti.
    </li>
   </ul>
   <hr/>
   <h2>
    <span>
     <img alt="" height="387" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/nedim-2012-(2).jpg"/>
    </span>
   </h2>
   <h2>
    <span>
     SİNEMA
    </span>
    -
    <span>
     Fetih 2012!
    </span>
   </h2>
   <p>
    <em>
     <span>
      Geçen yılda Türk sineması açısından gözle görülür bir gerileme yaşandı. Sektör, 2011’e göre film ve seyirci sayısı ile hasılatta epey gerilerde kaldı. 6,5 milyon kişinin izlediği Fetih 1453 de olmasa 2012 tablosu daha da kötü olacaktı.
     </span>
    </em>
   </p>
   <p>
    <strong>
     <span>
      NEDİM HAZAR
     </span>
    </strong>
   </p>
   <p>
    <span>
     <span>
      S
     </span>
     <span>
      onda söyleyeceğimizi başa alarak girelim söze: 2012 yılı için en genel değerlendirme şu olsa gerek: “Çok tartıştık, çok atıştık, atıp tuttuk. Az okuduk, az seyrettik, az dinledik…”
     </span>
    </span>
   </p>
   <p>
    <span>
     Muhafazakâr sanat ve tiyatro tartışmalarının gölgesinde geçen koca yıl, sinema açısından çok umut verici olmasa da, umut kırıcı bir tabloya sebep olmadı. 2012 sinema sektörü açısından geçen yıl ile benzerlik gösterirken, Türk sinemasında üretim ve izleyici sayısında düşüş vardı.
    </span>
   </p>
   <p>
    <span>
     Önce sektörü rakamlarla inceleyelim. Bu satırların yazıldığı ana kadar, son bir yıl içinde sinema gişelerinde kesilen bilet sayısı toplamda 43 milyona yakındı. Biletlere ödenen para miktarı ise 412 milyon TL civarındaydı. Rakamlar geçen yıl 42 milyon izleyici, 398 milyon TL hasılat şeklindeydi.
    </span>
   </p>
   <p>
    <span>
     Türk sinemasındaki gerileme ise rakamlara şöyle yansıdı: 2011’de toplam 75 film vizyona girdi, 21 milyon seyirci 180 milyon TL ödeyerek bu filmleri izledi. Bu sene üretilen film sayısı 55’te kaldı. 18 milyonun biraz üzerinde seyirci, gişelere yaklaşık 162 milyon TL’lik hasılat bıraktı. Yüzde oranı olarak, yerli yapımlar yabancılara karşı biraz geriledi ve satılan biletlerin yüzde 47’si yerli filmlerindi. Ki bu rakamlarda Fetih 1453 filminin katkısı azımsanmayacak boyutta oldu.
    </span>
   </p>
   <p>
    <span>
     2012’de yerli ve yabancı olmak üzere toplam 282 yeni film (gösterimi devam edenlerle beraber bu rakam 486 oldu) vizyona girdi. Geçen sene gösterilen film sayısı toplam 291 idi.
    </span>
   </p>
   <p>
    <span>
     Geçen yıl, yerli/yabancı ayrımı olmaksızın, bir film ortalama 142 bin kişi tarafından izlendi ve yine ortalama 1,4 milyon TL hasılat elde edildi. Bu sene, film başına düşen seyirci sayısı çok az da olsa düştü: 141 bin. Bir filmin ortalama kazancı da 1,3 milyon TL’ye geriledi.
    </span>
   </p>
   <p>
    <span>
     2012’de vizyon şansı bulan 282 filmin 240’ını iki büyük firma dağıttı: Tiglon ve UIP... Tiglon, 173 film dağıtarak bu alandaki liderliğini korurken, bu iki markanın toplamdan aldıkları pay yüzde 70’i geçti.
    </span>
   </p>
   <p>
    <span>
     Kültür Bakanlığı yerli yapımlara toplam 13 milyon TL’lik bir destekte bulundu.
    </span>
   </p>
   <p>
    <span>
     Yılın en başarılı filmi şüphesiz Fetih 1453 oldu. Yönetmenliğini Faruk Aksoy’un yaptığı film sadece 2012’nin değil, Türk sinema tarihi için belki de bir zirve ve kırılma noktasıydı. Şubatta gösterime giren Fetih, toplam 41 hafta vizyonda kaldı ve yaklaşık 6,5 milyon kişi tarafından izlendi. Filmin hasılatı da rekor kırdı: 60 milyon TL. Neredeyse bir yılda çekilen tüm yerli filmlerin bütçesine denk bir meblağ bu.
    </span>
   </p>
   <p>
    <span>
     Yılın sürpriz çıkışını ise kasım ayı başlarında Özcan Deniz yaptı. Neredeyse birebir bir uyarlama olan Evim Sensin, başarılı anlatımı ve Türk melodramları andıran yapısallığıyla izleyiciyi yakalamayı başardı. Evim Sensin’in iki aylık gişesi, 2,5 milyon seyirci ve 23 milyon TL hasılat oldu.
    </span>
   </p>
   <p>
    <span>
     <img alt="" height="432" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/nedim-2012-(3).jpg"/>
     Türk sinema izleyicisinin ağlatan/güldüren filmlere rağbet gösterdiği öteden beri bilinir. Her ne kadar birbirine zıt gibi görünse de, izleyicinin duygusal profili ‘acıklı’ ya da ‘komik’ filmlere uygundur. Fetih 1453 bu profilin dışına çıkarak da başka bir alanda daha başarıya imza atmış oldu. Eyvah Eyvah, Recep İvedik serileri ile kemikleşen gişe/komedi filmi formülü bu sene fazla işlemedi gibi. Her ne kadar gişede ilk 10’u zorlayan 3 film (Berlin Kaplanı, Sen Kimsin, Moskova’nın Şifresi Temel) komedi filmi olsa da Osman Sınav’ın Uzun Hikâye’si, Çanakkale 1915 farklı tatlar içeren filmler olarak bu sene akıllarda kaldı.
    </span>
   </p>
   <p>
    <span>
     Sevindirici bir başka tablo ise, ilk 10’u oluşturan filmlerin 7 tanesinin yerli yapım olmasıydı. Listeye girebilen sadece üç yabancı film oldu: Buz Devri 4, Alacakaranlık Efsanesi: Şafak Vakti (2) ve Kara Şövalye Yükseliyor. 2012’de gösterilen 227 yabancı filmden sadece ikisi 1 milyon izleyici barajını aşabildi. Bu arada yıl sonunda vizyona henüz giren Hobbit: Beklenmedik Yolculuk’un iki haftalık performansının hiç de fena olmadığını, önümüzdeki yıl bir milyon izleyici sayısını geçebileceğini de belirtelim.
    </span>
   </p>
   <p>
    <span>
     Bir de tablonun alt kısmı var şüphesiz. 2012’nin en az izlenen filmi Nic Balthazar’ın Hayatımın Kararı (Tot Altijd - Time of My Life) oldu. Film vizyonda kaldığı 4 haftada toplam 242 kişi tarafından seyredildi ve 2 bin TL hasılat yaptı. Bu filmi 264 izleyici sayısıyla Cherry’nin Hikayesi ve 290 kişiyle Gökten Bir Uydu Düştü izledi. Bunların hemen hepsi, birkaç kopya ile aşağı-yukarı gişe yapmayacağı tahmin edilen filmlerdi.
    </span>
   </p>
   <p>
    <span>
     Yılın hayal kırıklığı ise 126 salonda 19 hafta gösterimde kalan ve sadece 45 bin kişinin izlediği Vikingler Efsanesi Thor oldu. Keza Star Wars: Bölüm I - Gizli Tehlike (3D)    de gösterimde kaldığı 3 hafta boyunca 127 salonda yalnızca 50 bin kişi tarafından izlendi.
    </span>
   </p>
   <p>
    <span>
     Yerli filmlerden bazıları da maalesef hayal kırıklığı yaşadı. Örneğin, -her ne kadar yerliliği tartışılsa da- ‘distopik’ bir film olma iddiasıyla çekilen Canavarlar Sofrası, birçok festivalden değişik ödüller aldığı hâlde (Aralarında SİYAD’ın ödülü de var) vizyonda kaldığı 8 haftada sadece 368 kişi tarafından izlendi. Seyfettin Tokmak’ın Kırık Midyeler’i, Tamer Garip’in Kod Adı Venüs’ü, Muzaffer Özdemir’in Yurt’u gişede umduğunu bulamayan filmlerin başlıcalarıydı. “Kaos: Örümcek Ağı” ve “Açlığa Doymak” filmleri de hiç de fena olmayan salon sayılarına rağmen arzu edilen gişe başarısını yakalayamadı.
    </span>
   </p>
   <p>
    <span>
     2012 Türk sineması adına ‘tür’ler açısından umut verdi. Komedi ve dram ağırlıklı türlere, korkudan gerilime, aksiyondan tarihî filmlere kadar geniş bir yelpazede yapımlar eşlik etti. Bir diğer umut verici gelişme ise film bütçelerinin yükselmesiydi. Yine Fetih 1453’ün verdiği cesaretle yapımcılar büyük prodüksiyonlara girmeye başladı. Çanakkale 1915 böyle bir yapım oldu.
    </span>
   </p>
   <p>
    <span>
     Yurtdışı festivallerden gelen ödüller ise hem cesaret verdi hem de Türk sinemasının tanıtımına katkı sağladı.
    </span>
   </p>
   <p>
    <span>
     Sinema salonlarımız hem teknik hem de yapısal olarak yavaş yavaş değişimini tamamlamaya başladı. Yeni yapılan salonların neredeyse tamamı ‘kompleks’ olarak düşünülüyor. Yani en az 3-4 küçük salon inşa ediliyor ki genelde alış-veriş merkezleri yeni salonlar açıyor. Eskinin ferahfeza yüksek tavanlı, binden fazla koltuklu, geniş perdeli salonlarının yerini, cep modeli salonlar aldı.
    </span>
   </p>
   <p>
    <span>
     Yeni salonların üstün yönleri de var tabii. Yüksek kalitede ses ve görüntü sistemi, konforlu koltuklar ve iyi havalandırma. Ancak buna rağmen, kimi klasik izleyicilerin bu yeni ‘kibrit kutusu’ modeli salonlara intibak edemediğini de vurgulayalım.
    </span>
   </p>
   <p>
    <span>
     Sinema salon sayısı hakkında yıllık net bir bilgi yok elimizde. Bilinen son rakam 2 bine yaklaştığıydı. Öte yandan ülkemizde sinema salon sayısı bulunmayan şehir sayısı da hızla azaldı. Son olarak bu rakam 5’in altına düştü. Aslında salon ve koltuk sayısı üretilen ve dağıtılan film sayısına göre yeterli gibi görünüyor. Sektörün öncelikle meselesi sanırım ‘doluluk’ sıkıntısı.
    </span>
   </p>
   <p>
    <span>
     Artan konfor ve gösterim sektörünün endüstriye dönüşmesi ülkemizde bilet fiyatlarını da yükseltti. Bugün büyük şehirlerde ortalama bilet fiyatı 10 doları buluyor. Amerika’da da son on yılda neredeyse bir buçuk katına çıkan bilet fiyatları şu an 8 dolar ortalamasıyla satılıyor.  Gelişmiş Avrupa ülkelerinde ise bu rakam 8 avro civarında.
    </span>
   </p>
   <p>
    <span>
     Bir örnekle bahsi kapatalım: 1910’da Amerika’daki sinema salon sayısı yaklaşık 13 bindi. Bugün ise Fransa 5 bin 500, Almanya 4 bin 950, İspanya 4 bin 200, İngiltere 3 bin 800, İtalya 3 bin 750, Rusya 2 bin 500 ve Türkiye 1900 sinema salonuna sahip. ABD’de ise yaklaşık 40 bin salon var.
    </span>
   </p>
   <hr/>
   <h2>
    <span>
     <img alt="" height="246" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/salih-2012-(8).jpg"/>
    </span>
   </h2>
   <h2>
    <span>
     AKTÜALİYE
    </span>
    -
    <span>
     En çok bunlara güldük
    </span>
   </h2>
   <p>
    <em>
     <span>
      Bir yıl daha acısıyla tatlısıyla geldi geçti. Hayatın her alanında birçok üzücü ve gergin olaylar yaşadık. Yıl içinde en çok gülüp eğlendiğimiz olayları bir kere daha gülümsemek amacıyla sizler için derledik.
     </span>
    </em>
   </p>
   <p>
    <strong>
     <span>
      H. SALİH ZENGİN
     </span>
    </strong>
   </p>
   <p>
    <span>
     Siyasette, sosyal hayatta sıkıntılı ve bol tartışmalı geçmiş olsa da 2012’de yine güleceğimiz birçok olay yaşadık. Gazete haberlerini süsleyen, internet ve sosyal medyada paylaşılan, video paylaşım sitelerinde çok tıklanan bu haberleri sizler için derledik.
    </span>
   </p>
   <p>
    <span>
     <strong>
      Noel Baba adam olsa, kamyon yazısı olmazdı!:
     </strong>
     27 Aralık 2011’de Keşan Müftüsü Süleyman Yeniçeri, “Noel Baba diye birisi yoktur. Aziz Nicholaos diye biri var ama bu uyduruk bir kişidir. Noel Baba baca ve pencereden giriyor. Ama doğru dürüst birisi olsa kapıdan girerdi.” demiş ve bu sözler sosyal medyada büyük yankı uyandırmıştı. 2012’nin ilk günlerinde de oldukça konuşulan bu sözler ocakta bir kamyonun arkasında görüntülendi.
    </span>
   </p>
   <p>
    <strong>
     Galaksiye çizgili not:
    </strong>
    Ünlü karikatürist Erdil Yaşaroğlu, “Galaksiye Notumuz Var!” projesi ile dünyanın en büyük karikatürünü çizerek Guinness Rekorlar Kitabı’nda yerini aldı. Kırklareli’nin Pınarhisar ilçesinde çizimi gerçekleştirilen karikatür, yaklaşık 2 futbol sahası büyüklüğünde.
   </p>
   <p>
    <strong>
     Konya denizinde Afrika bandıralı Cigulitti gemisi!:
    </strong>
    “Konya’da yerel bir kanalda haber sunan spikere arkadaşları ‘prompter’ şakası yaptı. Spiker ‘son dakika’ olarak verilen haberi prompterden okumaya başladı: “Konya denizinde seyretmekte olan Afrika bandıralı Cigulitti gemisi karaya oturdu. Olay yerinden geçen üç vatandaş çarpışmanın etkisiyle Adana’ya savruldu. Savrulan üç vatandaş hâlen bulunamadı!” Kendisiyle dalga geçildiğini geç de olsa fark eden spiker, kahkahalarla gülerek stüdyoyu terk etti.
   </p>
   <p>
    <strong>
     Hoppa... Lâhavle...:
    </strong>
    İzmir’den yayın yapan Kanal 35 televizyonunun ‘Sabah Resimleri’ programının sunucusu Hasan Tahsin Kocabaş, canlı yayında depreme yakalandı. “Hoppa” diyerek ilk tepkisini veren sunucu, ardından Lâhavle çekerek şunları söyledi: “Yine deprem oluyor. Lâhavle vela kuvvete illa billahil aliyyülazim. Çocuklar sakin olun sakin. İzmir’de deprem oldu deprem. Bu binaya bir şey olmaz. Yapanı tanıyorum ben çünkü. Âmin deyin gözünüzü seveyim...”
   </p>
   <p>
    <strong>
     Adana’ya gitmek isterken cezaevine gitti:
    </strong>
    55 yaşındaki İbrahim Altunkaynak isimli vatandaş cebinde parası olmadığı için Kozan Emniyet Müdürlüğü’ne giderek “Bana yardım edin, cebimde param yok. Adana’ya gideceğim.” dedi. Çay ikram edilerek bir süre misafir edilen şahsın kimlik bilgileri üzerinden GBT sorgusu yapıldı. 29 ayrı hırsızlık suçundan kaydı olduğu öğrenilince de tutuklanarak cezaevine götürüldü.
   </p>
   <p>
    <strong>
     Şaşkın hırsız:
    </strong>
    Adana’da hırsızlık amacıyla girdiği markette alarmın çalmasıyla panikleyen bir kişi kapı sandığı cama çarpıp kanlar içinde yere yığıldı. Şaşkın hırsız ihbar üzerine olay yerine gelen polis tarafından önce hastaneye, sonra da polis merkezine götürüldü.
   </p>
   <p>
    <strong>
     Hayvanların kış kreasyonu:
    </strong>
    Bitlis’in ilçelerinde soğuktan birçok hayvanın ölmesi üzerine köylüler ilginç yöntemlere başvurdu. Bazı vatandaşlar atlara kışlık mont, köpeklere kazak, tavuklara ise kışlık çorap giydirdi.
   </p>
   <p>
    <strong>
     Canlı yayında sıcak çay:
    </strong>
    Kanal 7’de Fehmi Koru ve Erhan Çelik’in sunduğu canlı program esnasında yayına çaycı daldı. Canlı yayını unutan çaycı bir anda servis yapmaya başlayınca sunucular şaştı kaldı. Erhan Çelik, “Bu arada sıcak sıcak çaylarımız da geldi. Arkadaşımız haberdar değil. Stüdyomuza siz de davetlimizsiniz.” diyerek durumu toparlamaya çalıştı.
   </p>
   <p>
    <strong>
     Saç eylemine çevreyi kirletme cezası:
    </strong>
    Bursa Adliyesi önünde Hopa Davası’na destek vermek için saç kesme eylemi yapan Uludağ Üniversitesi’nden dört öğrenciye, Osmangazi Belediyesi’nce, kesilen saçların çevreyi kirlettiği gerekçesiyle 26’şar TL para cezası verildi.
   </p>
   <p>
    <strong>
     Seyircisiz toplantı:
    </strong>
    Sakarya İl Sağlık Müdürlüğü ve Türk Kadınlar Birliği Sakarya Şubesi tarafından düzenlenen ‘Anne Sigarayı Bırak’ projesi çerçevesinde bir okulda düzenlenen toplantıya bir kişi bile katılmadı.
   </p>
   <p>
    <strong>
     <img alt="" height="324" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/salih-2012-(5).jpg"/>
     Oğlum bak git!:
    </strong>
    Kocaeli Gölcük’te belediye temizlik işçisi ile bir çocuğun arasında geçen olay ‘Oğlum bak git’ ismiyle internette izlenme rekoru kırdı. Olay sonrasında kafasına 12 dikiş atılan çocuğun ailesi temizlik görevlisinden şikâyetçi oldu. Temizlik işçisi Selçuk Kahraman’ın kasten yaralama suçundan 2 yıldan 5 yıla kadar hapsi istendi ve suç aleti süpürge ‘adli emanete’ alındı. Olay Selçuk Üniversitesi Hukuk Fakültesi’nde Ceza Hukuku dersinde sınav sorusu oldu. Bu sözün yazıldığı tişörtler piyasaya sürüldü. Ekimde ise ‘Oğlum Bak Git’ isimli bir sinema filmi vizyona girdi.
   </p>
   <p>
    <span>
     <strong>
      Bakanlığın ‘erkek’ inekleri doğurdu:
     </strong>
     Diyarbakır’ın Çakmak köyünde hayvancılık işletmesi kuran iki ortak Ahmet Hayri Biroğul ve Hüseyin Pulat’ın Uruguay’dan getirdiği 150 damızlık inek, Tarım ve Hayvancılık Bakanlığı tarafından ‘40 tanesi erkek’ ibaresiyle kaydedildi. İnekler doğum yapınca bakanlık, “Bunlar erkek, doğum yapamazlar, hemen kesmeniz gerekir.” diye talimat gönderdi.
    </span>
   </p>
   <p>
    <span>
     <img alt="" height="387" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/salih-2012-(9).jpg"/>
    </span>
   </p>
   <p>
   </p>
   <p>
    <span>
     <strong>
      Suyun altında ve üstünde, her zaman birbirimize destek olacağımıza…:
     </strong>
     Her ikisi de dalgıç olan nişanlı çift, içinde 5 bin deniz canlısının yaşadığı İstanbul Akvaryum’da kıyılan temsilî nikahla evlendi. İstanbul Akvaryum’da çalışırken tanışan Birkan Erdem ile Aysel Kerimoğlu’nun nikah töreni için akvaryumun zeminine dalgıçlar tarafından bir masa indirildi. Genç çiftin şahitliklerini dalgıç arkadaşları yaptı. Temsilî nikah memuru da yine bir dalgıçtı.
    </span>
   </p>
   <p>
    <strong>
     Fıkra gibi yürüyüş yolu:
    </strong>
    Trabzon’daki 14 bin metrekarelik Atatürk Alanı’ndaki parkın içi ve çevresindeki kaldırımlara görme engellileri yol boyunca yönlendiren kabartma takip ve uyarı izleri yerleştirildi. Avrupa Birliği normları çerçevesinde yapılan izlerde, ‘uzun çizgiler’ yolun devam ettiğini, ‘yuvarlak kabartmalar’ ise yolun bittiğini anlatıyor. Buraya kadar her şey güzel. Ancak kılavuz yol izlerinin bazıları ya parkın duvarında veya park karşısındaki eski Trabzon Belediye Binası duvarında bitince, bu yolu takip eden görme engellilerden bazısı parkın ya da belediye binasının duvarına çarpıyor.
   </p>
   <p>
    <strong>
     Asıl keklik kim?
    </strong>
    : Manisa’nın Büyükbelen beldesinde Mustafa Uyar ile Emrah Gök, birlikte keklik avına çıktı. İki arkadaştan Mustafa Uyar cep telefonuna keklik sesi yüklemiş, bu sesi kullanarak keklikleri tuzağa düşürüp avlamayı planlıyordu. Bir süre sonra Mustafa Uyar cep telefonundan keklik sesini çalmaya başlayınca sesi gerçek sanan Emrah Gök, sesin geldiği yere tüfeğini doğrultup tetiğe bastı. Çalılıklardan arkadaşının ‘Yandım!’ sesini duyunca da şoke oldu.
   </p>
   <p>
    <strong>
     Otomobili tanımayan oto hırsızları:
    </strong>
    İstanbul’da, çaldıkları otomatik vitesli dizel aracın yakıtı bitince benzinle çalıştırmak isteyen, olmayınca halatla çekmeye kalkışan 3 oto hırsızı Şile’de suçüstü yakalandı.
   </p>
   <p>
    <strong>
     <img alt="" height="229" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/dovumusamet.jpg"/>
     Doğru mu Samet?:
    </strong>
    F.Bahçe Başkanı Aziz Yıldırım’ın Sabiha Gökçen Havalimanı’nda yaptığı açıklamalar ve Alex’in tercümanı Samet ile diyaloğu sosyal medyayı salladı. Yıldırım’ın yaptığı açıklamalarda sürekli Samet Güzel’e dönerek ve işaret parmaklarını sallayarak “Söyle! Doğru mu Samet?” demesi Samet’i zor durumda bıraktı. Sanal âlemde rekor sayıda izlenen video spor gündeminin başına oturdu. Yıldırım’ın sözlerini Çiçek Abbas filmine benzeten mucitler, Youtube’de izlenme rekorları kırdı.
   </p>
   <p>
    <strong>
     Nihat Doğan teknik direktör olursa...:
    </strong>
    Ekranlarda sıra dışı sözleri ve hareketleriyle dikkatleri üzerine çeken türkücü Nihat Doğan’ın bir yeteneği daha ortaya çıktı. Doğan, İstanbul 1. Amatör Küme takımlarından Büyükderespor’un teknik direktörü oldu.
   </p>
   <p>
    <strong>
     Taksim’de mahsur kaldılar:
    </strong>
    Taksim Meydanı’nın yayalaştırılması projesi kapsamında kapatılan Cumhuriyet Caddesi ile Tarlabaşı Bulvarı arasında kalan bölümde bir grup vatandaş mahsur kaldı. Daha önce vatandaşların geçişi için açık bırakılan bölümün habersiz şekilde kapatılmasıyla bir anda bariyerler arasında kalan yaklaşık 35 kişi, polisin de yardımıyla bariyerlerin üzerinden tahliye edildi.
   </p>
   <p>
    <strong>
     Bize yıldırım çarptı!:
    </strong>
    Atatürk Havalimanı çevresinde hissedilen şiddetli gök gürültüsü sonrası, apronda uçaklara yer hizmeti veren bir şirketin 4 personeli kendilerine yıldırım çarptığını zannederek doktora başvurdu. Muayene edilen 4 personelin sağlık durumlarının iyi olduğu, gök gürültüsünden psikolojik olarak etkilendikleri öğrenildi.
   </p>
   <p>
    <span>
     <strong>
      Tazminat sucuğuna gel vatandaş!
     </strong>
     : Kayseri Büyükşehir Belediye Başkanı Mehmet Özhaseki; CHP Genel Başkanı Kemal Kılıçdaroğlu, CHP Kayseri Milletvekili Şevki Kulkuloğlu ve CHP Konya Milletvekili Atilla Kart’a açtığı tazminat davalarından kazandığı paralarla halka 3,5 ton sucuk dağıttı.
    </span>
   </p>
   <p>
    <strong>
     Kıyamet maya tutmadı:
    </strong>
    Dünyada yüz milyonlarca insan günlerce 21 Aralık 2012, saat 13.11’de kopacak kıyamete kilitlendi. Sosyal medyada kıyamet geyikleri günlerce döndü. Maya takvimine göre Marduk gezegeninin dünyaya çarpmasıyla yaşanacağı düşünülen kıyametten etkilenmeyeceğine inanılan İzmir’in Şirince köyü ziyaretçi ve medya mensubu akınına uğradı. Öğlen saatlerinde Şirince Merkez Camii’nde cuma namazı kılınırken, avlunun hemen önünde de Selçuk ve Kuşadası’ndaki Protestan kiliselerinin üyeleri ilahiler okudu. NASA’dan Diyanet İşleri Başkanlığı’na kadar herkes “İnanmayın” diye açıklama yaptı. Buna rağmen “Ya tutarsa!” diyen milyonlar bu olaya kilitledi.
   </p>
   <hr/>
   <h2>
    <span>
     Twitter
    </span>
    -
    <span>
     Cıvıldayan gündem
    </span>
   </h2>
   <p>
    <span>
     <img alt="" height="300" src="/web/20130107051441im_/http://www.aksiyon.com.tr/aksiyon/%20http:/medya.aksiyon.com.tr/aksiyon/2012/12/31/salih-2012-(7).jpg"/>
     <img alt="" height="300" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/salih-2012-(7).jpg"/>
     Geçen yıl adeta Twitter’la yatıp kalktık. Bazen gündemin peşine takılan bazen de gündem belirleyen Twitter isimli sosyal ağda Türkiye’de TT(trending topics-çok konuşulan) olan ve insanların twitlediği mevzuların neler olduğunu kısaca hatırlayalım istedik.
    </span>
   </p>
   <p>
    <strong>
     Hamilelik süresi beş aya indi:
    </strong>
    Anadolu Ajansı, hamilelik süresinin beş aya indirildiğini iddia eden bir haber yayımladı. O günün 1 Nisan olduğunu unutan birçok internet sitesi bu haberi gerçekmiş gibi kullandı.
   </p>
   <p>
    <strong>
     Arakan diye bir yer var:
    </strong>
    Burma’nın Müslümanların yoğun olarak yaşadığı Arakan bölgesindeki katliama dikkat çekmek için açılan #ARAKANdiyeBiryerVar ve #StopKillingBurmeseMuslim etiketleri dünya listesinde TT oldu. İsrail’in Gazze’yi bombalamasına tepki tweetleri de #Gazzeateşaltında etiketiyle dünya listelerine ikinci sıradan girdi.
   </p>
   <p>
    <strong>
     Yurtdışı rüzgârları:
    </strong>
    Şarkıcı Whitney Houston’un 48 yaşında hayatını kaybetmesi tüm dünyada olduğu gibi Türkiye’de de geniş yankı uyandırdı. Amerikalı ünlü aktör George Clooney’nin Sudan Büyükelçiliği önünde eylem yaparken gözaltına alınmasına sosyal medya hızlı bir tepki gösterdi. Kraliçe Elizabeth’in tahttaki 60’ıncı yılı kutlamaları ve Avustralyalı Felix’in uzaydan atlaması da en çok konuşulan mevzulardan oldu.
   </p>
   <p>
    <strong>
     Kaka, Cim Bom’da!:
    </strong>
    Fenerbahçe taraftar grubu 12 Numara, Galatasaraylı taraftarlara bir şaka yaparak, Brezilyalı futbolcu Kaka’nın resmî sitesindeki fotoğrafının altına sarı-kırmızılı takımın logosunu koydu. Galatasaraylıları çok sevindiren bu şakayı bazı internet siteleri de gerçek sanarak haber yaptı.
   </p>
   <p>
    <strong>
     Olimpiyat gündemi:
    </strong>
    Londra Olimpiyat Oyunları’nda Aslı Çakır Alptekin ve Gamze Bulut’un kazandığı madalya da TT olan konulardan birisi oldu.
   </p>
   <p>
    <strong>
     Ölenler yasa boğdu:
    </strong>
    Ağustos ayında  ünlü tiyatrocu Müşfik Kenter’in, eylül ayında ise ünlü halk ozanımız Neşet Ertaş’ın ölümü Twitter’ı yasa boğdu.
   </p>
   <p>
    <strong>
     Cezevinden çıkıp TT’ye çıkanlar:
    </strong>
    FB Başkanı Aziz Yıldırım, yargılandığı futbolda şike davasında tahliye edildi. Temmuz ayında cezaevinden çıkan Yıldırım’ı TT listesine taşıyan kullanıcılar aralık ayında cezaevinden çıkan Cübbeli Ahmet Hoca’yı da TT yaptı.
   </p>
   <p>
    <strong>
     Bir Alex vardı:
    </strong>
    Fenerbahçe’nin Brezilyalı futbolcu Alex De Souza, eylül ayındaki heykelinin açılışında hüngür hüngür ağladı. Bu olay Twitter’ı salladı. Ekim ayında Alex, Fenerbahçe’den resmen ayrıldı ve bu kez ağlayan taraftarlar oldu.
   </p>
   <p>
    <strong>
     Dershanem olmasaydı:
    </strong>
    Başbakan’ın ‘Dershaneleri kaldıracağız’ açıklamasıyla gündeme gelen konu, Twitter’da #dershanemolmasaydı hashtag’i ile TT listesinde Türkiye’de 4, dünyada 5. sıraya yerleşti. Kampanyaya dershanelerde okuyan ve dershaneler sayesinde hedeflerine ulaşmış kişiler yüz binlerce twit atarak dershanelere sahip çıktı. #bencedershaneler, #benimdershanem, #dershaneylekazandım ve #dershanemiseviyorum etiketleri de büyük ilgi gördü.
   </p>
   <p>
    <strong>
     Turgut Özal zehirlendi:
    </strong>
    Bugün Gazetesi’nin manşet haberinin medyada yayılmasının ardından Turgut Özal Twitter’da TT oldu. Adli Tıp’ın son raporunun ardından kafalar karışınca #ZehirVarsaZehirlemeVardır etiketi ile kullanıcılar görüşlerini yazdı.
   </p>
   <p>
    <strong>
     Milyoner olamadılar ama:
    </strong>
    “Kim Milyoner Olmak İster?”  yarışmasına katılan Yeditepe Üniversitesi Uluslararası İlişkiler ve Siyasal Bilgiler Bölümü öğrencisi Gözde Umay Dalkalı, bir anda sosyal medyanın en çok konuşulan ismi olmayı başardı. “TBMM başka hangi adla anılır?” sorusunda “Yüce Divan” şıkkını seçmesi herkesi şaşırttı ve Twitter’da trend oldu.
   </p>
   <p>
    <strong>
     Göktürk 2 Twitter’da en yüksekleri gördü:
    </strong>
    8 Aralık’ta Türkiye’nin ilk yüksek çözünürlüklü keşif uydusu Göktürk-2’nin fırlatılmasının heyecanı yaşandı. Başbakan Erdoğan’ın da Ankara’da TÜBİTAK Uzay Merkezi’nden izlediği fırlatma, ‘Göktürk-2’ etiketiyle uzun süre Türkiye TT listesinde yer aldı.
   </p>
   <p>
    <strong>
     Barış dili Türkçe
    </strong>
    : 10. Türkçe Olimpiyatları, haziran ayında Twitter gündemini kapattı. İstanbul Arena Stadı’ndaki final gecesinde #bayramobayramola #aynidilikonusuyoruz #medeniyetdilitürkce başlıkları ilk sıralardaydı.
   </p>
   <hr/>
   <h2>
    <span>
     <img alt="" height="435" src="http://web.archive.org/web/20130107051441im_/http://medya.aksiyon.com.tr/aksiyon/2012/12/31/mesut-diplomasi-2012-(1A).jpg"/>
    </span>
   </h2>
   <h2>
    <span>
     DİPLOMASİ
    </span>
    -
    <span>
     Söylemle geçen bir yıl
    </span>
   </h2>
   <p>
    <em>
     2012’de Türkiye, kürsüden ikrar ettiği dış politika eylemlerini hayata geçirmede ciddi sorunlar yaşadı. Bölgedeki imajı etkilendi.
    </em>
   </p>
   <p>
    <strong>
     MESUT ÇEVİKALP
    </strong>
   </p>
   <p>
    Türk diplomasisi açısından sınav yılıydı 2012. Üst üste gelen krizler, 2003’ten beri izlenen ‘komşularla sıfır sorun’ vizyonunu sınadı. Türkiye, kürsüden ikrar ettiği dış politika eylemlerini hayata geçirmede ciddi sorunlar yaşadı. Yüksek perdedeki söylemleri hayata geçirmediği için bölgedeki imajı etkilendi. Arap Baharı, Suriye, Irak, İsrail ve İran gibi kapsamlı sınavlarda başarılı olduğunu söylemek güç. Irak ve İran’la ‘sıfır sorun’ vizyonunu tutturamadığı, Suriye’yi arzu ettiği gibi dönüştüremediği ortada. Bunda ‘yüksek söylem-düşük kapasite’ denklemi rol oynadı.
    <p>
     Türk dış politika yapıcıları bölgesel ve küresel platformda vites yükseltse de ülkenin mali, askerî ve diplomatik kapasitesi, hükümeti arzuladığı dış politika etkinliğine ulaştırmıyor. Çinli bir diplomatın dediği gibi “Türkiye tarihi ve birikimi bakımından bölgesinin devi; ancak idmansız. Maraton koşmaya niyetleniyor ama 100 metrede tıkanıyor.”
     <p>
      2012’de hedeflediği ‘oyun kurucu’ aktör olma yolunda pek mesafe katedemedi Türkiye. Arap Baharı’na hazırlıksız yakalandı. Sıkı dostu Suriye’yi dönüştüremedi. Bir yıl öncesine kadar kucaklaştığı Irak lideri Maliki ile düşman oldu. ‘Dost’ gördüğü İran’dan tehdit üstüne tehdit aldı. Krizlere müdahale ve yönetim açısından da ‘edilgen’ kaldı. Tablo, Türkiye’nin ‘bölgede etkin’ olduğu söylemini çürütüyor.
      <p>
       Ankara edilgenlikten kurtulup etkin olabilmek için bazı bölgesel krizlerde rol kapma hamleleri yaptı. Mesela Afganistan’da ABD-NATO ekseninin Taliban’ın ılımlı kesimini siyasete katma stratejisinde aktif olmaya çabaladı. Hatta Taliban ile Kabil hükümetini İstanbul’da açılacak BM ofisinde buluşturmayı denedi. Olmadı. ABD arabuluculuk rolünü müttefiki Katar’a bıraktı, ofis de orada açıldı. Keza ikinci Gazze saldırısını durdurmak için yaptığı hamleler de hanesine yazılmadı. İsrail son anda barış anlaşmasını Mısır’a bıraktı. Türkiye ‘kolaylaştırıcı ülke’ sıfatıyla yetindi. Muhalifleri İstanbul ve Antalya’da defalarca toplamasına rağmen koalisyon çatısı ABD önderliğinde, Katar’da kuruldu.
       <p>
        Yıllarca ‘Yurtta sulh, cihanda sulh’ vizyonunu ‘sınır ötesindeki sorunlara karışmama’ şeklinde değerlendiren Hariciye, 2003’ten beri giriştiği dönüşüme rağmen hâlâ aktif değil. Arap Baharı, Mavi Marmara, Jet krizi gibi sıcak, çetrefilli meseleleri yürütmekte zorlanıyor. Eski Osmanlı coğrafyası üzerinde yeniden aktif olma stratejisinin de genelde Balkanlar’da, özelde de Bosna’da tuttuğu söylenebilir. Geçen bir yılda Türkiye Bosna’da yaşanan krizlerde önemli roller üstlendi. Ancak aynı stratejinin Arap sokağında çalıştığını söylemek güç. Zira Araplar AB ile üyelik müzakeresi yürüten Türkiye’ye iç geçirerek baksa da onu hâlâ ‘ağabeyi’ olarak görmüyor.
        <p>
         Arap sokağındaki Türkiye sempatisini yaralayan bir diğer nokta da İran’ın tutumu. Sünni Arap ekseni, Türkiye’nin hazzetmedikleri İran yönetimiyle kurduğu yakın bağlardan hoşnut değil. Ancak Ankara eli kanlı Suriye lideri Beşşar Esed’i ölümüne savunan, PKK’yı desteklediği görülen, Türkiye’nin doğusunda ajanları yakalanan, yetkililerinden tehditler gelen Tahran’a sert tepki veremiyor. Bu durum, Arap sokağındaki algısını hâliyle etkiliyor.
         <p>
          Artı hanesine yazılan hamleleri de oldu Türkiye’nin. NATO radarının Kürecik’e yerleştirilmesi, artan Suriye tehdidi karşısında Patriot desteğini alması, Filistin’e BM’de ‘Üye Olmayan Devlet Statüsü’ verilmesinde, Myanmar’da katledilen Arakanlı Müslümanların dünya gündemine taşınmasında, Afganistan ile Pakistan arasındaki gerilimlerin üçlü zirvelerle dindirilmesinde ve Somali’deki geçiş sürecinin sağlanmasında başat roller üstlendi. İsrail sorununa rağmen ABD ile ilişkileri koruması önemliydi. Kuzey Iraklı liderlerle kurduğu yeni diplomasi kanalları da...
          <p>
           Türkiye’nin sene boyunca el sürmeden rafta tuttuğu dosyaların başında AB geliyor.Brüksel, Ankara’da heyecansızlıktan endişeli. Bir diğer konu Kıbrıs. Geçen bir yılda Ankara sorunun çözümüne dair herhangi bir adım atmadı.
          </p>
          <p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### kenan Aksoy, 03 January 2013, 14:05
> 2012 yılı ile ilgili değerlendirmeleriniz güzel olmuş. Teşekkür ederim. 2012 yılı ilgili komik olaylar ve twitterdaki derlemeler de hoş bir zenginlik katmış. 

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=83AE9139BFD9A9B2A6979615A95970E2?newsId=34461), [web.archive.org (arşiv bağlantısı)](http://web.archive.org/web/20130107051441/http://www.aksiyon.com.tr:80/aksiyon/newsDetail_getNewsById.action;jsessionid=83AE9139BFD9A9B2A6979615A95970E2?newsId=34461)
