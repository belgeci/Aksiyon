# Tekerleklı dükkanlar

*Hasan Kaçan 1996.10.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527221225im_/http://www.aksiyon.com.tr/resim/99/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Avrupa’da, akşam 9’dan sonra barların dışında açık bir dükkan kalmaz. Açlıktan ölseniz bile ilaç için açık bir bakkal, bir büfe bulmanız hemen hemen imkansız gibidir.
  </font>
  <!--- Baslik, Spot, Resim kutusu ---------->
  <p>
   <font class="content">
    Ha, bizdeki “Seven Eleven” gibi sabaha kadar açık bir—iki market vardır ama buralara o saatte ulaşmak, arabası olmayanlar için hemen hemen imkansız gibidir.
    <br>
     <br>
      Memleketimizin gözünü seveyim.  Bizde, akşam saat altıda, yedide dükkanlar kapanır, hemen arkasından gece dükkanları açılır. Aslında resmi olarak yoktur böyle birşey, ama hayatın içinde vardır işte.
      <br>
       <br/>
       Tekerlekli dükkanlardan bahsediyorum. Üç ya da dört bisiklet tekerleğinin üzerine bina edilmiş, küçük ama her derde deva dükkanlar.
       <br/>
       <br/>
       Kokoreççiler, köfteciler, pilavcılar, çorbacılar, Kürt börekçileri, poğaçacılar, sahlepçiler, seyyar çay ocakları, dönerciler, kasetçiler, ayakkabıcılar, gömlekçiler, kuş—köpek gibi canlı hayvan satanlar, dilimle karpuz satanlar, seyyar manavlar, baklavacılar, tamirciler... (yanlış okumadınız, bu gözler seyyar oto tamircisini de görmüştür. Şimdilerde bazı markaların “alo yardım” servisleri de belki buradan edinilen fikirle kurulmuştur).
       <br/>
       <br/>
       Bunların hepsi dört basit tekerlek üstündedir ve küçük şehirlerde gece hizmet verir. Son derece de ucuzdur arabadan karın doyurmak. Cebinizde üç kuruşunuz varsa bu güzelim ülkede aç kalmak hemen hemen imkansız gibidir.
       <br/>
       <br/>
       Gariptir, nerede bir kalabalık olsa bu dört tekerlekliler anında orada zuhur ederler. Futbol maçları, basket maçları onların gündüz de hayata daldıkları ortamlardır.
       <br/>
       <br/>
       Bazen bir olayda, bir mitingde de onlara rastlarız. (Mesela olaylı 1 Mayıs’ta bir sürü seyyar satıcı vardı, çoğunun da camı çerçevesi kırılmıştı.)
       <br/>
       <br/>
       Veya kapalı trafikte. Otobanda lahmacun, simit, köfte ekmek, pamuk şekeri, koz helvası satıcıları olarak ortaya çıkarlar.
       <br/>
       <br/>
       Amma asıl icraatları gecedir.
       <br/>
       <br/>
       Büyükşehirlerde saat 10’dan sonra başka bir hayat başlar, o hayatın “hizmet sektörü” de işte bu arabalılardır.
       <br/>
       <br/>
       Ha, sanatçıları da unutmamak lazım. Alçıdan, Fenerli kanarya, Cimbomlu aslan, siyah—beyaz kartal, bordo—mavi hamsi yapan mahalle sanatçıları bu eserlerini pazarlar. Kibritten ev, gemi maketi yapan sanatçılar da eserleriyle bu saatlerde boy gösterir. Evet, gece dört tekerlekli bir hayat ve bu meşakkatli hayattan üç—beş kazanıp geçinenler vardır. Ama gene de lokantacı—şair Rasim Usta’nın dediği gibi:
       <br/>
       <br/>
       “Geceler gebedir.
       <br/>
       <br/>
       Onikiden sonra
       <br/>
       <br/>
       Ya şahit olursun
       <br/>
       <br/>
       ya şehit!
       <br/>
       <br/>
       Evine git!”
       <br/>
       <br/>
       BÜTÇE
       <br/>
       <br/>
       1997’nin Kültür Bakanlığı bütçesi açıklandı. Sahi sizin haberiniz var mı?
       <br/>
       <br/>
       “Birtakım” medyanın ilan sayfalarının arasında bit kadar bir yerlerde yayınlandı.
       <br/>
       <br/>
       Kültür Bakanlığı bütçesinden opera ve baleye ayrılan para ne kadar biliyor musunuz?
       <br/>
       <br/>
       Tamıtamına 5 trilyon 240 milyar lira.
       <br/>
       <br/>
       Yani bütçenin  yüzde 20’si.
       <br/>
       <br/>
       Klasik Türk Musikisi korosuna ayrılanın beş katı.
       <br/>
       <br/>
       Pekii, acaba ya bunun tam tersi olsaydı.
       <br/>
       <br/>
       Yani kendi musikimizin gelişmesi için ayrılan para opera ve bale gibi belli bir kesimin ilgilendiği sanat dallarını “yaşatmak” için ayrılanın beş katı olsaydı?
       <br/>
       <br/>
       İşte o zaman kıyametler kopardı.
       <br/>
       <br/>
       Kültür Bakanı aleyhine kampanyalar düzenlenecek, “sanat düşmanı” bakan Ata’ya şikayet edilecek, Kültür Bakanlığı’nın kapısına siyah çelenkler bırakılacaktı.
       <br/>
       <br/>
       Eee, şimdiki bütçe SHP’nin bile bugüne kadar vermediği bir rakam olduğu halde gene de yaranılamıyor entel–sanatçı kardeşlerimize.
       <br/>
       <br/>
       Bir kuru teşekkürü bile esirgiyorlar.
       <br/>
       <br/>
       Kültür Bakanı Sayın İsmail Kahraman herhangi bir kutuplaşmaya meydan vermemek için, birliğimizin–bütünlüğümüzün bozulmaması için bütçedeki taksimatın bu şekilde yapıldığını söylüyor. Acizane görüşüme göre bu “iyiniyet” pek işe yaramayacak. Entel kardeşlerim bu rakamları bile beğenmeyecek.
       <br/>
       <br/>
       Maalesef bu güzel kardeşler kültürüne, tarihine, kendine yabancılaşmış, savundukları sanatı bile gerçek anlamda sevmeyen, algılamayan bir topluluk oluşturuyor (istisnalar var tabii).
       <br/>
       <br/>
       Gene de bu duyarlılığından ötürü Kültür Bakanı Sayın İsmail Kahraman’ı tebrik etmek lazım.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19172), [web.archive.org (arşiv bağlantısı)](http://web.archive.org/web/20060527221225/http://www.aksiyon.com.tr:80/detay.php?id=19172)
