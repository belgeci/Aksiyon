# Tarih ekranda Yargılanıyor

*Mehmet Baransu - Yasin Yağcı 1997.11.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Candarlı Halil Paşa'nın avukatı maktul müvekkilinin suçsuzluğunu ispat etmek için mahkemeye başvurdu.
  </font>
 </div>
 <div id="newsText">
  <font class="detail-text">
   Davacı dilekçesinde, müvekkilinin bir çok başarıya imza attığını özellikle de İstanbul'un alınmasında büyük hizmetlerde bulunduğunu buna rağmen bunların kaale bile alınmayıp hukuki hiç bir kaide gözetmeksizin katledildiğini, Zağnos Paşa'nın tesirinde kalan 21 yaşındaki Hünkar hakkında davacı olduklarını belirtiyordu.
   <br/>
   <br/>
   Hakim, Çandarlı ve Fatih Sultan Mehmet'in müdahil avukatları, jüri heyetinden oluşan mahkeme davayı sonuca bağlamak için toplandı. Müdahil avukatlar müvekkillerinin suçsuzluğunu ispat etmek için tüm eforlarını sarfederken mahkemenin tansiyonu da zaman zaman yükseliyordu. Mahkeme başkanı kimi zaman yükselen tansiyonu düşürmek için müdahalelerde bulunurken jüri üyeleri bu yüksek tansiyondan memnun bir ruh hali içinde hiç rahatlarını bozmadan tüm dikkatlerini bir noktaya odaklamışçasına davayı izliyorlardı. Mahkemenin sonu yaklaştıkça heyecan artarak devam ediyordu. Derken Mahkeme Başkanı jüri üyelerinin fikrini sormak için mahkemeye kısa bir ara verdi. Herkes nefeslerini tutmuş sonucu bekliyordu. Fatih Sultan Mehmet veya Candarlı Halil Paşa'dan birisi suçlu olacaktı. Ya bu suçlu Fatih olursa? Varın mahkeme sonrasındaki tartışmaları siz düşünün.
   <br/>
   <br/>
   Jüri "Ortada siyasi katl olayı olduğu için Fatih Sultan Mehmet suçludur" diye hüküm vermişti. Ancak mahkemeyi izleyen halk hiç de öyle düşünmüşyordu. Jürinin kararı olayı anbean ekran başında izleyen milyonlarca seyircide şok etkisi oluşturmuştu.
   <br/>
   <br/>
   Ekran başındaki seyirci diyoruz. Çünkü söz konusu mahkeme yüzyıllar öncesinde değil günümüz Türkiye'sinde yapılmıştı. Sanal bir ortamda milyonlarca seyircinin gözleri önünde "Tarih Yargılanıyor"du.
   <br/>
   <br/>
   Samanyolu Televizyonu'nda yayınlanan "Tarih Yargılanıyor" programı, son dönemlerde birbirlerinin kopyası olmaktan öteye gidemeyen televizyon programları arasında "farklı" ve cezbedici metoduyla kendi alanında da rakipsiz bir program. Yapımcılığını Necef Uğurlu yapıyor. Mahkeme başkanı usta tarihçi Prof. Mim Kemal Öke, müdahil avukatlar ise gazeteciyazar Avni Özgürel ve Prof. Erol Mütercimler.
   <br/>
   <br/>
   Tarihi eleştiriyoruz
   <br/>
   <br/>
   Yıllardan beri tabu halini almış bir çok konunun tartışılması bir yana adından bile söz edilmediği herkesin malumu. Tarihi geçmişimiz de uzun geçmişi olsun yakın geçmişi olsun bu tabulardan birisi. Tarihi yargılarımız siyahbeyaz zıtlıklar üzerine inşa edilmiş gibi. Tarih Yargılanıyor programı bir nevi tabu halini almış tarihi konuların eleştirilebilmesi için dönüm noktası. Her ne kadar adı Tarih Yargılanıyor olsa da gerek programın yapımcısı gerekse mahkeme başkanı ve müdahil avukatlar tarihi yargılamaktan ziyade bir özeleştiri yaptıkları kanaatindeler. Açık ve net bir şekilde birilerini yargılamaktan ziyade hafıza tazelemek istediklerini, demokrasilerde kararların alınmasında halkın büyük etkisinin olması gerektiğini bir kez daha gözler önüne sermek için böyle bir program hazırladıklarını dile getiriyorlar. Yargılananın ise dün olmadığını, yarın olduğunu belirtiyorlar. Müdahil avukatlardan Erol Mütercimler, Türkiye'de böyle bir programın olmadığını, bunu yapmanın da büyük cesaret gerektirdiğini belirtiyor: "Aslında programı yapmak o kadar da cesaret gerektirmiyor. Ama problem Türkiye olunca, sınırlı ölçüde bilginin sunulduğu, verildiği, iyi ve kötü'nün kesin olarak bilindiği(!) ve kişilerin tabulaştırıldığı ülke olunca bu işi yapmak büyük cesaret gerektiriyor."
   <br/>
   <br/>
   Fatih sanal ortamda yargılanıyor
   <br/>
   <br/>
   Program yapımcısı Necef Uğurlu, parolalarının şartlar ne olursa olsun geçmişe sahip çıkmak olduğunu, tabu halini almış birtakım olayların ve kişilerin günahlarıylasevaplarıyla tartışılması gerektiğini belirtiyor ve şöyle devam ediyor: "Mesela Fatih'i tartışmak, onun bazı yanlışlarını ortaya koymak Fatih'e hakaret değildir, onu aşağılamak değildir. Onu tartışmak karakterine, saygınlığına gölge düşürmez. Bizim amacımız bir tarihi şahsiyeti veya olayı olduğu gibi gün yüzüne çıkarmak, onu eğrileriyle ve doğrularıyla tartışmaktır." Avni Özgürel de tarihimizi ne olduğundan büyük ne de olduğundan küçük şekilde göstermemiz gerektiğini söylüyor: "Bugün Napolyon üzerine yüzlerce film çekilmiştir. Pek çoğu da Napolyon'un zaaflarını gösterir. Napolyon şimdi küçük adam mı? Hayır." Elbette Napolyon hakkında çevrilen filmlerden dolayı küçülmüyor, fakat halkın hafızasında önder olarak yer etmiş isimlerin hayatındaki kötü şeylerin topluma açılmasının ne türlü bir tesir icra edeceği de hesaplanmalı şüphesiz.
   <br/>
   <br/>
   Tarihi değil yarını yargılıyoruz
   <br/>
   <br/>
   Türkiye'de tarih alanında akademik manada söz sahibi bilim adamlarından biri de Mim Kemal Öke. Öke, tarih alanındaki bilgi birikimi ile bugüne kadar bir çok kanalda tarih programları yaptı. Tarih Yargılanıyor programındaki performansı ile mesleğinin hakkını verdiğini söylemek yerinde olacak. O da Necef Uğurlu ile aynı fikirleri paylaşıyor. Mümkün olduğunca amaçlarının tarihi öğretmek olduğunu, bunu yaparken de belgeselvari bir programdan ziyade dramatize edilmiş bir içerikle seyircinin karşısına çıkmanın daha avantajlı olduğunu belirtiyor. Öke, programdaki en önemli eksiğin Prof.Dr. Ahmet Akkündüz'ün çekimler sırasında yurtdışında olmasından kaynaklanan boşluk olduğunu da sözlerine ekliyor. Mim Kemal Öke'ye göre tarih yargılanmaz, zira olan zaten olmuştur. Fakat eleştirilebilir: "Tarihte ön plana çıkmış bazı insanların hatalarını ve sevaplarını ön plana çıkartırsak o zaman günümüz siyasetçileri bunları gözönünde bulundurarak hareket ederler. Biz tarihi değil aslında yarını yargılıyoruz. Bugünkü yöneticilere tarih önünde, kamu vicdanında bir gün yargılanacaklarını hatırlatıp o mesuliyet duygusuyla hareket etmelerini istiyoruz."
   <br/>
   <br/>
   Jüri zihni kargaşa içerisinde
   <br/>
   <br/>
   Programda en önemli unsur hiç kuşku yok ki jüri üyelerinin tavrı. Seyircinin önünde, tarihe geçen bir programda bir ölçüde de tarihi mesuliyet yükleniyorlar. Jürinin karar verme sürecinde zihni bir kargaşa içerisinde olduğunun en önemli göstergesi bazılarının verdikleri kararı canlı yayında değiştirmeleri. Program sorumluları jürinin siyasi görüşlerini ve zihni kargaşa içerisinde olduklarını düşünerek kararı mahkeme kurallarına uymayacak şekilde halka da soruyorlar. Burada ortaya ilginç tablolar çıkıyor. Daha programın başında mahkeme safhasına geçilmeden yüzlerce telefon geliyor. Öke, bu insanları "Belirli fikirlerin bugüne kadar ifade edilmemesinden dolayı peşin hükümlerin mahkumu olarak karar verenler" olarak tarif ediyor. Seyircinin programdan büyük keyif aldığı gelen telefonlardan da anlaşılıyor. Ortalama 3000 telefon geliyor. Gelen telefonlar programa olan ilginin ne kadar fazla olduğunun göstergesi. Programda ortaya çıkan ilginç bir tablo da seyirciyle jüri üyelerinin vermiş olduğu kararların zaman zaman değişiklik arzetmesi. Avni Özgürel bundan müthiş haz aldığını belirtiyor. Necef Uğurlu kararın halka sorulmasının gerekli olduğunu, farklılığın ise normal olduğunu söylüyor. Mim Kemal Öke'yse bu farklılığın sebebini "Halkın haklı kararı, mahkemede tartışılan ve jüri üyelerinin verdiği nihai kararın aksine o kişiyi toplum vicdanında aklamış oluyor" sözleriyle ifade ediyor.
   <br/>
   <br/>
   Gelen tepkiler çok farklı
   <br/>
   <br/>
   Türkiye'de uzun yıllar her nesil kendi tarihini yazar şeklinde bir yaklaşımla tarih yazılıyor. Bugün resmi tarih dışına çıkan belli yazarlar belli tabuları yıkmak durumuyla karşı karşıya kalıp büyük tepki de alıyorlar. Öke, bunun sebebinin tarihin siyasallaşması olduğunu söylüyor. Tarihimizin bu derece siyasallaştırılması beraberinde de birtakım sorunları getiriyor. Gecenin geç saatlerinde Erol Mütercimler'in evini telefonla arayan bir seyirci, küfredip, Sultan Hamid'in mahkum edilmesini içime sindiremiyorum demiş. Mütercimler, bunların önemli olmadığını söylüyor. Önemli olanın ortadaki kesimin, verilen mesajı algılaması olduğunu, verilen mesajı da algıladıklarını söylüyor. Avni Özgürel gelen tepkilerin olumlu olduğunu belirtiyor. Necef Uğurlu bazı seyircilerin programdan sonra zihinsel cimnastik yapıp arşiv ve kaynak taraması yaptıklarını belirtiyor. Bazı seyirciler ise "Keşke tarihi yargılamasaydınız, olduğu gibi kalsaydı" şeklinde yaklaşımlarda bulunmuşlar. Öke, kesinlikle bu yaklaşımı kabul edemeyeceğini belirtiyor. Sebebini ise şu sözlerle açıklıyor: " Biz tarihimizdeki insanları hatasıyla sevabıyla kabul etmezsek bugünün yöneticilerini de öyle görmek durumunda kalırız ki bu doğru olmaz." Avni Özgürel, programın ilerleyen bölümlerinde yakın tarihi de tartışacaklarını, İttihat ve Terakki'den sonraki dönemde hiç tartışılmayan konuları da tartışacaklarını belirtiyor.
   <br/>
   <br/>
   Türk insanı her ne kadar ben tarihi seviyorum dese de pek fazla tarihle ilgilenmiyor. Tarihi belgeseller de "zaping" kurbanı oluyor. Tarihi belgesellerdeki hareket akışı daha ağır olduğu için insanların pek fazla da beğenisini kazanmıyor. Fakat tarih artık bir başka gözle ve bir başka biçimde ele alınıyor. Tarih Yargılanıyor programı da dünden yola çıkarak yarını yargılıyor. Tarihe mal olmuş şahsiyetleri günahıyla sevabıyla tartışmak onlara bir şey kaybettirmese gerek. Yeter ki bugünün insanları, yargılamadan kendilerine düşen payı çıkarabilsinler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3203-34-tarih-ekranda-yargilaniyor.html), [web.archive.org (arşiv bağlantısı)](http://web.archive.org/web/20120131171935/http://www.aksiyon.com.tr:80/aksiyon/haber-3203-34-tarih-ekranda-yargilaniyor.html)
