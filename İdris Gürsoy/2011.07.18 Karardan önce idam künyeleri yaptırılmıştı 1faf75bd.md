# Karardan önce idam künyeleri yaptırılmıştı

*İdris Gürsoy 2011.07.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Gazeteci ve DP Milletvekili Bahadır Dülger’den geriye Halk Parti’yi eleştiren yazılar yazdığı dolma kalemi ile 63 numaralı idam künyesi ve hücre kilidi kaldı. İşte CHP destekli 27 Mayısçıların, muhalefeti nasıl susturduklarının hazin hikâyesi!
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      <span>
       K
      </span>
      apının ‘Tak, tak!’ diye sertçe çalındığını duyunca heyecanla kalktı. Karşısında ellerinde silahlar, kasaturalı askerler vardı. Hızla içeri girdiler. Subay olduğu anlaşılan ne olduğunu açıklamadan, “Kasa nerede? Kasa nerede?” diye bağırdı. Kapıyı açan kadın, şaşırmıştı, bu davetsiz misafirlere sert karşılık verdi: “Burası tüccar evi değil, vekil evi!” Bir dipçik darbesi geldi başına, kapıya savruldu. Kafası yarılmıştı.
     </span>
    </p>
    <p class="2011yenimetin">
     <span>
      27 Mayıs 1960 darbe sabahı olayın geçtiği bu vekil evi, Ankara’da parlamenterlerin yaşadığı bir apartmanın giriş katıydı. Sahibi DP milletvekili, gazeteci Bahadır Dülger’di. Askerlere kapıyı açan Dülger’in akrabası Yiğit Köker’in (eski Ankara senatörü) eşi Necla Köker’di. Kendisi, Et Balık Kurumu’nda genel sekreter olarak çalışıyordu. Cesur, sözünü kimseden sakınmayan bir kadındı. Darbeci askerlerle ikinci karşılaşması işyerinde olacaktı.
     </span>
    </p>
    <p class="2011yenimetin">
     <span>
      Cunta, Adnan Menderes ve arkadaşlarını halkın gözünden düşürmek için kampanya başlatmıştı. Harp Okulu’na tekme tokat, hakaret ve küfürlerle toplanan DP’liler hakkında yalan haberler yayımlanıyordu. CHP, ihbar mekanizmasını çalıştırmıştı. DP iktidarının binlerce kişiyi öldürüp cesetlerini yok ettiği söyleniyordu. Ancak kanıt yoktu! Olmayan cesetler aranıyordu! Genelkurmay Muhafız Taburu, Et Balık Kurumu’nun Ankara tesislerini kuşatmış, içeride çok ciddi bir arama yapmıştı. Kurum çalışanları bir araya toplandı. Komutan sordu: “Ölen talebeler ne oldu?” Necla Köker, yapılan bu saçmalığa yine dayanamadı, patladı: “ Yok! Hepsini kıyma yaptık!” Askerler, dondu kaldı. Biraz sonra gelen bir emirle alelacele birliklerinin yolunu tuttular.
     </span>
    </p>
    <p class="2011yenimetin">
     <span>
      27 Mayıs 1960 sabahı askerlerin bastığı Bahadır Dülger’in evi, şimdi o dönemden kalan acı hatıralara ev sahipliği yapıyor. Neredeyse her eşyanın ayrı bir hikâyesi var. Evin sahibi Bahadır Dülger (1911-1968) demokrat bir kalemdi. Makbule Hanım’la yaptığı röportajın yayımlandığı gazeteyi götürdüğünde, Makbule Hanım çok beğenmiş ve ona M. Kemal Atatürk’ün isminin baş harflerinin işlendiği ipek bir mendil hediye etmişti. O mendil bir çerçeve içinde duvarlardan birinde asılıydı. Bir vitrinde, 1950 öncesi Halk Parti’yi eleştiren yazılar yazdığı dolmakalem duruyordu. CHP iktidarı, yazı yazmasın diye ikinci defa askere çağırmıştı onu. Askerliğini yaptığını söyleyince “Olsun, memleketin askere ihtiyacı var.” diyorlardı. Tunceli Hozat’a ikinci askerliğine gitti. Burada Fransızca eserlerden tercümeler yaptı. Yassıada’da savunma yaparken elinde tuttuğu kalem de duruyordu. Duvarlarda yine Meclis’te milletvekili yemini ederken ve Yassıada duruşmalarında savunma yaparken çekilmiş fotoğrafları vardı. Cunta, 5 fotoğraf için aileden 5 bin lira almıştı. Kayseri Cezaevi’nde 2 numaralı hücresinin kilidi yine bir mahfaza içindeydi. Ama asıl şaşırtıcı parça bir künyeydi. Üzerinde 63 rakamı yazılı madenî künye eğer idam edilseydi, boynuna asılacaktı. DP iktidarını deviren cunta, bir özel mahkeme kurmuş; ama hükümler çok önceden verilmişti. Yargılamalar sürerken 50 kadar mezar kazılmış, infazdan sonra cesetlerin boynuna asılmak üzere künyeleri yaptırılmıştı.
     </span>
    </p>
    <p class="2011yenimetin">
     <span>
      Yassıada’da oluşturulan ve 14 Ekim 1960’ta işe başlayan Yüksek Adalet Divanı’nda yargılamalar 11 ay sürmüştü. Savcı 592 sanıktan 228’i için idam istedi. DP’lilerin hepsi anayasayı ihlalden sorumlu tutuluyordu. 15 Eylül 1961’de 15 kişinin idama mahkûm edildiği açıklandı. Adnan Menderes, Fatin Rüştü Zorlu ve Hasan Polatkan’ın cezaları infaz edilirken diğerleri çeşitli hapis cezaları aldı. Kayseri Cezaevi’ne gönderilen Bahadır Dülger, bir ay Cumhurbaşkanı Celal Bayar’la aynı koğuşta kaldı. Bayar, ailesine ilk mektubu ‘Bahadır Dülger’ antetli kağıda yazıp göndermişti. DP milletvekillerinden Cevdet Akçalı, yıllar sonra Mehmet Dülger’e babasının idamlık künyesini “Bu da senin!” diye çıkarıp vermişti. Dülger, bir afla 1964’te çıktı, anılarını yazmaya çalışıyordu. Ancak ömrü vefa etmedi, 1968’de hayatını kaybetti. Yine de ailesi ve yakın arkadaşları ile pek çok hatırasını paylaşmıştı.
     </span>
    </p>
    <p class="2011yenimetin">
     <span>
      Dülger ailesi, babalarını Yassıada’da iki kere ziyaret edebildi. Her ziyarette adam başı bin lira ödediler. Babalarını görebilmek için 4 bin lira vermişlerdi. O görüşmelerde baba Dülger, çocukları ve eşine cesaret vermeye çalışmıştı. Oğlu eski bakanlardan Mehmet Dülger (70) yurtdışına gitmeden Kayseri Cezaevi’nde bir kere daha ziyaret etti babasını. Annesi ağır hastaydı. Babasının gözyaşları içinde ilk sözlerini hiç unutamayacaktı: “Bize bunu nasıl yaptılar? Türk ordusu bunu yapamaz!”
     </span>
    </p>
    <p class="2011yenimetin">
     <span>
      Bahadır Dülger, Kayseri Cezaevi’nde Cumhurbaşkanı Celal Bayar’la aynı odada kaldı. Yassıada’da iki numaralı koğuşta Bayar, Menderes ve arkadaşlarına yapılan bütün işkence ve zulümlere şahit olmuştu. İntihar eden arkadaşlarını görmüştü. İdam kararı açıklandıktan sonra İmralı’ya getirilmiş, elleri arkasına bağlanarak, 9 saat ölüm hücresinde tutulmuştu. Üçü idam edildi. Dülger’in cezası müebbete çevrilmişti.
      <span>
      </span>
      “Hücrede nasıl dayandın baba?” diyen oğluna, “Kapattılar. Karanlık bir yer. Bir hayat işareti aradım. Karanlığa alışınca gözümü tavana diktim, küçük bir delik vardı. Onu gördüm, gözümü oraya diktim. Işık hayattır.” demişti.
     </span>
    </p>
    <p class="2011yenimetin">
     <span>
      <span>
      </span>
      Yassıada’dan ailesine mektuplar göndermiş, adeta şifreli haberleşmişti. Dülger o anlardan birini şöyle anlatıyordu: “Bir gün kapımızı bir adam çaldı. ‘Yassıada’dan geliyorum, sıhhiye eriyim. Size Bahadır beyden bir mesaj getirdim’ dedi. Pelür kâğıda sarılmış üç sayfalık eski yazı ile yazılmış bir mektup. Annem babamın el yazısını hemen tanıdı. Adam dedi ki, ‘Bu mesajı getirdiğime dair bana bir işaret verin.’ Annem düşündü, Erzurumlu İsmail Hakkı hazretlerinden bir dörtlük yazıp verdi. 50 kelimelik mektuplar geliyordu, onların birinde babam, ‘Avluda dolaşırken, İsmail Hakkı’nın
      <span>
      </span>
      aları aklıma geldi.’ diyordu. Anladık ki mesaj yerine ulaşmıştı.” Sıhhiye eri, daha sonra yine gelmişti. Babalarının Yassıada’da yaşadıklarını bu gizli mektuplardan öğrenmişti ailesi.
     </span>
    </p>
    <p class="2011yenimetin">
     <span>
      Bahadır Dülger, bir gazeteci ve milletvekili olarak geriye hücre kilidi, idam yaftası künye, yazı yazdığı kalemleri bıraktı. İki oğlundan biri Mehmet, babasının yolundan gitti. O da gazetecilik yaptı, siyasete atıldı. (TBMM 22. dönem AK Parti Antalya Milletvekili ve eski TBMM Dışişleri Komisyonu Başkanı.) İhtilalden iki gün önce Menderes’e tahkikat komisyonu raporlarını iletmek için Eskişehir’e hareket eden babasını İstanbul’dan uğurlayışını hatırlıyor. Menderes o görüşmeden sonra, ‘Tahkikat komisyonları çalışması tamamlanmıştır.’ beyanatı veriyor. 10 yaşında iken Yassıada’ya da gidiyor babasını görmeye. “Cemal Paşa, ‘Menderes bizim başımıza gelsin’ diye mektup yazmış, okutmadılar. O gün Yassıada’daydım, saat 09.00’da başlayacaktı duruşma, 16.00’da başlayabildi.” diye anlatıyor o günü.
     </span>
    </p>
    <p class="2011yenimetin">
     <span>
      <span>
      </span>
      1950’de DP’den milletvekili seçilen Bahadır Dülger siyasete girmeden Son Saat gazetesinin yayın yönetmeniydi. 1960’ta kurulan tahkikat komisyonunda en kritik görevi o yüklenmişti. Çıkan olayları tetkik eden komisyonun basınla ilgili raporlarından sorumluydu. 27 Mayıs 1960’tan iki gün önce görevini tamamlayan komisyon, raporu Meclis’e sunamadı. Mehmet Dülger, babasının başında bulunduğu komisyonun yaptığı bütün tespitlerin doğru çıktığını söylüyor. “Komisyon isim isim bazı gazetecilerin olaylardaki rolünü tespit etmişti.” diyor.
      <span>
      </span>
      Peki, Bahadır Dülger neyle suçlanıyordu? Basın Komisyonu’nun raporlarında neler vardı? Babası gibi gazetecilik ve siyaset şapkasını taşımış olan Mehmet Dülger, müzeyi andıran evde sorularımızı cevapladı:
     </span>
    </p>
    <p class="2011soru1">
     <span>
      -Babanızın suçu neydi? Neden idam cezası verildi?
     </span>
    </p>
    <p class="2011yenimetin">
     <span>
      Yetki kanununa rey verdi. Babamın suçu buydu. Basın Komisyonu’nda olduğu için de idam cezası verildi. İhtilal olur olmaz o kanunu kaldırdılar. Bugün tahkikat komisyonları Meclis’te bir şey yapamaz. Komisyon var ama yetki yok. Meclis denetleme görevini nasıl yapacak? Araştırma ve soruşturma komisyonu kurarak yapacak. Kanun çıkarma ve anlaşma kabul etme görevinin dışında araştırma yapması lazım. Bilgiyi araştırıp Meclis’in huzuruna getirecek. Kanun çıkaracağız, suçluları cezalandırmak için savcılığa suç duyurusunda bulunacağız. O ihtilal patırtısı içinde bu yetki Meclis’in elinden alındı.
     </span>
    </p>
    <p class="2011soru1">
     <span>
      -Tahkikat Basın Komisyonu raporunda ne vardı?
     </span>
    </p>
    <p class="2011yenimetin">
     <span>
      Tahkikat komisyonunun verilmiş raporunda neredeyse Milli Birlik Komitesi’nin bütün isimleri vardı. DP kendini alaşağı ettirecek girişimde neden bulunsun? İhanet olmasa alaşağı edilmezdi. Evet muhalefet partisi hakkında tahkikat açmak doğru değil ama o tahkikatta tespit edilenlerin hepsi doğru çıktı. İhtilal tarafı kazandığı için, DP’nin ağzını kapattılar. Mahkemede de raporlar okutulmadı.
     </span>
    </p>
    <p class="2011yenimetin">
     <em>
      <span>
       -DP, tahkikat komisyonu kurma ihtiyacı neden hissediyor?
      </span>
     </em>
    </p>
    <p class="2011yenimetin">
     <span>
      Tahkikat komisyonları 60 öncesinde de kurulmuş, raporlar hazırlayıp suç duyurusunda bulunup, yargılama yapılmış. DP’ye CHP ile ilgili bilgi akmaya başladığı zaman diyorlar ki; o zaman bir tahkikat komisyonu kurup bu iddiaları araştıralım.
     </span>
    </p>
    <p class="2011soru1">
     <span>
      -Ne tür bilgiler bunlar?
     </span>
    </p>
    <p class="2011yenimetin">
     <span>
      1960’ın sonbaharında seçim erkene alınarak yapılacak, DP grubunun beyanı var. Ancak CHP endişeli; 60 seçimlerinde yarışıp bir daha kaybederse partide temelden bir sarsıntı olabilir. Bir şeyler yapmayı planlıyorlar. Darbeciler daha sonra açıkladı: ‘Bütün bilgiyi Halk Parti’den alıyorduk, amaçlar uğruna kullandık.’ diye.
     </span>
    </p>
    <p class="2011soru1">
     <span>
      -CHP komisyon teklifine nasıl tepki veriyor?
     </span>
    </p>
    <p class="2011yenimetin">
     <span>
      Önerge verildiği zaman CHP adına Turhan Feyzioğlu çıkıyor, ‘Beni tahkikat komisyonuna çağırır, bilgime başvurmak isterseniz gelmem.’ diyor. Boykot yani! DP’liler o zaman ‘Tahkikat komisyonunun yetkileri nedir?’ diyerek yetki kanunu çıkarıyorlar. Yetki kanununu hazırlarken de Amerikan, İspanyol, Alman mevzuatının tamamını getiriyorlar. Tahkikat komisyonu kurmak Meclis’in münhasır hakkı. Tahkikat salahiyeti içinde davet ediyor, gelmiyorsunuz, zorla getirecek, bütün ülkelerin Meclis araştırma komisyonlarında bu yetki var.
     </span>
    </p>
    <p class="2011soru1">
     <span>
      -Basın neden araştırma konusu yapılıyor?
     </span>
    </p>
    <p class="2011yenimetin">
     <span>
      CHP bunun içinde, basın da! Orhan Birgit; ‘Gençleri biz organize ettik, sokağa döktük’ diyor. Birgit darbede en büyük rolü oynayanlardan biridir. Askerî mahfillere girmiştir. Tahkikat komisyonu raporlarında bütün bunlar var. Komisyon bunu ortaya çıkarttığı için ortalık ayağa kaldırılıyor.
     </span>
    </p>
    <p class="2011soru1">
     <span>
      <span>
      </span>
      -Neden?
     </span>
    </p>
    <p class="2011yenimetin">
     <span>
      Ülke ihtilale sürükleniyor. ‘DP kıyma makinelerinde öğrencileri kıydı’ deniyor. Bir tane adam söyle DP’nin kıydığı? Basın da ‘DP insanları kıydı, asfaltların altına döşediler’ diye yazıyor. İlginçtir o gün de bugün de hep aynı isimler darbe şakşakçılığı yaptı. Komisyon bu olayların arkasındaki organizasyonu araştırıyordu ve bunu ortaya çıkarmıştı.
     </span>
    </p>
    <p class="2011soru1">
     <span>
      -Komisyon görevini tamamlayabiliyor mu?
     </span>
    </p>
    <p class="2011yenimetin">
     <span>
      Tahkikat komisyonu raporları bitirmiş. Açıklanmasına Menderes değil Meclis karar verecek. Bunu bildirmek için babam ve Nusret Kirişçioğlu Eskişehir’e başbakanın yanına gidiyor. Eskişehir yemek fabrikasında Menderes’le görüşmüşler. O da ‘komisyon görevini tamamladı’ diye açıklama yapmış. Ancak rapor Meclis’e gelmeden darbe oldu ve cuntacılar bu raporları imha etti. Nusret Kirişçioğlu değerli bir hukukçuydu, ablası da ilk Yargıtay kadın hâkimlerinden biriydi. Onun yardımı ile bir kısmını toparlayıp yayımladı. Komisyon gayet iyi çalıştı. Bazı gazeteciler dinlendi. Hayri Alpar’ı babam Meclis’e çağırıyor. Alpar gelmeden önce telefon etti. Konuşmalarını kulaklarımla duydum. “Hapis mapis yok, nereden çıkarıyorsunuz?” dedi babam. Bedii Faik, Alpar gelmiş, araba gönderiyor, aldırıyor Meclis’e, iki saat konuşuyorlar.
     </span>
    </p>
    <p class="2011soru1">
     <span>
      -Basın, 27 Mayıs’ta nasıl kullanılıyor? Darbecilerle işbirliğinin sebebi ne?
     </span>
    </p>
    <p class="2011yenimetin">
     <span>
      Adamların itibarını yok etmek için yalan dolan ne varsa yayımlıyorlar. Ulus bir, Akis iki. Akis’te idam sehpası önde, arkada Menderes fotoğrafı, öyle çekmiş ki Menderes idam sehpasında gibi. Yargılamadan önce yayımlanıyor bu resimler. Bu gazetecilik mi? Aydının askerle dayanışması eski bir şey. Avrupa’da aydın askere karşıdır. Aydın iktidar karşıtıdır, bizde kendi iktidarının taraftarıdır. Şimdi ‘yandaş basın’ diye bir şey uydurdular. Sen yandaş değil misin? Halk Parti’nin yandaşı değil misin? Adam iki kere iki beş dese ne deha diyorsun. Ben bunların cemaziyelevvelini bilirim. Bazen bunlar hidayete eriyor, ‘basın şöyle olmalı, böyle olmalı’ diyorlar. Sen zamanında ne yaptın? Sadece iğrençlik yaptın, yalan söyledin. Biz muhalifiz, basın muhalif olur, tamam da ahlaklı da ol. Varsa pis bir iş çıkar. Sonra nedir bu çifte standart? Menderes sallandırıldı, Demirel sallandırılma korkusunda, Özal’ın idamlık gömleği var, Erdoğan’a ‘Dikkat et, Menderes’in akıbetine uğrama!’ demekte beis görmüyorlar ama bir Baykal, Melen, Ecevit, CHP’li bir siyasetçinin idamla tehdit edilecek hâli yoktur. Halkın isteği ile gelmiştir diğerleri. İster kabul et ister etme, bunlar çatır çatır iktidara gelmişler ama yok bu adamların hepsi ‘devrim düşmanı, irticacı, hırsızdır’ gibi kalıplarla yaftalanır. Gelir gelmez bunları tak tak atarlar, hadi temizle bakalım. DP’nin hiçbir şeyi olmadığı ortaya çıktı. DP’ye ‘din istismarcısı, ‘hırsız, devrim aleyhtarı’ dediler.
     </span>
    </p>
    <p class="2011soru1">
     <span>
      -DP neden hazmedilemedi?
     </span>
    </p>
    <p class="2011yenimetin">
     <span>
      Demokratikleşmenin kaynağı DP. Cumhuriyeti kuranlar ve ilkelerini vazedenler asker ve bürokrasi. Halk yokluk içinde. Halk olamazdı. İlk defa halkı DP sokmuştur denkleme. Bütün Halk Partililer o yüzden DP’ye ‘ilkelere karşı devrim yaptı’ diye bakarlar. Memleket asker ve bürokrattan ibaret değil. Halk Alevi, Sünni ve Kürtlerle birlikte demokratikleşecek, inşa sürecindeyiz ancak bunun kapısını DP açmıştır. Türkiye’de halkla beraber olanlar ve halktan korkanlar vardır. Halktan korkanlar diyor ki; ‘Halk bir şey bilmez, biz biliriz. Sözü biz söyleriz, medeniyetin yolunu biz açarız.’ Öbürü de diyor ki ‘Ya, sen benim menfaatimi benden daha mı iyi bileceksin?’
      <span>
      </span>
     </span>
    </p>
    <p class="2011soru1">
     <span>
      -27 Mayıs’tan Ergenekon ve Balyoz’a… Neden sürekli darbe planları yapılıyor?
     </span>
    </p>
    <p class="2011yenimetin">
     <span>
      Balkan Harbi’nden bu yana 100 senedir aynı senaryo. Cahit Tanyol vardı, bir yazısını hatırlıyorum. Diyor ki; “Hiçbir toplumda tekrar olmaz, bunun bir tek istisnası var: Türk toplumu.” Talebe hareketi, arkadan subay hareketi, arkadan başka bir hareket, yeniden bilmem ne yapmak, yine aynı şey, Türkiye bundan muzdarip. Her gün domates çorbası içiyor, bir de başka bir çorba iç. Olmaz, bu durmuş, tefekkürü durmuş bir toplumun aramayan bir toplumun ortaya koyduğu olaylar. Kanıyoruz, bir defa daha kanıyoruz, kanma.
     </span>
    </p>
    <p class="2011soru1">
     <span>
      -Babanızla cezaevinden sonra görüştünüz? Bu olaylar nasıl bir iz bırakmıştı?
     </span>
    </p>
    <p class="2011yenimetin">
     <span>
      Babam Kayseri Cezaevi’ne gelince yurtdışına gittim. Biraz duygusal bir adamdı. İlk ziyarete gittiğimde hastanedeydi. Sarsılmıştı. Babamın gözlerinden yaşlar iniyordu; ‘Bunu Türk ordusu nasıl yapar?’ diye. Türk ordusu yapmaz, Türk ordusunun içine yuvalanmış darbeciler yaptı. Hepsinin Allah cezasını verdi. Hapse atıp zulmeden rütbesi yüzbaşı, albay, neyse, onunla sınırda görev yapan subayın ne ilgisi var? Bu İttihat ve Terakki geleneğidir. Kurtarıcı subaylar Halaskar-ı Zabitan. Sen misin Türkiye’de laikliğin müdafii? Laiklik İslam’a karşı mesafe mi? Bırak dua ediyorsa etsin, kimi semah yapar, kimi hatim indirir, bu neden devlete dokunsun, sen de ister kıl, ister kılma! Babam çocukken bizi Zafer Bayramı törenlerine götürür, her sancak geçerken ağlardı. 57. Alay kalkmış, sancağı kalmış, hepsi şehit olmuş. Türk ordusunun içinde yuvalanmış darbe erkânı, düşman ordusunun yapmayı düşünemeyeceği şeyleri yapmıştır. Halkın temsilcilerine karşı inanılmaz düşmanlık. İzahı yok. 27 Mayıs onda onulması zor derin izler bırakmıştı.
     </span>
    </p>
    <p class="2011yenimetin">
     <span>
     </span>
    </p>
    <p class="BasicParagraph">
     <span>
      Tahkikat komisyonları neden kuruldu?
     </span>
     <span>
      CHP’nin seçimle iktidar
     </span>
     <span>
      ı
     </span>
     <span>
      ele geçiremeyece
     </span>
     <span>
      ğ
     </span>
     <span>
      i anla
     </span>
     <span>
      şı
     </span>
     <span>
      lm
     </span>
     <span>
      ış
     </span>
     <span>
      t
     </span>
     <span>
      ı
     </span>
     <span>
      . Bu yüzden CHP çok sert muhalefet güdüyordu. DP taraf
     </span>
     <span>
      ı
     </span>
     <span>
      ndan Meclis’te sonuçlar
     </span>
     <span>
      ı
     </span>
     <span>
      TBMM’ye bildirilmek üzere
     </span>
     <span>
      İ
     </span>
     <span>
      çtüzük’ün 177. maddesi hükmünce 15 ki
     </span>
     <span>
      ş
     </span>
     <span>
      ilik bir tahkikat encümeni kurulmas
     </span>
     <span>
      ı
     </span>
     <span>
      ve sonuçlar
     </span>
     <span>
      ı
     </span>
     <span>
      en geç üç ay içinde aç
     </span>
     <span>
      ı
     </span>
     <span>
      klanacak bir rapor haz
     </span>
     <span>
      ı
     </span>
     <span>
      rlamas
     </span>
     <span>
      ı
     </span>
     <span>
      kararla
     </span>
     <span>
      ş
     </span>
     <span>
      t
     </span>
     <span>
      ı
     </span>
     <span>
      r
     </span>
     <span>
      ı
     </span>
     <span>
      ld
     </span>
     <span>
      ı
     </span>
     <span>
      . Ahmet Hamdi Sancar ba
     </span>
     <span>
      ş
     </span>
     <span>
      kanl
     </span>
     <span>
      ığı
     </span>
     <span>
      ndaki komisyonda Osman Kavuncu, Bahad
     </span>
     <span>
      ı
     </span>
     <span>
      r Dülger, Sait Bilgiç, Cavit Asena, Kemal Bibero
     </span>
     <span>
      ğ
     </span>
     <span>
      lu, Kemal Özer, Hilmi Dura, Ekrem An
     </span>
     <span>
      ı
     </span>
     <span>
      t, Nusret Kiri
     </span>
     <span>
      ş
     </span>
     <span>
      çio
     </span>
     <span>
      ğ
     </span>
     <span>
      lu, Turhan Bahad
     </span>
     <span>
      ı
     </span>
     <span>
      r, Selami Dinçer, Himmet Ölçmen, Necmettin Önder ve Nüzhet Ulusoy görev al
     </span>
     <span>
      ı
     </span>
     <span>
      yordu.
     </span>
     <span lang="EN-GB">
     </span>
    </p>
    <p class="BasicParagraph">
     <span lang="EN-GB">
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FB3700F6E89EBDC67D3B7C2F958F7212?newsId=29992), [web.archive.org (arşiv bağlantısı)](http://web.archive.org/web/20120828052335/http://www.aksiyon.com.tr:80/aksiyon/newsDetail_getNewsById.action;jsessionid=FB3700F6E89EBDC67D3B7C2F958F7212?newsId=29992)
