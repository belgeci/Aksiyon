# Yolsuzluk ve Rüşvet operasyonu kronolojisi

*İdris Gürsoy 2014.12.15*

<div class="pNewsDetailMainContent" itemprop="articleBody">
 <p>
  17 Aralık 2013: Sabah erken saatlerde başlayan yolsuzluk ve rüşvet operasyonunun merkezinde İranlı Reza Zarrab vardı. Ayrıca dört bakan ve oğullarının ismi geçiyordu. Halk Bankası Genel Müdürü’nün evindeki ayakkabı kutularından 4,5 milyon dolar para çıkmıştı. Bakan çocuklarında bulunan paralar bir yana, yolsuzluğun boyutları milyarlarlarla ifade ediliyordu.
 </p>
 <p>
  18 Aralık: Operasyonları sonuçsuz bırakmak için emniyette büyük bir tasfiye hareketi başlatıldı. 33 il müdürü görevden alındı. Soruşturmaya iki yeni savcı atandı.
 </p>
 <p>
  19 Aralık: İstanbul Emniyet Müdürü Hüseyin Çapkın merkeze atandı. Görev yeri değiştirilen emniyet müdürü sayısı 50’yi geçti. Adli kolluk yönetmeliği Anayasa’ya aykırı olarak değiştirildi.
 </p>
 <p>
  23 Aralık: İstanbul’da 25 polis müdürü daha görevden alındı.
 </p>
 <p>
  25 Aralık: İstanbul’da yolsuzluk operasyonunda görev yapan 400 polis daha görevden alındı.
  <br/>
  25 Aralık: Savcı Muammer Akkaş, birçok işadamının da aralarında bulunduğu 41 kişilik gözaltı listesi hazırladı, mahkemeden bazı işadamlarının malvarlığına el koyma kararı çıkarttı. Savcı, Başbakan Erdoğan’ın oğlu Bilal Erdoğan için de şüpheli sıfatıyla ifadeye çağrı evrakı hazırladı. Ancak emniyet, Savcı’nın talimatlarını yerine getirmedi. Akkaş, soruşturmaya engel oldukları iddiasıyla Vali Hüseyin Avni Mutlu, İl Emniyet Müdürü Selami Altınok ve sorumlu kolluk kuvvetleri hakkında ‘gizliliği ihlâl, görevi kötüye kullanma ve delilleri yok etme’ gerekçesiyle soruşturma başlattı. Dosya Akkaş’tan alındı. Turan Çolakkadı’nın yerine İstanbul Cumhuriyet Başsavcılığı’na atanan Hadi Salihoğlu, adliyede köklü değişiklikler yaptı.
 </p>
 <p>
  4 Ocak 2014: Emniyet Genel Müdürlüğü’nde dört daire başkan yardımcısı ve üç şube müdürü görevden alındı.
 </p>
 <p>
  6 Ocak: Ankara Emniyet Müdürlüğü’nde gece yarısı büyük çapta görev değişikliği yapıldı. 350 polisin yeri değiştirildi. Boşalan yerlere çoğu Ankara dışından 250 polis atandı.
  <br/>
  7 Ocak: HSYK 1. Dairesi, İstanbul Cumhuriyet Başsavcı Vekili Zekeriya Öz’ü Bakırköy’e Başsavcı Vekili olarak sürgün etti.
 </p>
 <p>
  26 Aralık: İçişleri Bakanlığı’na Başbakanlık Müsteşarı Efkan Ala getirildi. Bekir Bozdağ, Adalet Bakanı oldu. Emniyet ve yargıdaki tasfiyeler bu iki bakan eliyle gerçekleştirildi.
 </p>
 <p>
  8 Ocak: Bir emniyet genel müdür yardımcısı ile 15 ilin emniyet müdürleri görevden alındı. Ankara, Diyarbakır, İzmir, Adana, Antalya, Bursa, Erzurum, Gaziantep, Hatay, Kocaeli, Malatya, Mersin, Sakarya, Samsun ve Trabzon emniyet müdürleri merkeze çekildi.
 </p>
 <p>
  9 Ocak: İstanbul Emniyet Müdürlüğü Mali Şube Müdürlüğü’ne gönderilen yazıda 15 Aralık sonrasındaki delillerin imha edilmesi talimatı verildi.
 </p>
 <p>
  11 Ocak: Bakan Efkan Ala’nın kardeşi teamüller çiğnenerek Millî Eğitim Bakanlığı Teftiş Kurulu Başkanlığı’na getirildi. Yargı atamayı durdurduğu hâlde Ala görevine devam etti.
  <br/>
  15 Ocak: Başbakan Erdoğan, büyükelçilere kara propaganda talimatı verdi. “Türk okullarının kapatılmasına çalışın!” dedi.
 </p>
 <p>
  16 Ocak: İstanbul Cumhuriyet Başsavcısı Turan Çolakkadı dâhil 19 savcı ve bir hâkimin yeri değiştirildi. Çolakkadı, Bölge Adliye Başsavcısı olarak atanırken yerine Bakırköy Başsavcısı Hadi Salihoğlu getirildi. Darbe soruşturmalarını yapan İstanbul Cumhuriyet Başsavcı Vekili Fikret Seçen Gebze’ye, İstanbul Cumhuriyet Başsavcı Vekili Ercan Şafak Kocaeli Savcılığı’na atandı. Adalet Bakanı, üç savcı için de inceleme izni verdi.
 </p>
 <p>
  21 Ocak: HSYK kararnamesiyle aralarında İzmir, Adana, Antalya, Diyarbakır ve Samsun cumhuriyet başsavcılarının da bulunduğu 52 hâkim ve 44 savcının görev yerleri değişti. Adliye bünyesinde ‘teknik büro’ kuruldu.
 </p>
 <p>
  22 Ocak: Ankara Emniyet Müdürlüğü’nde 470 amir, müdür yardımcısı ve memurun görev yeri değiştirildi. İzmir Emniyeti’nde de değişiklik yapıldı. İzmir’deki Liman İşletmeleri’ne yolsuzluk operasyonunu yapan Mali Suçlarla Mücadele Şube Müdürlüğü Müdür Yardımcısı Metin Tuncer, Çevik Kuvvet Şube Müdür Yardımcılığı’na atandı.
 </p>
 <p>
  29 Ocak: İstanbul Cumhuriyet Başsavcısı Hadi Salihoğlu, dosyayı yürüten savcılar Celal Kara ve Mehmet Yüzgeç’i dosyadan aldı. Dosyada sadece görevli olarak Ekrem Aydıner kaldı. 4 eski bakan hakkında 17 Aralık’taki yolsuzluk operasyonuyla ilgili hazırlanan fezlekeler usul eksikliğinden geri gönderildi.
 </p>
 <p>
  7 Şubat: İzmir’de liman ve gümrüklerdeki yolsuzluk iddialarını soruşturan Cumhuriyet Savcısı Ali Çelik’in görev yeri değiştirildi. Çelik’in soruşturduğu isimler arasında eski Ulaştırma Bakanı Binali Yıldırım’ın bacanağı Cemalettin Haberdar da vardı.
  <br/>
  9 Şubat: Adalet Bakanlığı Bilgi İşlem Dairesi’nde görevli sekiz hâkimin görev yeri değiştirildi.
 </p>
 <p>
  10 Şubat: İstanbul Emniyeti’nde 75 polisin daha görev yeri değişti. Böylece yolsuzluk soruşturması sonrası Organize Suçlarla Mücadele Şubesi’ndeki personelin yarısından fazlası değişmiş oldu.
  <br/>
  10 Şubat: 17 Aralık soruşturmasında tutuklanan eski Halkbank Genel Müdürü Süleyman Aslan’ın 12 Ekim 2012’den önce elde ettiği malvarlığına yönelik tedbir kaldırıldı.
 </p>
 <p>
  11 Şubat: HSYK kararnamesiyle 123 hâkim ve savcının görev yeri değişti. Operasyonun koordinatörlüğünü yaparken Bakırköy Cumhuriyet Başsavcı Vekili yapılan Zekeriya Öz, Bolu’ya düz savcı olarak atandı.
 </p>
 <p>
  13 Şubat: İçişleri Bakanlığı, üç emniyet genel müdür yardımcısı ve 27 ilin emniyet müdürünü görevden aldı. Yeni atanan müdürlerin 24’ü polis başmüfettişiydi.
 </p>
 <p>
  14 Şubat: Soruşturma kapsamında tutuklanan eski Halkbank Genel Müdürü Süleyman Aslan dâhil 6 kişi tahliye edildi. Reza Zarrab ile eski bakanların oğulları Barış Güler ve Kaan Çağlayan’ın tahliye talebi ise reddedildi.
  <br/>
  15 Şubat: Yolsuzluk ve rüşvet soruşturmasında tutuklanan Fatih Belediye Başkanı Mustafa Demir’in kardeşi Sebahattin Demir’in de aralarında olduğu yedi kişi serbest bırakıldı.
 </p>
 <p>
  18 Şubat: Emniyet Genel Müdürlüğü Terörle Mücadele Daire Başkanı Ünal Acar, 20 müdür ve amiri görevden alması istenince ‘terörle mücadelenin içi boşaltılıyor’ diyerek istifa etti.
  <br/>
  19 Şubat: Diyarbakır’da PKK’ya uyuşturucu operasyonları yapan birim dağıtıldı.
  <br/>
  20 Şubat: Maliye’ye alınacak müfettiş adayları ile ilgili mavi, kırmızı ve yeşil renkli fişlemeler yapıldığı ortaya çıktı.
 </p>
 <p>
  21 Şubat: Başbakanlık’ta böceğin cemaate yıkılma planı deşifre edildi. TÜBİTAK Başkan Yardımcısı Hasan Palaz, böcekle ilgili hazırladığı raporda tarih değişikliği yapması için baskı uygulandığını açıkladı. Palaz, görevinden alındı.
 </p>
 <p>
  25 Şubat: “Paralel örgüt 7 bin kişiyi dinledi” manşeti ile iktidarın iki gazetesinde çıkan haberlerin andıç olduğu anlaşıldı. Selam Tevhid Terör Örgütü soruşturmasını başlatan savcı Adnan Çimen, 7 bin kişinin dinlendiği iddiasını yalanladı. “Bu şerefsizliktir. HSYK’ya başvurdum, araştırsınlar.” dedi.
 </p>
 <p>
  26 Şubat: MGK toplantısı sonrası yapılan açıklamada “Ulusal güvenliği tehdit eden yapılanma ve faaliyetler görüşüldü.” dendi. 28 Şubat’ta cuntacılar cemaati MGK gündemine aldırırken aynı talep 17 yıl sonraki toplantıda Erdoğan hükümetinden geldi. ‘Cemaatler fişleniyor’ haberi doğrulandı.
 </p>
 <p>
  27 Şubat: HSYK Yasası’nı Cumhurbaşkanı Abdullah Gül onadı. Yargı başbakana bağlandı. Yasanın yürürlüğe girmesi ile birlikte HSYK’da 600 kişinin görevi sona erdi.
  <br/>
  27 Şubat: Türkiye’yi bir istihbarat devleti yapacak MİT Kanunu komisyonda kabul edildi. Muhalefet yasaya şerh düştü. Anayasal olmayan yetkilerle suça yasal koruma sağlandığı kaydedildi.
 </p>
 <p>
  28 Şubat: Eski İçişleri Bakanı Muammer Güler’in oğlu Barış Güler, eski Ekonomi Bakanı Zafer Çağlayan’ın oğlu Salih Kaan Çağlayan, İranlı işadamı Reza Zarrab ve Hikmet Tuner ile Özgür Özdemir serbest bırakıldı. Tahliyelerle soruşturmada tutuklu kalmadı. Bilal Erdoğan ile çok sayıda ünlü işadamının yer aldığı 25 Aralık yolsuzluk ve rüşvet soruşturmasında, 15 Aralık’tan sonra toplanan delillerin dosya dışında tutulması emri verildi.
  <br/>
  28 Şubat: Maliye Bakanlığı Vergi Denetim Kurulu Başkalığı’nda müfettiş adayları için renkli fişlemeler yapıldığı anlaşıldı. Kırmızı listeye alınarak elenen müfettiş adaylarından bazılarının ilk 100’de olduğu belirlendi.
 </p>
 <p>
  1 Mart: Dershanelerin kapatılmasını düzenleyen yasa AKP’lilerin oyları ile Meclis’ten geçti. Kanuna göre dershaneler için son tarih 1 Eylül 2015’ti.
  <br/>
  2 Mart: MİT’in bütün dinî fraksiyon ve grupları izleme talimatı verdiği ortaya çıktı.
 </p>
 <p>
  8 Mart: Eski Genelkurmay Başkanı İlker Başbuğ, cezaevinden çıktı.
 </p>
 <p>
  14 Mart: Hizmet Hareketi’nin okullarına sorgu odası kuruldu. 10-11 yaşındaki çocuklar bile “Öğretmenleriniz devlet büyükleri hakkında konuşuyor mu?” diye sorguya çekildi. Velilerin tepkisi üzerine uygulamadan vazgeçildi.
 </p>
 <p>
  21 Mart: Twitter kapatıldı. İfade özgürlüğüne büyük darbe vuruldu.
 </p>
 <p>
  23 Mart: Eski Emniyet Genel Müdürlüğü İstihbarat Dairesi Başkanı Ramazan Akyürek’in açığa alınmasının ardından yeni bir dalga daha geldi. Eski Muş Emniyet Müdürü Muharrem Durmaz, istihbarattan sorumlu Ankara Emniyet Müdür Yardımcısı Hami Güney, İstanbul Emniyet Müdürlüğü Mali Şube Müdürü Yakup Saygılı’nın da aralarında bulunduğu kırka yakın emniyet müdürü, amir ve polis açığa alındı.
 </p>
 <p>
  28 Mart: Youtube yasaklandı.
 </p>
 <p>
  8 Nisan: Adana’da ‘usulsüz dinleme’ iddiası ile 9 polis gözaltına alındı, hepsi serbest bırakıldı.
  <br/>
  8 Nisan: Kaynak Holding’de uydurma dilekçe ile arama yapıldığı ortaya çıktı.
 </p>
 <p>
  15 Mayıs: Bakanların soruşturmalara müdahalesini suç olmaktan çıkaran kanun teklifi hazırlandı.
  <br/>
  27 Mayıs: TÜBİTAK’tan 250’ye yakın bilim adamı atıldı.
  <br/>
  12 Haziran: 2 bin 450 hâkim ve savcının yeri değiştirildi.
 </p>
 <p>
  3 Mayıs: 17 Aralık yolsuzluk ve rüşvet operasyonunun önemli ayaklarından TOKİ soruşturmasında 60 şüpheli hakkındaki dosya kapatıldı.
  <br/>
  3 Mayıs: Savcılar Zekariya Öz, Muammer Akkaş, Celal Kara ve Hâkim Süleyman Karaçöl hakkında soruşturma açıldı.
 </p>
 <p>
  18 Haziran: Başbakan Erdoğan’ın çalışma ofisinde bulunduğu iddia edilen dinleme cihazı (böcek) ile ilgili olayın üzerinden 2,5 yıl geçtikten sonra Ankara, İstanbul, Diyarbakır, Yozgat ve Erzurum’da eş zamanlı operasyon düzenlendi.
 </p>
 <p>
  19 Haziran: 237 Balyoz hükümlüsü serbest bırakıldı.
 </p>
 <p>
  20 Haziran: Risale-i Nurların basımını devlet tekeline alan kanun taslağı hazırlandı.
  <br/>
  21 Haziran: Eski İçişleri Bakanı İdris Naim Şahin, Hizmet Hareketi’ni bitirmek için yapılan eylem planını Meclis’e soru önergesi olarak taşıdı. 4 eski bakanın yolsuzluk soruşturması 2015’e kaldı. Böcek’te gözaltına alınan polislerin hepsi serbest bırakıldı.
  <br/>
  27 Haziran: İstanbul’da FEM tabelaları gece yarısı söküldü.
  <br/>
  29 Haziran: Zaman Kitap, Diyanet’in düzenlediği kitap fuarına alınmadı.
 </p>
 <p>
  22 Haziran: Türkiye’de salon bulunamadığı için yapılamayan Türkçe Olimpiyatları Finali, Almanya’da muhteşem bir atmosferde gerçekleştirildi.
 </p>
 <p>
  5 Temmuz: İstanbul’da Fatih Koleji’nin sürmekte olan inşaatı yeşil alan ilan edildi.
  <br/>
  7 Temmuz: Ankara Savcısı Serdar Coşkun’un Hizmet Hareketi’ne yönelik hukuk dışı talimatının Emniyet Genel Müdürlüğü’nce hayata geçirildiği ortaya çıktı.
  <br/>
  8 Temmuz: Belge üretmekle suçlanan Mustafa Çalışkan, İstanbul Terörle Mücadele Şubesi’nin başına getirildi. İsrailli bir işadamına belge sızdırdığı için istihbarat şubeden uzaklaştırılan (2007) Ömer Burak Aktaş, İstanbul Organize Suçlarla Mücadele Şubesi’nin müdürü yapıldı.
 </p>
 <p>
  9 Temmuz: Emniyet Genel Müdürlüğü bünyesinde oluşturulan Kozmik Çalışma Grubu, 81 ilde 100 bine ulaşan bir işletme listesi oluşturdu.
  <br/>
  12 Temmuz: Maliye’nin savcılarla şirket batırma toplantısı yaptığı ortaya çıktı.
 </p>
 <p>
  3 Ağustos: Gözaltına alınan 115 polisten 76’sı, hukuksuz müfettiş raporuyla açığa alındı.
  <br/>
  5 Ağustos: ‘Yasa dışı dinleme’ iddiasıyla 22 Temmuz’da başlatılan operasyonun ikinci dalgasında 33 polis daha gözaltına alındı.
 </p>
 <p>
  19 Temmuz: HSYK, Hizmet Hareketi hakkında kumpas planı yapan savcı Serdar Coşkun hakkında inceleme kararı aldı.
  <br/>
  22 Temmuz: Sahur vakti 115 polis gözaltına alındı. 76’sı serbest bırakıldı. İddianame aylarca hazırlanamadı.
  <br/>
  22 Temmuz: Selam Tevhid Örgütü soruşturması ile ilgili takipsizlik kararı verildi. Dosya kapatıldı.
 </p>
 <p>
  9 Ağustos: Erdoğan hedef gösterdi, Hürriyet Genel Yayın Yönetmeni Enis Berberoğlu görevinden ayrıldı. 15 Ağustos’ta da gazetenin muhalif kalemlerinden Yılmaz Özdil, Bilal Erdoğan’la ilgili bir yazısı girmeyince istifa etti.
  <br/>
  19 Ağustos: İzmir TCDD Liman İşletme Müdürlüğü ihalelerine fesat karıştırma ile askerî casusluk soruşturmasında görev alan polisler hakkında yakalama kararı çıkartıldı. 32 polisten 27’si gözaltına alındı.
 </p>
 <p>
  1 EYLÜL: Savcılar İsmail Uçar, İrfan Fidan ve Fuzuli Aydoğan, 25 Aralık soruşturması kapsamında aralarında Necmettin Bilal Erdoğan ve işadamlarının bulunduğu 96 kişi hakkında takipsizlik kararı verdi.
  <br/>
  22 Eylül: Ankara’da taltif operasyonu ile 14 polis gözaltına alındı, hepsi serbest bırakıldı.
  <br/>
  29 Eylül: Adana’da istihbarat şubeden 13 polis gözaltına alındı, daha sonra serbest bırakıldı.
 </p>
 <p>
  3 Ekim: Kimse Yok mu Derneği’nin yardım toplama yetkisi Bakanlar Kurulu kararıyla elinden alındı.
  <br/>
  27 Ekim: TUSKON’un 2011’de Millî Emlak’tan ihaleyle 49 yıllığına kiraladığı İstanbul Yenibosna’daki 36 dönümlük arazinin tahsisi, haksız şekilde iptal edildi. Yargının yürütmeyi durdurma kararı hiçe sayılarak arazi yeniden ihaleye çıkarıldı.
 </p>
 <p>
  18 Ekim: 17 Aralık’a takipsizlik kararı verildi.
 </p>
 <p>
  21 Ekim: Ankara’da aralarında eski İstihbarat Dairesi Başkanı Ömer Altıparmak ile Terörle Mücadele şubesinden sorumlu eski Ankara Emniyet Müdür Yardımcısı Lokman Kırcılı’nın da bulunduğu 18 kişi hakkında yakalama ve gözaltı kararı çıkarıldı. Hepsi serbest bırakıldı.
 </p>
 <p>
  28 Ekim: Mersin’de yasa dışı dinlemelere yönelik olduğu iddiası ile bir algı operasyonu daha yapıldı. 20 polis gözaltına alındı. Hepsi serbest bırakıldı.
  <br/>
  28 Ekim: Kimse Yok mu Derneği’nin hesapları hiçbir hukuki gerekçe gösterilmeden bloke edildi.
  <br/>
  30 Ekim: MGK toplantısında bütün cemaatler tehdit kapsamına sokuldu ve hükümete etkin mücadele için tavsiyede bulunulması kararı alındı.
 </p>
 <p>
  8 Kasım: Kilis’te yasa dışı dinleme iddiası ile 30 polis gözaltına alındı. Sorgulandıktan sonra hepsi serbest bırakıldı. Algı operasyonu çöktü.
  <br/>
  8 Kasım: 144 şube müdürü sürgün edildi.
  <br/>
  7 Kasım: 22 Temmuz’da gözaltına alınan polislerden 5’i daha serbest bırakıldı.
  <br/>
  12 Kasım: İstanbul merkezli yeni algı operasyonunda 17 polise gözaltı kararı çıktı. Polisler serbest bırakıldı.
  <br/>
  19 Kasım: Adli Tıp son noktayı koydu: 17 Aralık tapelerinde ekleme-çıkarma yok.
 </p>
 <p>
  22 Kasım: Reza Zarrab, Meclis Komisyonu’na, Bakan Güler’in oğlu Barış Güler’e aylık 30 bin dolar danışmanlık ücreti verdiğini açıkladı.
  <br/>
  25 Kasım: Danıştay, Kimse Yok mu Derneği’nin yardım toplama yetkisini iade etti.
  <br/>
  27 Kasım: Egemen Bağış, Meclis Komisyonu’na Zarrab’dan gelen çikolata paketlerini hediye diye kabul ettiğini açıkladı.
  <br/>
  4 Aralık: Meclis Komisyonu’na ifade veren eski Ekonomi Bakanı Zafer Çağlayan, “Saat takmayı severim, bu tür saatler alırım. Parasını kendim ödedim, vaktim olmadığı için yurtdışından işadamına (Reza Zarrab) getirttim.” dedi.
  <br/>
  5 Aralık: Muammer Güler, Meclis Komisyonu’ndan, kendisini Yüce Divan’a göndermemelerini rica etti.
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr:80/kapak/yolsuzluk-ve-rusvet-operasyonu-kronolojisi_540174), [web.archive.org (arşiv bağlantısı)](http://web.archive.org/web/20150512022400/http://www.aksiyon.com.tr:80/kapak/yolsuzluk-ve-rusvet-operasyonu-kronolojisi_540174)
