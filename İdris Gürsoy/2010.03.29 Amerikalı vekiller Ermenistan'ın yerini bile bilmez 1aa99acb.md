# Amerikalı vekiller Ermenistan’ın yerini bile bilmez

*İdris Gürsoy 2010.03.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD’li milletvekili Susana Mendoza, Türkiye’yi çok seven bir siyasetçi. Ermeni soykırım tasarısı lehine parmak kaldıranları cahillikle suçluyor: “Sorsanız, Ermenistan ve Türkiye’nin yerini haritada gösteremezler.”
  </font>
 </div>
 <div id="newsText">
  <font class="detail-text">
   <p class="MsoNormal">
    ‘Ermeni tasarısının Temsilciler Meclisi Dış İlişkiler Komisyonu’nda kabul edildiğini Bağdat’ta öğrendim, üzüldüm. Bu bizim işimiz değil; Türkiye ve Ermenistan arasında çözülecek bir mesele. Yanlış yapıldı.’ diyor Susana A. Mendoza. Irak seçimlerinde gözlemci olan ve Niagara Vakfı’nın daveti üzerine Türkiye’ye değişik zamanlarda iki ziyaret gerçekleştiren Mendoza, bölgeyi yakından tanıyor. Ermeni soykırım tasarısının ülkesi ile Türkiye arasındaki ilişkileri zedelemesinden çekiniyor. Washington’daki senatör ve milletvekillerini cahillikle suçluyor. “Tasarı lehine parmak kaldıran vekillere sorsanız, Türkiye ve Ermenistan’ın yerini haritada dahi gösteremezler. Karar tamamen siyasidir.” diyor. Türkiye’yi Amerika’da daha fazla tanıtmak, ikili ilişkileri geliştirmek ve Türkiye’nin Avrupa Birliği üyeliği için çalışıyor.
   </p>
   <p class="MsoNormal">
    Amerika’da Ermeni tasarısının Türkiye-ABD ilişkilerini ısıttığı kritik bir sırada Başkan Barack Obama’nın seçildiği İllinois eyaletinin meclisinde sessiz sedasız bir teklif onaylandı. Obama’nın Chicago’daki arkadaşı, eyaletin en güçlü politikacısı Meclis Başkanı Michael J. Madigan ve milletvekili Susana A. Mendoza, Amerikan Türk Dostluk Grubu’nu bir tasarı olarak Meclis’ten geçirdiler. Amerika tarihinde ilk defa bir dostluk grubu, eyalet meclisinden kanun hükmünde kararname ile ve 118’e sıfır oyla kuruldu. Türkiye-Amerika ilişkilerinin geliştirilmesi için çalışacak grup, Türkiye’nin Avrupa Birliği üyeliğini desteklemesi için Washington’a İllinois meclis kararını göndermeye hazırlanıyor. Mendoza, başka eyaletlerde Türk-Amerikan dostluk grubu kurulmasına öncülük edeceklerini de açıklıyor. Chicago’da Aksiyon’un sorularını cevaplayan Mendoza, meclisten geçen bu tasarının Türkiye ziyaretlerinin meyveleri olduğunu söylüyor. Susana Mendoza, görüş ve düşünceleri ile Amerika’daki gönüllü derneklerin yaptığı çalışmaların ülkemiz lehine nasıl sonuçlar doğurduğunun da canlı bir örneği. Illinois’teki çalışmalar başarıya ulaşır ve diğer eyaletlere de yayılırsa Amerika’da rüzgârlar Türkiye’nin lehine esebilir.
   </p>
   <p class="MsoNormal">
    -Türkiye ziyareti nasıl gerçekleşti? En çok neden etkilendiniz?
   </p>
   <p class="MsoNormal">
    Bu ikinci gezimdi Türkiye’ye. Meclis Başkanı Michael J. Madigan da gezideydi. İllinois’nin en güçlü politikacısını Türkiye’ye götürmek büyük bir onurdu. İki hafta kaldık, Ankara’da önemli politikacılarla, yararlı görüşmeler yaptık. İş adamları ile fikir alışverişinde bulunduk. Türkiye, tarihî yerleri ve güzellikleri ile bir insanın ömrü boyunca görebileceği en güzel yerlerden biri.
   </p>
   <p class="MsoNormal">
    -Türk-Amerikan Dostluk Grubu kurma fikri nasıl doğdu?
   </p>
   <p class="MsoNormal">
    Gezinin sonunda Niagara Vakfı yöneticileri ve Meclis Başkanımızla bu ziyareti nasıl kalıcı kılarız diye düşündük. Bütün İllinois ve Türkiye için faydalı olacak bir konuydu bu. Şu kanaate vardık ki Türkiye hem iş dünyasında hem de devlet olarak ilişkileri geliştirmeye değer bir ülke. Meseleyi uzun soluklu kılabilmek için Meclis’te dostluk grubu kurmaya karar verdik. İlişkiler daha kuvvetli ve kalıcı olur diye düşündük. Normalde bu tür komisyonlar şöyle kuruluyor; Meclis başkanı bir önerge verir, ben bir komisyon kurdum, katılmak isteyenler katılsın, diye. Ancak burada Meclis Başkanı bunu kanun hâline getirdi. Meclis’e oylanabilir bir kanun hükmünde kararname olarak geldi ve 118’e sıfır olarak geçti. Başkan, Meclis’e, Türkiye ile ilişkilere verdiği önemi gösterdi.
   </p>
   <p class="MsoNormal">
    -Bu Amerika’da ilk mi?
   </p>
   <p class="MsoNormal">
    Kendi sahasında bir ilk diyebilirim. Dostluk grubu olarak kanunlaşan ve 118’e sıfır oyla Meclis’ten geçen başka bir ülke ile böyle bir dostluk grubumuz yok. Meclis’ten geçti, senatodan da geçecek.
   </p>
   <p class="MsoNormal">
    -Ermeni tasarısı hakkında ne düşünüyorsunuz? İki ülke ilişkilerini nasıl etkiler?
   </p>
   <p class="MsoNormal">
    Bağdat’ta gözlemciydim, tasarıyı CNN’den öğrendim. Bu bizim işimiz değil diye düşündüm. İki ülke arasındaki mesele bu. İllinois olarak bir tarafımız yok kesinlikle. Mecliste bir dostluk grubunun kurulması bizim Türkiye’ye ne kadar önem verdiğimizi gösteriyor. Bu tür kararlar insanlar arasında değil politikacılar ve onların arkasındaki çıkar gruplarından doğan bir kavgadır.
   </p>
   <p class="MsoNormal">
    -Oylama, çevrenizi nasıl etkiledi?
   </p>
   <p class="MsoNormal">
    Buradaki meslektaşlarım Türkiye’ye gitmek istiyoruz acaba bizi insanlar nasıl karşılayacak diye endişelerini dile getirdiler. Ben onlara, ‘Türk insanı sıcakkanlı ve misafirperverdir, bunu orada hissetmeyeceksiniz’ diye kanaatimi belirttim.
   </p>
   <p class="MsoNormal">
    -Dostluk komisyonunun amaçları neler?
   </p>
   <p class="MsoNormal">
    Illinois eyaleti ile Türkiye arasındaki ilişkileri koordine etmek istiyoruz. Biz önce kendi insanımızı eğiteceğiz, Türklerin sıcaklığı, misafirperverliği konusunda hiçbir fikirleri, bilgileri yok. İkincisi, Türkiye’ye daha fazla insan götürmeye çalışacağız. Dostluk komisyonu olarak Türkiye’nin Avrupa Birliği’ne girmesini destekliyoruz. İllinois Meclisi’nden kanun hükmünde bir kararname çıkarıp Kongre’ye bu görüşümüzü ileteceğiz. Ayrıca dostluk grubunda Niagara Vakfı’ndan iki kişiye fahri üyelik vereceğiz. Yolumuza devam ederken Amerikan Türklerinin fikir ve tecrübelerinden faydalanmak istiyoruz.
   </p>
   <p class="MsoNormal">
    -Irak’ı gördünüz. Türkiye ile mukayese ederek ülkemize bölgede nasıl bir rol biçiyorsunuz?
   </p>
   <p class="MsoNormal">
    Irak, demokrasinin oturduğu bir ülke değil. Ancak bombalar patlarken insanların sandığa gitmeleri bana ümit verdi. Amerika’da bile oy kullanma oranı yüzde 30. Türkiye ise kendisini kurmuş, geliştirmiş, kalkınmış eğitimli bir ülke. Türkiye bir lider. Herkesle arkadaş olabilecek bir karakteri var. ABD ile de İran’la da arkadaşlık yapabilir. Doğu ile Batı arasında bir demokrasi köprüsü olabilir. Yüzünü doğuya dönüp yoluna devam ederse bu kimsenin faydasına olmaz. Herkesin faydasına olması için bugünkü gibi devam etmeli. AB üyeliğini bu yüzden destekliyorum. Fransa ve Almanya’yı anlayamıyorum. AB dışında kalan Türkiye’nin kimseye faydası olmaz.
   </p>
   <p class="MsoNormal">
    -Türkiye’yi diğer ülkelerden ayıran en önemli özellik ne?
   </p>
   <p class="MsoNormal">
    Türkiye bütün Orta Doğu ülkelerine örnek ve lider olabilecek bir ülke. Halkın yüzde 99’u Müslüman. Hem dinlerini yaşıyor hem de modern dünya ile barışık olarak hayatlarını devam ettiriyorlar. Ben ülkenizde Katolik olduğumu etrafıma söylediğimde endişeye hiç kapılmadım.
   </p>
   <p class="MsoNormal">
    -Müslümanlarla ilgili kanaatiniz Türkleri tanımadan önce nasıldı?
   </p>
   <p class="MsoNormal">
    Özellikle ilk gittiğimde bunu yaşadım. Cahilmişim, bunu gördüm. Biz Amerika’da Türkleri ve İslam’ı medyadan tanıyoruz ve İslam’la ilgili yanlış bir imaj var. Oysa Türkiye’ye gidince anladım ki (bir Katolik olarak) İslam’la Katoliklik arasında ayrı noktalardan fazla ortak noktalar var. Ülkenize davet alınca etrafımdaki eğitimli arkadaşlarım bile bana ‘Korkmuyor musun?’ diye uyarıda bulundu. İnsanlar böyle biliyorlar maalesef. Oysa tanıyınca Amerika’ya döndükten sonra bu ülkeye yeniden gelme planları yapayım diye düşünüyorsunuz. Bir de 11 Eylül olaylarından sonra insanların ne kadar yanlış yönlendirildiğini anlıyorsunuz. Üç-beş kendini bilmez, kendini Müslüman zanneden insanın yaptığı terör eylemlerinin bütün Müslümanlara mal edilmesinin ve insanlar tarafından bu şekilde algılanmasının yanlışlığını görüyorsunuz.
   </p>
   <p class="MsoNormal">
   </p>
   <p class="MsoNormal">
    Ziyaretten ‘dostluk grubu’ doğdu
   </p>
   <p class="MsoNormal">
    Türkiye’nin Amerika’da tanıtılması için büyük çaba içinde olan Susana Mendoza, Chicago’da Türk toplumu ile kaynaşmış. Eyalette diyalog çalışmaları ile adından sıkça söz ettiren Niagara Vakfı’nın davetlisi olarak iki defa Türkiye’ye giden Mendoza ve arkadaşları, dönüşte bu ziyaretlerin somut meyvesi olsun diye “dostluk grubu” kurdular. Irak’ta seçim gözlemcisi olan Mendoza, “Irak’ta 7 eyaletten gelen Amerikalı milletvekillerine hep Türkiye’yi anlattım. 6 milletvekili farklı eyaletlerden gelmişti. Kendilerine Türk Amerikan dostluk grubu kurmalarını tavsiye ettim.” diyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-26423-amerikali-vekiller-ermenistanin-yerini-bile-bilmez.html), [web.archive.org (arşiv bağlantısı)](http://web.archive.org/web/20140108031054/http://www.aksiyon.com.tr/aksiyon/haber-26423-amerikali-vekiller-ermenistanin-yerini-bile-bilmez.html)
