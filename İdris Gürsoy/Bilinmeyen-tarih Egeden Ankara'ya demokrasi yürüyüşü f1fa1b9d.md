# Egeden Ankara’ya demokrasi yürüyüşü

*İdris Gürsoy Bilinmeyen-tarih*

<div>
 <font>
  <img border="0" height="1" src="/web/20050225162951im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225162951im_/http://www.aksiyon.com.tr/resim/375/29.jpg" vspace="5"/>
  </p>
 </font>
 <font class="content">
  312 ve 159. maddeler, Ege’deki iş adamı ağırlıklı dernekleri bir araya getirdi. Demokrasinin beşiği Ege’nin 11 ilinden 32 derneğin temsilcileri daha fazla demokrasi için  başkentin yolunu tuttu
 </font>
 <br/>
 <p>
  <font class="content">
   Türk Ceza Kanunu'nun159. ve 312. maddeleri Adalet Komisyonu’ndan geçip sessiz sedasız Meclis gündemine doğru yol alıyordu. Hükümet partileri Avrupa Birliği’ne verilen sözler gereği düşünce ve fikir hürriyetinin önündeki engelleri kaldıracaklardı. Ancak yeni 312 ve 159. maddelerin komisyondan geçen şekli maksadın aksi düzenlemeler içeriyordu. Yeni 312. maddenin hak ve özgürlükleri kısıtlayıcı yönlerinin olması Türkiye geriye mi gidiyor endişesi meydana getirdi. Demokrasinin beşiği Ege’deki sivil toplum örgütleri tabandan gelen baskı ve üyelerin talebiyle harekete geçti. 312 ve 159. maddeler, Ege’deki iş adamı ağırlıklı dernekleri bir araya getirmişti. Hukukçulardan bir çalışma grubu oluşturuldu. Hukukçular, iki maddenin belirsizliklerle dolu olduğunun altını çiziyorlardı. 312, kötü niyetli hakimlerin elinde demokrasinin üzerinde bir Demokle'sin kılıcı olabilirdi.
   <br>
    <br>
     Hukuki mütalaa ellerinde siyasi partilerin il ve ilçe teşkilatlarını, sivil toplum örgütü temsilcilerini ziyaret eden dernekler, yerel teşkilatların tasarı ile ilgili yeterince bilgiye sahip olmaklarını gördüler. Bu arada tasarı komisyondan geçmiş hızla Meclis gündemine geliyordu. Siyasi partilerin yöneticileri ve milletvekillerinin de uyarılması gerekiyordu.
     <br>
      <br>
       Dernek yöneticilerinin yeni hedefi artık Ankara’ydı. 11 ilden 32 dernek yeni bir toplantı yaparak demokrasinin kalbine, başkente gitmeye karar verdiler.
       <br/>
       <br/>
       Ankara sıcak karşıladı
       <br/>
       <br/>
       Ankara’da önce Meclis’te grubu bulunan siyasi partilerin Meclis başkanvekilleri ziyaret edildi. Tasarı ile ilgili kaygılar anlatıldı. ANAP’tan Beyhan Aslan, MHP’den İsmail Köse, DSP’den Aydın Tümen, DYP’den Turan Güven, Saadet’ten Veysel Candan, AKP’den Hüseyin Çelik dernek yetkililerini kabul etti ve dinlediler. Ege’den gelen sivil toplum örgütü temsilcilerini başkanvekilleri çok sıcak karşılamışlardı.
       <br/>
       <br/>
       MHP’nin tasarıdaki ısrarını gören dernek temsilcileri Koray Aydın, Adalet Komisyonu üyesi Mehmet Gül ve İzmir Milletvekili Bakan Oktay Vural’la yeniden görüştüler. MHP’nin de genel kurulda tasarıda değişiklik yapılabileceği fikrine sıcak baktıklarını gördüler.
       <br/>
       <br/>
       Meclis temaslarını tamamlayan dernekler, Ankara Büyük Otel’e bölge milletvekillerini davet ederek demokratikleşme, hukuk devleti, insan hak ve özgürlükleri ile Avrupa Birliği üyeliği konusunda sivil toplum örgütlerinin dilek ve endişelerini bir kere daha anlattılar. Meclis’te yoğun bir çalışma takvimi olmasına rağmen davete çeşitli partilerden 19 milletvekili katıldı. Söz alan milletvekileri sivil toplum örgütlerinin hassasiyetlerinin mutlaka dikkate alınacağını söylediler. Toplantı sonrası Denizli Genç Tüccarlar ve İşadamları Derneği Başkanı Zeki Erdemir tarafından kamuoyuna sivil toplum örgütlerinin yönetim kurulu kararları ile onayladıkları ortak deklarasyon açıklandı.
       <br/>
       <br/>
       Ancak Ankara’daki işleri bitmemişti. Toplantı sonrası Meclis’e giden dernek yetkilileri partilerin grup toplantılarına katılarak liderleri dinlediler. ANAP grup salonunda Mesut Yılmaz’la da görüşen dernek yetkileri, halkın tasarıdan duyduğu rahatsızlıkları bir kez de başbakan yardımcısına ilettiler. Yılmaz da grup toplantısında tasarıya sadece kendi partisinin değil sivil toplum örgütlerinin de karşı olduğunu dile getirdi.
       <br/>
       <br/>
       Bu iş sivil toplumun gayretiyle çözülür
       <br/>
       <br/>
       Ege ve Akdeniz bölgesinden 32 dernek adına sözcülük görevi üstlenen Cemal Hamarattürk, sivil toplum örgütleri temsilcilerinin siyasi bir mülahaza taşımadıklarını, sadece ülke menfaatleri ve toplumun mutluluğu için çalıştıklarını ifade için Ankara’ya gittiğini söylüyor. Hamarattürk; Türkiye’de ferdin bilinçlenmesi ve sivil toplumun sosyal, ekonomik ve bir çok alanlarda aktif görev almasıyla mevcut problemlerin aşılabileceğinin altını çiziyor.
       <br/>
       <br/>
       Hedef suskun toplum
       <br/>
       <br/>
       Sivil toplum örgütlerinin imzaladıkları deklarasyonda tasarı ile suskun bir topmulumun hedeflendiğine işaret ediliyor:
       <br/>
       <br/>
       “Türkiye kamuoyu ve dolayısıyla sivil toplum kuruluşları olarak bizler, düşünme ve ifade özgürlüklerinin Paris Anlaşması ve Kopenhag Kriterleri ölçüsünde genişletilmesini beklerken ‘Olasılık’ gibi, somut olmayan ve kişiden kişiye değişen kavramlara atıfta bulunularak Türk aydınının, sivil toplum kuruluşlarının, hattâ her bireyin özgürlüklerinin daha da kısıtlanması ve suskun bir toplum oluşturulmasının hedeflendiğini görmekteyiz. TBMM Adalet Komisyonu’ndan geçen metin, ‘halkı kanuna uymamaya tahrik’ suçunu, ‘kişileri kanuna uymamaya tahrik’ biçiminde yeniden belirliyor. Halk yerine kişiler kavramının getirilmesinin, cezalandırabilmeyi kolaylaştırıcı bir fonksiyon göreceği açıktır. Değişiklik metnine kaynak olarak ABD ve Avrupa ülkeleri hukuku gösterilse de bu yanıltmacadır.”
       <br/>
       <br/>
       “Mevcut haliyle dahi antidemokratik olan, TCK’nin 312. maddesi üzerinde yapılmak istenen değişikliklerin komisyondan geçen kısmı, mutlaka geri çekilmelidir.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12147), [web.archive.org (arşiv bağlantısı)](http://web.archive.org/web/20050225162951/http://www.aksiyon.com.tr:80/detay.php?id=12147)
