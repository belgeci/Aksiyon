# İntihar saldırıları eylemsizlik dönemlerinde artıyor

*İdris Gürsoy 2010.11.15*

<font class="agenda2NewsSpot">
 Aksiyon’un görüştüğü terör uzmanları, intihar saldırılarını, PKK’nın içine düştüğü çıkmazı aşmak amacı ile başvurduğu bir eylem şekli olarak değerlendiriyor. Eylemsizlik süreçlerinde bu tür saldırılar artıyor.
</font>
<font class="newsDetail">
 <p>
  <p class="MsoNormal">
   İstanbul Taksim’de bomba patlaması ile New York Times Squar’da bomba patlaması arasında fark yok. 11 Eylül 2001’de İkiz Kuleler’in hedef alınmasından sonraki tedbirlerle Amerika’da muhtemel terör saldırılarının önüne geçildi. New York’ta suç oranlarında bile belirgin bir düşüş oldu. Bu başarıda, 11 Eylül’den sonra artırılan olağanüstü güvenlik tedbirlerinin yanı sıra, güvenlik teşkilatlarının bazı uygulamalarının da rolü var. New York Emniyet Müdürlüğü, dünyanın en büyük şehirlerinden birinde suçlularla ve terörle nasıl mücadele ediyor? Türk güvenlik güçleri son zamanlarda artan intihar eylemlerine karşı neler yapabilir? Dünyada intihar saldırıları hangi ülkelerde yaygın?
  </p>
  <p class="MsoNormal">
   Aksiyon’un görüştüğü terör uzmanları, intihar saldırılarını, PKK’nın içine düştüğü çıkmazı aşmak amacı ile başvurduğu bir eylem şekli olarak değerlendiriyor. Bombacılar genelde içe kapalı, psikolojik sorunları olan, ailesi ve toplumla ilişkileri kopmuş, kırsala uyum sağlayamayan kişilerden seçiliyor. Devletin operasyonel gücünü temsil eden polis ve asker öncelikli hedef.
  </p>
  <p class="MsoNormal">
   Güvenlik uzmanları, terör örgütlerinin çözülme sürecine girdikleri dönemde başvurdukları sansasyonel bir eylem şekli olarak kabul ediyorlar intihar saldırılarını ve devamının gelebileceğine dikkat çekiyorlar. İntihar saldırıları konusunda uzman Dr. Kemal Karademir, intihar saldırılarını önlenmesi en güç terör eylemi olarak görüyor; yine de güvenlik güçlerince alınacak tedbirler sayesinde zayiatın en aza indirilebileceğini hatta saldırının engellenebileceğini vurguluyor.
  </p>
  <p class="MsoNormal">
   Ülkemizde ilk kez 1986 yılında ortaya çıkan intihar saldırılarının tarihi dünyada biraz daha eski. Terör örgütleri tarafından tertiplenen planlı ve sistematik intihar saldırıları 1980’li yılların başında Ortadoğu’da, daha sonra Srilanka, Hindistan ve Pakistan’da görülüyor. 80’lerde Lübnan’da yoğunlaşan intihar saldırıları daha çok patlayıcı madde yüklü araçlarla yapılıyor. Sonraki dönemlerde teröristler kendi üzerlerine yerleştirdikleri bombaları patlatmak suretiyle saldırıları gerçekleştiriyor. Ortadoğu’da intihar saldırısı kabul edilen ilk eylem 18 Nisan 1983’te Beyrut’ta oluyor. Patlayıcı madde yüklü bir minibüs ABD büyükelçiliğine sürülerek infilak ettiriliyor; 60 kişi ölürken, 120 kişi yaralanıyor.
  </p>
  <p class="MsoNormal">
   Türkiye’de PKK ilk intihar eylemini 30 Haziran 1986’da Tunceli’de gerçekleştiriyor. Bayrak merasimi yapan askerlerin arasına hamile kılığında giren bir teröristin üzerindeki bombayı patlatması sonucu 8 asker şehit düşüyor. 5 Temmuz 1999’a kadar 15 intihar eylemi daha düzenleniyor. Toplam 6 polis, 9 asker şehit oluyor.
  </p>
  <p class="MsoNormal">
   Peki, intihar saldırılarının sebebi ne? Eylemi yapacak intihar bombacısı nasıl seçiliyor? Eylemler için nereler hedef alınıyor? Terörle Mücadele ve Harekât Daire Başkanlığı’nca yayımlanmış bir kitabı ders olarak okutulan Dr. Karademir, intihar saldırılarının sebeplerini öncelikle eylemsizlik sürecinde aramak gerektiğini söylüyor: “PKK 1993’ten itibaren kırsal kesimde etkinliğini kaybetti ve buna bağlı olarak eylemsizlik kararları aldı. Kendileri açısından başarılı sayılacak eylem sayılarının her geçen gün azaldığını, buna bağlı olarak örgütten kaçışların ve dağılmanın başladığını gören terör örgütünün elebaşları motivasyon ve eylemlilik açısından tekrar canlılık kazanabilmek düşüncesi ile yeni bir eylem tarzına yöneldiler. Böylelikle yeni bir eylem türü olarak karşımıza intihar saldırıları çıktı.” Karademir, intihar saldırılarının eylemsizlik süreçlerinde meydana gelmesine özellikle dikkat çekiyor. 1996-97’de örgüt tarafından beş intihar saldırısında 6 polis, 8 asker şehit oldu. İntihar saldırılarının psikolojik nedenlerini inceleyen psikologlar da örgütteki gerileme ile eylem arasında bağlantı kuruyor: “Örgüt küçülme psikolojisine girdi. Bu kompleks kendini güçlü gösterecek her yolu deneme psikolojisi taşımaktadır. Örgüt, tabanını kaybetme korkusunu derinden yaşamaya başladı. Bu korku örgütü yeni eylem yöntemleri bulma arayışına itmektedir. Örgüt legal-illegal yürüttüğü faaliyet kanallarında istediği sonuçlara ulaşamadığını, mevcut kanalların tıkandığını hissetmeye başladı. Bu tıkanış kontrolsüz bir patlamaya sebep olmaktadır. Örgüt kendi taraftarlarına ve kadrolarına psikolojik tehditte bulunmayı en üst noktaya ulaştırdı. Bu tehdit gerektiğinde intihara hazır olun mesajını taşımaktadır. Örgüt bu eylemle devletin teröre karşı tavizsiz politikasını şiddet yöntemi ile kırmayı ummaktadır. Bu nedenle hedefi büyütmek için şiddeti de kontrolsüzleştirmektedir.”
  </p>
  <p class="MsoNormal">
   Peki, intihar bombacıları nasıl seçiliyor? Bugüne kadar eylemlere karışan bombacılar incelendiğinde şöyle bir profil ortaya çıkıyor: Bunlar, genellikle iş ve okul hayatında başarısızlığa uğradığından dolayı ailesi ve çevresine karşı utanç duygusu içinde topluma küserek örgüte katılan, yaşlandıkları için artık normal eylem ve faaliyetler içinde olamayacakları değerlendirilen ya da güvenlik güçleri ile çıkan çatışmalarda yakını ölen veya yakalanan militanlar arasından seçiliyor. Bunun yanında militanların kendi istek ve inisiyatifine bakılmaksızın bu eylemler için zoraki adayların seçildiği görülüyor. Kırsal hayata ayak uyduramayan, psikolojik ve sıhhi sorunları olan kadın teröristlerin seçilmesi de dikkat çekiyor.
  </p>
  <p class="MsoNormal">
   Dr Karademir, intihar bombacılarının eğitilme sürecini ise şöyle özetliyor: “İntihar eylemcisi seçildikten sonra eylemin özelliğine göre 15-20 günlük bir eğitime tabi tutuluyor. Bu özel eğitimde bombanın vücuda nasıl bağlanacağı, bağlama esnasında nelere dikkat edileceği, bombanın nasıl gizleneceği, hedefe nasıl yaklaşılacağı ve bombanın nasıl patlatılacağı anlatılır. İntihar saldırısında kullanılacak bomba ve düzenekleri eylem yerine intihar saldırısını yapacak kişi tarafından götürülmez. Yakalanma riskini önlemek için eylemden önce başka örgüt mensupları hedefe yakın bir yere bombaları götürür ve güvenli bir yerde saklar. Eylemden birkaç gün önce eylem yerinde birlikte keşif yapılır. Daha sonra eylem zamanı beklenir.” Son Taksim saldırısında olduğu gibi, terörle mücadelede etkin rol alan polis ve askerin hedef seçildiği görülüyor. Sansasyonel etkiyi artırmak amacı ile Cumhuriyet Bayramı gibi özel günlerde devlet erkânının olduğu yerler hedef alınıyor.
  </p>
  <p class="MsoNormal">
   <span>
   </span>
   Kuvvetli bir istihbarat ağı ve buna bağlı olarak yapılacak operasyonel çalışma ile henüz intihar eylemi için hazırlıkların başladığı ve intihar bombacısının keşfe çıktığı esnada etkisiz hâle getirilmesi en etkili yöntem. Peki Türkiye gibi terör tehdidi altında olan ülkelerin başında gelen Amerika saldırıların önüne nasıl geçti? Ülkede 11 Eylül 2001 sonrası pek çok tedbir alındı ama Amerikalıların tutum ve davranışları, terörü ve terör olaylarını algılamadaki hassasiyetleri terörle mücadeleye büyük katkı yaptı. “2007 Yaz Mevsimi, Beklenen Saldırı Asla Gerçekleşmedi’ başlıklı bir raporda 11 Eylül saldırıları sonucu, ABD’de terörle mücadele konusundaki tutum ve davranış değişikliğine, bunun sonucu olarak geliştirilen ortak anlayışın terörle mücadeleye sağladığı katkılara dikkat çekiliyor. Dört bölümlük raporun birinci bölümünde, El-Kaide terör örgütü tarafından ABD’ye yönelik muhtemel eylemlerle ilgili uyarıların ve bu konudaki tehditlerin 2007 yaz mevsimine damgasını vurduğu; ancak devam eden süreçte bu tehditlerin gerçekleşmediği anlatılıyor. İkinci bölümde uzmanlar, El-Kaide’nin ABD’ye yönelik tehdit ve eylemlerini gerçekleştirememesinin, kendilerine göre birkaç sebebi olduğunu belirtmiş. Bu eylemsizliğin, El-Kaide terör örgütünün merkez kadrosu tarafından alınan bilinçli bir karar olmadığını tespit eden uzmanlar, eylemsizlik sebebi olarak ilk sırada, 11 Eylül saldırılarından sonra polis ile istihbarat birimlerindeki görevlilerin terörü algılama noktasındaki tutum ve davranışlarındaki değişikliğe, yani şüpheliler konusunda daha hassas ve dikkatli davranılmaya başlandığına dikkat çekiyor. Üçüncü bölümde, vatandaşların terörü algılama noktasındaki duyarlılıklarına değiniliyor, yine 11 Eylül saldırıları sonucu bu noktada meydana gelen büyük değişiklik anlatılıyor. Özellikle New York ve diğer bazı büyük Amerikan şehirlerinde ‘bir şeyler gördüysen mutlaka söyle’ anlayışının temel kural hâline geldiği ve bunun da terör eylemi planlayan teröristlerin işlerini zorlaştırdığı örneklerle vurgulanıyor. Dördüncü bölümde ise, tutum ve davranış değişikliğinin, 2007 yaz ayına damgasını vuran terör tehditlerinin boşa çıkmasında en büyük faktör olduğu ifade ediliyor. Bugün halkın tutum ve davranışı, teröristlerin bomba yapımında kullanılan kimyasalları sipariş vermelerini, yetkililere rapor edilmeden, bu tür kimyasalları elde etmelerini ve saklamalarını zorlaştırmaktadır. Rapor, terör konusundaki rahatlığın, yani endişesizliğin ve terör eylemlerinin olmayışının, terörü ve terörizmi anlama ve alınması gereken tedbirler noktasında polis ve istihbarat birimlerini yanıltabileceği, dolayısıyla bunun terörle mücadelede elde edilen başarının tekrar geriye gitmesine sebep olabileceği uyarısıyla son buluyor.
  </p>
  <p class="MsoNormal">
  </p>
  <p class="MsoNormal">
   İstanbul, New York’u örnek alabilir
  </p>
  <p class="MsoNormal">
  </p>
  <p class="MsoNormal">
   New York Emniyet Müdürlüğü’nün terörle mücadelede izlediği yollardan biri, halkla ilişkileri geliştirmek oldu. New York Emniyeti, çeşitli dinlerde, ırklarda ve renklerde insanların yaşadığı şehirde, her toplulukla yakın ilişkiler kurdu. En çok göç alan şehirlerin başında gelen New York’ta yaşayanların yüzde 35’i yabancı bir ülkede doğmuş, 170 değişik dil konuşuluyor, en büyük etnik gruplar ise Afrikan Amerikalılar, Yahudiler, Hispanikler, İtalyanlar ve İrlandalılar. İşte böylesine çeşitli, renkli ve zengin bir nüfus yapısına sahip şehirde polis suçlularla ve terörle mücadele için çeşitli yolları deniyor. New York’ta Emniyet Müdürlüğü bünyesinde her etnik grup ve dini temsil eden kadrolu elemanlar çalıştırılıyor. Bu kişiler vasıtası ile polis teşkilatı şehirdeki topluluklarla ilişkiye geçiyor. Bu çerçevede, Müslümanlarla da sıcak temaslar kuruluyor. Bizzat Emniyet Müdürü, Müslüman derneklerini, mescit ve camileri ziyaret ediyor. Emniyet teşkilatının yaptığı çalışmaları anlatıyor, insanların dertlerini ve sıkıntılarını dinliyor. Suçlarla ve terörle mücadelede işbirliği yolları arıyor. New York Emniyet Müdürlüğü (NYPD), bünyesinde Müslümanların resmî imamlığını yapan bir görevli Müslüman polislerin dinî hizmetlerine cevap verirken,
   <span>
   </span>
   Emniyet Müdürlüğü’nün İslam dini konusunda danışmanlığını da yürütüyor. Latin Amerikalılar, Doğu Avrupalılar, Asyalı göçmenlerle ilişkileri sağlayan memurlar da var. Etnik gruplarla görüşen bu görevliler, halktan polise güvenmelerini ve suçluları rapor etmekten de korkmamalarını istiyor. Polise bağlı bu görevliler, mensubu oldukları toplumlarla emniyet teşkilatı arasında âdeta köprü görevi yapıyorlar.
  </p>
  <p class="MsoNormal">
  </p>
  <p class="MsoNormal">
   İntihar saldırılarının yüzde 88’i ideolojik
  </p>
  <p class="MsoNormal">
  </p>
  <p class="MsoNormal">
   Chicago Üniversitesi’nde öğretim görevlisi Robert Pape intihar saldırıları üzerine kapsamlı bir çalışma yaptı ve "Dying to win; The Strategic Logic of Suicide Terrorism/Kazanmak İçin Ölmek; İntihar Saldırılarında Stratejik Mantık" ismiyle kitaplaştırdı. Pape, intihar saldırılarını stratejik, sosyal ve ferdî diye üç kategoriye ayırıyor. Stratejik intihar, saldırganın şahsi iradesi ile gönüllü olarak değil, aksine perde arkasındaki planlayıcıların zoruyla yapılıyor. Sosyal kategoride intihar saldırılarına ciddi halk desteği var. ‘Orantısız güç ve sınırsız şiddet’ kullanımı halkı hayatından bezdiriyor. Beklenen ulusal ve uluslararası yardım gelmeyip halk kendi kaderi ile baş başa kalınca intihar saldırısı tek seçenek olarak kalıyor. Üçüncüsünde ise yakınlarının öldürülmesi, yakınlarına veya kendisine tecavüz edilmesi gibi zulümlerden intikam alma veya dini, vatanı, namusu koruma uğruna yapılan eylemler var. İntihar saldırganları üzerinde yapılan bir başka kategorik ayrım, ego ve fedakârlık üzerine kurulu. Saldırganların bir kısmı sosyal hayattan alabildiğine kopuk, travmalar geçiren, hastane köşelerinde ömür tüketmiş, sürekli depresyon ilaçları alan, hiçbir arkadaşı olmayan insanlar. Diğeri ise hayatla barışık, toplum ile içli-dışlı ama reva görülen zulme cevap vermek için takım hâlinde çalışıp kendi hayatını feda eden insanlar. 1980-2003 yılları arasında dünya genelinde gerçekleşen 315 intihar saldırısının yüzde 88’inin gayesi ideolojik. 1995-2004 yılları arasında yapılan 5 intihar saldırısında 262, 11 Eylül’den sonraki 16 saldırıda 630 kişi ölmüş.
  </p>
  <p class="MsoNormal">
   Saldırıların yüzde 60’ı Bağdat’ta gerçekleşmiş. Yüzde 75’i hükümetin resmî binaları, polis konvoyları, polis karakolları gibi siyasi merkezler ile askerî mekânları hedef almış.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-27920-179-intihar-saldirilari-eylemsizlik-donemlerinde-artiyor.html), [web.archive.org (arşiv bağlantısı)](http://web.archive.org/web/20101119120525/http://aksiyon.com.tr/aksiyon/haber-27920-179-intihar-saldirilari-eylemsizlik-donemlerinde-artiyor.html)
