# Yeni anayasa mecburi istikamet

*İdris Gürsoy 2011.07.11*

<font class="agenda2NewsSpot">
 <span>
  Kültür Bakanı Ertuğrul Günay, vesayetçi bir anlayışla kurgulanan 1982 Anayasası’nın sadece maddeleri değiştirilerek düzeltilemeyeceği görüşünde.
  <span>
  </span>
  Yeni anayasa olmazsa olmaz...
 </span>
</font>
<font class="newsDetail">
 <p>
 </p>
 <p class="2011yenimetin">
  <span>
   61. AK Parti hükümetinde koltuğunu koruyan bakanlardan biri Ertuğrul Günay oldu. Sosyal demokrat kökenli Kültür Bakanı, yeni dönemin en önemli gündeminin sivil anayasa olacağını söylüyor. Öncelikli konu vesayetlerin kaldırılacak olması. Mem u Zin’i başka Kürtçe eserlerin izleyeceğini belirtiyor. Günay, “Yassıada, demokrasi müzesi olacak.” diyor. 2007 yılından bu yana bakanlık görevini sürdüren Ertuğrul Günay, geçtiğimiz hafta programı okunan yeni hükümetin rotası ile ilgili sorularımızı cevapladı.
  </span>
 </p>
 <p class="2011yenimetin">
  <span>
   -AK Parti’nin demokratikleşme adına en büyük vaadi yeni anayasa ile ilgili nasıl bir süreç bekliyor bizi?
  </span>
 </p>
 <p class="2011yenimetin">
  <span>
   Toplumu potansiyel suçlu, devleti de onu koruyucu gören yani vesayeti öngören bir bakış açısı olduğu için 1982 Anayasası’nı maddelerini değiştirerek düzeltemiyorsunuz. Birini değiştiriyorsunuz ama vesayetçi anlayış başka bir maddeden toplumu bastırmaya çalışıyor. Derin felsefe ‘bu toplum kendini yönetemez, elitler yönetir’ anlayışı. Bunun kaldırılması, doğrudan doğruya millî iradenin temel alındığı yeni bir anayasa yapılması gerekiyor. Oraya geldik.
  </span>
 </p>
 <p class="2011yenimetin">
  <span>
   -Sivil anayasanın felsefesi ne olacak?
  </span>
 </p>
 <p class="2011yenimetin">
  <span>
   Millî iradeyi temel alan, onun sınırlanmamasını hedefleyen bir anayasa olacak. ‘Millî irade kayıtsız şartsız milletindir’ diyoruz ya; milletinse, bu anlayışı hayata geçiren bir anayasa vadediyoruz. Vesayet kurumları ortadan kalkacak. Elbette hukuk devletini, demokrasiyi, sosyal devleti ve laikliği esas alan bir anayasa olacak.
  </span>
 </p>
 <p class="2011yenimetin">
  <span>
   -Bir takvim ve hazırlık yaptınız mı?
  </span>
 </p>
 <p class="2011yenimetin">
  <span>
   Zaten 2007’de bir hazırlığımız vardı; onun üzerinden daha katılımcı, özlü, saydam bir anayasa taslağı toplumun önüne konacak. Bu, Türkiye demokrasi tarihi için önemli. 1921 ve 24’ten sonra ilk defa Parlamento doğrudan doğruya yeni anayasa yapmış olacak. Cumhuriyet’in yüzüncü yılına yeni anayasa ile gireceğiz. Ulus’taki küçük binada o günkü Meclis Teşkilat-ı Esasiye Kanunu adı ile bir anayasa yapmıştı. 24’te geliştirildi, 90 yıl sonra yine millet Meclis eliyle anayasasını yapacak.
  </span>
 </p>
 <p class="2011yenimetin">
  <span>
   -Diğer partilerle uzlaşma aranacak mı?
  </span>
 </p>
 <p class="2011yenimetin">
  <span>
   Bizim vaadimiz nedir? ‘Gelin beraber bu Parlamento’da anayasa yapalım.’ Biz uzlaşma arayacağız. Biz milletin anayasa yapmasını istiyoruz. Bunun için Parlamento’da mutabakat önemlidir. Böyle köklü bir anayasanın halkoyuna götürülmesi de doğrudur. Halkoyuna götürülmesine gerek olmayan bir oy çokluğu ile geçse de madem ki yeni bir anayasa yapıyoruz, onu millete götürmek, bir de milletten onay olmak önemlidir.
  </span>
 </p>
 <p class="2011yenimetin">
  <span>
   -AK Parti 27 Nisan e-muhrıtasına verdiği cevaptan sonra yükselişe geçti? Üçüncü seçim zaferini de kazandı. Halk desteğinin arkasında ne var?
  </span>
 </p>
 <p class="2011yenimetin">
  <span>
   AK Parti o sivil direnişin temsilcisi olduğu için, dik durduğu için seçim kazanageliyor. Demokrasi tarihimizde demokrasinin siyasi kadrolar tarafından içselleştirilmeye, sahiplenilmeye, savunulmaya başlanmasının bir miladı, doğum noktasıdır muhtıraya verilen cevap. Ben AK Parti üyesi değildim o tarihte, bağımsızdım. Saat 11 civarında yazılı bir açıklama ile buna karşı çıkılmalı dedim. 15’te de hükümet açıklama yaptı. AK Parti’ye darbe girişimi olduğu zaman buna şiddetle karşı çıkmamız gerektiğini bütün arkadaşlarıma söylüyordum. Görülmemiş bir şekilde tavır sergilendi. Millet de kendi iradesine sahip çıkacak bir temsilciyi bulmuş oldu. 2007’deki oy oranı yüzde 47. O kitle referandumda yüzde 58’lere geldi. Son seçimlerdeki yüzde 50’lik oy oranının arkasında yatan gerçek de budur.
  </span>
 </p>
 <p class="2011yenimetin">
  <span>
   -Başarının sırrı demokratikleşme bayrağını önde tutmak mı?
  </span>
 </p>
 <p class="2011yenimetin">
  <span>
   Hangi parti darbeyi tasfiye edebilecek gibi görünüyorsa halk onu seçti getirdi. ‘Darbenin devamıyım’ diyenler hep kaybetti. 12 Eylül’den sonra Turgut Sunalp, Kenan Evren’in üniforma çıkarmış hâli idi. İki partiyi tasfiye etti halk, sivilleşmeden söz eden bir partiyi, Özal’ı getirdi. 27 Mayıs’tan sonra AP kazandı. 12 Mart’tan sonra 12 Mart’a karşı çıktığı için Ecevit seçimi kazandı. CHP, 64 yıl içinde iki kez birinci parti oldu; o da darbeye karşı çıktığı dönemdir. Bunu bir siyasi parti nasıl okumaz? 28 Şubat sonrası, ‘bizi bu sarmaldan kim çıkarabilir’ diye baktı halk ve o sarmalda suçu olmayan AK Parti’yi iktidar yaptı. AK Parti o sivil direnişin temsilcisi olduğu için, dik durduğu için seçim kazanageliyor. AK Parti’nin başarısında yaptığı icraatların etkisi var ama demokratik duruşun da etkisi ve katkısı büyük. Zaten asıl başarılı sonuçları da o demokratik duruşları daha öne çıkardığı dönemlerde elde etti. 2007’de demokrasi ekonominin önüne geçti, yüzde 47’ye çıktı partinin oyu. Bir de son referandumda Türkiye’nin önüne bir demokratikleşme paketi, demokrasi vaadi kondu, yüzde 58’lik bir kitle AK Parti’nin başat temsilcisi oldu. Buradan AK Parti’nin de çıkaracağı ders var. Ne zaman ki demokrasi öne çıkarılıyor, onu yapan siyasi hareket her zaman başarılı sonuç elde ediyor.
  </span>
 </p>
 <p class="2011yenimetin">
  <span>
   -Siz ısrarla 12 Eylülcülerin yargılanmasını istiyorsunuz. Neden?
  </span>
 </p>
 <p class="2011yenimetin">
  <span>
   12 Eylül öncesi Meclis’teki en genç milletvekiliydim. 12 Eylül’ün Türkiye’ye kurulmuş bir tuzak olduğuna baştan beri inandım. Müdahale yapanlar, ortamı müdahale için gerginleştirenlerdi. Sokak karıştırıldı. Ekonomi zaten kötüydü. Evine ekmek götüremeyen çocukların belinde silahlar peyda oldu. Sözüm ona birbirlerini vurdular. Sıkıyönetim mahkemeleri ve cezaevlerinden katiller kaçırıldı, yeni cinayetler işlediler. Bunlar derin devletin elemanlarıydı. 12 Eylül günü herkesin iyi ki müdahale oldu diyeceği bir ortam oluşturuldu. 13 Eylül’den sonra terör bir anda kesildi. Ankara’nın ortasında bombalar patlıyordu, patlamaz oldu. Evren darbeden önce yaptığı konuşmada ‘sıkıyönetim bitmeli, ordu asli görevini yapamıyor’ diyordu. 12 Eylül’den sonra ilan edilen sıkıyönetim bütün ülkede 3 yıl sürdü. Evren başta olmak üzere ordu görevlerini yapmadı. Gelir gelmez sendikaları kapattılar ama TÜSİAD’ı kamu yararına dernek kabul ettiler. Yunanistan’ın NATO’nun askerî kanadına dönmesine izin verdiler. Hiçbir demokratik hükümetin yapamayacağı iç ve dış kararlar aldılar. Bir ay içinde aldıkları ve uyguladıkları kararlar 12 Eylül’ün neden yapıldığını gösteriyor. 12 Eylül Türkiye’ye ve halka karşı işlenmiş bir cinayettir, ihanettir. Yargılanması gerekir. Ancak yargılanmanın önüne geçmek için anayasaya geçici bir madde koydular. Bu hükmü anayasa değişikliği ile kaldırdık. Bu engelleyici hüküm kalktı ve zaman aşımı bir anlamda işlemeye başladı. Bizim yasa koyucunun yorumu, zaman aşımı dolmamıştır, süre kesilmiştir, engelleyici madde kalktıktan sonra süreç işlemeye başlayacaktır. Yasa koyucunun iradesini kabul etmek zorundadır savcı. Savcı maddenin gerekçesine bakmak zorundadır. Zaman aşımı dolmamıştır gerekçesi ile şu anda yargılama sürecek.
  </span>
 </p>
 <p class="2011yenimetin">
  <span>
   -Sadece askerlerin mi yargılanmasını istiyorsunuz?
  </span>
 </p>
 <p class="2011yenimetin">
  <span>
   Sadece askerlerle ilgili değil, bunların yargı, bilim, basın kesiminde suç ortakları var ama asıl burada hükümetin verdiği görevleri yerine getirmeyen güvenlik birimlerinin başındaki kişiler yargılanacaktır. Bir hukukçu olarak bakıyorum ötekiler ortamı kullanmaya çalışıyorlar. Polis ve askerin alt kadroları verilen emirleri uyguluyorlar. Ama asıl tepede ülkede güven ve asayişi sağla dediğiniz bir üst komuta kademesi var. ‘Ortamın olgunlaşmasını bekledik’ diyorlar. Ne demek bu? Daha çok insan birbirini öldürsün, demek. Daha çok siyasi partiler ve liderlerden nefret edilsin ve bizi de alkışlarla karşılasınlar, demek. Bunlar suç itirafları ve açık.
  </span>
 </p>
 <p class="2011yenimetin">
  <span>
   -Sivillerin suçu ne?
  </span>
 </p>
 <p class="2011yenimetin">
  <span>
   Türkiye 1946’da çok partili hayata geçmeye niyetlenmiş, 50’de geçmiş. 1950’den bu yana, yarım yüzyıldan fazla zamanda 27 Mayıs 60’da darbe olmuş, bir kuşak büyümüş. 12 Eylül 80’de yine darbe olmuş, 12 Mart var arada, sonra 28 Şubat ve başka teşebbüsler… Bütün bunlar Türkiye’nin yargısında, medyasında, akademik çevrelerinde hep doğal karşılanmış. Alkışlanmış. Aydınlarımız, hukukçularımız çok suçludur. İşbirlikçi ve suçludurlar. Zamanın genelkurmay başkanı ve kuvvet komutanları yargılansınlar ama başka bir vicdani yargıda da medyanın yazıp çizenleri, hukukçular, aydınlar da yargılansın. Asıl bunu yaptığımız zaman biz darbelerle yüzleşmiş olacağız. Bir gün bunu yapacak Türkiye. Asıl zihin altımızı temizlemeliyiz. ‘Benim darbem makbuldür’ düşüncesi yanlıştır. Rejimin bekçisi halktır. Demokrasi ve cumhuriyet halk içinse halk ona sizden daha fazla sahip çıkar. Zaten öyle de oldu.
  </span>
 </p>
 <p class="2011yenimetin">
  <span>
   -Sizin o dönemde tutuklanmanız da bu yargılamayı isteme sebeplerinizden biri mi?
  </span>
 </p>
 <p class="2011yenimetin">
  <span>
   12 Eylül’de topluma karşı suç işlendiğine inanıyorum. Ben yaşadığım mağduriyetleri Allah’a havale ettim. Yaşadığım mağduriyetlerin karşılığını hiçbir mahkeme veremez. Dünya iyisi babam 12 Eylül sonrası yaşanan olayların şokunu anlayamadı. Ben onun gözünde idealleştirdiği bir evlattım. Parlak bir başlangıç yapmıştım siyasi hayata. Fazla vakur bir insandı, karşılaştığım haksızlıkları içine attı ve taşıyamadı, 3 ay sonra vefat etti. Ben tutukevindeydim. Bir yıl yargı önüne çıkamadım. Sonra serbest kaldım. Toplumun neler yaşadığını biliyorum. Batıdaki, doğrudaki bütün sıkıntıların sebebi 12 Eylül’ün yanlışları. Etnik kimlik, inanç ve dili yasaklarsanız bu bir tepkiye dönüşür ve bir süre sonra bunun hıncını çıkarır.
  </span>
 </p>
 <p class="2011yenimetin">
  <span>
   -CHP, Ergenekon sanığı adayları milletvekili yaptı ve bir kriz yaşanıyor şimdi. Sosyal demokrat bir parti bunu neden yapıyor?
  </span>
 </p>
 <p class="2011yenimetin">
  <span>
   CHP, evrensel anlamda bir parti değil, devletçi zihniyetin ipoteklerini bir türlü üzerinden atamıyor. Solun talihsizliği bu. Devletçi gelenekten gelen bir partinin ben solcuyum diye ortaya çıkması sorun. Batı’da sol özgürlükçü, toplumcu, alın terinden yana. Türkiye’de tam tersine elitist, halka yukarıdan bakan bir anlayış, ben solcuyum diye ortaya çıkıyor. Bazı kesimlerin oyuncakları elinden alınıyor, bu da öyle olacak. CHP hep 12 Eylül’e karşı imiş gibi yaptı. Ama kritik anlarda gerçek yüzü ortaya çıktı. 1991’de SHP-DYP koalisyonu oldu, orada mesela anayasa değişikliği gündeme geldiğinde geçici 15. madde konuşulmadı.
  </span>
 </p>
 <p class="2011yenimetin">
  <span>
   -Darbe teşebbüsleri yargıda. Ancak davaları sulandırmak isteyen kesimler var.
   <span>
   </span>
   Yargıya ve AK Parti’ye baskı yapılıyor.
   <span>
   </span>
   Baskılara boyun eğilebilir mi?
  </span>
 </p>
 <p class="2011yenimetin">
  <span>
   Bu yargılamaların demokrasi ve hukuk devletinin hayrına olduğu fikrini aynen paylaşıyoruz. Danıştay cinayeti, Cumhuriyet gazetesinin bombalanması, mahkeme kapılarında ortalığı karıştıracak provokasyonlar gibi somut olaylar var. Ortamı bir 12 Mart gibi darbe ortamına taşımak ve sonra askerin müdahale etmesini sağlamak istiyorlar, bu çok açık. Bu olayın failleri de gözüküyor. Burada karar verilip öteki yan davalar devam edebilir. Ana davayı uzatan kararlar zaman zaman sorgulanıyor. Soruşturma ve sürecin önemini herkes kabul ediyor.
  </span>
 </p>
 <p class="2011yenimetin">
  <span>
   -Yargılamalar tek başına darbe geleneğini sona erdirir mi? Bu geleneği silmek için daha neler yapmak gerekiyor?
  </span>
 </p>
 <p class="2011yenimetin">
  <span>
   Darbeyi hem tasarlama hem de uygulama artık mümkün değil. 2004-2005’te dünyayı okuyamayıp bu yollara tevessül edenlerin yargılanması da ciddi biçimde bu işe heves edenlerin hevesini tıkıyor. Bu senaryolar bir daha Türkiye’nin gündemine gelmeyecek şekilde tarihin çöplüğüne atılacak.
  </span>
 </p>
 <p class="2011yenimetin">
  <span>
   -İzmir’de AK Parti’ye karşı önyargı kırılabildi mi?
  </span>
 </p>
 <p class="2011yenimetin">
  <span>
   AK Parti ile Millî Görüş arasında bir paralellik kuruluyordu kıyıda. O da kırıldı. İçine kapanan, modern dünyadan kopan bir ülke turizmde başarılı olabilir mi? Şu anda turizmde 7. sıradayız. Biz kendi geleneklerimize saygılı olmakla birlikte kimsenin hayat tarzına da müdahale etmiyoruz. Ediyor olsak turizmde büyüyebilir miyiz? Bize 28,5 milyon insan geldi. Almanya, Rusya, İngiltere, Hollanda ilk sıralarda. ABD’den 630 bin insan geldi. 11 Eylül’ü yaşamış bir ülke Türkiye’den korksa gelir mi?
  </span>
 </p>
 <p class="2011yenimetin">
  <span>
   -Kılıçdaroğlu’nun izlediği politikaları nasıl değerlendiriyorsunuz?
  </span>
 </p>
 <p class="2011yenimetin">
  <span>
   Kılıçdaroğlu’nun hiçbir hazırlığı olmadığı anlaşıldı. Bir de kafa karışıklığı var kadrolarda. Toplum görüyor bunu. Türkiye toplumu çok sağduyulu oylar kullanıyor. Kendisini adam yerine koyacak (demokratikleşme o demek), ekmeğini büyütecek ve imkânları adaletle dağıtacak bir proje arıyor, onu bulduğunda da destekliyor. Demokratikleşme, ekonomik gelişme ve dayanışma. Bu üç alanda bir vaat gördüğü zaman destekliyor. DP, AP, 73’te Ecevit budur. Demokratikleşme ve köykent, hakça bölüşme vaadi ile Ecevit birinci parti olmuştur. Özal budur, AK Parti de bugün aynısını yapıyor.
  </span>
 </p>
 <p class="2011yenimetin">
  <span>
   -Mem u Zin sizin bakanlığınız tarafından bastırıldı. Gündeminizde bu konu ile ilgili yeni projeler var mı?
  </span>
 </p>
 <p class="2011yenimetin">
  <span>
   Güneydoğu’da eski siyasi talepler kalkmış, iş, ekmek barış var. Biz vadettiğimiz pek çok şeyi yaptık. Kürtçe yayın var. Mem u Zin’den sonra yeni projelerimiz var. Kültürler kaybolmasın diye uğraşıyoruz. Biz bunu yok etmemeye çalıyoruz, bunu halk okuyor. Yüksekova’ya havaalanı yapmaya çalışıyoruz. Kültür merkezi yapıyoruz. Militan ve maceracı değiliz.
  </span>
 </p>
 <p class="2011yenimetin">
  <span>
   -DP’lilerin yargılandığı, büyük acılar yaşanan Yassıada’yı demokrasi müzesi yapacak mısınız?
  </span>
 </p>
 <p class="2011yenimetin">
  <span>
   Yassıada’yı bir kültür merkezi ve demokrasi müzesi yapma projemiz var. Askerlerden doğru kullanımda olmayan bazı yerleri almaya başladık. Yassıada’yı da alacağız. Orada canlandırmalar yapılacak. Dünya tarihinin en yüz kızartıcı yargı kararları Yassıada’da verilmiştir. Bunu sergileyeceğiz. Madımak şimdi otel değil. Kamulaştırıldı, bir anı müze mekânı olacak. Diyarbakır sıkıyönetim savcılığının bulunduğu mekânda bir müze yapıyoruz.
   <span>
   </span>
   Ama anı müzesi değil. Bu yanlışlara biz ortak değiliz. Ama yanlış yapılmışsa yanlış yapılan toplum kesimlerinden özür dileme erdemli bir davranıştır. Devlet haksızlık yapar mı? Yapar, bana yaptı. İnançları yüzünden insanlara baskılar yapıldı. Bir risale yazdığı için insanlar asıldı. 27 Mayıs’ta yapılan sürgünler var. 12 Eylül’de sağcı ve solcular kıyımlara uğradılar. Aleviler öyle. Büyük devlet odur ki ‘benden öncekiler yapmış’ demeden bu haksızlıkları giderip özür dilesin. 19 yıl önce Nevruz’u kutlamak isteyen insanlar öldürülüyordu.
  </span>
 </p>
 <p class="2011yenimetin">
  <span>
  </span>
 </p>
 <p class="2011yenimetin">
  <span>
  </span>
 </p>
 <p class="2011yenimetin">
  <span>
   Avukatlığı
  </span>
 </p>
 <p class="2011yenimetin">
  <span>
   seçmesine bir film sebep oldu
  </span>
 </p>
 <p class="2011yenimetin">
  <span>
   Bakan Ertuğrul Günay, ‘Bülbülü Öldürmek’ filmini izledikten sonra avukat olmaya karar verdiğini söylüyor. 1962 ABD yapımı filmin özgün adı ‘To Kill a Mockingbird’. Türkiye’de ‘Uğursuz Kuş’ adıyla da gösterime girdi. Film, büyük ekonomik buhran yılları olan 1930’larda ABD’nin güney eyaletlerinden Alabama’da, ırza geçme suçundan tutuklu siyah bir adamın savunmasını üstlenen ilkeli ve cesur bir avukatın öyküsünü anlatıyor.
  </span>
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29918-176-yeni-anayasa-mecburi-istikamet.html), [web.archive.org (arşiv bağlantısı)](http://web.archive.org/web/20111231040319/http://www.aksiyon.com.tr:80/aksiyon/haber-29918-176-yeni-anayasa-mecburi-istikamet.html)
