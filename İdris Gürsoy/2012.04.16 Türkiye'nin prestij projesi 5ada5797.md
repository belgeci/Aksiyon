# Türkiye’nin prestij projesi

*İdris Gürsoy 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arkada bıraktıkları topraklardan dumanlar yükseliyor. Sığındıkları Öncüpınar’da bomba patlamıyor, keskin nişancılar insanları avlamıyor; yaşamak kolay. Yine de onların gözleri, kulakları, yürekleri sınırın ötesinde.
  </font>
 </div>
 <div id="newsText">
  <font class="detail-text">
   <p>
    Ellerinde yanlarına alabildikleri birkaç zaruri eşyadan müteşekkil bavullar, çoluk çocuk Türkiye sınırına geliyorlar. Kaçakçıların kullandığı mayınlı yollardan geçiyorlar. Bazen, Esed askerlerinin açtığı ateşte yaralananlar, ölenler de oluyor. Türk askeri karşılıyor onları. Önce karakolda kayıtları yapılıyor. Sonra sınır güvenliğini sağlayan emniyete teslim ediliyorlar. Formlar dolduruluyor. Aileler çocukları ile birlikte Kilis’te kurulan Öncüpınar Konteyner Kenti’ne yerleştiriliyor. Yeni bir hayat başlıyor onlar için. Bombaların patlamadığı, tank seslerinin duyulmadığı, keskin nişancıların insanları avlamadığı günlere uyanıyorlar. Ancak gözleri, kulakları, yürekleri yine de sınırın ötesinde. Bazen, geride bıraktıkları topraklardan dumanlar yükseliyor. Silah sesleri kâbusları oluyor. Gece sınır köylerindeki elektriklerin kesik olmasını gelebilecek yeni saldırılara yorumluyorlar. Yüzleri gülmüyor. Kaygıları büyük. Gelecek korkusu sinmiş üzerlerine. “Beşşar Esed gidecek mi, zulüm bitecek mi?” Cevabını aradıkları soru bu.
    <p>
     Suriye’de iç çatışmaların başladığı mart ayı başlarından bu yana başta Türkiye olmak üzere komşu ülkelere mülteci akını sürüyor. Türkiye, sınır komşusundaki gelişmeleri kaygı ile izlerken bir yandan uluslararası toplumu Esed yönetimine karşı yaptırımlara çağırıyor, diğer yandan da ülkelerini terk eden Suriyelilere kucak açıyor. Ancak sığınmacıların sayısındaki artış Türk yetkilileri de kaygılandırıyor. Hemen her gün Yayladağı, Reyhanlı, Altınözü, Nurdağı, Kilis, Mardin, Şanlıurfa, Şırnak ve İslâhiye’de çeşitli sayıda sığınmacı ülkeye giriş yapıyor. Afet ve Acil Durum Yönetimi Başkanlığı 10 Nisan’da Türkiye’ye sığınan Suriyeli sayısını 24 bin 246 olarak açıkladı. Sığınmacılar için kurulan Hatay, Gaziantep (Nurdağı-Islahiye) Kilis ve Şanlıurfa (Ceylanpınar) kampları doldu. Alarm zilleri çalıyor.
    </p>
    <p>
     <img alt="" height="307" src="http://web.archive.org/web/20120426131507im_/http://medya.aksiyon.com.tr/aksiyon/2012/04/16/idris-oncupinar-5.jpg">
      <p>
       <strong>
       </strong>
      </p>
      <p>
       <strong>
        Sıfır noktasında yeni bir şehir
       </strong>
      </p>
      <p>
       Kilis Öncüpınar sınır kapısında Türkiye’nin uluslararası toplumun dikkatini çekeceği bir prestij projesi hayata geçirilmiş. Suriye’deki olayların patlak vermesinden hemen sonra hac konaklama merkezi olarak kullanılan alanda iki ay içinde on bin kapasiteli âdeta yeni bir şehir inşa edilmiş. Güvenlik üst seviyede. Kamptakilerin kimlikleri saklanıyor. Onlarla görüşmeye izin verilmiyor. İçinde iki cami, hastane, okul ve sosyal tesisler bulunuyor. Konteynerlerde banyo, mutfak gibi bölümler mevcut. Sıcak su ve elektrik var. Günde üç öğün yemek ikram ediliyor ancak bu ayın sonuna doğru ailelere aylık harcamaları hesap edilerek belli miktarlarda paranın yükleneceği kartlar verilecek. Şimdilik alışverişleri kamptan seçilmiş kişiler yapıyor. Kilis’te belli saatlerde Suriyeliler çarşı pazarı hareketlendiriyor. Kilisli bir esnaf, “İlde ikinci el bisiklet kalmadı.” diyor. Öncüpınar’daki kampa gelen yaklaşık 10 bin kişinin 5 bini çocuklardan oluşuyor. Kilis Valisi Yusuf Odabaş’ın verdiği bilgiye göre, 5 Nisan itibari ile kapma toplam 9 bin 165 kişi yerleştirildi (kadın sayısı: 1942, erkek sayısı: 2 bin 295, çocuk sayısı: 4 bin 855).
       <p>
        Sağlık hizmetleri şimdilik sağlık ocağında veriliyor. Ancak bu ayın sonuna doğru hastane devreye girecek. Camiler ibadete açık. Ezanlar her yerden duyuluyor. Diyanet’ten imamlar Kürtçe vaazlar veriyor. Okul inşaatı başlamış. Vali Yusuf Odabaş, “Kürtçe bilen öğretmene ihtiyacımız var. Millî Eğitim’e bildirdim.” diyor.
        <p>
         Yerleşim alanında spor tesisleri, sosyal faaliyetlerin yapılacağı merkezler ve bir de mezarlık var. Helikopter pisti bile düşünülmüş. Nisan sonunda kadın ve erkeklerden isteyenlere halıcılık başta olmak üzere çeşitli meslek edindirme kursları verilmesi planlanıyor.
        </p>
        <p>
         <img alt="" height="307" src="http://web.archive.org/web/20120426131507im_/http://medya.aksiyon.com.tr/aksiyon/2012/04/16/idris-oncupinar-6.jpg"/>
        </p>
        <p>
         Hatay’dan Öncüpınar’a ilk gelenler bekâr ve gençlerden oluşuyor. Yerleşim biriminde bir yandan eksiklikler giderilmeye çalışılırken diğer yandan özellikle Hatay’dan gelenlerin çıkardığı huzursuzluklarla uğraşılıyor. Zaman zaman kamp düzeni bozuluyor. Gençler bazen kendi aralarında kavgaya tutuşuyor. İçeriden çektikleri görüntüleri Türkiye’yi şikâyet eden bir dille çeşitli yayın organlarına servis edenler bile bulunuyor. Vali Odabaş, bekâr gençleri diğer kamplara göndereceklerini açıklıyor.
         <p>
          Ekonomisinin yüzde 80’i sınır ticaretine dayanan Kilis, âdeta diken üzerinde. Sınır ticareti durma noktasına gelmiş. Gümrük kapısı neredeyse işlemiyor. Belli saatlerde araç geçişine izin veriliyor. Gece 23 sularında sadece 10 kamyon sabahı bekliyordu. Geçimini Suriye tarafından getirdiği benzin, sigara, çay gibi ürünleri satarak temin eden Kilislilerden bazıları, çatışmaların başlamasından sonra da karşı tarafa geçmeye devam ediyor. Ancak can güvenliğinin olmadığı ülkede geçen günlerde bir şoför vurularak hayatını kaybetmiş. Kilis, Suriye sınırına sadece 4 kilometre mesafede. İlden Halep Şam arası kişi başı 30 liraya yolcu taşıyan şirketlerin işleri yüzde 95 düşmüş. Suriye’den de kimse artık alışveriş için gelmiyor.
          <p>
           Kilisliler, şehre hâkim tepelerde Suriyeli sığınmacılar kadar geleceğe endişeli bakıyorlar. Suriye’ye huzur ve istikrarın gelmesi için âdeta dua ediyorlar. Türkiye’nin en zor zamanlarında, bütün imkânlarını kullanarak kucak açtığı Suriyeliler, gelecekte yeni, sağlam köprülerin kurulması için fırsatlar sağlayabilir. Zaten sınırın öteki tarafındakiler hep akraba. Köyleri ikiye bölmüş sınırlar iğreti duruyor. Ancak şimdilik öncelik Suriye’de akan kanın bir an önce durdurulmasında. Ankara’da askerî operasyon, tampon bölge oluşturulması, insani yardım koridoru dâhil bütün seçenekler masada. Kızılay hazırlıklarını tamamladı, işaret bekliyor. Sonra güvenlik kaygısı ile ülkeden kaçan sığınmacılara insanî yardımların sürmesi gerekiyor. Uluslararası yardım kuruluşlarının devreye sokulması ile yaralar kangrene dönmeden sarılabilir. BM ve Suriye Arap Birliği’nin temsilcisi Kofi Annan, salı günü Hatay’daki kamplarda incelemelerde bulundu ve dehşeti yakından gördü. Kilis sınırında mültecilerden yükselen feryatlar Suriye sorununda yeni bir aşamaya işaret ediyor.
          </p>
          <p>
          </p>
          <h3>
           <span>
            Vali Yusuf Odabaş: Arapça bilen öğretmenlere ihtiyacımız var
           </span>
          </h3>
          <p>
           <img alt="" height="224" src="http://web.archive.org/web/20120426131507im_/http://medya.aksiyon.com.tr/aksiyon/2012/04/16/idris-oncupinar-3.jpg"/>
           Kilis Valisi Yusuf Odabaş, Aksiyon’a Öncüpınar sınır merkezindeki kampın her türlü imkânların olduğu modern bir yerleşim merkezi olarak planlandığını söyledi. Odabaş, Öncüpınar yerleşim alanını plan üzerinde şöyle anlatıyor:
           <p>
            “Öncüpınar’ı aile kampı olarak planladık. Altyapısını TOKİ yaptı, şirketlere ihale edildi. 2 ay içinde bitirildi. Tamamen devlet kaynakları kullanıldı. Her konteynere 6 yatak, iki ranza koyduk. Bir konteyner 8–10 bin liraya mâl oldu. Her şey devletin imkânları ile yapıldı. Kamp alanının çevresindeki bazı arazileri kamulaştırıp yerleşime açmayı planlıyoruz. 2 bin çift katlı konteyner yerleştirip 25 binlik bir kapasiteye yükseltebiliriz. 3 bin 500 öğrenciye iki okul var, 150 öğretmen istihdam edeceğiz. Arapça bilen öğretmen yok. Millî Eğitim’le yazışmalarımız sürüyor.
            <p>
             “Diğer kamplar çadırkent. Öncüpınar ise modern bir şehir. İki tane bin kişilik camimiz, marketimiz, idari binalarımız, bankamız, PTT, karakol, yabancılar şubesi var. Her mahallede 550 metrekarelik sosyal tesislerimizde, kreş, televizyon, halk eğitim salonları, bayan ve erkeklere kurs verilecek alanlarımız bulunuyor.
             <p>
              “15 tane çelik zırhlı güvenlik kulemiz var, güvenlik ekibimiz dolaşıyor, giriş çıkışlar parmak izi ile olacak. Nisan sonunda parmak izi sistemi, kamera sistemi, özel harekât polisi devreye girecek. Sosyal tesisler, market ve sahra hastanesi de aynı şekilde hizmete girecek. Her mahallede bayanlar erkekler için halı tezgâhları kurulacak. Kurslar düzenlenecek. 8 kuyudan su çekip sisteme su veriliyor. İlden şebeke döşenecek. İtfaiye var, her gün çöpler toplanıyor.
              <p>
               “Depomuzu ikiye böldük, Kızılay ve Afet’in deposunda ihtiyaç malzemeleri toplanıyor. Polis güvenliği sağlıyor, 150 tane toplum polisi daha gelecek. Afet’ten 40 kadar personelimiz görev yapıyor. Aile ve Kadın Bakanlığı’ndan, Diyanet’ten gelen personelimiz var. Halka moral yönden, dinî yönden irşatta bulunuyorlar. Her mahalleyi tel örgülerle ayırdık, her mahallede yönetici ve yönetim kurulu üyeleri oluştu. Muhtarları kendi aralarında seçecekler, bizimle o irtibat kuracak. Sıhhi tesisatçı ve temizlikçileri kendi aralarında tesbit edecekler.
               <p>
                “Öncüpınar’a gelenler çok uyumlu, gelir düzeyi yüksek ve çocuklu insanlar. Erkek sayısı az. Hatay’dan ilk başta gelenler bekâr.  Düzeni sağlamada sorunlar yaşanıyor. Onları diğer kamplara göndereceğiz. Aile reislerine kredi kartı gibi kartlar vereceğiz. Aile bireylerinin sayısı üzerinden yemek, ilaç, okula gidiyorsa kırtasiye ihtiyaçları için para yüklenecek, harcayacak. Gelene dur demeyeceğiz. Alacağız; Ceylanpınar’a, İslâhiye’ye göndereceğiz.”
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32334), [web.archive.org (arşiv bağlantısı)](http://web.archive.org/web/20120426131507/http://www.aksiyon.com.tr:80/aksiyon/newsDetail_getNewsById.action?newsId=32334)
