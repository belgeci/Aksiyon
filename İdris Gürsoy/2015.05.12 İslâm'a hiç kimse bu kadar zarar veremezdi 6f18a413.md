# İslâm'a hiç kimse bu kadar zarar veremezdi

*İdris Gürsoy 2015.05.12*

<div class="pNewsDetailMainContent" itemprop="articleBody">
 <p>
  Eski devlet bakanlarından Gürcan Dağdaş, ülkeYe yavaş yavaş bir Baas zihniyetinin hâkim olduğuna inanıyor. Ona göre, AKP küçülürse Tayyip Erdoğan’dan özgürleşir. HDP büyürse Kandil’den…
 </p>
 <p>
  7 Haziran genel seçimlerine artık sayılı günler kaldı. Liderler meydan meydan geziyor, arka arkaya seçim anketleri yayımlanıyor. Koalisyon ihtimalleri ciddi ciddi konuşulmaya başlandı. 13 yıllık tek parti iktidarı bitecek mi? Koalisyon felaket olur mu? Abdullah Gül siyasete girer mi? 24 Aralık 1995 genel seçimlerinde Refah Partisi’nden İstanbul milletvekili seçilen ve Necmettin Erbakan’ın başbakan olduğu 54. Refahyol hükümetinde devlet bakanı olarak görev yapan Gürcan Dağdaş ile siyasetin sıcak konularını konuştuk. Eski bakan, “Erdoğan’ın ‘dediğim dedik’ siyaset anlayışı AKP’yi bölünme noktasına getirebilir. AKP küçülürse Erdoğan’dan, HDP büyürse Kandil’den özgürleşir.” diyor.
 </p>
 <p>
  <strong>
   -Türkiye, Avrupa Birliği’ne üye olmak isteyen bir ülke. Ancak son zamanlarda AB’den uzaklaşıyor. Peki, nereye yaklaşıyor?
  </strong>
  <br>
   Bağdat hattına doğru, Baas hattına doğru evriliyor. Bu çok can sıkıcı. Uzun süre demokrasi ile ilgili kendi içerisinde ağır bedeller ödemiş bir toplumun, böyle katı tek adam yönetimi ve herkesi düşmanlaştıran, hukuku, yargıyı ortadan kaldıran bir iklime doğru evrilmesi üzücü.
  </br>
 </p>
 <p>
  <strong>
   -Yeni Türkiye’yi nasıl adlandırıyorsunuz?
  </strong>
  <br>
   Diktatoryal bir yapıya doğru evrildiğini söylemek mümkün. Monarşik bir yapıyı demokrasi içerisinde ambalajlamış bir fotoğraf olarak adlandırmak mümkün.
  </br>
 </p>
 <p>
  <strong>
   -Güvenlik ve istihbarata verilen yetkiler Türkiye’yi bir baskıcı rejim hâline getiriyor. Buradan nasıl çıkabiliriz?
  </strong>
  <br>
   Karamsar olmamak gerekir. İranlıların bir atasözü var: “Duvar ne kadar yüksek olursa olsun, gökyüzü ondan daha yüksektir.” Bu sözü çok önemserim. Türkiye, bu karanlık dönemle ilgili 7 Haziran’da bir karar noktasına geliyor. AKP, 13 yıldır taşımış olduğu sandık skorundan geriye düştüğü, rakamların aşağıya çekildiği bir sonuçla karşı karşıya kalacak. İşte orada biz bu Baas zihniyetinin sandık iddiasında ne kadar samimi olduğunu da öğreneceğiz.
  </br>
 </p>
 <p>
  <strong>
   -AK Parti oylarının düşeceğini düşünüyorsunuz yani?
  </strong>
  <br>
   Belirgin bir düşüş olacak. Kaldı ki istatistik denilen bir bilim var, bu kamuoyu araştırma şirketlerinin önemli bir kısmı maalesef bilim namusu üzerinden meseleye bakmıyor. İktidar ilişkisi, ekonomik ilişkiler içerisinde bir algı dünyası oluşturmaya çalışıyorlar. Ama ben size bugün bizzat devletin bir kuruluşunun rakamları üzerinden muhtemel 7 Haziran seçimlerinin sonuçlarına yakın bir tahminde bulunabilirim.
  </br>
 </p>
 <p>
  <strong>
   -Devlet kuruluşu derken?
  </strong>
  <br/>
  Evet. TÜİK’in tüketici güven andeksi. Sayın Cumhurbaşkanı’nın bu kadar kızgın oluşunun, koalisyon öcüdür, ölümdür, kötüdür gibi nitelendirmelerinin, agresifleşmesinin altında yatan en önemli verinin bu olduğu kanaatindeyim. Bu veri bize şöyle bir sonuç çıkarıyor: 2007’de güven endeksi 94 civarında. Aynı yıl yapılan seçimde AKP 46,6 oy almış. 2009’da il genel meclisi seçim sonuçlarına baktığımızda güven endeksi
  <img alt="" src="http://web.archive.org/web/20150813192100im_/http://medya.aksiyon.com.tr//aksiyon/2015/05/12/568310.jpg "/>
  79’a, AKP’nin oyu 38’e düşmüş. 2011’de güven endeksi 92’ye çıkmış, AKP’nin oyu 49. 2014’te yapılan mahalli idareler ve 30 büyükşehirdeki belediye meclisinin seçim sonuçlarına baktığımızda, 2014’te güven endeksi 72, AKP’nin oyu 43.
 </p>
 <p>
  <strong>
   -2015’te güven endeksi nasıl?
  </strong>
  <br/>
  2015’in ilk 4 ayının güven endeksi ortalaması 65. Tüketici güven endeksi tüketicilerin kişisel mali durumları ve genel ekonomiye ilişkin mevcut durum değerlendirmeleri ve gelecek dönem beklentileri ile yakın gelecekte harcama ve tasarruf eğilimlerini ölçmeyi amaçlayan bir gösterge. Şimdi bu ekonomik realitenin üzerine ekstradan şunu da koyacağız; HDP parti olarak seçime katılıyor, yani bir miktar AKP’nin dün beraber yolculuk yaptığı Kürt kökenli seçmenin farklılaşmasını gerektiren bir siyasal tercihe doğru evrildiği bir parti var önümüzde. Bunun ortaya çıkardığı, HDP’deki büyüme. Tez-antitez niteliğinde baktığımızda bu tarafta da MHP’de bir büyümeyi kaçınılmaz olarak önümüze getirir. Ve bu 2 partinin de beslendiği adres AKP. Türkiye 7 Haziran’da tek parti iktidarını kapatmış olacaktır. Yani MHP’yi siz 17’ye, 18’e taşıdığınızda MHP’nin 13’ünün üzerine aldığı 4-5 puan direkt AKP seçmenidir. Kaldı ki o dün MHP’nin seçmeniydi zaten.
 </p>
 <p>
  <strong>
   -Ama Erdoğan milliyetçi oyları alabilmek için çözüm sürecini askıya aldı. Operasyonlar başlattı.
  </strong>
  <br/>
  Bunların hiçbir karşılığı yoktur. Yani bu illüzyonist siyaset tarzının gına getirdiği bir hâl var. Bunun da bir limiti var, geldik o limite.
 </p>
 <p>
  <strong>
   -İnsanların gözü açıldı mı yani?
  </strong>
  <br/>
  Ekonomik olarak, ekranda sunulan pembe tabloya algı noktasında yakalanmış olan insanlar, zaman içerisinde ellerini ceplerine attıklarında gerçekle buluşuyorlar. Kamu bankalarının verdiği otomobil ve konut kredilerinin tahsilatında ciddi sıkıntılar oluştu. Yüzde 60’lar gibi bir rakamdan bahsediyoruz. Meseleye buralardan da baktığınızda, AKP’nin kaçınılmaz olarak asgari 8-9 puanlık bir kaybı vardır. Bence şu anda AKP bu kaybı geriye getirmekten ziyade daha fazla zayiat vermemek için çırpınıyor.
 </p>
 <p>
  <strong>
   -Siz MHP’de de siyaset yaptınız. Milliyetçiler kanar mı?
  </strong>
  <br/>
  İç Anadolu, Karadeniz ve İç Ege’de MHP’de hareketlenmeler görülüyor. Partinin ana nüvesi İç Anadolu’dur. O alan 13 yıldır AKP’nin elinde. Daha yeni, Kırıkkale’de AKP’den aday olmuş bir arkadaşımın yaptırdığı bir anketin sonucunu öğrendim. 2011’de yüzde 62 almış AKP. Anket bu oranın yüzde 48’e düştüğünü söylüyor. Burası Kırıkkale.
 </p>
 <p>
  <strong>
   -Cumhurbaşkanı koalisyonu kriz gibi sunuyor.
  </strong>
  <br/>
  Bence tam tersi. 7 Haziran’da tek parti hükümetini sonlandıran bir Türkiye ile karşılaşırsak; siyaset, cepheleşmiş hatta bölünmüş ülke fotoğrafını normalleştirme adına önemli bir fırsat yakalamış olacaktır. Bunu doğru anlayabilir ve yeniden konuşabilen bir Türkiye fotoğrafını realize edebilirse; siyaset, bizi daha ileri kırılganlıklardan sakınmış olur.
 </p>
 <p>
  <strong>
   - Toplumsal fay hatlarından, ülkenin kaosa sürükleneceğinden bahsediliyor.
  </strong>
  <br/>
  Bu kadar çok ileriye gideceklerini zannetmiyorum ama seçim sonuçlarını tartışmalı hâle getirmenin yolunu arayacaklardır. Öyle gözüküyor. Bunu nerede gördük, mesela Ağrı’daki son hadisede gördük. Ondan önce nerede gördük? Ege Üniversitesi’nde bir ülkücü-PKK’lı çatışması körüklendi. Gördük bunu. Oyunun farkında olanlar adına ciddi bir soğukkanlılık gerekiyor. Bence 7 Haziran akşamı tek parti dönemini sonlandırmış bir Türkiye ile yüz yüze geleceğiz. 7 Haziran 40’ın altında bir AKP çıkarır bizim karşımıza, bu tek parti iktidarının sonu demektir.
 </p>
 <p>
  <strong>
   -HDP barajı aşar mı?
  </strong>
  <br/>
  Bence 12-13 gibi bir sonuçla karşımıza çıkabilir. HDP yetkilileri engellemek istese bile… Ben bunu sahada çok net görüyorum. Eğer 10’u aşacaksa bu 10,5 olmaz zaten, ya 12 olur ya da 13; öyle yarım puanla falan aşılmaz. Bu tek parti iktidarının sonudur.
 </p>
 <p>
  <strong>
   -Nasıl bir koalisyon çıkar?
  </strong>
  <br/>
  Kimle kim bir araya gelirse ülkenin karanlık dönemi daha erken, daha az maliyetle sonlandırılmış olur? CHP ile AKP’yi yan yana getirirseniz Alevi - Sünni bir siyasal ortaklık kurdurursunuz. Türkiye dış politikada savruluyor, bu manada baktığımızda CHP’nin içinde olduğu bir hükümet modeli dış politikaya ciddi balans ayarı yapar. Türkiye yaklaşık 3-4 yıldır Avrupa Birliği’nden koptu, CHP’nin içinde olduğu bir hükümet modeli Türkiye’nin yeniden Avrupa Birliği ile temasını sağlar. Bu hükümet modeli Sayın Cumhurbaşkanı’nın hareket alanını daraltır. Parlamenter rejim güçlenir. Koalisyon doğal olarak parlamentodaki yasa faaliyetlerinin murakabe noktasında bir dengeye oturmasına fırsat verir.  AKP-MHP olur mu, AKP-HDP olur mu? Bu tür şeyler, bu arayışlar da söz konusu olabilir ama makulün üzerinden bakmalıyız.
 </p>
 <p>
  <strong>
   -Karşılıklı suçlamalar kan davasına doğru gidiyor?
  </strong>
  <br/>
  Tecrübemden yola çıkarak söylüyorum, 95’te beş partili bir Meclis’in içine girdim. Seçim oldu ve hiç unutmam ertesi gün Türkiye’nin en büyük gazetesi manşet attı: Bu parlamentodan hükümet çıkmaz, erken seçim olur, diye. Oysaki o parlamentodan dört tane hükümet modeli çıktı. Anayol çıktı, Refahyol çıktı, ANAP, DSP DTP hükümeti ve DSP azınlık hükümeti çıktı. Hatırlayın 95’i, Tansu Çiller meydanları Refah’ın yolunu kesmek için dolaştı ve iddiası oydu. Anayol oldu, Tansu Hanım’la Mesut Bey bir araya geldi. Refahyol oldu,  Refah’la Doğruyol bir araya geldi. Refah-Doğruyol hükümet müzakerelerinde beni Sayın Erbakan görevlendirdiğinde, seçim meydanlarındaki atmosferi ve seçim dönemini dikkate alarak bunun işlemeyeceğini ssöyledim. Rahmetli Erbakan, ‘Devletin ve milletin ali menfaatleri için bir miktar unutkanlık kıymetli şeydir’ demişti bana, bunu çok önemsiyorum.
 </p>
 <p>
  <img alt="" src="http://web.archive.org/web/20150813192100im_/http://medya.aksiyon.com.tr//aksiyon/2015/05/12/568311.jpg "/>
  <strong>
   -Yeni aktörler, yeni siyasi partiler, yeni oluşumlar olabilir mi?
  </strong>
  <br/>
  Mevcut, klasik siyasi parti yapılanmamızın sonuna geldik.  7 Haziran son seçimdir. Türk siyaseti kendini yeniden tanımlayacak. Büyüyen partilerimizi de küçülen partilerimizi de ciddi bir vakuma sürükleyecek bir iklim oluşacak. Şöyle düşünün: Ülke olarak değişim-dönüşüm iddiasında olacağız ve her kapıya değişimin dalgası gelecek, siyasete gelmeyecek. Böyle bir şey yok. CHP ya kronik hastalıklarının tamamını dışarıda bırakacak veya süreçten çürüyerek çıkacak, kendisini imha edecek. AKP küçülürse Tayyip Erdoğan’dan özgürleşir, HDP büyürse Kandil’den özgürleşir. Biz belki HDP’yi Almanya’daki Yeşiller Partisi gibi göreceğiz. AKP’ye oy veren insanlarımızın
  <img alt="" src="http://web.archive.org/web/20150813192100im_/http://medya.aksiyon.com.tr//aksiyon/2015/05/12/568312.jpg "/>
  tercihlerine saygı duymak zorundayız ama AKP’nin de normalleşmesi lazım. Sayın Cumhurbaşkanı’nın elini AKP’den uzaklaştırırsanız AKP’nin normalleşmesinin yolunu açmış olursunuz.
 </p>
 <p>
  <strong>
   -Koalisyon hükümeti olursa Cumhurbaşkanı anayasal sınırlarına çekilir mi?
  </strong>
  <br/>
  Bir AKP-CHP hükümeti kurulursa, Cumhurbaşkanı ‘Dediğim dedik çaldığım düdük’ söylemine devam edemez. Eğer ederse önünde tek seçenek var, oradan inip yeniden siyasete girmek. Bu olur mu? Olur. Turgut Özal yaşamış olsaydı; aşağıya iniyordu. Cumhurbaşkanı “Ben varsam AKP var, ben olmazsam hiçbir şey yok.” diyor. “Bu seçmen benim sermayemdir.” diyor. Cumhurbaşkanı’nın bugüne kadar verdiği fotoğraf bir teenni fotoğrafı değil. Kızgınlık, nefret ve kin fotoğrafı. Öyle olunca kendi ipini çeken siyasetçi durumuna doğru evrilebilir.
 </p>
 <p>
  <strong>
   -Abdullah Gül yeniden aktör olabilir mi?
  </strong>
  <br/>
  Bence yarına dair AKP’nin zemininde Abdullah Gül’ün bir anlamı olmaya devam edecektir. Ama aktif siyasete fiilen gireceği kanaatinde değilim.
 </p>
 <p>
  <strong>
   -Eskiden Türk Silahlı Kuvvetleri önemli bir aktördü. Bu süreçte askerlerin olaylara etkisi olabilir mi?
  </strong>
  <br/>
  Silahlı kuvvetler siyasetin doğal bir aktörüdür. Dünyanın her yerinde bu böyledir. Mesela İngiltere’de de silahlı kuvvetler siyasetin doğal bir aktörüdür ama müdahale gibi, anayasayı koruma-kollama gibi bir iddia içerisinde vesayet oluşturamaz. Ekranda genelkurmay başkanını göremezsiniz, subay göremezsiniz ama İngiltere’nin devlet politikasında kaçınılmaz bir söz hakkına sahiptirler.
 </p>
 <p>
  <strong>
   -Türkiye’de de bu misyon var ve devam ediyor mu?
  </strong>
  <br/>
  Dünden taşıdığımız hatıralarımız üzerinden meseleye baktığımızda yeniden önümüze çıkıp çıkmayacağının bir garantisi olmadığını görüyoruz. Keşke olsa. Türkiye’deki yönetenler; sivil unsurlar işin içinden çıkılmaz bir hâle doğru Türkiye’yi evirirlerse Baas zihniyeti TSK’yı da silahlı gücü haline dönüştürmek gibi bir yol ayrımına doğru yol alırsa bunun ağır kanamaları olur.
 </p>
 <p>
  <strong>
   -Baas rejimine TSK’nın tepkisi olur mu?
  </strong>
  <br/>
  Bence TSK buna direnir. Siyasetin bu tür arzularının bir parçası hâline gelmez. Fakat bizim işimiz TSK siyasete dirensin veya TSK siyasetin emrine girsin noktasında bir değerlendirme olmamalı. Bizim işimiz siyaset kendi göbeğini kendi kesmeli, halk kendi göbeğini kendi kesmeli. Bu olgunluğa ulaştık bence. Bu 13 yıl bize çok şey öğretti.
 </p>
 <p>
  <strong>
   -Son yaşananları siz de Cemaat-AK Parti çatışması olarak mı algılıyorsunuz? Yoksa başka bir şeyler mi oluyor?
  </strong>
  <br/>
  Demokratmış gibi davranılan bizim gibi ülkelerde demokrasiyi sadece sandıkla ilintilendirdiğimizde şöyle bir sorun ortaya çıkıyor: Sandık açılıyor, sandıktan tek adam çıkıyor. Birinci dönem. Sağına soluna bakıyor, kim yanında duracak kim ayağına dolaşacak, bunu tespit ediyor. İkinci dönem sandık açılıyor sandıktan çıkıyor. Yanında duranların yardımıyla, ayağına dolaşacakları tasfiye ediyor. Üçüncü dönem. Yanında duranları tasfiye etme süreci başlıyor. Çünkü diktatörlük gittikçe içselleşmiştir artık. O, tek adam. Dün tasfiye ettikleriyle bugün çıkarının gereği yeniden el sıkışabilir. Yeni müttefikler, yeni partnerler oluşturabilir. Sürekli ama sürekli öğütür. Yani bir üst basamak için ihtiyaç duyduğunun üstüne basar. Dördüncü dönem ise bir kıyıdan diğer kıyıya yüzmekte olan bir diktatör fotoğrafıdır.
 </p>
 <p>
  <strong>
   -Erdoğan kaçıncı dönemde?
  </strong>
  <br/>
  Dördüncü dönemdedir, demokrasi, çoğulculuk bu tür iddiaları geride bırakmıştır ve kıyıdan çok uzaklaşmıştır. Karşı kıyıya yüzmekten başka şansı kalmamıştır. İçselleşmiş bir diktatörlük ve bir diktatör var karşımızda. Diktatörlerin kendi toplumlarına ödettikleri ağır bir maliyet vardır. Şu anda bu maliyeti asgariye indirmek gibi toplumsal bir görevimiz var. Bu çılgınlığı 7 Haziran’da durdurmalıyız.
 </p>
 <p>
  <strong>
   -CHP lideri, MİT’te bir dairenin, siyaseti dizayn etmek için çalıştığını iddia etti. Perinçek, muhalefetin kasetleri var dedi. Ergenekon gibi derin yapıları da hesaba kattığımızda siyasete müdahale planları yapanlar olabilir mi?
  </strong>
  <br/>
  Bence, o derin yapıları uzakta aramayalım. Derin artık Sayın Cumhurbaşkanı ve ekibi. Derin olan onlar. Bu tür speküle edilen konuların tamamı bizim için garipsenecek durumlar değil; olabilir. Çünkü oldu. Ama ben burada başka bir şeyin altını çizmek istiyorum. 17-25 Aralık’la ilgili. Sayın Cumhurbaşkanı’nın fatura etmek istediği adres bu işin birincili değildir. Bunu nereden çıkarıyorum? Ağrı Valisi ile Efkan Ala’nın konuşma kayıtları düştü basına. Buna paralel diyemezsiniz. Paralel bunu yaptı diyemezsiniz.
 </p>
 <p>
  <strong>
   -Neden?
  </strong>
  <br/>
  <img alt="" src="http://web.archive.org/web/20150813192100im_/http://medya.aksiyon.com.tr//aksiyon/2015/05/12/568313.jpg "/>
  Paralel dediğinizi temizledik diye övünüyorsunuz. İnlerine girdik diye övünüyorsunuz. 17 ve 25 Aralık’ı önleyememiş bir istihbarat kurumunuz varsa ve aklımın yarısı, sır küpüm dediğiniz bir müsteşar varsa orada... İki tane soru var önünüzde: 1- Bu adam sizin düşündüğünüz gibi yetenekli bir adam değil ki 17 ve 25 Aralık operasyonlarını durduramadı, yeteneksiz bir insan. 2-​ Dün Demirel’e yapılan darbeyi haber vermeyen MIT müsteşarı nereye bağlıysa sizin sır küpünüz de oraya bağlıdır. Yani ya yeterli olmayan bir bürokratınız var ya da sır küpünüz sizin değil başka bir adresin sır küpüdür.
 </p>
 <p>
  <strong>
   -17-25’in üzerinin örtülmesi nasıl bir zarara yol açtı?
  </strong>
  <br/>
  Haddimi aşmak istemem ama ahiretlerine ağır bir maliyet çıkardılar. Dün her şeye rağmen “Bu adam Müslüman… Bu adam hacı... Ondan zarar gelmez” dediğimiz bir Türkiye’deydik. Aynı kıbleye dönen insanları tefrik ettiler. Hiç kimse İslam’a bu kadar zarar veremezdi. Camileri ayırdılar. Cemaati ayırdılar. Bunu İslam karşıtı olduğunu ifade eden birileri yapmadı. Acı olan bu... İnsanoğlunun kıyamete kadar yerine koyamayacağı icadı paradır. Doğal olarak para tapıncı diye bir din var. Ve bu din mensupları Müslüman maskeli de olabilir. Şimdi, Sayın Cumhurbaşkanı, insanlar zengin olmalı diyor. Elhak doğru, olmalı ama bu zenginliği sadece cüzdan olarak görürseniz bu başka bir şeydir. Müslüman zengin olmalı lafını şöyle anlamalıyız. Ahlakı zengin olacak, adamlığı zengin olacak. Cüzdanı zenginleşen ama vicdanı zedelenen bir Müslümanlık var ortada, bunun vebali büyüktür.
 </p>
</div>


Kaynak: [www.aksiyon.com.tr](http://www.aksiyon.com.tr/roportaj/islama-hic-kimse-bu-kadar-zarar-veremezdi_550863), [web.archive.org (arşiv bağlantısı)](http://web.archive.org/web/20150813192100/http://www.aksiyon.com.tr/roportaj/islama-hic-kimse-bu-kadar-zarar-veremezdi_550863)
