# Tam demokrasi için kuvvetli bir ‘evet’e ihtiyaç var

*İdris Gürsoy 2010.09.06*

<font class="agenda2NewsSpot">
 1982’de daha demokratik anayasa ve dinî eğitim için Danışma Meclisi üyeleri ile görüşen Mehmet Kırkıncı Hocaefendi, tam demokrasi için 12 Eylül’deki referandumda da ‘evet’ sonucu çıkması gerektiğini vurguluyor. Hocaefendi, Doğu ve Güneydoğu’da beyaz oy oranının yüzde 80’i geçeceğine inanıyor.
</font>
<font class="newsDetail">
 <p>
  <p class="MsoNormal">
   Erzurum’da yakıcı bir sıcak. Tarihî kümbetin hemen yanındaki kapıdan girince, bahçede talebesi ile bir kitap üzerine çalışan Mehmet Kırkıncı Hocaefendi ile karşılaşıyoruz. İlerleyen yaşı ve sıcak onu çalışmaktan alıkoymuyor. Elindeki metinleri bir kenara koyup selamımıza içtenlikle karşılık veriyor. Konu, referandum ve terör eylemleri. Erzurum’un manevi dinamiklerinden Kırkıncı Hoca’nın ne yüzünde ne de sözlerinde ümitsizlik var. Ülkenin geleceğine her zamankinden daha fazla inanıyor. Sanki bilmediğimiz bazı sırlara vâkıf. Ancak şu kadarını söylüyor; “Hiç korkmayın!” Tırmandırılan terör eylemleri, şehirlerden gelen çatışma haberleri ve Kürtlerle Türkleri ayırma çabalarını hatırlatınca yine kendinden emin konuşuyor: “Kürtlerle hem din hem de vatan birliğimiz var. Dünyada kardeşiz ve bu kardeşlik ahirette de devam edecek. Korkmayın!” Kırkıncı Hoca, Doğu ve Güneydoğu’da yıllardır sinsi bir faaliyetle nifak tohumları ekilmeye çalışıldığını belirtiyor, “Ancak bu oyuna gelmedik, gelmeyiz. Türkler ve Kürtler asırlardan bu yana kardeşçe yaşadı. Et ve kemik mesafesindeki bu iki milleti kimse bölüp parçalayamaz.” diyor. Hükümetin bölgede yaşayan dinî önderlerle daha sıkı bir ilişki kurarak onların tekliflerini dikkate almasını tavsiye ediyor. ‘Güneydoğu Meselesi ve Hal Çareleri’ başlıklı bir mektupla eski Başbakan Tansu Çiller’e görüşlerini aktardığını anlatan Kırkıncı Hoca, gönüllerde kardeşlik ve hakiki muhabbeti ikame edecek bir eğitim sistemine uzun vadede gidilmedikçe alınacak tedbirlerin sathi kalacağını söylüyor. Türkler ve Kürtlerin hakiki kardeş olduğunun altını çizerken ortak düşmanlarımızı Bediüzzaman’ın şu sözleri ile hatırlatıyor: “Bizim düşmanımız, cehalet, zaruret (fakirlik), ihtilaftır. Bu üç düşmana karşı, sanat, marifet, ittifak silahı ile cihat edeceğiz. Ve bizi bir cihette teyakkuza ve terakkiye sevk eden hakiki kardeşlerimiz Türklerle ve komşularımızla dost olup el ele vereceğiz. Zira husumette fenalık var. Husumete vaktimiz yoktur.”
  </p>
  <p class="MsoNormal">
   Anayasa değişiklik paketi 12 Eylül’de halkın önüne gelecek. Kırkıncı Hoca, referandumdaki oyunu açıkça belli ediyor: ‘Evet’. Peki neden? “Paket, içerisinde demokrasi, özgürlük ve insan haklarının genişletilmesi ile ilgili önemli maddeler barındırıyor. Bu tür gelişmelerin önünü açmak için evet.” Kırkıncı Hoca, referandum neticesinin ‘evet’ olacağından emin. Ancak demokratikleşmenin daha hız kazanabilmesi için bunun ‘güçlü’ olması gerektiğini söylüyor. Doğu ve Güneydoğu Anadolu’da evet oylarının beklenenden yüksek çıkacağını, oranın yüzde 80’i geçeceğini ifade ediyor: “Hürriyete giden her adıma, bu millet daima ‘evet’ demiştir. Yine evet diyecektir.” Kırkıncı Hocaefendi, referandumun bir seçim olmadığını belirterek, MHP, CHP ve BDP’lilerin parti menfaatine bakmadan ülkenin âli menfaatlerini düşünerek hareket etmeleri çağrısında bulunuyor. Referanduma giden anayasa paketindeki değişikliklerin demokratikleşme yönünde önemli adımlar olduğuna dikkat çekiyor, ‘evet’ demenin insani, İslami ve vicdani bir borç olduğuna vurgu yapıyor. Fethullah Gülen Hocaefendi’nin, “İmkân olsa mezardakileri bile kaldırarak referandumda ‘evet’ oyu kullandırmak lazım. Ben zannediyorum kalkarlar da.” sözlerine atıfta bulunan Kırkıncı Hoca, “Ben de diyorum ki, melekler oy kullanacak olsa onlar da evet der.” yorumunu yapıyor.
  </p>
  <p class="MsoNormal">
   82’DE ‘HAYIR’ ÇIKSA ASKER GİTMEZDİ
  </p>
  <p class="MsoNormal">
   Mehmet Kırkıncı (1928), Nur cemaatinin önde gelen isimlerinden. Bediüzzaman’ın talebelerinden, Erzurum’da yaşıyor. 1955 yılında Bediüzzaman Said-i Nursi ile tanıştıktan sonra ömrünü Kur’an-ı Kerim hizmetine adadı. Evini bir dershaneye dönüştürdü. Talebeler yetiştirdi. 1960 ihtilalinin mağdurlarından oldu. Darbeciler, onu Sivas Kampı’na sürgün etti. 12 Eylül 1980 darbesinden sonra 1982 yılında Kenan Evren’e bir mektup yazarak dinî eğitime önem verilmesini istedi, okullarda zorunlu din dersi okutulmasını tavsiye etti. Kırkıncı ve bir grup arkadaşı yeni anayasa çalışmaları yapılırken Başkent’e giderek günlerce lobi çalışması yaptı. MGK üyeleri ile görüşme yolları aradı. Tahsin Şahinkaya’ya anayasa çalışmaları konusunda görüşlerini iletti. Dindarların aleyhine olabilecek maddeler konusunda uyarılarda bulundu. Din eğitiminin önemini anayasa yapıcılara anlattı. Bütün bu çabalar sonuç verdi ve din derslerinin okutulması mecburiyeti anayasaya kondu.
   <span>
   </span>
   82 Anayasası’na neden evet dediğini ise şöyle açıklıyor: “Darbeden sonra Isparta’da toplandık. Anayasaya nasıl oy vereceğiz? Herkes görüşünü dile getirdi. Ben de kalktım ve ‘evet’ diyeceğimi söyledim. Nedeni şuydu, eğer referandumda hayır çıksaydı askerî idare gitmez, seçimleri iptal ederdi. Bir an önce demokrasiye dönülmesi için ‘evet’ demek gerekiyordu.”
   <span>
   </span>
  </p>
  <p class="MsoNormal">
   Kırkıncı Hoca, ülke yönetimine el koyan Kenan Evren’e ‘Nasıl bir Anayasa?’ başlıklı mektup göndererek (4 Nisan 1982) fikirlerini dile getirmişti. Mektupta özetle şu hususların altı çiziliyordu: “Anayasa, vicdan-ı umumîye tercüman olmalıdır. Kâinattaki kanun-u fıtratı esas almalıdır. İnsan unsurunun terbiye ve eğitimini ön planda tutmalıdır. Hürriyet ve laiklik mefhumlarına ölçü ve açıklık getirmelidir. Milleti millet yapan unsurlardan biri olan dili (konuşulan Türkçeyi) teminat altına almalıdır. Milletin maneviyat ve ahlâkının, din ve mukaddesatının mukavimi olmalıdır.”
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?newsId=27525), [web.archive.org (arşiv bağlantısı)](http://web.archive.org/web/20100922181853/http://aksiyon.com.tr/aksiyon/newsDetail_getNewsById.action?newsId=27525)
