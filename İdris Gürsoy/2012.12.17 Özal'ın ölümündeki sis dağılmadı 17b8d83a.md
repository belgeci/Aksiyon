# Özal'ın ölümündeki sis dağılmadı

*İdris Gürsoy 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Köşk’teki sağlık sisteminin sevk ve idaresinde zafiyet ve eksiklikler var. Özal’a otopsi yapılmıyor. Kan, doku ve kıl örnekleri alınmıyor. Tahlil sonuçları yok ediliyor. İşte örtülmesi zor ayrıntılar...
  </font>
 </div>
 <div id="newsText">
  <font class="detail-text">
   <p>
    Devlet Denetleme Kurulu Raporu’nda Turgut Özal’ın ölümü ile ilgili şüpheler sıralandıktan sonra ‘mezarın açılması’ tavsiye edildi. Kamuoyuna açıklanmayan kısımları ile birlikte DDK raporunu inceleyen ve bir süredir soruşturmayı yürüten savcılık da ‘mezar açılsın’ dedi. Amaç ölüm sebebini tespit edebilmekti. Soruşturma sonuçlarına göre kuşkunun ötesinde zehirlenme emareleri vardı. Dışarıdan müdahale ile ölümün gerçekleştiği görüşü hakimdi.
    <p>
     19 yıl sonra mezar açıldı ve Adli Tıp Kurumu raporu 13 Aralık’ta Ankara Cumhuriyet Başsavcılığı’na ulaştı. Ancak Adli Tıp, mevcut bilgi ve bulgular ile kesin ölüm sebebinin tespit edilemediğini’ söylüyordu. Savcılık 360 sayfalık raporu inceledi ve soruşturmanın süreceğini açıkladı. Bu süreçte Adli Tıp raporuna dayanarak ‘19 yıllık şehir efsanesi bitti’ başlığı atan gazete bile oldu. Bu yönde kamuoyu yönlendirilmek ve âdeta şüphelerin üzeri örtülmek istendi. Süleyman Demirel ve Mesut Yılmaz’ın ‘eceli ile öldü’ açıklamaları dikkat çekti. Peki Özal’la ilgili iddialar gerçekten ‘şehir efsanesi’ mi? DDK raporundaki şüpheler, tanık ifadelerindeki çelişkiler soruşturma dosyasında;‘Cumhurbaşkanının rahatsızlandığı 1993’te Köşk’teki sağlık sisteminin sevk ve idaresinde açık ihmal, zafiyet ve eksiklikler olduğu tespit ediliyor. Hacettepe’de ani ölümdeki şüpheler dile getirilmesine rağmen otopsi yapılmıyor. Kan, doku ve kıl örnekleri alınmıyor. Tahlil sonuçları ve deliller yok ediliyor. Bazı Köşk çalışanları yurtdışına çıkarılıyor. İşte savcılara soruşturmaya devam kararı verdiren DDK raporundaki bazı şok ayrıntılar:
    </p>
    <p>
     <strong>
      TANIK İFADELERİ ÇELİŞKİLİ:
     </strong>
     Özal’ın Köşk’te saat kaçta, nasıl kriz geçirdiği ve o sırada yanında kimler olduğu konusunda tanık ifadelerinde çelişkiler var. Köşk görevlileri Aynur Günay, Nesrin Fidan Blackwood, Özcan Sönmez, Sosyal İşler Müdürü Nil Turagay ve Sadiye Kürsülü ile Semra Özal’ın ifadeleri birbirini tutmuyor. Semra Özal; saat 10.00 civarında kahvaltı masasına doğru beraber yürürlerken duyduğu ses üzerine arkasını döndüğünde yüz üstü düşmüş gördüğü Özal’ın ağzından köpük geldiğini, nabzının atmadığını ancak yanlış kontrol etmiş olabileceğini, doktorun gelmesi için seslendiğinde ilk anda sadece deniz yaveri ile korumaların geldiğini, sağlık personeli olmaması yüzünden yeterli müdahale yapılamadığını ve böyle durumlar için hazırlanmış acil müdahale setinin kullanılamadığını, bu konuda kendi söylediklerinin dışındakilerin doğruyu yansıtmadığını ifade ediyor. Özel hizmetlilerden Kürsülü, olay günü Köşk’te bulunduğuna dair pek çok kişinin beyanlarına rağmen, Köşk’te olmadığını iddia ediyor. Yine Semra Özal’ın yanında çalışan Nesrin Fidan, 17 Nisan sabahı Turgut Özal’ı düştüğü yerde ilk gören kişi olduğunu beyan ediyor ancak daha sonra olayı hatırlayamadığını belirterek bu ifadesini değiştiriyor. Fidan, bir İskoç’la evli ve yurtdışında yaşıyor.
     <p>
      <p>
       <strong>
        DOKTOR VE KORUMA NE DİYOR?:
       </strong>
       Kriz sırasında Köşk’te olmayan Özal’ın doktoru Hilmi Özkutlu, Semra Özal’la birlikte hastaneye gittiklerini belirtirken, Semra Hanım kendisinin Özkutlu ile gelmediğini belirtiyor. Olay sırasında Köşk’te olmayan Koruma Müdürü Musa Öztürk (1988’deki suikast sırasında da salon dışında Mehmet Ağar’la birlikteydi)ise Köşk’e gelmesinin ardından Hilmi Özkutlu’yu yanına alarak Hacettepe’ye geçtiğini kaydediyor.
       <p>
        <p>
         <strong>
          DOKTORUN EŞİNDEN KRİTİK BİLGİ:
         </strong>
         Köşk lojmanlarında oturan Köşk doktoru Hilmi Özkutlu olay sırasında Köşk’te bulunmuyor. Kardiyolog olan eşi Süheyla Özkutlu şunları anlatıyor: “17 Nisan 1993 günü sabah saat 9.15’te Köşk’ün santralından evimiz arandı. Telefona ben baktım. ‘Semra Hanım Hilmi Bey’le görüşmek istiyor’ dendi. Ben de evde olmadığını ama çağrı cihazının yanında olduğunu ifade ettim. Ancak bana konuyla ilgili herhangi bir şey söylemediler. Saatin 9.15 olduğundan eminim. Eşim eve geldiğinde çağrı cihazına baktım, Köşk santralından aranma saatinin 10.52 olduğunu gördüm. Aradaki zaman dilimini ilk günden itibaren merak etmişimdir.” Hilmi Özkutlu ise kendisine 10.20 gibi çağrı cihazıyla ulaşıldığını söylüyor. Nil Turagay, Köşk’e geldiğinde Hilmi Özkutlu’yu gördüğünü ifade ediyor. Köşk doktoru Özkutlu’nun olay meydana gelmeden erken saatte aranarak evde olup olmadığının kontrol edilmiş olabileceği, olmadığının anlaşılmasıyla Özal’a yönelik senaryonun uygulamasına geçilmiş olabileceği akla geliyor.
         <p>
          <p>
           <strong>
            YAVERLERİN DEDİĞİ TUTMUYOR:
           </strong>
           Başyaver Aslan Güner ile nöbetçi yaverin ifadeleri arasında çelişkiler var. Güner, “Telsizden veya diafondan ‘Komutanım, ciddi bir durum var, gelseniz iyi olur’ dedi. Ben Köşk’e giderken ‘ambulansın hazır olması’ talimatını verdim. Burada bir muhatap yoktu, ortaya, telsizi dinleyen kimse işlemi yerine getirsin diye konuştum.” diyor. Deniz yaveri ve olay günü nöbetçi olan Remzi Karaca şunları anlatıyor: “Saat 10.45 civarında Aslan Albay bana telefon açtı ve süratle konutun üst kat girişine iki ekip otosu ile ambulansın görevlendirilmesini söyledi. Ben daha sonra konuta çıktığımda Özal’ın yanında eşinin ve görevlilerin olduğunu gördüm, kendisini kontrol ettiğimde canlılık emaresi taşımadığını anladım.”
           <p>
            <p>
             <strong>
              NEDEN HACETTEPE’YE GİTTİ?:
             </strong>
             Hasta taşıma aracının Hacattepe’ye yönlendirilmesi müdahalede gecikmeye sebep oluyor. Hacettepe’ye dönüş hakkında ifadesi alınan görevlilerin sözleri birbiriyle çelişiyor. Genel ifadelerden herhangi bir trafik sıkışıklığı olmadığı anlaşılıyor. “GATA hazırlandığı hâlde neden Hacattepe’ye gitti?” sorusuna inandırıcı cevap verilemiyor. Başyaver Aslan Güner ifadesinde; Özal’ın GATA yerine Hacettepe’ye götürülmesi fikrinin kendisinde Kızılay civarında oluştuğunu, Akay ve Kızılay’da bekleme yaptıklarını, bu nedenle öndeki araçta bulunan Kadir Efeoğlu’na Hacettepe’ye dönmesi için kendisinin talimat verdiğini söylüyor. Olay günü Köşk’te Şok Tim Amiri olan Kadir Efeoğlu ise, ambulansın önündeki eskortta bulunduğunu ve Hacettepe’nin yakınlığını göz önüne alarak inisiyatif alıp eskortu Hacettepe’ye yönlendirdiğini, diğer araçlardan itiraz gelmediğini ifade ediyor. Ambulansın şoförü Ali Ören de trafik akışının yerinde olduğunu, kendisinin frene dahi basmadığını, ancak geç kalıyoruz endişesiyle Aslan Güner’in kendilerini Hacettepe’ye yönlendirdiğini ve telsizle GATA’da hazır olan doktorların Hacettepe’ye gelmesi talimatını verdiğini anlatıyor. Ambulansın arkasındaki eskort araçta bulunan Erhan Şener konuya ilişkin; “Şunu kesin olarak söyleyebilirim ki; Cumhurbaşkanımızı ambulansa koyarak acile geliş süresi en fazla 10-15 dakikadır. Başlangıçtan Sıhhıye’ye kadar GATA anonsu olmasına rağmen Hacettepe’ye gidişimiz konusunda seyir hâlinde ikinci bir emir duymadım.” diyor. Ambulansta Özal’ın yanında bulunan Turgay Açıkgöz, “Zaman zaman araca hızlı gitmesi için arka kısımdan cama vuruyorduk. Çünkü araç bazen trafik yoğunluğundan duruyordu. Durup kalkarak ilerliyordu. Aracın durup kalkmasının 3-4 kez olduğunu hatırlıyorum. Ambulansta baktığımda Cumhurbaşkanımızın gözleri kapalıydı. Gözlerine açıp baktım bir fer yoktu. Bileklerinden nabzını kontrol ettim. Bir canlılık emaresi yoktu. Bizim Köşk’ten çıkışımız ile Hacettepe Hastanesine varışımız 10 dakika kadardı.” diyor.
             <p>
              <strong>
               GATA’YA ‘HAZIRLIK YAPIN’ EMRİ:
              </strong>
              GATA personelinin olay günü yaşananlara ilişkin anlattıklarında belirgin çelişkiler var. GATA Komutanı Ömer Yılmaz Şarlak, şunları anlatıyor: “10.00’da Köşk’ten tanımadığım bir şahıs hemen ekibinizle birlikte Cumhurbaşkanlığı’na gelmemizi söyledi. Bunun üzerine çağrı cihazı ile kardiyoloji profesörleri Tuğgeneral Deniz Demirkan ve Albay Ertan Demirtaş’ı çağırdım ve birlikte Köşk’e gitmek için hareket ettik. 1011’inci Ordu Donatım Ana Tamir Fabrikası yakınlarına geldiğimizde, araçtaki telefonu arayan sivil bir şahıs ‘Gülhane’ye geliyoruz, bizi orada bekleyin’ dedi. Biz geri GATA’ya döndük. Üçüncü olarak arandığımda ise Başyaver Aslan Güner, ‘Komutanım ambulanstan arıyorum, trafik yoğun ve yolun uzak olması nedeniyle Hacettepe’ye dönüyoruz, lütfen siz oraya gelin’ dedi.” GATA Kardioloji Bölüm Başkanı Deniz Demirkan ise Şarlak Paşa’yla Cumhurbaşkanlığı Köşkü’ne gitmek için hiç hareket etmediklerini, ayrıca Albay Ertan Demirtaş’ın kendileriyle birlikte olmadığını, bu durumu daha önce kendisine de belirttiğini beyan ediyor. GATA’daki nöbetçi subay Mustafa Arslan da, bir gün önce Şarlak Paşa’nın “Cumhurbaşkanı Özal check-up için gelecek, hazırlık yapın.” dediğini söylüyor.
              <p>
               <p>
                <strong>
                 SKANDAL; OTOPSİ YAPILMADI:
                </strong>
                Görevi başında aniden vefat eden Turgut Özal’a otopsi yapılmıyor. Kıl, doku ve kan örnekleri de alınmıyor. Semra Özal, otopsi konusunda kendisine herhangi bir şey sorulmadığını, ancak tahnit ve mumyalama konusunun sorulduğunu, kısmi tahnite izin verdiğini söylüyor. Doktor Cengiz Aslan ve bazı aile yakınları ise bizzat kendileri tarafından veya kendilerinin bulunduğu ortamlarda Semra Özal’a otopsi konusunun sorulduğunu, ancak olumsuz cevap alındığını belirtiyor.  Özal vefat ettiğinde hukuk danışmanı olan Arif Yüksel (Danıştay eski üyesi) Özal’ın cenazesi ölüm sonrasında yıkanması için GATA’ya götürüldüğünde ölümün şüpheli olduğunu ve otopsi yapılması gerektiğini söylüyor. Yüksel “Ancak yetkililer ailenin istemediğini ifade ederek reddettiler.” diyor. Yüksel ayrıca, Orta Asya seyahatinden önce yapılmış ve zamana yayılmış bir zehirlenme sonucu Cumhurbaşkanı’nın öldürüldüğünü iddia ediyor. Özal’ın naaşı Hacettepe Üniversitesi Hastanesi’nde iken bazı kişilerde şüphe oluşuyor. Ancak yine otopsi yapılmıyor. Neden yapılmadığı hususunda bilimsel gerekçeleri ihtiva eden bir belgeye de rastlanmıyor.
                <p>
                 <p>
                  <strong>
                   ‘HER ZAMAN ZEHİRLENEBİLİR’:
                  </strong>
                  Köşk Sosyal İşler Müdürü Nil Turagay, Turgut Özal ve Semra Özal’ın yemek işlerini organize ediyor. Turagay, Cumhurbaşkanı’nın ülke dışına yaptığı ziyaretlerde yanında götürdüğü mutfak ekibi olmadığını, bu nedenle istendiği zaman zehirlenebileceğini, hatta zehirleme olayının Köşk’te bile yapılabileceğini belirtiyor.
                  <p>
                   <p>
                    <strong>
                     KAN ÖRNEĞİ YOK EDİLDİ:
                    </strong>
                    Özal, Hacettepe’ye getirildiğinde kendisinden kan örneği alındığı, bir görevlinin bunu bir kenara ayırdığı, başka bir görevlinin de temizlik sırasında kimse sormuyor diye örneği döktüğü iddia ediliyor. Ayrıca, rahatsızlanması ve sonraki süreçte adli ve idari makamlarca yaşananlara ilişkin herhangi bir tespit yapılmıyor.
                    <p>
                     <p>
                      <strong>
                       ÖLÜM RAPORU NASIL HAZIRLANDI?:
                      </strong>
                      Ölüm raporunu imzalayan doktorlar,  ölüm sebebini, herhangi bir tetkik ve otopsi yapmaksızın belirliyor. Cumhurbaşkanı’nın tıbben öldüğü yönünde genel bir kanaat oluştuktan sonra ve ölümünün resmen açıklanmasından (saat 14.30) kısa bir süre önce (saat 14.00) merhumun kan örneği üzerinde tedavi amaçlı olamayacağı düşünülen ve ölüm sebebini araştırmaya matuf olma ihtimali bulunan bazı tetkikler yapılıyor. Dr. Cengiz Aslan tarafından Özal’ın zehirlenmiş olabileceği ihtimali iddialarını bertaraf etmek üzere saç tellerinden bir miktar kesilerek alınıyor.
                      <p>
                       <p>
                        <strong>
                         KAN DEĞERLERİ ALLAK BULLAKTI:
                        </strong>
                        Ahmet Özal, 1998 yılında Hacettepe Üniversitesi Tıp Fakültesi’nden arandığını ve kendisini laboratuar şefi olarak tanıtan bir doçentin babasından alınan kan örneğinin hâlen hastanede bulunduğunu bildirdiğini söylüyor. Ahmet Özal, annesiyle görüşüp gerekli müracaatı yapmaya hazırlandığı sırada, aynı laboratuarda çalıştığını söyleyen başka bir erkek tarafından arandığını ve kan örneği bulunan tüpün yere düşerek kırıldığını aktardığını belirtiyor: “O tarihte hissedarı olduğum Kanal 6 Televizyonu’ndan bir muhabiri konuyu araştırması için hastaneye gönderdim. Çekilen kayıtlarda laboratuarda görevli olduğu anlaşılan orta yaşlı bir bayan, babamın kanında bir insanda bulunmaması gereken maddelere rastlandığını söylüyor.” Ahmet Özal’ın görüntülerde yer aldığını ifade ettiği laboratuar görevlisi Dilber Karabulut ise olayı şöyle anlatıyor: “1998 yılı şubat ayında hamileliğimin son aylarında bir gazeteci geldi. Israrla tetkik sonuçları hakkında bilgi istedi. Doktorların aralarında konuştukları ‘kalp krizinden ölmüş bir hastanın kan sonuçları olduğunu doktorların söylediğini’ ifade ettim. Tekrar ısrar etmesi üzerine, doktorların elinde gördüğüm tetkik sonuçlarındaki değerlerin alt ve üst sınırların (normal değerlerin) çok altında veya üstünde olmasına istinaden ‘sonuçlar allak bullaktı’ dedim. Benim sözlerimi cımbızlayıp çarpıtarak farklı amaçlarla yayımladılar. Kan şişesinin kırılmasıyla ilgili bilgi sahibi değilim.”
                        <p>
                         <p>
                          <strong>
                           KANI KİM, NE ZAMAN ATTI?:
                          </strong>
                          Özal hastaneye geldiğinde laboratuar sorumlusu olan Cumhur Özkuyumucu ve laboratuar görevlisi Hatice Güngör’ün ifadelerinde; kanın ilk tetkiklerinde değerlerin anormal çıktığını, hastanın eks (ölü) olarak gelmesi nedeniyle bu durumun normal olduğunu, kanın kendileri tarafından saklandığını ve üzerine isim yazıldığını söylüyor. Özkuyumcu, bu şekilde saklanan kanların tıbbi olarak olmasa da toksikolojik olarak değerlendirilebileceğini vurguluyor. Genel ifadelerden, Özal’a ait kan örneğinin alındığı, kan alınmadan önce kendisinin kan dolaşımının durması sebebiyle kan değerlerinin normal olmadığı, kan tüplerinin muhtemelen 1995-96 yıllarında laboratuardaki görevliler tarafından atılmış olabileceği değerlendiriliyor.
                          <p>
                           <p>
                            <strong>
                             KÖŞK TERTEMİZ!:
                            </strong>
                            Köşk’te Özal’a ait hiçbir bilgi, belge hatta sağlık belgesi dahi bulunmuyor. Bazı personelin seçiminde titiz davranılmadığı tespit ediliyor. Dosyaları ve kontakları bulunamıyor. Genelkurmay, MİT ve Emniyet Genel Müdürlüğü de dâhil, devlet kurumları bünyesinde, Özal’ın ölümü konusunda ciddi bir inceleme ve araştırma yapılmadığı anlaşılıyor.
                           </p>
                           <p>
                            <strong>
                             Ölüm sebebi saptanamadı soruşturma sürecek
                            </strong>
                            <p>
                             Ankara Cumhuriyet Başsavcılığı, Adli Tıp Kurumu raporunu inceledikten sonra “soruşturma sürecek” açıklamasını yaptı: “Adli Tıp Kurumu raporunda ölümün hemen sonrasında gerekli otopsi işleminin ve ölü üzerinden derhal alınması gerekli kan, idrar ve doku örnekleri gibi materyallerin alınarak incelemelerinin yapılmamış olması nedeniyle kesin ölüm sebebinin saptanamadığının bildirilmiş olması nedeniyle Cumhuriyet Başsavcılığımız tarafından dosyada mevcut Adli Tıp Kurumu raporu diğer bulgu ve deliller ışığında soruşturmaya devam edilerek, muktezaya bağlanacaktır.” ifadeleri dikkat çekti.
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=4F28D6490FEF71B51D7878A68E84A1DD?newsId=34335), [web.archive.org (arşiv bağlantısı)](http://web.archive.org/web/20121229170010/http://aksiyon.com.tr:80/aksiyon/newsDetail_getNewsById.action;jsessionid=4F28D6490FEF71B51D7878A68E84A1DD?newsId=34335)
