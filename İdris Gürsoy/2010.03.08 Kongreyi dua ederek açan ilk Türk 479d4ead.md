# Kongreyi dua ederek açan ilk Türk

*İdris Gürsoy 2010.03.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Duke Üniversitesi’nde hem öğretim üyesi hem de din görevlisi olarak çalışan Abdullah Antepli, “Daveti kabul etmemin tek nedeni, İslam’ın güzelliklerini herkese göstermek istememdi.” diyor.
  </font>
 </div>
 <div id="newsText">
  <font class="detail-text">
   <p class="MsoNormal">
    ABD’nin Kuzey Carolina eyaleti Durhan şehrindeki Duke Üniversitesi, dünyanın en iyi 100 üniversitesi listesinde ilk 20’de yer alıyor. Yaklaşık 90 yıl önce kurulan üniversite, Müslüman öğrencilerin din hizmetlerini görmesi için kadrosuna bir Türk’ü kattı. İki yıldır Duke’de öğretim üyesi ve din görevlisi olarak çalışan Abdullah Antepli, bugün hem Amerikan hem de Türk kamuoyunun gündeminde. Antepli, Amerikan Kongresi’ni dua ile açan ilk Türk olarak tarihe adını yazdırdı. 1789’dan beri Amerikan Kongresi’nin günlük açılışı dua ile yapılıyor. Müslüman din adamları da nadiren davet ediliyor.
   </p>
   <p class="MsoNormal">
    Aslen Kahramanmaraşlı olan Abdullah Antepli, Türkiye’den önce Burma ve Malezya’da Türk okullarında öğretmenlik yaptıktan sonra Hartford’a kaydolmuş. Doktorasını bitirip çeşitli okullarda öğretmenlik yapıp Duke’den gelen teklif üzerine bu üniversitede iki yıl önce göreve başlamış. Duke Üniversitesi’nde İslami Araştırmalar dersi veren Antepli, Temsilciler Meclisi Genel Kurulu’nda açılış duasını yaparken çok heyecanlandığını söylüyor. Amerika’nın ve dünyanın pek çok yerinden kutlama mesajları alan ve bir anda medyanın ilgi odağı olan Antepli, duasında kongre üyelerinden din, dil, ırk farkı gözetmeksizin ülkelerine en iyi şekilde hizmet etmelerini istediğini belirtiyor. Antepli, kongredeki dua ile ilgili sorularımızı cevapladı.
   </p>
   <p class="MsoNormal">
    -Kongre’deki duada ana mesaj ne oldu?
   </p>
   <p class="MsoNormal">
    Ziyaretçi din adamı olarak gelen insanların duaları 150 kelime ile sınırlı. Kongrenin baş din adamı pedere dedim ki “Ben Türk’üm, pazarlık yapmak ruhumuzda var. Beni 150 kelime ile sınırlama.” O da 190 kelimeye çıkardı duayı. En gelişmiş ülkelerden birinin en etkili kurumunda dua edince ne dersiniz? Onlara barış ve huzurun dünyaya hâkim olması için sorumluluklarını hatırlatmak istedim. Müslüman olmayanların yaptığı dualar daha çok Amerikan toplumuna hitap ediyor. Ben daha geniş bir perspektif sunmak istedim.
   </p>
   <p class="MsoNormal">
    -Nasıl seçildiniz?
   </p>
   <p class="MsoNormal">
    Kongredeki milletvekilleri, yılda bir kez, kendi seçim bölgelerinden bir din adamını misafir din görevlisi olarak çağırma hakkına sahip. Kuzey Carolina milletvekili David Price, yaklaşık 30 yıldır Kongre’de. Bugüne kadar bu hakkını hiç kullanmamış. Kendisi ile 6 ay önce görüştük, dost olduk. Benim haberim olmadan teklif etmiş.
   </p>
   <p class="MsoNormal">
    -Ne tür tepkiler aldınız?
   </p>
   <p class="MsoNormal">
    Birçok basın ve medya organı aradı. Amerika’daki hiç tanımadığım kişi ve kurumlardan mesajlar geliyor. Ana tema çok hüsnükabul gördü. Duanın içeriğinin çok farklı olduğunu dile getirdiler. Evrensel mesaj insanların çok hoşuna gitti. Kafalarındaki Müslüman imajı yıkıldı. Duadaki güzellik beni yetiştiren kültürün güzelliğiydi. Ülkemi, değerlerimi temsil etmekten gurur duydum. Amerikalı Müslümanlar, 11 Eylül sonrası ruhlarındaki ağırlığın biraz olsun hafiflediğini söylediler.
   </p>
   <p class="MsoNormal">
    -İslam’la ilgili korkuların olduğu bir toplumda Kongre’nin Müslüman bir din adamının
    <span>
    </span>
    duası ile açılmasının anlamı nedir?
   </p>
   <p class="MsoNormal">
    Amerikan toplumunun yaşadığı sosyal problemlerden birisi de Müslümanları anlamamak. Eğitimli ve kültürlü insanlardan bir kısmı 11 Eylül’den sonraki o travmayı aştı. Ama Amerikan toplumunda da dış dünyaya ait bütün bilgisini sadece medyadan alan bir grup var. Bazı medya organlarının sorumsuz yayınlarından dolayı maalesef İslam hakkında çok kötü bir imaja sahipler. Geçen sene yapılan bir araştırmaya göre, Amerikalıların yüzde 53’ü İslam’la ilgili negatif düşünüyor ve gerekiyorsa Müslümanların haklarının sınırlandırılmasını hoş görüyor. 11 Eylül’den bu yana yapılan yayınlar tekrar edile edile İslam’ın terörle kalıpsal bir ilişkisi varmış gibi bir imaj meydana getirdiler. Toplumun bir kesiminde durum kötüye gidiyor.
   </p>
   <p class="MsoNormal">
    -Yani, korkunun atlatılmasında Müslüman din adamlarına büyük görev düşüyor?
   </p>
   <p class="MsoNormal">
    Daveti kabul etmemin tek nedeni bu. İslam’ın güzel bir din olduğunu göstermemiz lazım. Milletvekilinin beni davet etmesinin sebebi de faaliyetlerimiz ve mesajlarımızdan etkilenmesi. Bunun acil bir sosyal ihtiyaç olduğunu düşünüyor.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### ömer seçkin, 08 March 2010, 00:00
> Abdullah abiyle 96-97 yıllarında Samsun'da üniversite öğrencisiyken görüşüyordum. Tanıdığım çok nadide insanlardan birisidir. ALLAH yar ve yardımcısı olsun.

Kaynak: [www.aksiyon.com.tr](http://www.aksiyon.com.tr/aksiyon/haber-26269-kongreyi-dua-ederek-acan-ilk-turk.html), [web.archive.org (arşiv bağlantısı)](http://web.archive.org/web/20130913042232/http://www.aksiyon.com.tr/aksiyon/haber-26269-kongreyi-dua-ederek-acan-ilk-turk.html)
