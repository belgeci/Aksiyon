# Kayseri’nin şekeri tatlanıyor

*İdris Gürsoy 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kayseri Şeker, bir buçuk yıl öncesine kadar borç batağındaydı. Bugün cezaevinde olan eski yönetim enkaz bırakmıştı. Türkiye’nin en büyük 95. sanayi kuruluşu olan şirketin borcu 650 milyon liraydı. Ergenekon sanıkları fabrikanın en ağır misafirleriydi.
  </font>
 </div>
 <div id="newsText">
  <font class="detail-text">
   <p>
    “Yönetimi devraldığımızda fabrika, çiftçinin alacaklarını ödeyemiyordu. Kapısına kilit vurulacaktı. İlk işimiz, yönetim boşluğunu doldurmak oldu. Arkasından piyasanın, tedarikçilerin ve çiftçilerin güvenini yeniden sağlamak için çalıştık!” Bu sözler, Kayseri Şeker Yönetim Kurulu Başkanı Hüseyin Akay’a ait.
   </p>
   <p>
    Türkiye, gözünü İstanbul ve Ankara’ya dikmiş, Ergenekon davalarının sonucunu merakla bekliyor; ancak bu davanın açılmış olmasının bile olumlu etkileri görülüyor. Kayseri Şeker Fabrikası, çok değil, bir buçuk yıl öncesine kadar borç batağındaydı. Bugün cezaevinde olan eski yönetim bir enkaz bırakmıştı. İki fabrika, beş tesis ve bir işletmesiyle Türkiye’nin en büyük 95. sanayi kuruluşu olan şirketin borcu 650 milyon liraydı. İbrahim Şahin gibi Ergenekon sanıkları fabrikanın en ağır misafirleriydi. Anlaşmalı hukuk bürosuna “Türkiye’nin en pahalı avukatlık ücreti” ödeniyordu.
   </p>
   <p>
    Şehrin göbeğinde 4.5 milyon metrekare arazi üzerine kurulu Kayseri Şeker’in yönetim kurulu başkanı Hüseyin Akay, İstanbul ve Ankara’dan bir grup gazeteciye fabrikayı gezdirdi, geleceğe dönük planlarını anlattı. Bir yıl önce yönetimi devralan kayyum yönetimi, önce İş Bankası, Garanti Bankası, Halkbank ve Şekerbank ile masaya oturdu. Fabrikanın 636 milyon 795 bin liralık borcuna karşılık 244 milyon 234 bin lira varlığı gözden geçirildi. Kısa vadeli borçlar yapılandırıldı. Uzun vadeli banka kredileri kullanıldı. Şeker satış ıskontoları yüzde 12’lerden yüzde 3’lere düşürüldü. Fiilen çalışmayan ve maaş alan kişilerin iş akitleri feshedildi. Personelin birikmiş bütün alacakları ödendi, vergi ve sigorta borçları yapılandırıldı. Gelir-gider arasındaki açık 110 milyon lira azaltıldı. Kayseri Şeker, hâlâ kritik eşikte. Yeni projelerle ilgili bilgi de veren Akay, kayyum yönetimini istemeyen ortakların varlığına dikkat çekiyor: “Şeytan taşlamaktan tavaf yapmaya fırsat bulamadık. Borçları temizlemek için en az 2 yıla daha ihtiyacımız var.” diyor. Şeker üretiminde payı yüzde 14 olan Kayseri Şeker, hedef büyütmüş. Mersin Serbest Bölgesi’ndeki büro harekete geçiriliyor. Ruhsatıyla Brezilya’dan şeker alacak, Londra Borsası’nda satacak. Şu an Türkiye’de 33 şeker fabrikası var ve yılda 2 milyon 200 bin ton şeker üretiliyor.
   </p>
   <p>
    <strong>
     Eski yönetim tutuklandı
    </strong>
   </p>
   <p>
    Kasım 2010’da Kayseri Şeker Fabrikası AŞ’nin yönetim kurulu başkanı, üyeleri ve bazı yöneticileri ile bir kısım yakınları, özel yetkili savcılık tarafından verilen talimatla tutuklandı. Gıda Tarım ve Hayvancılık Bakanlığı, Kooperatifler Kanunu’nun değişen 90. maddesine istinaden, Kayseri Pancar Ekicileri Kooperatifi’ne “Yönetim Kurulu Görevini yürütmek” üzere görevlendirme yaptı.
   </p>
   <p>
   </p>
   <p>
    <strong>
     Rakamlarla şeker
    </strong>
   </p>
   <p>
    Şeker sanayiinin GSMH olarak Türkiye genelindeki payı yüzde 0,2, imalat sanayi içindeki payı ise yüzde 0,8 düzeyinde  Fabrikalarda 22 bin 840 işçi çalışıyor, bu da tüm sanayi kesiminde çalışanların yüzde 1,2’sine tekabül ediyor  Taşıma sektörüne yılda yaklaşık 25-30 milyon ton iş hacmi oluşturuyor  2010-2011 itibariyle dünyadaki toplam şeker üretim miktarı 154 milyon ton, tüketim ise 147 bin ton  Kayseri Şeker Fabrikası, 1955’te günlük 1800 ton pancar işleme kapasitesi ile kuruldu. 2006’da devreye alınan Boğazlıyan Şeker ve Mamulleri Entegre Tesisi ile birlikte 2012 yılı itibariyle günlük pancar işleme kapasitesi 25 bin 500 tona ulaştı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31668-kayserinin-sekeri-tatlaniyor.html), [web.archive.org (arşiv bağlantısı)](http://web.archive.org/web/20120229183202/http://www.aksiyon.com.tr:80/aksiyon/haber-31668-kayserinin-sekeri-tatlaniyor.html)
