# 2011'i hedef alan 'değişim kabinesi'

*İdris Gürsoy 2009.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Erdoğan, değişimi kabine ile sınırlı tutmayacak. İl teşkilatları gözden geçirilecek. 2011 seçimlerine göre parti yeniden yapılandırılacak.
  </font>
 </div>
 <div id="newsText">
  <font class="detail-text">
   Başbakan Tayyip Erdoğan, 29 Mart gecesi seçim sonuçlarının belli olduğu saatlerde  sinyalini vermişti; kabine değişecekti. Aradan geçen bir aylık süre içinde partide seçim sonuçları değerlendirildi. İçişleri Bakanı Beşir Atalay başkanlığındaki komisyon tarafından hazırlanan seçim analiz raporu Başbakan Tayyip Erdoğan’a sunuldu. Büyük çaplı değişimin işaretleri bu raporda da veriliyordu. Nitekim cuma akşamı Başbakan tarafından açıklanan yeni kabinede büyük çaplı bir değişiklik gerçekleşti. 10 bakan yerini korurken, 7 bakanın görev yeri değişti, 8 bakan kabine dışı kaldı ve Bakanlar Kurulu’na biri Meclis dışından 9 yeni isim girdi.
   <br/>
   <br/>
   Mart 2003’ten bu yana ülke yönetiminde bulunan Tayyip Erdoğan ilk geniş çaplı revizyonu gerçekleştirmekle kalmayacak, il teşkilatlarından başlayarak parti yönetimini de yeniden dizayn edecek. 29 Mart sonuçları önemli faktörlerden biri. Erdoğan, önce düşüşü durdurmayı sonra da partiyi toparlamayı hedefliyor. AK Parti, yukardan aşağıya doğru bütün kadrolarını gözden geçirecek, yeni bir vizyonla önce 2011, sonra da 2014’teki seçimleri kazanmaya kilitlenecek. Erdoğan, 4 genel seçimi üst üste almayı ve reformları tamamlamayı istiyor. Geniş çaplı yeni kabine bir yandan ülkeyi yönetecek, diğer yandan partiyi önündeki ilk sınava, 2011 seçimlerine hazırlayacak.
   <br/>
   <br/>
   Seçim sonuçlarını analiz için kurulan heyetteki isimlerden Nihat Ergün, iktidar partisinin iddiasını şöyle dile getiriyor: “Seçmenle yapılan yüz yüze bir ankette AK Parti'ye oy verebileceklerini söyleyenlerin oranı yüzde 60. Son seçimde yüzde 39 oy aldık. Geri kalan yüzde 21'lik bölümü de kolaylıkla alabiliriz.” Aksiyon’a konuşan Ergün, 29 Mart’taki puan düşüşünü iyi analiz ettiklerini ve gerekli tedbirleri alacaklarını da belirtiyor. Ergün’e göre, AK Parti, 2016 genel seçimlerini de kazanabilecek potansiyele sahip. Seçmen, bazı konularda beklentilerinin karşılanması, politika ve yaklaşımların gözden geçirmesi hâlinde kendilerine oy verebileceğini söyledi.
   <br/>
   <br/>
   Değişim kabine ile sınırlı kalmayacak. İl teşkilatları da gözden geçirilecek. Kısa sürede kongre takvimi açıklanacak. Parti, 2011 seçimlerine göre yeniden yapılandırılacak. Sonbaharda genel merkez yönetimi de değişimden nasibini alacak. AK Parti Grup ve TBMM yönetiminde de yeni isimler karşımıza çıkacak.
   <br/>
   <br/>
   Ankara’da geçen hafta nefesler tutuldu. Herkes kabinedeki değişikliğe kilitlendi. Özellikle bakanlık için adı geçen milletvekilleri için günler bitmek bilmedi. Kulislerde isimler kulaktan kulağa fısıldandı, muhtemel kabine listeleri elden ele dolaştı. Köşk’e isimlerin gidip geldiği, içeriden ve dışarıdan bazı kişilerle konuşulduğu bilgileri sızdı. Erdoğan, Cumhurbaşkanı Gül ile bazı isimleri istişare etmiş, son Bakanlar Kurulu’nda da, “Bazı arkadaşlardan parti yönetiminde istifade edeceğim. Herkese teşekkür ederim.” demişti. Konuştuğum AK Partili milletvekillerinin hemen hepsi Başbakan’ın radikal bir değişikliğe gideceğinden emindi; fakat kimse isim veremiyordu. Erdoğan’dan başka kimsenin yeri garanti değildi. Bütün soruların cevabı Genel Başkan’ın kafasında gizliydi. Başbakan’ın daha önceki değişikliklerine de bakıldığında izlediği belli bir yol yoktu. Son derece ketum davranıyordu. Bu konudaki soruları hep geçiştirdi Erdoğan. Diğer yandan bazı bakanlar odalarını toplamışlardı bile. Bürokrasi yavaşlamış, devlet çarkında işler durma noktasına gelmişti. Ve beklenen gün geldi çattı. Başbakan, perşembe akşamı sürpriz bir ziyaretle Cumhurbaşkanı Abdullah Gül’le buluştu ve kabine listesini istişare etti. Cuma günü akşam saatlerinde tekrar Gül’le buluştuktan sonra yeni listeyi kamuoyuna açıkladı.
   <br/>
   <br/>
   Başbakan Erdoğan, bundan önceki bakan tercihlerinde merkez sağda siyaset yapanlarla, devlet deneyimi olan isimlere yer verdi. Eski bakanlar, eski müsteşarlar ve kendi alanlarında başarılı isimlerle çalışmayı tercih etti. Bölge dengesine de dikkat eden Erdoğan, Hayati Yazıcı gibi kendi ekibinden olanları önemli görevlere getirdi. Erdoğan, daha önceki revizyonlarda performansları değerlendirmişti. Yeni ve en geniş çaplı revizyonda ise yerel seçim sonuçları belirleyici oldu. Erdoğan, Bülent Arınç gibi partinin ağır toplarını tekrar yanına aldı ve bir yerde yalnızlığına son verdi.
   <br/>
   <br/>
   GÜL’ÜN KURDUĞU  İLK KABİNE
   <br/>
   <br/>
   Tayyip Erdoğan’ın genel başkanı olduğu AK Parti,  3 Kasım 2002’de girdiği ilk genel seçimi kazandı (yüzde 34,28). Fakat aday olamadığı için milletvekili seçilemeyen Erdoğan’ın yerine  58. Hükûmet’i Kayseri Milletvekili Abdullah Gül kurdu. Erdoğan, yapılan değişikliklerle 9 Mart 2003’te Siirt Milletvekili seçilerek Parlamento’ya girdi. 3,5 ay başbakanlık yapan Abdullah Gül, yerini Erdoğan’a bırakmak üzere görevinden istifa etti. 11 Mart’ta 59. Hükûmet’i kurmakla görevlendirilen Tayyip Erdoğan, Gül’ün kabinesine çok dokunmadı; sadece üç ismi değiştirdi. Birinci Erdoğan Hükûmeti’nin bakan sayısı başbakan dâhil 25’ten 23’e indi. Yeni kabinede Abdullah Gül, Dışişleri Bakanı ve Başbakan Yardımcısı olarak görev aldı. Devlet Bakanı Ertuğrul Yalçınbayır, Dışişleri Bakanı Yaşar Yakış ve Çevre Bakanı İmdat Sütlüoğlu kabine dışında kaldı.
   <br/>
   <br/>
   İLK KÜÇÜK REVİZYON
   <br/>
   <br/>
   Erdoğan kendi kurduğu kabinede küçük bir revizyona gitti. Bazı bakanlıkları birleştirdi. Kültür Bakanlığı ile Turizm Bakanlığı birleştirilerek Kültür ve Turizm Bakanlığı adını aldı. Turizm Bakanı Erkan Mumcu, Kültür ve Turizm Bakanlığı’na, Turizm Bakanı Güldal Akşit de kadından sorumlu Devlet Bakanlığı’na getirildi. Çevre Bakanlığı ile Orman Bakanlığı birleştirilerek Çevre ve Orman Bakanlığı adını aldı. Orman Bakanı Osman Pepe, Çevre ve Orman Bakanlığı’na atanırken, Çevre Bakanı Kürşat Tüzmen, Devlet Bakanlığı’na getirildi. 59. Hükûmet’ten ilk istifa 15 Şubat 2005’te yaşandı. Erkan Mumcu, bakanlık görevinden ve partiden istifa etti. Mumcu’nun yerine Atilla Koç geldi. 2 Haziran 2005’te Güldal Akşit’in yerine Nimet Çubukçu, Zeki Ergezen’in yerine Faruk Nafiz Özak, Sami Güçlü’nün yerine de Mehmet Mehdi Eker getirildi.
   <br/>
   <br/>
   İKİNCİ ERDOĞAN HÜKÛMETİ
   <br/>
   <br/>
   22 Temmuz 2007’de yapılan seçimlerden sonra İkinci Erdoğan Hükûmeti, 29 Ağustos 2007’de kuruldu. 11 bakan yerini korurken 5 bakanın yeri değişti, 8 yeni bakan göreve geldi. Abdüllatif Şener, Ali Coşkun, Osman Pepe, Atilla Koç, Abdulkadir Aksu ve Abdullah Gül kabinede yer almadı. 60. Hükûmet’te devlet bakanlığı sayısı 7’den 9’a yükseldi. Üç başbakan yardımcısı ‘koordinatör bakan’ olarak görev aldı. Hayati Yazıcı, Nazım Ekren, Mehmet Şimşek, Faruk Çelik, Veysel Eroğlu, Ertuğrul Günay, M.Sait Yazıcıoğlu, M.Zafer Çağlayan kabineye girdi. 8 Ocak 2009’da Egemen Bağış Devlet Bakanı ve Başmüzakereci olarak atandı.
   <br/>
   <br/>
   <br/>
   <br/>
   İŞTE BÜYÜK DEĞİŞİM
   <br/>
   <br/>
   DEĞİŞEN VE YENİ GELENLER
   <br/>
   <br/>
   <br/>
   <br/>
   FARUK ÇELİK: Devlet Bakanı; seçimde Bursa’da elde edilen başarılı sonuç Başbakan’ı memnun etti. Ödüllendirileceği tahmin ediliyordu.
   <br/>
   <br/>
   SELMA ALİYE KAVAF: Devlet Bakanı; Kadın Kolları Başkanlığı yapan Kavaf, kabinedeki en sürpriz isimlerden biri oldu. Kavaf, aynı zamanda Erdoğan’ın danışmanı, AK Parti MKYK üyesi ve partinin kuruluşunda yer alan Selma Ramazanoğlu’nun kardeşi.
   <br/>
   <br/>
   AHMET DAVUTOĞLU: Dışişleri Bakanı; Başbakan Erdoğan’ın dış politika danışmanı olan Prof. Davutoğlu, başarılı çalışmalarının karşılığı ödüllendirildi. Gölge adamlığı bitti. TBMM dışından atanan tek isim oldu.
   <br/>
   <br/>
   TANER YILDIZ: Enerji Bakanı; Kayseri Milletvekili Yıldız’ın ismi uzun süredir bakanlık için geçiyordu. Yıldız’ın Enerji Bakanlığı’na geleceği tahminleri doğru çıktı. Yıldız, Kayserili olduğu için Gül’ün desteklediği isimlerin başındaydı. Elektrik mühendisi olan Yıldız, Başbakan’a özel danışmanlık yapıyordu.
   <br/>
   <br/>
   NİHAT ERGÜN: Sanayi ve Ticaret Bakanı; partideki performansı ile bakanlığı hak etti.
   <br/>
   <br/>
   MUSTAFA DEMİR: Bayındırlık ve İskân Bakanı; Faruk Özak’ın yerine atanan Demir, sürpriz isimlerden biri. Samsun Milletvekili olan Demir; Bayındırlık, İmar ve Turizm Komisyonu Başkanlığı görevini yürütüyordu.
   <br/>
   <br/>
   NİMET ÇUBUKÇU: Kadın ve aileden sorumlu Devlet Bakanı Nimet Çubukçu, yeni kabinenin sürprizlerinden biri olarak Millî Eğitim Bakanı oldu.
   <br/>
   <br/>
   BÜLENT ARINÇ: Devlet Bakanı ve Başbakan Yardımcısı; Meclis Başkanlığı görevinden sonra bir süre inzivaya çekilen Arınç, önemli bir görevle kabineye döndü. Manisa’nın kaybedilmesinin ardından Erdoğan’la arasının açıldığı yönündeki iddialar bu atamayla yalanlanmış oldu.
   <br/>
   <br/>
   MEHMET ŞİMŞEK: Maliye Bakanı; Şimşek’in kabine dışında kalacağı söyleniyordu. Unakıtan’dan boşalan koltuğa getirildi.
   <br/>
   <br/>
   ALİ BABACAN: Devlet Bakanı ve Başbakan Yardımcısı; Babacan revizyonla eski görevine döndü. Babacan’la birlikte ekonomide köklü değişim yaşanacağı sinyali verildi.
   <br/>
   <br/>
   ÖMER DİNÇER: Çalışma ve Sosyal Güvenlik Bakanı; Başbakanlık Başmüşavirliği ve Başbakanlık Müsteşarlığı görevini yürüttü. Erdoğan’a en yakın isimlerden biriydi. Yeni kabinede Faruk Çelik’in yerine geldi.
   <br/>
   <br/>
   CEVDET YILMAZ: AK Parti Bingöl Milletvekili Yılmaz da kabinenin sürpriz ismi. Bingöl’ün yerel ve genel seçimlerde AK Parti’nin en fazla oy aldığı illerin başında gelmesi Yılmaz’ı milletvekilliğinden bakanlığa yükseltti.
   <br/>
   <br/>
   SADULLAH ERGİN: Adalet Bakanı; M. Ali Şahin’den boşalan koltuğa AK Parti’nin bir başka kurmayı Ergin getirildi. Sivil anayasa çalışmalarında sıklıkla gündeme gelen isimlerden biriydi. Ergin'in memleketi olan Hatay, Akdeniz'de tek kazanılan il oldu.
   <br/>
   <br/>
   FARUK NAFİZ ÖZAK: Devlet Bakanı;  Bayındırlık ve İskân Bakanı Zeki Ergezen’den sonra bu bakanlığına getirilen Özak, devlet bakanı oldu.
   <br/>
   <br/>
   ZAFER ÇAĞLAYAN: Devlet Bakanı; Ankara Sanayi Odası Başkanlığı’nın ardından Sanayi ve Ticaret Bakanı olan Çağlayan, yeni kabinede devlet bakanı olarak görev yapacak.
   <br/>
   <br/>
   <br/>
   <br/>
   YERİNDE KALANLAR
   <br/>
   <br/>
   <br/>
   <br/>
   CEMİL ÇİÇEK: ANAP’ın kurucularından. Siyasi hayatı boyunca hep bakanlık yaptı. 46, 47 ve 53. hükümetlerde Devlet Bakanlığı, 58 ve 59. hükümetlerde Adalet, 60. hükümette de Devlet Bakanı ve Başbakan Yardımcılığı yaptı.
   <br/>
   <br/>
   MEHMET AYDIN: Ankara Üniversitesi İlahiyat Fakültesi mezunu. Dokuz Eylül İlahiyat Fakültesi’nde dekanlık yaptı. 58 ve 59. hükümetlerde oturduğu Devlet Bakanlığı koltuğunu korumaya devam ediyor. Medeniyetler İttifakı’nı yürütüyor.
   <br/>
   <br/>
   EGEMEN BAĞIŞ: 1970 Bingöl doğumlu. 1985-2002 yılları arasında ABD’de yaşadı. Oradaki çeşitli Türk derneklerinde yöneticilik yaptı. ABD eski Başkanı George W. Bush’un tercümanıydı. AB ile devam eden müzakere sürecini yönetme görevi yine kendisinde kaldı.
   <br/>
   <br/>
   VECDİ GÖNÜL: Valilik ve Emniyet Genel Müdürlüğü görevlerinde bulundu. YÖK kurucu üyeliği, Sayıştay başkanlığı yaptı. 58 ve 59. hükümetlerde üstlendiği Milli Savunma Bakanlığı’nı 60. hükümette de sürdürdü.
   <br/>
   <br/>
   BEŞİR ATALAY: Kırıkkale Üniversitesi kurucu rektörü iken YÖK’ün keyfi uygulaması sonucu görevinden alındı. 58 ve 59. hükümetlerde devlet bakanlığı 60. hükümette ise İçişleri Bakanlığı yaptı.
   <br/>
   <br/>
   RECEP AKDAĞ: Tıp profesörü. Atatürk Üniversitesi Tıp Fakültesi Araştırma Hastanesi’nde başhekim yardımcılığı yaptı. AK Parti hükümetlerinin vazgeçilmez sağlık bakanı.
   <br/>
   <br/>
   BİNALİ YILDIRIM: AK Parti kurucular kurulu üyesi. Bütün AK Parti hükümetlerinde Ulaştırma Bakanı oldu.
   <br/>
   <br/>
   MEHDİ EKER: Şiire ve edebiyata düşkünlüğü ile biliniyor. AK Parti MKYK üyesi. Tarım Bakanı olarak yerini korudu.
   <br/>
   <br/>
   ERTUĞRUL GÜNAY: 35 yıl CHP’de siyaset yaptıktan sonra ihraç edildi. 2007’de AK Parti’den milletvekili seçildi. 60. hükümette Kültür Bakanlığı’na getirildi.
   <br/>
   <br/>
   VEYSEL EROĞLU: Enerji vi su uzmanı. İSKİ ve DSİ genel müdürlüğünde bulundu. 2007 seçimide sonra Çevre ve  Orman Bakanı olarak atandı.
   <br/>
   <br/>
   <br/>
   <br/>
   GÖREVDEN ALINANLAR
   <br/>
   <br/>
   <br/>
   <br/>
   Maliye Bakanı Kemal Unakıtan, Başbakan Yardımcısı Nazım Ekren, Adalet Bakanı Mehmet Ali Şahin, Enerji Bakkanı Hilmi Güler, Millî Eğitim Bakanı Hüseyin Çelik, Spordan Sorumlu Devlet Bakanı Murat Başeskioğlu, Dış Ticaretten Sorumlu Devlet Bakanı Kürşat Tüzmen, Diyanetten Sorumlu Devlet Bakanı Sait Yazıcıoğlu.
   <br/>
   <br/>
   <br/>
   <br/>
   TÜRK DİPLOMASİSİNİN ‘GÖLGE ADAM’I
   <br/>
   <br/>
   <br/>
   <br/>
   Geçen salı Başbakanlık’ta Ahmet Davutoğlu’nun özel kalemine uğradım. Adı Dışişleri Bakanlığı için geçen Davutoğlu yerinde yoktu. Sekretaryası gazetelerde yayımlanan haberleri şaşkınlık içinde izliyordu; “Yaptığımız rutin bir temizlik. Bir yere taşındığımız yok!”
   <br/>
   <br/>
   Başbakan’ın dış politika danışmanı Ahmet Davutoğlu görevi gereği sık sık New York ve Washington’a gitti, ikili temaslarda hep itibar ve saygı gördü. Heyetler hâlinde yapılan ziyaretlerde de arka planda iş bitiriciydi. Davutoğlu, akademik kariyeri, analitik derinliği, diplomasi tecrübesi ile yurt dışında en çok ilgi duyulan Türk yetkililerden biriydi. Washington’daki diplomasi çevreleri ona ‘Süpermen’ ismini takmıştı. Siyasi Ekonomik ve Sosyal Araştırmalar Vakfı (SETA) ile Brookings Enstitüsü tarafından düzenlenen bir konferansta kürsüye gelen ABD’nin eski Ankara Büyükelçisi  Mark Parris, Davutoğlu için, "Türkiye'nin Henry Kissinger'ı” demişti.
   <br/>
   <br/>
   ‘Ritmik diplomasi’ kavramının isim babası olan Davutoğlu, son yıllardaki dış politika açılımlarında hep kilit rol oynadı. Onun girişimiyle İsrailli ve Suriyeli müzakereciler İstanbul'da buluştu. 2007'de Mahmud Abbas ve Şimon Perez TBMM'de bir araya geldi. Davutoğlu, ABD ile tezkere pazarlığında kilit rol oynadı. Lübnan Savaşı öncesinde kaçırılan İsrail askerleri için aracılık etti, HAMAS lideri Meşal ile görüştü. 2002’de Erdoğan tarafından başbakanlık danışmanlığına getirilen büyükelçi unvanlı Davutoğlu, önemli başkentler kadar dünya medyasında da kendinden söz ettirdi.  İsmi, ‘Türk diplomasisinin gölge adamı’, ‘ince bir taktisyen’ ve ‘Türkiye’nin diplomasi sahasına dönüşünün başmimarı’ gibi övgü dolu sözlerle anıldı.
   <br/>
   <br/>
   Başbakan Tayyip Erdoğan’ın bakan listesine dışarıdan giren ilk isim olan Davutoğlu, Türk diplomasisinin ‘gölge adamı’ idi. Davutoğlu, 1959’da Konya Taşkent’te doğdu. İstanbul Erkek Lisesi’nden sonra Boğaziçi Üniversitesi Ekonomi ve Siyaset Bilimi bölümlerinden mezun oldu. Aynı üniversitenin Kamu Yönetimi Bölümü’nde yüksek lisansını, Siyaset Bilimi ve Uluslararası İlişkiler Bölümü’nde doktorasını tamamladı. 1990-1995 yılları arasında yurt dışında görev yaptıktan sonra 1996-1999 arasında Marmara Üniversitesi’nde çalıştı. 1993’te doçent, 1999’da profesör oldu. Beykent Üniversitesi’nde Uluslararası İlişkiler Bölümü başkanlığını yürüttü. Alternative Paradigms (Lanham: University Press Of America, 1994) ve Civilizational Transformation and the Muslim World isimli kitapları yayımlanan Davutoğlu'nun 2001 yılında piyasaya çıkan ‘Stratejik Derinlik’ adlı kitabı büyük ilgi uyandırdı.
   <br/>
   <br/>
   Davutoğlu, komşularıyla barışık ve bölge gücü hâline gelmiş Türkiye’nin AB yolunda daha hızlı ilerleyeceğine inanıyor. Komşularla sıfır problem istiyor. Davutoğlu, Türkiye'nin AB ve ABD ile ilişkilerinin, başka ülkelerle ilişki kurmak istemediği anlamına gelmeyeceğini söylüyor. Türkiye'nin bugün uluslararası arenada farklı bir görüntüsü bulunduğunu vurgulayan Davutoğlu, ‘yumuşak güç’ olarak etkin politika izlendiğini kaydediyor.
   <br/>
   <br/>
   22 Temmuz seçiminden sonra yaptığı bir sohbette 2002’den bu yana ihmal ettiği akademik dünyaya dönmeyi planladığını söyleyen Davutoğlu’nun siyasete ara verme düşüncesinin şimdilik gerçekleşmeyeceği görülüyor. Davutoğlu, 2001'de teorik çizgilerini belirlediği dış politikanın, 2002'den bu yana pratiğini ortaya koyuyor. Taraf Gazetesi’nde yayımlanan
   <br/>
   <br/>
   röportajında, “Hangi doğal yeteneğe sahip olmak isterdiniz? Sorusuna, “Savaşmaya hazır tarafları durdurabilecek bir ikna yeteneği.” cevabını veriyor. Davutoğlu ile Dışişleri Bakanlığı’nın nasıl bir performans göstereceğini zamanla göreceğiz.
   <br/>
   <br/>
   <br/>
   <br/>
   KISA SORULARA İLGİNÇ CEVAPLAR
   <br/>
   <br/>
   -En sevdiğiniz ses nedir?
   <br/>
   <br/>
   Çocuk sesi ve gecenin karanlığında derinden gelen bir ney sesi.
   <br/>
   <br/>
   -Hangi mesleği yapmak istemezsiniz?
   <br/>
   <br/>
   Cellatlık.
   <br/>
   <br/>
   -Kendiniz olmasaydınız kim olurdunuz?
   <br/>
   <br/>
   Kendim olmayı tartışmayı haddi aşmak olarak görürüm.
   <br/>
   <br/>
   -Nerede yaşamak isterdiniz?
   <br/>
   <br/>
   Her sabah kalktığımda güneş doğarken Kudüs, Medine ve İstanbul’un tarihî siluetini aynı anda görebileceğim bir mekânda.
   <br/>
   <br/>
   -Kahramanınız kim?
   <br/>
   <br/>
   Üzerinde herhangi bir kul, hayvan, bitki hakkı olmadan ruhunu teslim eden sıradan bir insan.
   <br/>
   <br/>
   -Hayat felsefenizi hangi slogan özetler?
   <br/>
   <br/>
   Mahiyet sahibi olmadan erdemli, özgüven ve izzet sahibi olmadan onurlu olunamaz. Bir problemi görme yeteneğine sahipsek o problemi çözebilme kudretine de sahibizdir.
   <br/>
   <br/>
   -Sizce mutsuzluğun tanımı?
   <br/>
   <br/>
   Varoluşuna anlam verememek.
   <br/>
   <br/>
   -Nasıl ölmek isterdiniz?
   <br/>
   <br/>
   Ders verirken.
   <br/>
   <br/>
   -Öldüğünüzde cennete giderseniz Tanrı’nın kapıda size ne söylemesini istersiniz?
   <br/>
   <br/>
   Dağların üstlenmekten çekindiği emanetin hakkını verdin ya kulum! Cemalimde varlığın ezeli ve ebedi anlamını keşfedebilirsin.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21140-2011i-hedef-alan-degisim-kabinesi.html), [web.archive.org (arşiv bağlantısı)](http://web.archive.org/web/20120725085641/http://www.aksiyon.com.tr:80/aksiyon/haber-21140-2011i-hedef-alan-degisim-kabinesi.html)
