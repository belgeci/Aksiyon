# Erdoğan'ın tecrit endişesi var

*İdris Gürsoy 2015.04.06*

<div class="pNewsDetailMainContent" itemprop="articleBody">
 <p>
  HDP’den aday olan AKP kurucusu Dengir Mir Mehmet Fırat, “Türk usulü başkanlık sistemine geçildiğinde Türkiye’de demokrasi, özgürlük ve hukuk devletinden bahsedebilmek mümkün olmayacak.” diyor.
 </p>
 <p>
  7 Haziran’daki genel seçimlerin en çok merak edilen konularından biri, HDP’nin barajı geçip geçemeyeceği. Diğer bir konu, listelerin YSK’ya verilmesinden sonra AKP’de suların durulup durulmayacağı. AKP’nin kurucularından Dengir Mir Mehmet Fırat, seçimlerde HDP’den milletvekili adayı olacak. Fırat ile AKP içerisinde yaşanan tartışmaları, başkanlık sistemini, HDP’yi ve çözüm sürecini konuştuk.
 </p>
 <p>
  <strong>
   -Cumhurbaşkanını halkın seçmesi ile Meclis’in seçmesi arasında bir fark var mı? Halkın seçtiği cumhurbaşkanı ‘başkan gibi’ hareket edebilir mi?
  </strong>
  <br>
   Bir şey değişmedi. Sadece seçim yöntemi değişti. Meclis seçerken halka seçtirdin. O da ne için? Meclis’teki kargaşayı önlemek için.
  </br>
 </p>
 <p>
  <strong>
   -Cumhurbaşkanı, ‘Parlamenter rejim askıda, buzdolabına kalktı, yeni bir dönem başladı’ diyor.
  </strong>
  <br>
   Anayasal suç işliyor. Öyle bir şey yok. Değişen sadece seçim sistemi. Cumhurbaşkanını parlamentoya da seçtirirsin, halka da seçtirebilirsin. Anayasa değişmiyor ki. Dediği şey de başkanlık sistemi değil. Bu sistem, otoriter bir sistem.
  </br>
 </p>
 <p>
  <strong>
   -Türk tipi, yerli başkanlık sistemi olur mu?
  </strong>
  <br>
   Böyle bir sistem yok. Parlamenter hükümet sistemi var,  yarı başkanlık sistemi var, başkanlık sistemi var. Ama Türk usulü ne parlamenter sistem var ne de başkanlık sistemi var. Bunun dünyadaki örnekleri Saddam, Esed veya Kaddafi’dir. Yani Erdoğan aslında Baas usulü bir başkanlık sistemi getirmek istiyor.
  </br>
 </p>
 <p>
  <strong>
   -Aslında 82 Anayasası cumhurbaşkanına pek çok yetki vermiş. Erdoğan neden daha fazlasını istiyor?
  </strong>
  <br>
   13 yılda tüm seçimlerden başarıyla çıkması Erdoğan’ın güç zehirlenmesi yaşamasına neden oldu. İkincisi, yolsuzluk iddialarının Erdoğan’da yarattığı panik. Yani Yüce Divan’a gönderilmeyen bakanlar hakkında her zaman işlem yapılabileceği ihtimali. Ki bu ihtimal, yarın öbür gün yeni delillerle Erdoğan’ın yakınlarının yargılanmasına da sebep olabileceği anlamına geliyor. Dolayısıyla Erdoğan’da hem böyle bir tehdit algısı hem de yanlış politikalar sonucu dünyadan tecrit olma endişesi var.
  </br>
 </p>
 <p>
  <strong>
   -AKP’nin kurucularındansınız, parti içinde itirazlar var mı?
  </strong>
  <br/>
  Bunu görebiliyorsunuz. Cumhurbaşkanı seçildiği tarihten itibaren ihtilaf başladı aslında. Ben böyle bir sonuca varılacağı, hatta çok daha önce varılacağı kanısındaydım. Ama o Bülent Arınç Bey’in dediği kardeşlik hukuku falan var ya, onun için hep yutkunmaya sebep oldu. Dava, kutsal dava. Onun için yutkundular. Yoksa o çok daha önce çıkardı. Son Arınç-Gökçek olayı değil, işte MİT olayı var, Dolmabahçe olayı var, Merkez Bankası olayı var. Bunların hepsi birer çatışma noktası. Bunlar bir yönetim krizi. Çünkü Anayasa’ya uymuyor. Beğenmeseniz bile, bir kurallar manzumesi o. O kuralların dışına çıkarsan kaza mukadderdir. Kaza oldu ve bunu düzeltebilmek de artık mümkün değil.
 </p>
 <p>
  <strong>
   -Arınç- Gökçek tartışmasının altında ne yatıyor?
  </strong>
  <br/>
  Asıl hedef milletvekili adaylarının nerede belirleneceğiydi. Sarayda mı, partide mi? Bu olayın temelinde yatan asıl sorun bu. Çünkü şu anda Ak Saray’da vekillerin sıralamasını tespit eden bir heyet var. Paralel bir şekilde… Hep paralel diyor ya, kendisi de paralel.  Adam şaşırmış hangisine yaranayım, cumhurbaşkanına mı yaransam, öbürüne mi? Çok az bir kısım diyor ki başbakana, partiye yaranayım. Ama diğer kısım, işte Melih Gökçek olsun, Metiner olsun, bunun gibiler Saray’a yaranmış ama büyük bir kesim de şaşkın ördek, hâlâ nereye yaklaşacaklarına henüz karar verdiklerini zannetmiyorum.
 </p>
 <p>
  <strong>
   -Listelerde kimin dediği olacak?
  </strong>
  <br/>
  Bana göre cumhurbaşkanı kazanacaktır. Niye? Hükümetin içerisinde bir kere kendisinin çok yakın sırdaşı olan, işlerini yapan adamlar var. Kendisine çok yakın olmayanların büyük bir kısmı üçüncü dönemlerini yaşıyor. Parti genel merkezine baktığımız zaman yapıda bir değişiklik yok. Cumhurbaşkanının genel başkan olduğu zaman yapmış olduğu atamalar. Dolayısıyla bence cumhurbaşkanı etkili olacak. Bu yine krizlere sebep olacak. Ayın 7’sinden sonra daha büyük problemler bekliyorum.
 </p>
 <p>
  <strong>
   -Davutoğlu’nun sessizliğini neye bağlıyorsunuz?
  </strong>
  <br/>
  Biat kültürüne... Bu, Doğu toplumlarının temel özelliklerinden biri.
 </p>
 <p>
  <strong>
   -AKP’de büyü bozuldu, deniyor. Katılıyor musunuz?
  </strong>
  <br/>
  Bilmek lazım ki Bülent Arınç partinin dört temel kurucusundan biridir. Biri de Abdullah Gül’dür. Bunlar bu işin öncülüğünü yaptılar. Bir de başbakan yardımcısıdır. Eskiden böyle bir olay cereyan etseydi, bir belediye başkanı kalkıp başbakan yardımcısına, Bülent Arınç’a öyle bir laf söyleseydi… Eski AKP olsaydı, derhal MYK toplanır ve ikisini de tedbirli olarak partiden ihraç etme kararı alırdı. Disiplin kuruluna sevk ederdi. Parti ile ilişkileri kesilirdi. O saygı, o sevgi... Partiyi bir arada tutan şeylerin temelinde de bu vardır. O büyü bozuldu.
 </p>
 <p>
  <strong>
   -Arınç o zaman yalnız mı bırakıldı?
  </strong>
  <br/>
  Tabii. Çünkü o konuşmalar cumhurbaşkanının haberi olmadan yapılacak konuşmalar değildir. Onay alınmadan öyle bir konuşma yapabilecek babayiğit yoktur.
 </p>
 <p>
  <strong>
   -Gökçek yaptırımla karşı karşıya kalmayacağını biliyor.
  </strong>
  <br/>
  Tabii.
 </p>
 <p>
  <strong>
   -Gül ile ilgili bir tahmin alalım. Yeni parti kuracak mı?
  </strong>
  <br/>
  Ben yeni bir parti kurma içinde olacağını tahmin etmiyorum. Seçimi bekleyecektir. Seçimde Davutoğlu hükümeti başarılı olmadığı takdirde davet beklemeksizin kongreye iştirak edebilir. AK Parti kongrelerinden birinde genel başkanlık için mücadele edebilir. Yeni bir parti kuracağı kanısında değilim. Bülent Bey ile Abdullah Bey oldukça yakındırlar. Gül’ün cumhurbaşkanı olmasında da etkisi vardır. O dayatmasaydı cumhurbaşkanı olamazdı.
 </p>
 <p>
  <strong>
   -Erdoğan, Kürt meselesi yoktur dedi. Bir yandan da çözüm sürecinde izleme komitesine karşı çıktı? Bu açıklamaların amacı ne?
  </strong>
  <br/>
  Cumhurbaşkanı’nın konuşmalarını salt olarak almamak lazım… Cumhurbaşkanı eğer uçaktaysa başka konuşur, yerdeyse başka türlü konuşur. Ülke dışındaysa başka türlü konuşur, ülke içindeyse başka... Ülke içinde de coğrafi konuma göre konuşur. Balıkesir’de o konuşma zaten. Kürt sorunu yoktur dedi. İnsana sorarlar o zaman 2005’teki Diyarbakır konuşmasını, Kürt açılımını, barış ve kardeşlik sürecini niye yaptın? Sonra kalktı Kars’ta dedi ki Kürt sorunu yok ama Kürt kardeşlerimin sorunu var. Bir farklılık yok ki ikisinin arasında. Tabii buna has bir şey değil, bundan önceki bütün seçimlere bakın hepsinde vardır. Adana’dan, Samsun’dan Mersin’e doğru bir hat çekin, doğusundaki konuşmalar başkadır, batısındaki başkadır.
 </p>
 <p>
  <strong>
   -Neden Kürt sorunu yoktur diyor? Milliyetçi oylara mı talip?
  </strong>
  <br/>
  E tabii. Yüzde 52… MHP seçmeni oraya kaydı. Bunun yanında, Kürt muhafazakâr seçmeni de tutmak zorunda. Çünkü yüzde 50-60 etkisi var Kürtlerin. Kürtlerden almış olduğu rey aslında iktidar olup olmamasını belirleyen oydur… Sosyal gruplara göre oy analizini yaparsanız, o Kürt muhafazakâr seçmeni çektiğiniz zaman iktidar olamıyor. Dolayısıyla onu da tutmak zorunda tabanında. Ama öyle bir noktaya gelindi ki Kürtlerin büyük bir kesiminde, özellikle Kobani konusunda, bir kırgınlık var. Çünkü Kobani’yi ya algılayamadı ya bilerek yaptı. Kobani Kürt halkının ilk kez bana göre millet vasfını kazandığı bir noktadır. Çünkü Kobani’de İran’dan gelen Kürtler vardı, Türkiye’den gelen Kürtler vardı, Irak’tan gelen Kürtler vardı. Yani dünyanın dört bir bucağından gelen Kürtler vardı. Onların içinde Avrupa’dan gelenler vardı. Doktorlar vardı, doçentler vardı. Dolayısıyla, orası, doğru, küçük bir kasaba, büyük bir yer değil ama onlar için Çanakkale gibi. Kobani düştü düşecek, oradaki Kürtlerle IŞİD’in ne farkı var gibi söylemler Kürtler üstünde menfi bir etki yaptı. Balıkesir konuşması da tuz biber ekti.
 </p>
 <p>
  <strong>
   -Erdoğan’ın bu açıklamaları Kürt oylarını nasıl etkiler?
  </strong>
  <br/>
  Kürtlerden almış olduğu oyların bana göre, kamuoyu yoklamalarından bahsediyorum, yarısına yakını gitti. Milliyetçi oylardan da MHP’ye giden, şu an MHP’yi 3-4 puan yükselten bir şeyler var… Kürt oylarından HDP’ye geçme var.
 </p>
 <p>
  <img alt="" src="http://web.archive.org/web/20150707211559im_/http://medya.turkishreview.org//aksiyon/2015/04/07/567112.jpg "/>
 </p>
 <p>
  <img alt="" src="http://web.archive.org/web/20150707211559im_/http://medya.turkishreview.org//aksiyon/2015/04/07/567113.jpg "/>
 </p>
 <p>
  <strong>
   -HDP barajı geçebilir mi?
  </strong>
  <br/>
  Ben baraj sorunu olduğu kanısında değilim. Kürt oylarından dolayı da değil. Çünkü Kürt oyları ona hiç şey yapmıyor. HDP kendisini geliştirdi. Mesela Marksist-Leninist bir yaklaşımı vardı. Şimdi onu değiştirdi, değiştirmeye başladı. Aday profiline baktığımızda, Diyarbakır’da işte çok rahat bir müftü aday adayı olabiliyor. Eski Erbil başkonsolosu aday adayı olabiliyor. Artuklu Üniversitesi rektör yardımcısı ki ilahiyatçıdır aday oluyor HDP’den. Bunun içerisinde Çerkez var, Türk kökenli olan insan var, Arap var. Yerel motifleri kendi bünyesinde ilk kez temsil etmeye başladı. Bir de dediğim gibi bu Türk usulü başkanlık sistemine geçildiğinde demokrasiden, özgürlükten, hukuk devletinden bahsedebilmek mümkün değil. Bu matematiği bozabilecek tek şey HDP’nin barajı aşması. Aşmadığı zaman en az 30-40 milletvekili AKP’ye gider. Dolayısıyla Anayasa’yı tek başına değiştirme imkânına kavuşur.
 </p>
 <p>
  <strong>
   -Ne yapar?
  </strong>
  <br/>
  Ve hiç tereddüt etmeden bu anayasa değişir, arkasından bir genel af çıkar. 17-25 Aralık örtülür. Ve Türkiye bir daha geri dönemeyeceği bir noktaya gider. Dolayısıyla bunun farkında olan büyük bir kitle de var. Dolayısıyla cumhurbaşkanının bu projesine karşı HDP’li olmamasına rağmen belki de tasvip etmemesine rağmen oraya oy vermek durumunda gözüküyor. Ben onu hissediyorum. Bana gelen insanların söylemlerinden ben bunu çıkarıyorum. Dolayısıyla Karadeniz’de de, İç Anadolu’da da oy alacaktır. Zaten bana göre Antalya’da, Aydın’da, İzmir’de çok rahat milletvekili çıkaracaktır. Mersin, Adana’da zaten vardı. Gaziantep’te aday milletvekilleri yoktu, iki-üç tane milletvekili çıkarır. Dolayısıyla bu seçim bir iktidar seçimi değil, rejim seçimi. Ya tamam diyecek boynunu uzatacaksın, birisinin iki dudağı arasından çıkacak her emre uyacaksın ya da buna mâni olacaksın.
 </p>
 <p>
  <strong>
   -CHP’de kayıp olur mu?
  </strong>
  <br/>
  Ulusalcı kesimin bir kısmı Vatan Partisi’ne gidiyor. Özelikle İzmir ve yöresinde, Akdeniz kıyı şeridinde bir oy kaybına uğrayacak. Oy nereye gidecek? MHP’ye gidecek. Bir kısmı da HDP’ye gidecek. Şanslı olan iki parti var. HDP ve MHP. Beraber yükseliyorlar.
 </p>
 <p>
  <strong>
   -Peki, HDP barajı geçemezse?
  </strong>
  <br/>
  O zaman Türkler oturup ağlasınlar. Çünkü Kürtler yargısız infaza alışıklar. Hapishaneleri, işkenceleri çok iyi biliyorlar. Alışık olmayan Türkler. Dolayısıyla Kürtlere değil, Türklere sormak lazım ne olacağını. Parlamento falan kuracaklar, öyle bir şey olmaz.
 </p>
 <p>
  <strong>
   -HDP barajın altında kalırsa Güneydoğu’dan çıkacak AKP milletvekilleri bölgeye gidebilir mi?
  </strong>
  <br/>
  Hiçbir şekilde gidemezler, halkın arasına çıkamazlar. Ankara’ya gelirler. 4 yıllarını burada tamamlarlar. Mesela Hatip Dicle’nin milletvekilliği iptal edildi. Onun yerine Oya Eronat getirildi. Şu anda Diyarbakır’da sokağa çıkamıyor. Diğer milletvekillerine bir tepki yok. Normal seçilenlere.
 </p>
 <p>
  <strong>
   -Davutoğlu HDP’nin barajı geçmesini istiyor mu?
  </strong>
  <br/>
  Bana göre geçmesini istiyordur. Türkiye’ye barışın gelmesinin de garantisi bu bana göre. Bütün sosyal grupların Meclis’te temsil edilmesi gerekiyor. Başından beri ben bunu savunuyorum. Yani yüzde 1 oy almış bir milletvekili adayının Meclis’e girmesi lazım. Onun için ben Türkiye milletvekilliği diye bir şey düşünüyorum. 100 milletvekilini Türkiye milletvekili olarak belirleyelim.
 </p>
 <p>
  <strong>
   -Niye?
  </strong>
  <br/>
  Olmadığı zaman sokağa dökülecektir bunlar. Sokakta olacağına Meclis’te olsun. Orada kendisini temsil eden birileri var ise toplumun havasını almış olursun. Toplum böyle çok gergin olmaz, olmaması lazım. Gergin bir toplumu yönetmek çok zordur. Mühim olan öbür tarafın sana karşı olmaması. Yüzde 90 rey alırsın yüzde 10 senin karşındaysa ve onun hareket etme kabiliyeti de yok ise, başka demokratik bir çıkış yolu yok ise ne yapacaktır, sokağa dökülecektir. Bunu polisle falan önleyemezsin.
 </p>
 <p>
  <strong>
   -Demirtaş’ın provokasyon endişesi var, sağduyu çağrıları yapıyor. Duyumlar mı var?
  </strong>
  <br/>
  Sütten ağzı yanan yoğurdu üfleyerek yer. Bunu birkaç kez tekrar etti. Bu 6-7 Ekim olayları bana göre provokasyondur. Yani orada o şiddet belki uygulanmayacaktı ama belli provokatörler vardı. Toplum kitle halinde, kitleleri yönlendirmek çok kolaydır.
 </p>
 <p>
  <strong>
   -Failler de bulunamadı?
  </strong>
  <br/>
  Hiçbir zaman bulamazsın. Zaman içinde çıkar. Bunu devlet biliyor mu, biliyor. Bana göre Ergenekon daha bitmedi. Erdoğan onlarla mutabakat sağlıyor.
 </p>
 <p>
  <strong>
   -Ergenekon unsurları yeniden etkili olabilir mi?
  </strong>
  <br/>
  Evet. Ergenekon ölmedi. Bana göre paralel yapı Ergenekon’dur. Çünkü devletin, toplumun bütün kılcal damarlarının içindedir. Ergenekon’un istihbarat ayağı çıkarıldı mı? Yok. Finans ayağı çıkarıldı mı? Yok. Medya ayağı çıkarıldı mı? Yok. Şimdi siz bunları çıkarmadığınız sürece o teşkilat, o paralel yapı etkisini sürdürür. Bir anda anlaşma oldu, operasyon orada kesildi.
 </p>
</div>


Kaynak: [www.aksiyon.com.tr](http://www.aksiyon.com.tr/ust-manset/erdoganin-tecrit-endisesi-var_550398), [web.archive.org (arşiv bağlantısı)](http://web.archive.org/web/20150707211559/http://www.aksiyon.com.tr/ust-manset/erdoganin-tecrit-endisesi-var_550398)
