# Oylarımız güvende mi?

*İdris Gürsoy 2015.03.31*

<div class="pNewsDetailMainContent" itemprop="articleBody">
 <p>
  Trafoya giren kediler, mum ışığında sayılan oylar, basılan seçim büroları, kazanılıp kaybedilen iller… 30 Mart’ta yaşananlar, sandığa güveni sarstı. Ppartiler ve ysk, sandığa güveni yeniden sağlamalı. Peki ama bu konuda kime ne görev düşüyor?
 </p>
 <p>
  Ankara, Antalya, Yalova, Ağrı; Üsküdar, Kâğıthane, Avcılar, Kumluca… Geçen yıl yapılan 30 Mart yerel seçimlerinde en çok konuşulan yerler, saydığımız il ve ilçelerdi. Basılan seçim büroları, yaşanan elektrik kesintileri, fazla basılan mühürsüz oy pusulaları, siber saldırılar, medya manipülasyonları ve yeniden sayılan oylar, gündemi epey meşgul etmişti. 7 Haziran genel seçimlerinin yaklaşmasıyla aynı kareler hafızalarda yeniden canlandı. Seçmen, haklı olarak “Biz oy veriyoruz; ama seçim ne kadar güvenilir!” endişesinde bir seçime daha gidiyor.
 </p>
 <p>
  2014 yerel seçimlerine türlü türlü hileler ve 35 ildeki elektrik kesintileri damgasını vurmuştu. Yalova ve Ağrı’nın da aralarında bulunduğu 14 yerde seçimler iptal edilirken; İstanbul Kâğıthane’de CHP ve MHP’ye verilen binlerce oyun AKP lehine değiştirildiği ortaya çıkmıştı. Özellikle Ankara’da CHP’nin adayı Mansur Yavaş ve AKP’nin adayı Melih Gökçek arasında yaşananlar seçimin özeti gibiydi. Düzenlenen basın toplantılarında her biri kendi galibiyetini açıklarken; yaşanan elektrik kesintilerinin ardından CHP’nin kalesi Çankaya’dan gelen oylarla Gökçek galibiyetini ilan etmişti! Yalova’da AKP’nin itirazıyla oylar yeniden sayılırken, Antalya’da açık bir alanda yakılan oylar kafaları hepten karıştırmıştı. Siber saldırılar ve bilgisayar sistemlerindeki çökmeler de cabası. Yıllarca seçimlerin doğru ve güvenilir adresi olarak bilinen Cihan Haber Ajansı da , saldırıların ilk hedeflerinden olmuştu.
 </p>
 <p>
  Yüksek Seçim Kurulu (YSK) da seçimin kaybedenleri arasıydaydı. İtirazlar ve sonunda ortaya çıkan ve kimseyi tatmin etmeyen sonuçlar... Nihayetinde Türkiye en olaylı seçimlerden birini geçen yıl bu görüntülerle geride bıraktı. Şimdi ise seçmen 7 Haziran’daki genel seçimler için sandık başına tekrar gidecek. Ancak sandığın güvende olduğuna dair inanç giderek azalıyor.
 </p>
 <p>
  <strong>
   PARTİLERİN BÜTÇESİNDE UÇURUM
  </strong>
 </p>
 <p>
  Sandığa olan güven problemini açıklamak için aslında seçim öncesinden başlamak en doğrusu. Çünkü adaletsizlik seçim gecesi değil, aylar öncesinden başlıyor. Hazine yardımı siyasi partilere yerel seçimde 2 kat, genel seçimlerde 3 kat olarak veriliyor. Siyasi Partiler Kanunu uyarınca, son milletvekili genel seçimlerine katılma hakkı tanınan ve toplam seçmenin yüzde 7’si kadar oy alan siyasi partilere her yıl Hazine’den ödenmek üzere o yılki genel bütçe gelirleri toplamının 5 binde 2’si oranında mali yardım sağlanıyor. Bu şekilde hesaplanan ödenek tutarı, devlet yardımı yapılacak siyasi partilere, genel seçim sonrasında YSK’ca ilan edilen toplam geçerli oy sayıları ile orantılı şekilde bölüştürülüyor. 2015 yılı için siyasi partilere toplamda 531 milyon lira ödenek ayrılmış. YSK’nın açıkladığına göre 2015 seçimlerine 31 parti katılıyor. Yapılan yardım miktarlarına
  <img alt="" src="/web/20150731053352im_/http://www.aksiyon.com.tr/kapak/ http:/medya.aksiyon.com.tr/aksiyon/2015/03/31/566916.jpg "/>
  bakıldığında en büyük pay iktidar partisi AKP’ye ait. AKP’nin ardından sırasıyla CHP ve MHP geliyor. Buna göre AKP, Hazine yardımının 298 milyon TL’sini alacak. CHP’nin alacağı yardım tutarı 115,3 milyon TL. MHP ise 77,8 milyon TL Hazine yardımı alacak. Peki ya HDP? Yeni demokratikleşme paketine göre artık yüzde 3’ün üzerinde oy alan siyasi partilere de Hazine’den yardım yapılması gerekiyor. Son seçimlere bakıldığında AKP, CHP ve MHP dışında hiçbir siyasi parti bu yardımdan faydalanamıyordu. HDP milletvekillerinin bağımsız olarak girdiği seçimlerde aldığı oy yüzde 6,57. Parti olarak girdikleri için Hazine’den ilk kez yardım alacaklar (25 milyon TL).
 </p>
 <p>
  <strong>
   YANDAŞ KANALLAR PROPAGANDA ARACI
  </strong>
 </p>
 <p>
  Seçim dönemi yaklaşırken seçmene ulaşmanın en kolay yolu mitingler. Seçim vaatlerini meydanlarda halka anlatan partiler için medya, en önemli iletişim ağı. Ancak kanallar her partiye eşit mesafede değil. Özellikle bütün partilere karşı tarafsız olması gereken TRT ve Anadolu Ajansı tarafsız yayıncılık ilkesini ihlal ediyor. Devlet kanallarında başbakan ve bakanların neredeyse bütün programları canlı yayımlanıyor. Mitinglerde ise neredeyse AK Parti’ye yakın medyanın her kanalında iktidar partisinin bir temsilcisi var. 2015 seçimlerini Başbakan Ahmet Davutoğlu ve Cumhurbaşkanı Recep Tayyip Erdoğan’ın yürüteceğini düşünürsek yandaş medyanın bu konuda yayın akışını doldurma konusunda sıkıntısı yok! Muhalefet partilerine gelince haber kanallarının çoğu neredeyse onları görmezden geliyor. Yasak savma kabilinden yayınlara konu olabiliyorlar. Meclis’te temsil edilen CHP ve MHP genel başkanlarının konuşmaları ya çok kısa bir süre yayımlanıyor ya da hiç yayımlanmıyor. Bu durum Sayıştay raporlarına da yansıdı.
 </p>
 <p>
  Seçim öncesi yaşanan bir diğer algı yönetimi ise anketlerle ilgili. İktidara yakın medya, yayımladığı anketlerle AKP oylarını yüksek gösterip seçmen psikolojisini etkilemeye çalışıyor. Muhalefetin iktidar olma şansını görmeyen kararsız kitle de ‘oyum boşa gitmesin’ mantığıyla ya AKP’ye yöneliyor ya da sandığa gitmiyor. AKP’nin gerçek oy oranını gösteren anket şirketlerinin başına gelenlerse malum. Mesela, Gezici Araştırma Şirketi’nin geçen günlerde yaptığı ankete göre AKP’nin oy oranında düşüş vardı. Sonucu yüzde 39 olarak açıklayan şirket sahibi kısa bir süre sonra üç kişinin saldırısına uğramıştı. Ayrıca şirkete vergi memurları baskın yapmıştı. AKP’yi anketlerde yüksek gösteren diğer firmalara gelince; aksini söyleyen meslektaşına ‘bu adam kafayı yemiş’ diye çıkışmasını hatırlatmak yeterli olacaktır!
 </p>
 <p>
  AKP, seçmen üzerindeki algı yönetimini seçim gecesi de devam ettiriyor. Tarafsız olması gereken Anadolu Ajansı (AA), sandıkların açılmasından sonra AKP oylarını yüksek göstererek muhalefetin ‘kaybettik’ psikolojisiyle sandık başlarını terk etmesine yol açmıştı. Dönemin AA Genel Müdürü Kemal Öztürk’ün 30 Mart gecesi AKP Genel Merkezi’nde olması ise bir diğer dikkat çeken ayrıntıydı.
 </p>
 <p>
  <img alt="" src="http://web.archive.org/web/20150731053352im_/http://medya.aksiyon.com.tr//aksiyon/2015/03/31/566917.jpg "/>
 </p>
 <p>
  <strong>
   TARAFSIZLIK İLKESİ ÇİĞNENİYOR
  </strong>
 </p>
 <p>
  Cumhurbaşkanı, görevine başlarken Türkiye Büyük Millet Meclisi önünde ‘görevi tarafsızlıkla yerine getirmek için’ bütün gücüyle çalışacağına namusu  üzerine ant içer. Erdoğan da bu yemini ederek göreve başlamıştı. Ne var ki amaçlanan ‘tarafsızlığın’ gereklerine tam olarak uyduğu söylenemez. Anayasa gereğince ‘Türkiye Cumhuriyeti’ni ve Türk Milleti’nin birliğini temsil’ eden Cumhurbaşkanı Erdoğan’ın hâlâ muhalefet partilerinin genel başkanlarıyla siyasî polemiklere girmesi, anayasal konumuyla ve tarafsızlıkla bağdaşmıyor. “Ana muhalefetin başındaki zat” ya da “Eyyyy Bahçeli!” sözleri cumhurbaşkanının tarafsızlık ilkesini zedeler nitelikte.
 </p>
 <p>
  Anayasa’ya göre adalet, içişleri ve ulaştırma bakanları seçimlerden önce istifa ettiler. Bu, seçimlerin adil olması adına uygulanan bir yasa. Anayasa’ya göre boşalan bu bakanlıkların yerine başbakan tarafından ‘tarafsız’ isimlerin atanması gerekiyordu. Ancak bakanların yerlerine getirilen ‘partili müsteşarlar’ iktidara çalışmaya devam ediyor. Bu durum da Anayasa’nın tarafsızlık ilkesine aykırı. Ayrıca 30 Mart gecesi İçişleri Bakanı Efkan Ala’nın Yenimahalle seçim bürosuna, Mevlüt Çavuşoğlu’nun Antalya seçim bürolarına, Adalet Bakanı Bekir Bozdağ’ın YSK’ya gitmesi yaşanan skandalların en bariz göstergesiydi. Bugün baktığımızda aday tanıtım toplantılarında valilerin de yer alması 7 Haziran’da yaşanacakların şimdiden habercisi.
 </p>
 <p>
  <strong>
   SEÇSİS, MERNİS, UYAP?
  </strong>
 </p>
 <p>
  Seçim sonrasına baktığımızda seçimlerin güvenilirliği ve kullanılan sistem konusunda da ciddi sıkıntılar var. Türkiye’deki seçimlerin genel yönetim ve denetiminden sorumlu kurum, YSK. Kurul, Yargıtay ve Danıştay’ın kendi içlerinden çıkardıkları yedi asil üyeden oluşuyor. Seçimlerin düzenini ve dürüstlüğünü sağlama görevi kuruma ait. Seçimle ilgili yolsuzlukları, şikâyet ve itirazları inceleyip sonuçlandıracak organ da yine YSK. Kurul, seçmen kütüklerinin oluşumunda İçişleri Bakanlığı’nın denetimindeki Merkezî Nüfus İdaresi Sistemi’ni (MERNİS) esas alıyor. MERNİS, vatandaşlık
  <img alt="" src="http://web.archive.org/web/20150731053352im_/http://medya.aksiyon.com.tr//aksiyon/2015/03/31/566918.jpg "/>
  numarası ve kişisel verilerin saklandığı dijital taban. Sisteme 1960’lardan beri veri yükleniyor. Seçimdeki görevi, oy kullanacak seçmenleri belirlemek. Ancak her ne hikmetse bu sistem ya yanlışlıkla ya da ‘maksatlı’ sahte seçmen üretiyor! Nitekim seçmen listeleri askıya çıkınca ölü seçmenler bile listede yerini alıyor!
 </p>
 <p>
  Seçimlerin bir diğer tartışmalı konusu da Bilgisayar Destekli Merkezî Seçmen Kütüğü Sistemi (SEÇSİS). Sistem, seçimle ilgili her türlü veri, bilgi ve belgenin üretilip saklandığı bir bilgi sistemi. 1986’da Hacettepe Üniversitesi’nce oluru alınmış bir proje ve oldukça eskiye dayanıyor. Sandıklar açıldıktan sonra sonuçlar bu havuzda toplanıyor. Sandık kurulları, ilçe kurullarına tutanak iletiyor. İlçelerde SEÇSİS sistemine işleniyor. Sonra illerde toplanıyor ve YSK’ya ulaşıyor. Buraya kadar her şey normal. Ancak sistemin tabanı, eleştirileri açık hâle getiriyor. Zira SEÇSİS, Adalet Bakanlığı’nın denetimindeki Ulusal Yargı Ağı Projesi (UYAP) omurgası üzerinde çalışıyor. Adalet Bakanlığı, hükümet içinde siyasi otoritenin kontrolünde olan bir kurum. YSK ise siyasetten uzak olması gereken bir başka kurum. Bu minvalde YSK hiç olmaması gerektiği hâlde, sadece finansal gerekçeler gösterilerek UYAP’ı kullanıyor. Yani sistemin patronu Adalet Bakanlığı. Bu da şimdiye kadar her seçimde olduğu gibi sisteme yönelik endişeleri açığa çıkarıyor.
 </p>
 <p>
  YSK’nın kullandığı SEÇSİS hakkında problemler bununla sınırlı değil. Programı yapan firma Havelsan. Havelsan kadrosu, AKP’ye yakın. Zira sistem hem iktidarın denetiminde hem de bilgisayar yazılımına dışarıdan müdahaleye açık. Yani Adalet Bakanlığı her aşamada seçim sonuçlarını izliyor, müdahale imkânı buluyor. Bu nedenle seçmen de muhalefet partileri de seçimin güvenliği konusunda endişeli. CHP İstanbul milletvekilleri Sezgin Tanrıkulu ve Oktay Ekşi, sistemle ilgili endişelerini defalarca dile getirmişti. SEÇSİS’in güvensiz olduğu ve Avrupa Birliği’ndeki bazı ülkeler tarafından kullanılmadığı iddiaları Meclis gündemine taşınmıştı. Ancak soru önergesi cevapsız kalmıştı.
 </p>
 <p>
  <strong>
   SANDIK BAŞINI TERK ETMEYİN!
  </strong>
 </p>
 <p>
  Muhalefet partileri, 7 Haziran’a kadar tedbiri elden bırakmıyor. Seçimlerin ve seçim sonuçlarının güvenliği için tüm siyasi partiler, teşkilatları ve belirledikleri sandık müşahitleri aracılığıyla önlemler alıyor. Bir diğer önlem ise YSK’nın sistemi yerine kendi sistemlerini kurmak. Eleştirilerin merkezindeki YSK da bu yıl yaptığı bir çalışmayla manipülasyonları engelleme yolunda önemli bir adım attı. Sonuçların eş zamanlı izlenebilmesi ve saklanabilmesine imkân sağlayan Sandık Sonuçları Paylaşım Sistemi’ni partilere açtı. Alınan karara göre sandık tutanağı, sandık oy sayım cetveli ve birleştirme tutanaklarında karekod olacak. YSK, siyasi partilere karekodları okuyabilmeleri için ID numarası verecek. YSK’nın aldığı tedbirlerden en önemlisi ise sandık kurulu başkanlarının dört siyasi partinin bildireceği listelerden kurayla belirlenmesi yöntemi. Bu tedbir, AKP’li yöneticilerin Ankara’da 80 okul müdürüyle seçim toplantısı yapmasına karşı alınan önlemlerden biri. Bu nedenle bu seçimde ilk kez Türkiye çapında sandık kurulu başkanları, 4 siyasi partinin vereceği listelerle, 13 Nisan’da kurayla belirlenecek.
 </p>
 <p>
  Peki, bu önlemler seçim güvenliği için ne kadar yeterli? Partiler bütün bunlara rağmen başka ne gibi tedbirler almalı?
 </p>
 <p>
  Aslında en önemli görev sandık başındaki kişilere düşüyor. CHP’nin YSK temsilcisi avukat Mehmet Hamidi Yakupoğlu, YSK’nın bu seçimde ilk kez üç tutanağı tarayarak siyasi partilere vereceğini, bu önlemlere rağmen sandık başında siyasi partinin sandık kurulu üyesi ya da gözlemcisi yoksa o sandıkta her türlü hile olacağına dikkat çekiyor: “30 Mart yerel seçimleri ile 10 Ağustos Cumhurbaşkanlığı seçimlerinde sadece sandık sonuç tutanakları siyasi partilere verildi. YSK’nın genelgesine göre seçim gecesi, sandık sonuç tutanaklarının yanı sıra sandıklardaki oy sayım döküm cetvelleri ile ilçe seçim merkezi sandık birleştirme tutanakları da taranarak siyasi partilere verilecek. Bu durum seçim güvenliği açısından önemli ancak yeterli değil. Sonuçların tam sağlıklı alınabilmesi için sandığın açıldığı saatten sandık sonuç tutanağının ilçe seçim kuruluna teslim edildiği ana kadar siyasi partili sandık kurulu üyesinin sandık başında olması zorunlu. Eğer sandık başında siyasi partinin sandık kurulu üyesi ya da gözlemcisi yoksa o sandıkta her türlü hile olur. Ve o hilenin ispatı da hukuken mümkün olamaz.”
 </p>
 <p>
  <img alt="" src="http://web.archive.org/web/20150731053352im_/http://medya.aksiyon.com.tr//aksiyon/2015/03/31/566919.jpg "/>
 </p>
 <p>
  Yakupoğlu’nun dikkat çektiği bir diğer husus, itirazların sandık tutanak defterine geçirilmesi. 30 Mart yerel seçimlerinde YSK’ya gelen yaklaşık 700 itirazın yüzde 97’sinin, sandık tutanak defterine geçirilmemiş şikâyetlere dayandığı için reddedildiğini belirten Yakupoğlu, “Sandık hilelerini önlemek istiyorsanız sandığın başında duracaksınız ve oy verme sırasındaki her türlü şikâyeti tutanağa geçireceksiniz. Sandık tutanak defterine işlenmemiş bir şikâyetin seçim hukuku bakımından sonuç doğurması mümkün değildir.” diyor.
 </p>
 <p>
  <strong>
   SANDIK BAŞINDAKİLER GENÇ OLMALI
  </strong>
 </p>
 <p>
  30 Mart yerel seçimlerinin dikkat çeken isimlerinden biri de Mansur Yavaş’tı. Ankara’da kazanacağına kesin gözüyle bakılıyordu. Ancak Yavaş, yaklaşık 32 bin oy farkıyla başkanlığı Gökçek’e kaptırdı. 30 Mart seçimlerine şaibe karıştırıldığı iddiaları uzun süre gündemden düşmedi. Yavaş, ıslak imzalı tutanaklarla önce YSK’ya itiraz etti, sonuç alamayınca Anayasa Mahkemesi’ne (AYM) bireysel başvuruda bulundu. AYM’den de netice alamayan Yavaş, Avrupa İnsan Hakları Mahkemesi’ne (AİHM) başvurmaya hazırlanıyor. Mansur Yavaş, ‘damdan düşenin hâlini damdan düşmüş anlar’ düsturuyla 7 Haziran genel seçimlerinde muhalefet partilerine ışık tutacak bilgilere dikkat çekiyor. Yavaş’a göre partilerin kendi kontrol
  <img alt="" src="http://web.archive.org/web/20150731053352im_/http://medya.aksiyon.com.tr//aksiyon/2015/03/31/566920.jpg "/>
  sistemlerini kurmasının yanında sandık sonuçlarını takip edecek kişilerin eğitimli olması gerekiyor. Partilerin görevlendirdiği şahısların sandık başında neye itiraz edeceği bilgisine sahip gençlerden oluşmasında fayda olduğunu aktaran Yavaş, “Herhangi bir kişinin seçmenle birlikte oy kullanma kabinine girmesi, onu bir adaya veya partiye yönlendirmesi, baskı veya telkinde bulunması durumunda müdahil olmalı. İtirazlarını da anında yapmalı.” diyor.
 </p>
 <p>
  Yavaş’a göre, yerel seçimde seçim kurullarının sandık başında görevlendirdiği kamu görevlilerinin hep aynı sendikaya bağlı olması da şaibeye kapı aralayan bir diğer neden. Sandık sonuçlarının seçim kurullarındaki bilgisayarlara aktarılması sırasında da dikkat edilmesi gereken incelikler bulunduğunu ifade eden Yavaş, bilgisayarlara önceden veri girişi olup olmadığının kontrol edilmesi gerektiğine dikkat çekiyor. Son seçimde tüm sandık tutanaklarının taranıp partilerin erişimine açılacağını dile getiren Mansur Yavaş, “Elinizdeki ıslak imzalı tutanaklar ile YSK’nın elindeki tutanakları karşılaştırma imkânı buluyorsunuz. Bunun için âdeta büyük bir ordu kurulmalı ki karşılaştırma yapılabilsin.” uyarısında bulunuyor.
 </p>
 <p>
  _______________________________
 </p>
 <p>
  <strong>
   SEÇİM GÜVENLİĞİ İÇİN NE YAPMALI?
  </strong>
 </p>
 <p>
  Oyunuza sahip çıkmak için, vekilinizi, partinizi harekete geçirin
 </p>
 <p>
  Seçmen listelerini yeniden YSK üstlenmeli
 </p>
 <p>
  Seçimde kullanılan işletim sistemi değişmeli
 </p>
 <p>
  Parmağa boya sürülmesi, eleştirilse de mükerrer oyları engelliyordu. Boya kaldırıldı ancak sandık güvenliğiyle ilgili yeterli tedbirler alınmadı.
 </p>
 <p>
  Mükerrer oya dikkat edilmeli
 </p>
 <p>
  Herkes müşahit olarak sandık başında durabilir, bunun hukuki bir engeli yok
  <br>
   <br>
    _______________________________
   </br>
  </br>
 </p>
 <p>
  <strong>
   RİSKLİ İLLERDE KIRMIZI ALARM
  </strong>
 </p>
 <p>
  <img alt="" src="http://web.archive.org/web/20150731053352im_/http://medya.aksiyon.com.tr//aksiyon/2015/03/31/566921.jpg "/>
  Oy hırsızlarının öncelikli hedefi, seçimin sonucu belirleyecek riskli iller. Partilerin çok az bir farkla milletvekili kaybedeceği illerde kırmızı alarm verilmesi gerekiyor. Konuyla ilgili Demokrasi Denetçileri Derneği’nin hâlihazırda bir raporu var. Bu çalışmada yer alan tabloya göre, 28 bölgede kırmızı alarm durumu gerekli. CHP için Ankara, Bolu, İstanbul, İzmir, Erzincan gibi iller kritik. Yani bu bölgelerde, sandık iyi korunmazsa, ufak kaydırmalarla CHP 6 vekil kaybederken, AKP 6 vekil kazanabilir. Aynı tehlike MHP ve BDP için de geçerli. Mesela, İstanbul 1. Bölge’de yüzde 2,8’lik bir oy taşınması MHP’nin vekilliğini AKP’ye kaydırabilir. Iğdır’da BDP yüzde 2,6’lık bir sandık oyunu ile vekilini AKP’ye kaptırabilir. Bir de madalyonun öbür yüzü var. AKP’nin çok ufak farklarla vekil kaybedebileceği 20 bölge var. Bu bölgelerde de seçim hilesine karşı çok uyanık ve organize olunmalı.
 </p>
 <p>
  Önce MHP için kritik harita. Seçim hilesi tutarsa, MHP’nin son vekil şansı varken kazanamayacağı 12 bölge şöyle (Oy oranı küçükten büyüğe): Bursa (yüzde 0,1), Kütahya (yüzde 0,3), Kayseri (yüzde 0,5), Nevşehir (yüzde 1,7), Kırıkkale (yüzde 1,7), Manisa (yüzde 1,8), Elazığ (yüzde 2,3), Şanlıurfa (yüzde 3,0), Kocaeli (yüzde 3,0), Ordu (yüzde 3,2), Aksaray (yüzde 3,8), Hatay (yüzde 4,9).
 </p>
 <p>
  Aynı şekilde, CHP de çok az farkla, 8 bölgede AKP’den son vekili kapabilir. Seçim hilesi tutarsa, CHP’nin  son vekili alamayacağı 8 bölge ise şu şekilde (Oy oranı küçükten büyüğe): İzmir 1. Bölge (yüzde 0,2), Adana (yüzde 0,3), Gaziantep (yüzde 1,2), Kırşehir (yüzde 2,3), Konya (yüzde 2,4), Ankara 2 (yüzde 3,2), Denizli (yüzde 3,6), Diyarbakır (yüzde 3,9).
  <br>
   Bu 20 bölgede sandığa sahip çıkılmazsa, AKP’ye 20 vekil hediye edilebilir!
  </br>
 </p>
 <p>
  <strong>
   OY VE ÖTESİ, HAREKETE GEÇTİ
  </strong>
 </p>
 <p>
  Sandık güvenliğiyle ilgili endişeler, duyarlı vatandaşları harekete geçirdi. Oy ve Ötesi Platformu, 30 Mart’ın ardından 7 Haziran için de kolları sıvadı. 30 Mart ve cumhurbaşkanlığı seçimlerini 40 bin kişiyle takip eden oluşum, 7 Haziran’da daha kalabalık bir ekiple oylara sahip çıkmaya çalışacak. Platform, seçimlerin ülke genelinde şeffaf ve demokratik biçimde gerçekleştiğinden emin olmak istiyor.
 </p>
 <p>
  <strong>
   46’YI UNUTMA!
  </strong>
 </p>
 <p>
  Türkiye’de en şaibeli seçimler, 1946’da yaşandı. 465 sandalyenin 390’ını kazanan CHP şaibeli bir seçim zaferine imza attı. DP’liler 65, bağımsızlar 7 sandalye kazanabildi. 46 seçimleri, demokrasi tarihine ‘seçim faciası’ olarak geçti. Seçim sisteminin değişmesi ve sandık güvenliğinin sağlanması ile gidilen 1950’deki seçimlerde DP yüzde 50’nin üzerinde oy alarak ipi göğüsledi. Peki, 1946’da neler yaşanmıştı?
 </p>
 <p>
  Demokrat Parti yeni kurulmuştu (7 Ocak 1946). CHP, 1947’de yapılacak seçimleri bir yıl öne aldı. 22 Temmuz’da baskın seçime gidildi. DP hazırlıksız yakalandı. Pek çok ilde aday gösteremedi. Seçim sistemi tek dereceli ve açık oy gizli tasnifti. Açıktan DP’ye oy vermek cesaret işiydi. Gizli tasnifte DP oyları sandığa yansımadı. Halk Partisi, devlet gücünü kullandı. Kampanya boyunca DP binalarına giren çıkanlar bile takibe alındı, fişlendi ve taciz edildi. Vali ve kaymakamlar, köy köy dolaşıp oyların Halk Partisi’ne verilmesi için propaganda yaptı. Radyo DP’ye kapatıldı. Celal Bayar’ın İzmir mitingi yayımlanmadı. DP’nin bazı mitingleri engellendi. Adana’da Refik Koraltan konuşurken elektrik voltajı yükseltilerek mikrofon bozuldu. Hâkim güvencesi yoktu. Sayım sonrası oy pusulaları yakılıp yok edildi. Seçim günü sandık başına gelen vatandaşlara CHP’ye oy vermeleri yönünde baskı yapıldı. Sandıklar kaçırıldı. Oy pusulaları ve mazbatalar değiştirildi. Seçim sonuçları uzun süre açıklanmadı. DP, mazbatalarda değişiklik yapıldığını ileri sürdü. Kontrol göreviyle köylere gitmek isteyen DP’liler engellendi. Seçim kurullarında DP’nin temsilcisi yoktu. Kimi yerlerde seçmen listelerinde olmayan kişilere oy kullandırıldı. DP, Meclis açıldıktan sonra 37 ilin ve 27 milletvekilinin seçim sonuçlarına yönelik itirazlarda bulundu ancak sonuç değişmedi. CHP, muhalefetin iddialarını “seçimleri kirletmeye dönük mesnetsiz iddialar” olarak değerlendirdi.
 </p>
 <p>
  <img alt="" src="http://web.archive.org/web/20150731053352im_/http://medya.aksiyon.com.tr//aksiyon/2015/03/31/566923.jpg "/>
 </p>
 <p>
  _______________________________
 </p>
 <p>
  <strong>
   MUHALEFETİN SEÇİM GÜVENLİĞİ HAZIRLIĞI
  </strong>
 </p>
 <p>
  MHP: MHP’nin seçim güvenliğine ilişkin 7 önerisi var: 1- MERNİS üzerinden bütün vatandaşlara sayısal kimlik numarası verilerek nüfus kayıtları veri tabanı oluşturulmalı. Listeler bütün partilere verilmeli. 2- Sahte seçmenlerin ve mükerrer kişilerin oy kullanmalarını önlemek için parmak boyası uygulamasına yeniden geçilmeli, mükerrer oy kullananlara hapis cezası gibi caydırıcı yaptırımlar getirilmeli. 3- Seçim kurullarında görev yapacak kişiler, tarafsız kişiler arasından kurayla belirlenmeli. 4- Mükerrer oy kullanılmasını önlemek için, turnike yöntemi kullanılması. 5- Seçim kurullarında, birleştirme tutanakları yazılırken her partiden temsilci bulunmalı. 6- İlçe Seçim Kurulu Başkanlıklarında tutanakların birleştirilmesi esnasında bir tarafı desteklemeye yönelik oy kaydırmalarının önüne geçilmeli. 7- SEÇSİS’e dışarıdan müdahale mutlaka önlenmeli.
 </p>
 <p>
  HDP: Seçimlere parti olarak girme kararı alan HDP, seçim barajını aşmak için yapılacak çalışmaları içeren bilgilendirme notlarını sandık görevlileriyle paylaşıyor. Seçimlerde, oy verme ve sayım işlemleri sırasında hukuksuzluklar yaşanabileceği uyarısında bulunan HDP, en önemli güvenlik önleminin sandıklara sahip çıkma olduğu kanısında.
 </p>
 <p>
  SP: Saadet Partisi seçim işlerinden sorumlu Genel Başkan Yardımcısı Mehmet Karaman, genel seçimlerde her sandığa bir görevli, her okula bir bilgisayar ile sistem kuracaklarını, seçim güvenliği için ne gerekiyorsa yapılacağını söylüyor.
 </p>
 <p>
  _______________________________
 </p>
 <p>
  <strong>
   KÂĞITHANE’YE BAK, TEDBİRİNİ AL!
  </strong>
 </p>
 <p>
  30 Mart’taki seçim hileleriyle ilgili en somut belgeler İstanbul Kâğıthane’de ortaya çıktı. CHP, sandıkların yeniden sayılması için Kâğıthane İlçe Seçim Kurulu’na şikâyette bulundu. Dilekçeyi dikkate alan kurul, 36 ayrı sandıkta tahrifat ve oyların yazılmasıyla ilgili çok sayıda usulsüzlük tespit etti. Mesela, 1033 nolu sandıkta AKP’nin 91 olan ilçe belediye meclis oyu birleştirme tutanağına 191 olarak geçti. Aynı sandıkta AKP’nin büyükşehir belediye başkanlığı oyunun 100 olarak çıktığı fakat birleştirme tutanağına 155 olarak geçtiği belirlendi. Bu şekilde 35 ayrı sandık tespit edildi. Kâğıthane’deki oy hırsızlığıyla ilgili birçok dava görüldü. Kâğıthane’de bazı sandıklarda sonuçların AKP lehine değiştirildiği iddiaları üzerine 29 sandık başkanı hakkında ayrı ayrı açılan davalardan biri ilk defa Ağır Ceza Mahkemesi’nde görüldü. Mahkeme, tutanağı teslim alan ve sonuçları bilgisayarlara giren görevlilerin isimlerinin bildirilmesine karar verdi. Bu kişilerin yazı ve imza örneklerinin alınmasına hükmeden mahkeme, tutanağı teslim alan seçim kurulu görevlisinin tespit edillip duruşmada sanıkla yüzleştirilmesini kararlaştırdı.
 </p>
 <p>
  CHP, Kâğıthane’deki 1360 nolu sandık için de ihbarda bulunup sonuç tutanağında tahrifat yapılarak CHP’den 100 oyun silindiğini, 8’e düşürüldüğünü ve 100 oyun AKP’ye eklendiğini öne sürmüştü. Yapılan soruşturma neticesinde sandık başkanı Ali Murat Bolat hakkında iddianame düzenlendi. Mahkeme, sanığa yüklenen sahtecilik suçunun kamu görevlisinin sahteciliği kapsamına girdiğini belirterek dosyayı ağır ceza mahkemesine gönderdi. Bolat’ın 3,5 yıldan 10 yıla kadar cezalandırılması isteniyordu. Davada Bolat, teslim etmeden önce fotoğrafını çektiği tutanakla ilgili, “Söz konusu tutanakta CHP’nin 100 oyu silinerek AK Parti’ye yazılmış.” dedi.
 </p>
 <p>
  <img alt="" src="http://web.archive.org/web/20150731053352im_/http://medya.aksiyon.com.tr//aksiyon/2015/03/31/566922.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/kapak/oylarimiz-guvende-mi_550326), [web.archive.org (arşiv bağlantısı)](http://web.archive.org/web/20150731053352/http://www.aksiyon.com.tr/kapak/oylarimiz-guvende-mi_550326)
