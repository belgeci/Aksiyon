# Türkiye’nin nükleer kararı çok mantıklı

*İdris Gürsoy 2011.05.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çernobil olayından sonra iki reaktör yaptıklarını, iki tane daha yapmayı düşündüklerini belirten Ukrayna Büyükelçisi Sergiy Korsunsky, “Türkiye ekonomisi o kadar büyüdü ki mevcut imkânlar artık yetmiyor. Nükleer santral kurma kararı çok mantıklı.” diyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Wikileaks belgeleri Ankara’daki diplomatları nasıl etkiledi? Çernobil felaketini yaşayan bir ülke olarak Japonya’daki radyoaktif sızıntı konusunda ne düşünüyor? Komşu ülke Ukrayna’nın büyükelçiliği kapısını çaldık. Son zamanlarda ilişkiler gelişiyor. Stratejik ortaklık anlaşması imzalandı. Başbakan Erdoğan’ın 600 iş adamı ile bu ülkeye yaptığı çıkarmadan sonra, Ukrayna Cumhurbaşkanı Viktor Yanukoviç de Ankara’ya gelecek. Genç Büyükelçi Sergiy Korsunsky, Türkiye ve Ukrayna’nın bölgede yükselen yıldız olduklarına dikkat çekerek ilişkilerin daha da gelişeceğinden emin konuşuyor. Wikilieaks’in diplomatları nasıl etkilediğini anlatırken kamuoyunun dedikodulardan ibaret belgelere gereğinden fazla önem vermemesini istiyor. “Bizim vaktimiz yok. Başbakan Erdoğan bize 5 sene içinde ticareti iki katına çıkarma hedefi verdi. Çok çalışmamız lazım, çok.” diyor. Tel Aviv ve Washington’dan sonra Ankara’ya gelen Korsunsky, sorularımızı cevapladı
    </p>
    <p class="MsoNormal">
     -Japonya’daki tsunami felaketi sonrası Tokyo’ya yardım eli uzattınız mı? Radyasyon sızıntısı dünyayı nasıl etkileyecek?
    </p>
    <p class="MsoNormal">
     Radyasyon sızıntısı konusunda Japonya bizden yardım istemedi, biz teklif ettik. Son yıllarda Japonlarla yoğun bir işbirliğimiz var. Japonlar birçok kez Ukrayna’ya geldiler ve bizim tecrübemizi çok iyi biliyorlar. Çernobil ve Fukuşima, teknolojik açıdan çok farklı facialar. Fukuşima’da reaktör yıkılmadı, patlama meydana gelmedi. Oradaki reaktör sürekli ısınıyor, o yüzden onu soğutmak lazım. Çernobil’deki facia çok farklı; çünkü patlama meydana geldi. Japonya’da işlerin düzeleceğine inanıyorum. Sorunlar var ama onların bu sorunları çözeceklerinden eminim. Tabii ki endişe verici olaylar ama facia değil, çözülebilecek bir durum. Umarım en kısa sürede çözülür.
    </p>
    <p class="MsoNormal">
     -Türkiye’de çok tartışılan nükleer santrallerin kurulması konusunda ne düşünüyorsunuz?
    </p>
    <p class="MsoNormal">
     Tabii ki tartışmaları büyük dikkatle takip ediyorum. Çernobil olaylarından sonra iki reaktör yaptık, iki tane daha üretmeyi düşünüyoruz. Alternatif yol yok. Gazı kullanmak çok pahalı, kömür ise çevreyi çok kirletiyor. Onun dışında petrol kalıyor, o da çok pahalı. O yüzden atom santrali çok güzel bir alternatif. Doğru inşa ediyor, doğru yerde yapıyorsanız sorun yaşanmaz. Onun inşa edilmesinden başlayarak çözülmesi gereken konular var. Yakıtı nasıl ulaştıracaksınız, ürettikten sonra yakıtla ne yapacaksınız ve atıklar için yeriniz var mı? Çünkü yakıt hücrelerinin üç sene boyunca suda soğutulması lazım. Tabii ki su o zamana kadar radyoaktif oluyor ve o zaman o radyoaktif suyu neyle değiştirecekseniz, karar vermeniz lazım. Bu da ufak bir sorun değil. Ya da yakıtı Türkiye üzerinden nasıl transfer edeceksiniz? Demiryoluyla mı, denizyoluyla mı? Tüm bu sorular kolay gibi gözüküyor ama işe başlayınca terör olayı gibi tehditleri de engellemek lazım. Atom santralini çalıştırmak, teknik ekipmanı sağlamak, çok büyük ve kapsamlı bir iş. O yüzden buna büyük akılla ve profesyonelce yaklaşmak gerekiyor. Duyguları kullanmadan objektif bakmak lazım. Alternatif yok.
    </p>
    <p class="MsoNormal">
     -Türk hükümetinin istekliliğini nasıl değerlendiriyorsunuz?
    </p>
    <p class="MsoNormal">
     Bu, Türkiye’nin egemen hakkı ve kararı. Ülkenin gelişim mantığı var, ülke bir noktaya gelince ekonomisini ve enerjisini geliştirmek için yeni şeylere ihtiyaç oluyor. O zaman ya hidro ya da termal santralleri inşa etmek lazım. O kaynaklara sahip değilseniz
     <span>
     </span>
     atom santralleri kurmanız gerekecek. Bence Türkiye ekonomisi o kadar büyüdü ki var olan imkânlar ona artık yetmiyor, o yüzden bu karar çok mantıklı.
    </p>
    <p class="MsoNormal">
     -Ukrayna’nın en iddialı olduğu konulardan biri de askerî teknoloji. Başarıya nasıl ulaştınız?
    </p>
    <p class="MsoNormal">
     Bizim tarihimiz 2. Dünya Savaşı’na dayanır. O zamanlar Sovyet Birliği, çok kısa sürelerde çok sayıda askerî teknolojiyi üretmek zorunda kaldı. Başka yerde olmayan yeni teknolojileri keşfettik ve çok sayıda uçak, tank ve silah üretmeye başladık. Sovyetler Birliği’ndeki ilk atom bombası bizde Kharkiv şehrinde yapıldı. Çok büyük bilimsel bazda hazırlandı. Tanklar da öyle. Teknolojilerin üretimi çok güçlü bilimsel temellere, çalışmalara ve tecrübeye dayanıyor. Skorsky helikopterini duymuşsunuzdur. Skorsky, Odesalı. İlk helikopterini 100 sene önce orada üretti. Kiev Politeknik Üniversitesi’nde çalıştı. Şu anda dünyanın önde gelen askerî teknolojilerinin çoğu, o zamanki Sovyetler’de ve şu anki Ukrayna’da yapıldı. İhtiyacımız olmadığı için şu anda balistik roketleri üretmiyoruz ama onu yapan mühendislik büromuz mevcut. Onlar barışçıl uzay projeleri üzerine çalışıyorlar. Bu alanda Türk şirketleri ROKETSAN, ASELSAN ve OTOKAR ile işbirliği içindeyiz. Tanklarımız dünyada en iyisi. Modern tanklarımızı görseniz, eğer gerekirse biraz uçabilirler bile. Pakistan, Irak ve diğer Arap ülkeleri ile çalışıyoruz. Amerika ile iyi ilişkilerimiz var. Uzmanlarımız ABD’de üretilen barışçıl amaçlı roketlerin bir parçasını üretiyorlar. Biz bu teknolojileri üreten ülkeler arasında ilk ondayız. Tanklar ve zırhlı araçlar en önemli ihracat kalemlerimizden.
    </p>
    <p class="MsoNormal">
     -Ukrayna, millî otomobilini üretiyor. Türkiye’nin de bu konuda bir hedefi var.
    </p>
    <p class="MsoNormal">
     Türkiye, otomotiv üretiminde doğru yolda. Burada bütün dünya markaları mevcut, çok güzel arabalar üretiyorsunuz. İyi araba üreten her ülkeye millî otomotiv lazım mı diye sorarsanız, ayrı bir konu. Sayın Erdoğan bu işi çok iyi biliyor ve çok yetenekli bir yönetici. Bizim millî otomotivimiz çok başarılı değildi, ama biz üretimi yeniden başlatmayı düşünüyoruz. Bundan ne çıkacağını hep birlikte göreceğiz. Önceki millî otomotivimizin en olumlu tarafı, halk için ucuz olmasıydı. Fakat ben Japon arabalarını tercih ediyorum.
    </p>
    <p class="MsoNormal">
     -Tankta ileri teknolojiye sahipsiniz ama millî otomotivde neden başarısızsınız?
    </p>
    <p class="MsoNormal">
     Sovyetler Birliği’nde hiç kimse bunun cevabını bilmiyor. İlk uzaya giden bizdik, biz güçlü silahlar üretiyorduk fakat otomobilin motorunu nasıl yapacağımızı bilemedik. Neden? Bunu kimse bilmiyor. Şimdi hem Ruslar hem de biz az çok bunu öğrendik ama ben yine de Japon arabaları tercih ediyorum.
    </p>
    <p class="MsoNormal">
     -Türkiye’nin AB üyeliğini destekliyorsunuz. Bu, sizin için neden önemli?
    </p>
    <p class="MsoNormal">
     AB kurulduğunda en önemli fikri, sınırları olmayan Avrupa’da serbest dolaşımı sağlamaktı. Türkiye ve Ukrayna girmeden AB dediğimiz proje tamamlanmış olmaz. 1963’te AB ile ilk anlaşmayı imzaladığınızda yaklaşık 15 üyesi vardı, şu an 27 üyesi var. Yakın zamanda 29 da olabilir. Türkiye de üyelik görüşmelerini sürdürüyor. Ukrayna’nın Avrupa entegrasyonu süreci çerçevesinde görüşmelerin başlatılması için bu sene anlaşmanın imzalanması planlanıyor. Acele etmemiz gerekiyor mu? Bence gerek yok. Avrupa’nın Ukrayna ve Türkiye’nin kaynaklarına daha çok ihtiyacı var, bizim böyle bir ihtiyacımız yok. Fakat şimdi Avrupa’da uygulanan yaşam ve ürün standartlarını tüm alanlarda bizim de uygulamamız ve faydalanmamız lazım. Yasalarımızı adapte etmeye çalışıyoruz. Şu anda Ukrayna’nın üzerinde çalıştığı serbest ticaret anlaşmasını imzalar ve vize engelini kaldırırsak AB projesine girmiş oluruz. Türkiye için de bu durum geçerli. Zira Türkiye de insanların ve malların serbest dolaşımını istiyor. Avrupa; Asya ve Amerika ile rekabet edebilecek şekilde yaşamak istiyorsa, Ukrayna ve Türkiye’yi içine dâhil etmeli. Ukrayna’daki topraklar dünyanın hiçbir yerinde yoktur. Ayrıca bizde okuma yazma bilenlerin oranı yüzde 100’dür. Bu, dünyanın başka ülkelerinde neredeyse yok. Türkiye’deki insanlar kadar da dinamik ve enerjik iş yapan insanlar dünyada yok. Türkiye aynı zamanda Asya’ya bir kapıdır. Başka çareleri yok.
    </p>
    <p class="MsoNormal">
     -Türkiye-Ukrayna ilişkileri ne yönde gelişecek? Heyetler hâlinde yapılan ziyaretler sonuç verecek mi?
    </p>
    <p class="MsoNormal">
     İki ülke arasındaki ilişkiler şu an en üst düzeyde. Sonbaharda cumhurbaşkanımız, Yüksek Düzeyli Stratejik Konsey’in toplantısını yürütmek üzere Türkiye’ye gelecek. İlişkileri geliştirmek için her iki ülke de çok çaba sarf ediyor. Enerji hususunda, askerî ve teknolojik hususlarda işbirliği gelişebilir. Şimdi Libya konusunda çok yoğun görüşmelerimiz devam ediyor. Türkiye, vatandaşlarımızın tahliyesi konusunda yardımcı oldu ve biz bunun için son derece müteşekkiriz. Geçen sene ticaret hacmimiz 5 milyar dolara ulaştı. Şu anda hızla gelişmeye devam ediyor. Ocak ayı normalde ticarette çok sakindir. Fakat bu yılın ocak ayında ikili ticaret hacmimiz geçen seneye göre yüzde 60 arttı. Bundan çok memnunum. Uzun süredir ilerleyemiyorduk. Fakat 24-25 Ocak’ta gerçekleşen Türkiye Cumhuriyeti Başbakanı Sayın Recep Tayyip Erdoğan’ın Ukrayna resmî ziyareti, hem ticaret alanında hem de diğer alanlarda ikili işbirliğimize ivme kazandırdı. Sayın Erdoğan ile birlikte 600 iş adamı ve dört bakan Ukrayna’ya gitti. Bu büyük bir olay.
    </p>
    <p class="MsoNormal">
     -Washington ve Tel Aviv deneyimleriniz var. Wikileaks belgeleri sizin işinizi nasıl etkiledi?
    </p>
    <p class="MsoNormal">
     Birçok meslektaşımla ilgili hayal kırıklığına uğradım. Onlar başkentlerine doğru olmayan bilgileri yazdılar. Biliyor musunuz, 20 yıl boyunca birlikte olan eşlerin yatak odasındaki veya mutfaktaki konuşmalarını kaydedip yayınlasak herkes onları zevkle okuyacak ve onlar da kavga ediyor diyecek. Bu kötü bir şey, kirli çamaşırın ortaya çıkmaması lazım. Tabii ki kamuoyunun bilgiye ulaşma hakkı vardır fakat çok gizli şeyler de var. Bu telgraflara bakarsak, demek ki onlar hiçbir yorum yapmadan orada olanları anlatıyorlar. Analiz Washington’da yapılıyor. Pentagon’daki insanlar elçiliklerden gelen bu bilgileri topluyor, onların üzerinde çalışıyor, analiz ediyor, ortak bir belge çıkarıyorlar. Başka ülkelerde başka gelenekler var. Bazı ülkelerde analizi elçilikler yapıyor. O zaman elçiliklerin görevi analiz yapmak oluyor. Diplomatın durumunu insan ve profesyonel olarak ayırmak lazım. İnsan olarak bulunduğu ülkeyi sevebilir veya sevmeyebilir ama diplomat olarak duygusal hareket hakkı yok.
    </p>
    <p class="MsoNormal">
     -Belgeleri okuyunca ne hissettiniz? Diplomatların dünyasında neler değişti?
    </p>
    <p class="MsoNormal">
     Wikileaks’ten okuduklarınızın bir anlamı yok. Çünkü bu doğru değil, yalan. Siz de onu yapabilirdiniz, bir roman gibi. Neredeyse aynı olurdu. Ben ABD’nin Meksika büyükelçisinin Wikileaks’ten dolayı istifa ettiğini duydum. Kendisini yakından tanıyorum, bundan önce kendisi ABD’nin Ukrayna büyükelçisiydi, o profesyonel bir insandı. Fakat Wikileaks, Meksika hükümeti hakkında Washington’a kötü bir şey yazdığını bildirdi. Bu durumda bu büyükelçinin ya yazmadığını ispatlaması -ki bu mümkün değil- ya da istifa etmesi lazımdı. Kendisi istifa etti. Amerika çok iyi bir büyükelçisini kaybetti.
    </p>
    <p class="MsoNormal">
     -Türkiye’de çalışmanın zorlukları neler?
    </p>
    <p class="MsoNormal">
     Türkiye’de sürekli gelen giden, toplam olarak 20 sene çalışan bir diplomatla görüştüm. Ben o zaman yeni gelmiştim. “Türkiye’de siyasi hayat çok zor. Türkiye’nin iç ve dış politikasının süreçlerini doğru anlayabilmem için ne yapmam lazım?” diye sordum. Kendisi bana dedi ki “Bu ülkede 20 sene geçirdim. Aynı soruyu ben sana sorabilirim.” Türkiye çok zor bir ülke. Burada çalışmak için kültürünü, tarihini, geleneklerini, her şeyini öğrenmek lazım. Bu, diplomatların işi. Bazen Türkiye ile ilgili doğru olmayan şeyleri okuyoruz. Şimdi bir diplomat ya kendi düşüncelerini yazabilir ya da gerçekten bu durumu inceleyip hükümetine nasıl davranması gerektiğini söyleyebilir. Bence bizim büyükelçiliğimiz gerçekten neyin olduğunu anlamaya çalışan bir elçilik. Wikilieaks yakında unutulacak. Eğer başka insanlar kirli çamaşırlara bakmak istiyorsa biz onu engelleyemeyiz. Bu, o insanların sorunu. Bizim buna ayıracak vaktimiz yok. Çünkü bizim çalışmamız lazım. Ukrayna Cumhurbaşkanı ve Türkiye Cumhuriyeti Başbakanı 5 sene içinde ticaret hacmimizi ikiye katlamamızı istediler. Bu kolay mı? Çok çalışmamız lazım, çok.
    </p>
    <p class="MsoNormal">
     LUCESCU AYRI BİR HİKÂYE
    </p>
    <p class="MsoNormal">
    </p>
    <p class="MsoNormal">
     Ben futbolcuyum. Shakhtar Donetsk’in 2009’da Fenerbahçe Şükrü Saracoğlu Stadı’nda kazandığı UEFA Kupası töreninde ben de vardım. En büyük pay Mircea Lucescu’nun. Çok tecrübeli ve yetenekli bir antrenör. Bunu Türkiye’de de ispatladı. Bir takım, bir antrenör gelince Avrupa kupalarını kazanmaya başlıyorsa, bu, onsuz bunu yapamayacağını gösterir. Lucescu ayrı bir hikâye.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29289-turkiyenin-nukleer-karari-cok-mantikli.html), [web.archive.org (arşiv bağlantısı)](http://web.archive.org/web/20131214180658/http://www.aksiyon.com.tr:80/aksiyon/haber-29289-turkiyenin-nukleer-karari-cok-mantikli.html)
