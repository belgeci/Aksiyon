# BÇG’yi deşifre edince casuslukla suçlanmıştı

*İdris Gürsoy 2014.09.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat sürecinde illegal Batı Çalışma Grubu’nu deşifre edince casusluk ve vatana ihanetle suçlanmıştı. ‘Ahlaklı kız’ diye fişlendi, yağlı kazıkla tehdit edildi. Linçle karşılaştı. ‘Neo 28 Şubat’ sürecinde casusların peşine düşen polisler, Meral Akşener’in başına gelenlerle karşı karşıya.
  </font>
 </div>
 <div id="newsText">
  <font class="detail-text">
   <p>
    Doğru Yol Partisi’nden bir milletvekili arkadaş bana dedi ki; çoluğunu çocuğunu ve kocanı yurtdışına çıkar, sen de öldün!” Bu sözler 28 Şubat döneminin İçişleri Bakanı Meral Akşener’e aitti. Cunta karşısında dik duruşunun bedelini ‘casusluk ve vatana ihanetle’ suçlanarak ödemişti. Batı Çalışma Grubu’nu deşifre etmesi insafsız saldırıların başlangıcı oldu. ‘Ahlaklı kız’ diye fişlendi. Ölümle, kazığa oturtulmakla tehdit edildi.
   </p>
   <p>
    17 Aralık büyük yolsuzluk operasyonunu yapan, Tevhid Selam örgütü soruşturmasını yürüten, İzmir’de askerî casusluk şebekesini yargıya teslim eden polis, hâkim ve savcıların başına neredeyse Meral Akşener’in başına gelenler geliyor. Havuz medyasının, ‘paralel operasyon’ adını verdiği ‘Neo 28 Şubat’ sürecinde, büyük yolsuzlukların ve İran ajanlarının üzerine gidenler, insafsız saldırıların hedefi oluyor. Görevini yapan masum insanlara, hiçbir delil ortaya konmadan, uydurma raporlarla ‘casusluktan vatana ihanete’ kadar çeşitli cürümler atfediliyor. Bu kişiler ayrıca havuz medyasınca itibarsızlaştırılıyor.
   </p>
   <p>
    17 yıl sonra‘ Neo 28 Şubat’ sürecinde bu sefer Recep Tayyip Erdoğan’ın talebi ile MGK’de iç tehdit değerlendirmesi yapılıyor. Batı Çalışma Grubu’nun yerini Başbakanlık’ta kurulan Kozmik Çalışma Grubu alıyor. MİT’in bütün tarikatları fişlediği, Emniyet’in hukuk dışı raporlar hazırladığı ortaya çıkıyor. Havuz medyasının bitmeyen iftira ve yalanları ile birlikte okuduğunuzda sadece aktörlerin değiştiği yeni bir olağanüstü süreç yaşanıyor. “İrtica PKK’dan daha tehlikelidir” diyen 28 Şubat’ın kudretli generallerinden Güven Erkaya’nın yerini, “Kırmızı kitaba ‘paralel yapı’ girecek” diyen Recep Tayyip Erdoğan almış görünüyor.
   </p>
   <p>
    Peki, TBMM Başkanvekili Meral Akşener, 28 Şubat’ta neden casuslukla suçlanmıştı? Akşener, 2012’de kurulan Meclis Darbeleri Araştırma Komisyonu’na başından geçenleri bütün ayrıntıları ile anlatmıştı. O gün dikkatlerden kaçan ve bugünkü sürece ışık tutacak bazı ayrıntılar şöyle:
   </p>
   <p>
    <strong>
     İllegal yapı ve fişleme
    </strong>
   </p>
   <p>
    8 Kasım 1996’da Refahyol Hükümeti’nin içişleri bakanı olan Meral Akşener’in görev süresi 30 Haziran 1997’ye kadar sürdü. Akşener, emniyet istihbaratının kendisine getirdiği bir belgeyi başbakana iletince ‘casusluk’ suçlaması ile karşı karşıya kaldı:
   </p>
   <p>
    <img alt="" height="244" src="http://web.archive.org/web/20141001235611im_/http://medya.aksiyon.com.tr/aksiyon/2014/09/22/Bcgyi-desifre2.jpg">
     “Batı Çalışma Grubu gayr-i yasal. Nisan ayında, Emniyet İstihbarat Dairesi bir dosya getirdi. O dosyanın içinde de bir belge vardı, bu belge herkesin fişlendiği bir talimatname, bütün siyasi partilerin il başkanları, ilçe yöneticileri yani ilçeden başlayarak ile kadar bütün sivil toplum örgütlerinin başkanları, yöneticileri, valiler, kaymakamlar… Düşünebiliyor musun?  Sonra bunun yanlış olduğunu söyleyince, İller İdaresi Kanunu’na dayandırdılar. İller İdaresi Kanunu’nun yürütücüsü illerde validir, dolayısıyla orası da değil, gayr-i yasal bir oluşumdu. Belgeyi Başbakan’a iletilmek üzere Adalet Bakanı Şevket Kazan’a verdim. 22 Mayıs’ta MGK kuruluş yıl dönümünde baş başa kalınca Deniz Kuvvetleri Komutanı Güven Erkaya, Batı Çalışma Grubu çalışmalarını açtı ve sözü o belgeye şöyle getirdi: ‘İçişleri Bakanlığı İstihbarat Daire Başkanlığı, dolayısıyla ben ve de Bakan, Deniz Kuvvetleri Komutanlığı’nın bilgisayarını boşaltıp casusluk faaliyeti yaptığımıza dair bir suçlamayla karşılaştık. Şimdi, belge verildi, belgeyle ilgili bir prosedür işleyecek, onun dışında herhangi bir şey bilmiyorum.’ Birden böyle bir şeyle karşılaştık. Bu suçlamanın çok ağır bir suçlama olduğunu, bunu kabul etmediğimi, dolayısıyla bu konuda mülkiye müfettişlerini görevlendirip çok derin bir soruşturma yaptıracağımı söyledim.”
    </img>
   </p>
   <p>
    Bakan Akşener’in geri adım atmaması ve konuyu araştıracağını söylemesi krize sebep oluyor. Belgenin Erkaya’ya nasıl ulaştığını ve süreci onun ağzından dinleyelim:
   </p>
   <p>
    “Rahmetli Hoca (Necmettin Erbakan) bu belgeyi almış, Cumhurbaşkanı’na götürmüş, Cumhurbaşkanı da çağırmış Genel Kurmay Başkanı İsmail Hakkı Karadayı’ya belgeyi vermiş. Şimdi bu belgeyle ilgili ‘Siz ne yapıyorsunuz kardeşim’i beklerken, birden ben casus oldum, yani hiç beklemediğimiz bir konuşma biçimiyle karşılaştım. Ben, ‘soruşturma açacağımı, bunun çok ağır olduğunu, böyle bir şeyi asla kabul etmeyeceğimi’ söyleyince bunun üzerine biraz böyle bir gevşeme oldu, konuyu hızla kapattılar. Hakikaten görevlendirme yaptım. Karadayı, telefonla Emniyet İstihbarat Müdürü Bülent Orakoğlu’nu açığa almamı istedi. Ben, açığa almayacağımı söyledim. Çünkü yanlış bir iş yapmadığını belirttim. Şayet soruşturmanın sonucunda suçlu çıkarsa bu başka bir şey, ama ben bu soruşturmayı yapacağımı, çok derinleştireceğimi ve bu metnin de illegal olduğunu, illegal yapılanma olduğunu vurguladım. Bunun üzerine kapandı telefon. Tansu Çiller’le görüştükten sonra Bülent Orakoğlu’nu Amerika’ya görevli olarak gönderdik.”
   </p>
   <p>
    Batı Çalışma Grubu’nun faaliyetleri sonucu Refahyol Hükümeti düşürülüyor. 18 Haziran’da Başbakan Necmettin Erbakan istifasını Çankaya’ya sunuyor. Batı Çalışma Grubu, Akşener’in peşini bırakmıyor. Eski İçişleri Bakanı ‘casusluk faaliyeti yaptığı’ iddiaları ile gazetelerin manşetlerinden saldırıya uğruyor. Bir hafta linç ediliyor. O günler oldukça sancılı geçiyor:
   </p>
   <p>
    “Deniz Kuvvetleri Komutanlığı’nın bilgisayarını boşaltıp casusluk faaliyeti yaptığım manşetlerde... Orada onbaşı Kadir Sarmusak ortaya çıkmış. Çünkü o belgedeki sayı ve yazıları silmemişler, oradan Sarmusak’a ulaşılmış. Bütün gazetelerin manşeti ve bir iki televizyon, aşağı yukarı Temmuz’un 10’una kadar, Hıyanet-i Vataniye Kanunu’na göre vatana ihanetten, casusluk suçlamasından yargılanacağımı yayımladı.”
   </p>
   <p>
    Akşener, insanın çevresindekilerin gerçek yüzlerini böyle zamanlarda fark edebildiğini ifade ediyor. Mesela DYP milletvekili bir arkadaşı onu, “Çoluğunu çocuğunu ve kocanı yurtdışına çıkar, sen de öldün!” diye uyarıyor. Refahyol’dan sonra bu şekilde üzerine gelinmesini ise; “Demek ki gerçekten bu belge ciddi.” sözleri ile açıklıyor.
   </p>
   <p>
    Batı Çalışma Gru-bu’nun faaliyetleri ve ‘ahlaklı kız’ diye fişlenmesine de bir parantez açmak lazım: “Batı Çalışma Grubu bir kere yani hiçbir yasaya ne askerî yasaya ne Anayasa’ya ne normal cari, meri hukuka dayanmayan, kendi kafalarına göre kurdukları, insanları fişleyen bir çalışma grubu, askeriyenin içinde. Ama bunların görevlendirildikleri ortaya çıktı. Şimdi sivil idareden de sivil bürokrasiden de insanların olduğunu görüyorsunuz. Şimdi burada bu fişlenmenin anlamı nedir? Yani insanları niçin fişlersiniz? Zapturapt altına almak için, hakkında bilgi toplarsınız! Hatta mesela çok ilginç Çevik Bir’in imzasıyla benim hakkımda bir araştırma yaptırılıyor, fişleme... O, oradan oraya gidiyor, bir karakol polisine geliyor. Karakol polisi bir rapor yazıyor. Düşünebiliyor musunuz, eski İçişleri Bakanı adına yapılıyor bu iş ve sonuçta, kayınpederimi babam zannetmiş ve hiç unutmuyorum, kim bilir neler sorulmuşsa, yani raporu gördüm ben. Raporda şöyle diyor, işte yani ‘Ahlaki olarak sorunu yoktur, iyi bir ailenin kızıdır.’ Bu iyi aile de kayınpederim oluyor. Kayınpederi demiyor, babası İzmit’te tanınan bir esnaftır. Ondan sonra işte şöyle, şöyle yani burada tekrarlamaktan hicap duyduğum şeyler ama sorulan sorunun karşılığı olduğu için kötü. Yani her bir anlamda soru sorulmuş, nedir, ne değildir, ne bulunacak diye, böyle bir garip şeydi.”
   </p>
   <p>
    Akşener, o dönemde ‘yağlı kazık’ ile de tehdit edilmişti. Genelkurmay İstihbarat Başkanı Çetin Saner, İçişleri Bakanlığı Müsteşarı Teoman Ünüsan’la kendisine bir mesaj göndermişti. Akşener, bu tehdide de boyun eğmedi: “Tekrarlamayı sevmediğim, istemediğim bir şey. O zaman ben içişleri bakanıydım. Yani onu bir ölüm tehdidi olarak algılamadım ama tabii, hep merak etmişimdir; niye kurşun değil, niye asmak değil de niye öyle bir duygu ve düşünce? Bu da ayrı bir psikolojik sistemi gösteriyor, yani bir kadına...”
   </p>
   <p>
    <img alt="" height="600" src="http://web.archive.org/web/20141001235611im_/http://medya.aksiyon.com.tr/aksiyon/2014/09/22/Bcgyi-desifre3.jpg"/>
    28 Şubat, Batı Çalışma Grubu eli ile yürütülen psikolojik bir savaştı. Bazı gruplar sokağı hareketlendirdi. Bugünkü havuz medyası gibi bazı medya grupları da kullanıldı: “Aczimendiler mevzuuna gelince: O dönem çok enteresandı. Şimdi, şöyle bir şey: Burada acayip bir şey var, görüyorsunuz, fakat bütün basın yayın hurra, bütün televizyon kanalları hurra şeklinde…”
   </p>
   <p>
    Akşener, Genelkurmay’daki irtica brifinglerine vali, emniyet müdürleri ve kaymakamları göndermedi. “İzinsiz gidenlerin hepsini görevden alırım.” tehdidinde bulundu. Bakanlık dönemi ile ilgili dedikodular çıkararak yıpratmak istediler:
   </p>
   <p>
    “Herkesin çemkirdiği, çemkirenlerin önünde olduğu bir sistemi varsayın ve orada mesela brifingler başladı, 28 Şubat kararlarından sonra. Bütün hâkimler, savcılar, gazeteciler, işadamları, üniversiteler, sivil toplum örgütleri, sıra sıra gitti insanlar. Mesela, İçişleri Bakanlığı’nda valiler, emniyet müdürleri, kaymakamlar alınamadı. Şimdi savcılıkta Genelkurmay yollamış bütün belgeleri, niye çağrılmadığı var. Ben görmedim, hepsini beraber açığa alırım diye. ‘Yapar valla!’ olmuş. Şunu söylemeye çalışıyorum; arkanızda mesela bir sivil güç, demokratik bir tavır olur, Meclis’te olur, siyasi partiler görüşlerini bir kenara bırakarak olur, o zaman şey yapabilirsiniz. Herkesin size çemkirdiği, herkesin eleştirdiği, inanılmaz karikatürlerin çizildiği, bir sürü abuk sabuk işin olduğu... Mesela ben bir tane belge İçişleri Bakanlığı’ndan fotokopi çektirip evime götürmedim... Yani karşınızdakine güven verebilmek için böyle dosyaları okurdum, imzalanacakları imzalardım...”
   </p>
   <p>
    Meral Akşener’e göre 28 Şubat’ın kısa, orta ve uzun vadeli hedefleri vardı. Kısa ve orta vadeli hedefler gerçekleştirildi. Peki ya uzun vadeli hedef neydi? “28 Şubat sürecinin birinci, kısa dönemli hedefi Refahyol’u yıkmaktı. İkinci orta vadeli hedefi, raporlar çıkmıştı, işte 2015 yılında şu kadar insan imam hatip lisesi mezunu olacak vesaire diye projeksiyonlar vardı. Bu öngörülen seçmen tipinin iradesini kırmak, orta vadeli hedefiydi. Uzun vadeli hedefte de bu kitlenin öngörüldüğü biçimde sevk ve idare edilmesinin, manipüle edilmesinin sağlanmasıydı. Siyasi cenahın orada çok ciddi bir iradesizliği oldu. 28 Şubat toplantısında öngörülen 18 madde bir süre imzalanmadı. Daha sonra hükümette şöyle bir duygu oluştu; yani imzalayalım, gerilimi düşürelim, ondan sonra da uygulamayalım.”
   </p>
   <p>
    Vatana ihanetle suçlanan Akşener, sürecin sonunda siyasete MHP’den devam etti. İstanbul milletvekili seçildi. Meclis Başkan Vekilliği görevini yürütüyor. Cumhurbaşkanı adayları arasında da ismi geçmişti. Ona vatana ihanet ve casusluk suçlamasını yapan 28 Şubatçılar ise yargı önüne çıkarıldı. Batı Çalışma Grubu mahkûm oldu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39540-bcgyi-desifre-edince-casuslukla-suclanmisti.html), [web.archive.org (arşiv bağlantısı)](http://web.archive.org/web/20141001235611/http://www.aksiyon.com.tr:80/aksiyon/haber-39540-bcgyi-desifre-edince-casuslukla-suclanmisti.html)
