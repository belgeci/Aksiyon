# King'in rüyasının peşinde

*İdris Gürsoy 2009.01.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD’nin siyahî başkanı Obama, göreve gelir gelmez Guan-tanamo Üssü’nün kapatılması emrini verdi. Bu adım, Oba-ma’nın, insan hakları savunucusu Martin Luther King’in rüyasını gerçekleştirebileceği yönündeki ümitleri güçlendirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201164006im_/http://www.aksiyon.com.tr/resim/738/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201164006/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201164006/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201164006oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201164006oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   New York’ta yaşayan Pakistan asıllı Amerikalı bir kadın, bir firmaya iş için başvurur. Kasada çalışacaktır. Belgeleri inceleyen şirket görevlisi, “Başını açarsan gel ve işe başla.” cevabını verir. Başörtülü Amerikalı, bu davranış karşısında şaşkınlığa düşer. Ayrımcılığa uğradığını iddia ederek şirketten şikâyetçi olur. Davayı kabul eden Türk avukat Zafer Akın, müvekkili adına şirkete yazı yazar. Olayı anlatıp açıklama ister. Şirketten hemen bir özür yazısı gelir: “Müdürümüz nasıl yapar bunu? Sizden özür diliyoruz.” Neticede olay mahkemeye gitmeden yazışma ile çözülür. Şirket yaptığı ayrımcılığı kabul edip özür diler. Mağdura iş teklifi ile birlikte 15 bin dolar tazminat vermeyi de kabul eder…
   <br>
    <br>
     Amerika’da insan hakları sorunları, ırk ayrımcılığı ve dinî ayrımcılık kısa sürede gündemden düşecek gibi görünmüyor. 11 Eylül sonrası dinî ayrımcılık olayları arttı. FBI’ın verdiği istatistiklere göre, ABD’de 2005’te toplam 7163 nefret suçu (hate crime) işlendi. 2006’da ise bu rakam 7722 olarak gerçekleşti. Zencilerin sorunları tam anlamı ile çözülmüş değil. Siyahlara karşı şiddet ve ayrımcılık devam ediyor. Milyonlarca siyah, renginden dolayı iş bulamıyor, bulanlar da sağlık sigortasız ve çok düşük ücretlerle çalışıyor. Geçen seneki Martin Luther King Günü törenlerinde Atlanta’nın ilk kadın ve zenci belediye başkanı Shirley Franklin, “Binlerce siyah ve Latin öğrenci lise eğitimini bırakıyor. İstatistiklere göre, okulu bitirseler de iş bulamayacaklarına inanıyorlar. Nereye gidiyoruz?” diye sormuştu. Ekonomik krizle birlikte sorunlar ağırlaşarak sürüyor.
     <br/>
     <br/>
     New York’ta insan hakları ihlalleri, ırkçılık, ayrımcılık ve nefret suçları davalarına bakan Türk avukat Zafer Akın da 11 Eylül sonrası tırmanışa geçen dinî ayrımcılık olaylarının ülke için en büyük tehlikelerden biri olduğunu söylüyor. Akın, küçük bir kıvılcımla bile olayların tırmanabileceğine dikkat çekiyor. 1992’den bu yana New York’ta avukatlık yapan Akın’a göre, Amerikan medyası sürekli olarak ayrımcılığı körüklüyor. Akın, “Irkçılık her an parlayabilir.” diyor.
     <br/>
     <br/>
     Irk, din, etnik-millî köken, cinsiyet, cinsel yönelim, engellilik durumu ve yaş gibi sebeplerle beslenen önyargı yüzünden kişilere veya mülklerine karşı işlenen suçlara ‘nefret suçu’ deniyor. Nefret Suçları Yasası kurbanın dinî inanışı, politik görüşü, ırkı ve cinsel yönelimi yüzünden işlenen suçları kapsıyor. Yasa, toplumdaki azınlıkları, çoğunluğun her türlü baskısından korumayı hedef alarak, ırkçılığın önüne geçmeye çalışıyor. Koruma, sadece fiziki şiddet saldırılarını değil, psikolojik taciz ve cinsel taciz saldırılarını da kapsıyor. Yazılı ve sözlü sövgü, tehdit, taciz, duvar yazısı, vandalizm, mülke ve kişiye saldırı, yaralama, ölüme neden olmanın dışında, önyargının yol açtığı yumruklaşmalar, gamalı haç gibi ırkçı semboller, internet, telefon veya diğer biçimlerde iletilen nefret mesajları da aynı kapsama giriyor.
     <br/>
     <br/>
     Amerika'da ayrımcılık (discrimination) suç olduğu için iş başvurularında yapılan mülakatlar sırasında ayrımcılığa sebep olabilecek sorular sorulamıyor. 1964'te yayımlanan İnsan Hakları Yasası’nın 7. maddesi işverenlerin ırk, dil, din, cinsiyet, renk ayırımı yapmalarını yasaklıyor. 1991'de çıkan Amerikalı Özürlüler Yasası’nın 1. maddesi de başvuru prosedürü, işe alınma, eğitim, tazminat, ikramiye dâhil istihdamın her aşamasında özürlü insanları koruyor.
     <br/>
     <br/>
     Barack Obama’nın 20 Ocak’ta yemin ederek başkanlık görevine başlaması ile insan hakları savunucusu Martin Luther King’in rüyası kısmen gerçekleşti. Ülkede yeni bir dönem başladı. Şimdi merak edilen; ırkçılık olayları, dinî ayrımcılık ve nefret suçlarında düşüşün olup almayacağı. Acaba, 11 Eylül’den sonra tırmanışa geçen dinî ayrımcılık olayları tarihe karışacak mı?
     <br/>
     <br/>
     Obama, seçimlerden önce‘nefret suçları’ konusunda ciddi adımlar atacağı vaadinde bulunmuş; yasanın, kapsamı genişletilmek suretiyle bütün azınlıklar için daha işe yarar hâle getirileceğini açıklamıştı. Amerikan kamuoyu şimdi Obama’dan verdiği sözleri tutmasını bekliyor. Siyahi Başkan, gerekli adımları atamazsa Martin Luther King’in rüyası yarım kalacak. Masum insanlar ise bedeller ödemeye devam edecek.
     <br/>
     <br/>
     <br/>
     <br/>
     YASAL OLMAYAN SORULAR
     <br/>
     <br/>
     Kişisel sorgulama: Yaş, doğum tarihi, evlilik durumu, çocukların yaşı veya kaç tane olduğu, eşin işi türünde sorular yasak. İşveren sadece iş sorumlulukları ile ilgili soru sorabilir.
     <br/>
     <br/>
     Köken sorgulaması: Başvuranın doğum yeri, ana dili ve ülkesi gibi sorular yasak. İşveren, kişinin Amerika'da çalışmak için yasal haklarını sorabilir. Ayrıca o iş için yabancı dil gerekiyorsa dilinin akıcılığı hakkında soru sorabilir.
     <br/>
     <br/>
     Dinî inanç sorgulaması: Din, dinî tatiller ve siyasi düşünce ile ilgili sorular sormak yasak.
     <br/>
     <br/>
     Sağlık durumu sorgulaması: Özürlülük hâli ya da sağlık problemleri ile ilgili soru sormak yasak.
     <br/>
     <br/>
     <br/>
     <br/>
     <br/>
     <br/>
     ROSA PARKS’TAN OBAMA’YA
     <br/>
     <br/>
     Obama’nın yemin töreninden (20 Ocak) bir gün önce Martin Luther King anıldı. Amerika’da zencilerin insan hakları mücadelesini hangi bedelleri ödeyerek kazandıkları bir film şeridi gibi gözler önüne serildi.
     <br/>
     <br/>
     1 Aralık 1955 günü, Alabama’nın Montgomery şehrinin siyah kökenli sakinlerinden biri, şehir fuarındaki işinden akşam 6’da çıktı. Çok yorgundu ve bir an önce evine ulaşmak istiyordu. Otobüsün ortasındaki ‘değişken’ statülü koltuklardan birine oturdu. Yasalara göre, ilk 10 sıra beyazlarındı. Siyahlar ise en arka bölümde yolculuk etmek zorundaydı. Ortadaki değişken statülü koltuklarsa beyazların sıraları doluncaya kadar siyahların da oturabilecekleri koltuklardı. Birkaç durak sonra otobüsün beyazlara ayrılan kısmı dolup 4 beyaz yolcu ayakta kalınca şoför arka koltuklarda oturan 4 siyah yolcudan yerlerini boşaltmalarını istedi. 3 erkek siyah yolcu arka tarafa geçti. Ancak Rosa Parks adlı terzi kadın, yerinden kalkmayı reddedince tutuklandı. Aynı gece haber şehir sakinleri arasında yayıldı. Pazar günü kiliseler aracılığıyla otobüs boykotu fikri yayıldı. Parks’ın tutukluluğunun üçüncü gününde insan hakları tarihine ‘Montgomery Bus Boycott’ adıyla geçen eylem başladı. Siyahlar tam 382 gün boyunca otobüslere binmedi. İşlerine, okullarına yürüyerek gittiler. Eylemin başlamasına sıradan bir ev kadını yol açtı; ancak boykot ve direnişle beraber bir başka isim de büyümeye başladı.
     <br/>
     <br/>
     Siyahi kadın Rosa Parks’ın tutuşturduğu meşaleyi bir vaiz olan Martin Luther King aldı: “Bir rüyam var. Gün gelecek, eski kölelerin evlatlarıyla eski köle sahiplerinin evlatları, Georgia'nın kızıl tepelerinde kardeşlik sofrasına birlikte oturacaklar. Bir rüyam var. Gün gelecek, dört küçük çocuğum, derilerinin rengine göre değil, karakterlerine göre değerlendirildikleri bir ülkede yaşayacaklar.” dedi.
     <br/>
     <br/>
     1950’li yılların sonunda sivil haklar hareketini başlatan King, hayalleri olanların büyük bedeller ödemeye hazır olması gerektiğini gösterdi. King’in (1929-1968), hayatı büyük mücadelelerle geçti. Sözlü ve fiili birçok saldırıya uğradı, tartaklandı, bıçaklandı, hatta evi bombalandı. Hakkında defalarca dava açıldı, defalarca tutuklandı. Polis tarafından adım adım takip edildi. Çocuğuna arkadaşları ‘senin baban hapiskuşu’ diyordu. Basının hedefi hâline geldi, savaş karşıtı ve özgürlükçü fikirlerinden dolayı ‘vatan hainliği’ ile suçlandı. Yılmadı, yolundan dönmedi. 1960’lı yıllara damgasını vurdu. King, ünlü Hintli lider Mahatma Gandhi’den etkilendi. Bütün hayatı boyunca şiddete karşı durdu. Sivil itaatsizlik eylemleri kısa sürede güney eyaletlerini aşıp tüm ülkeye yayıldı. 28 Ağustos 1963’te Kongre önünde 200 bin kişinin toplandığı yürüyüş Amerikan tarihine en büyük kitle gösterisi olarak geçti. King Jr’ın yaptığı  ‘I Have a Dream (Bir rüyam var)’ adlı konuşma, Başkan Abraham Lincoln’ün Gettysburg konuşmasından sonra ülke tarihinin en meşhur hitabeti olarak kaydedildi. Sivil haklar hareketinin eylemleri sonucunda, 1956 yılının sonunda Yüksek Mahkeme ırk ayrımcılığını yasakladı. 1964’te Sivil Haklar Yasası ve 1965’te siyahlara da oy hakkı veren yasa kabul edildi.
     <br/>
     <br/>
     King 14 Ekim 1964’te, Nobel Barış Ödülü aldı. Vietnam Savaşı’na karşı görüşleri büyük tartışma meydana getirdi. 4 Nisan 1968’de  Memphis’te kaldığı ve bugün müzeye dönüştürülen Lorraine Motel’in balkonunda öldürüldü. King’in katili olduğu ileri sürülen  James Earl Ray, 2 ay sonra sahte Kanada pasaportuyla İngiltere’ye girerken yakalandı. 1998’de hapiste ölen Ray, önce cinayeti kabul etti; ancak sonra inkâr etti. Suikast hiçbir zaman aydınlatılamadı. 1986’da Başkan Ronald Reagan, Martin Luther King Jr’ın doğum gününü kutlamak için her ocak ayının 3. pazartesi gününü Martin Luther King Jr Day adıyla resmî tatil ilan etti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32232), [web.archive.org (arşiv bağlantısı)](http://web.archive.org/web/20090201164006/http://aksiyon.com.tr:80/detay.php?id=32232)
