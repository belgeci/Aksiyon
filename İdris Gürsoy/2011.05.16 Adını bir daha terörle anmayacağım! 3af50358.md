# Adını bir daha terörle anmayacağım!

*İdris Gürsoy 2011.05.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   GAP’ta
   <span>
   </span>
   atılan her bir adım, bölgeyi huzura götürüyor. Bereketli topraklar suya, insanlar da huzura kavuştukça yüzler gülüyor. Bölgeyi ilk defa görenler, “Keşke terör olayları ile anılmasa buralar.” diyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Ceylanpınar Tarım İşletmesi’nin hemen yanında tel örgüler ve güvenlik amaçlı kulübeler görülüyor. Biraz yürüsek Suriye topraklarındayız. Dikkat kesiliyoruz öte tarafa. Sanki günlerdir süren ve onlarca insanın öldüğü çatışmaların seslerini duyacağız. Sınırımızda kaos ve karmaşa hüküm sürüyor. Ya bu tarafta? Ekonomik ve sosyal projeler bölgenin kabuğunu değiştiriyor. Bir hareket, bir heyecan... İşin doğrusu her şey aslına dönüyor.
    </p>
    <p class="MsoNormal">
     Suruç Ovası pompaj sulaması ana iletim kanalının içinde kayboluyoruz. Dünyanın beşinci, Türkiye’nin birinci büyük tüneli tamamlandığında, Fırat’ın suyu kurak Suruç Ovası ile buluşacak.
     <span>
     </span>
     Bitirilen 14 barajda toplanan sular dev kanallarla toprağa ulaştırılacak. Gözün alabildiğine uzandığı suya hasret ovalar, 12 Eylül 2012 tarihini iple çekiyor. Urfa ve Mardin ovalarındaki şantiyelerde hummalı bir çalışma sürüyor. Tünellerin bitirilmesi için üç vardiya çalışılıyor. Spot lambaları geceyi gündüz yapıyor. Baraj suyuna ulaştıklarında bir büyük rüyanın sonuna gelinmiş olacak. O vuslat günü, tarihin ilk tarımının yapıldığı topraklarda bir yeni başlangıca işaret edecek.
    </p>
    <p class="MsoNormal">
     Urfa ve Mardin’de tarih gün yüzüne çıkarılıyor. Kültür zenginliklerinin üzerindeki örtü kaldırılmış. Şehirde mi yoksa bir açık hava müzesinde misiniz, belli değil. Yöresel, rengârenk kıyafetler içinde poşulu, takkeli, kaftanlı, şalvarlı insanlar çıkıyor karşınıza. Sanki bir folklor ekibinden fırlayıp gelmişler gibi. Ne onlar yadırgıyor bu hâllerini ne biz. Urfa deyince akla gelen Balıklı Göl, gecenin 12’sinde ziyaretçilerle dolup taşıyor. Otellerde ise yer bulmak mümkün değil. Yeni oteller hizmete girmeye hazırlanıyor. Urfa ve Mardin sanki bir film platosu. Cazibe Merkezleri Programı adı altında yürütülen proje ile şehirlere sihirli bir el dokunmuş, altyapıları da tamamlanıyor. Çirkin binalar yıkılıyor, su kanalları açılıyor, elektrik direkleri kaldırılıyor, medeniyetler beşiği şehirler altın çağlarındaki orijinal görüntüsüne kavuşuyor.
    </p>
    <p class="MsoNormal">
     Mardin’de bir okuma salonundayız. Küçük Mehmet ve Fatma’ya soruyoruz: Büyüyünce ne olmak istiyorsunuz? Fatma’nın babası taksiciymiş. “Hemşire olacağım.” diyor. Mehmet, “Doktor” diye atılıyor. Fakir, dershaneye gidecek imkânı olmayan çocukların akın ettiği bir yer burası. Fatma, “Evde ders çalışamadığım için buraya geliyorum. Her dersin ayrı öğretmeni var. Çok yardımcı oluyorlar.” diye sürdürüyor sözlerini. SODES projesi adı altında okul öncesi eğitimden yeni üniversitelere kadar bir eğitim seferberliğinin sonuçları bunlar. Okuma salonları da bu çerçevede fakir öğrencilere destek sağlıyor.
    </p>
    <p class="MsoNormal">
     Mardin Çok Amaçlı Toplum Merkezi’nde (ÇADOM) yöresel yemekleri tadıyor, el işi sergisini geziyoruz. Çeşitli yaşlarda kadınların bir araya geldiği merkez, iş ve meslek sahibi yapıyor insanları. Hemen 50 metre uzakta Dicle Kalkınma Ajansı Genel Sekreteri Abdullah Erin, iki yıllık çalışmalarını anlatıyor. Yabancı ve yerli iş adamlarını bölgeye çekmenin gayreti var. Yatırımlar destekleniyor. Araştırmalar yapılıyor. Süryanilerle temas kurulmuş. Bu topraklardan göçüp giden yurtdışındaki vatandaşlarımıza ‘Gelin, ülkenizde iş adamı olun’ deniyor.
    </p>
    <p class="MsoNormal">
     Gezdiğimiz yerlerden biri de Urfa Kalesi. Gece yarısını biraz geçiyor saat. Kale sırtlarından şehir ışıl ışıl görünüyor. Peygamberler diyarından menkıbeler dinliyoruz. Yan masada dışarıdan gelmiş bir grup çay içerken konuşuyorlar. Biri şaşkın. Tıpkı bizim gibi… Aklımızdan geçenleri dile getiriyor: “Medyanın bize gösterdiği kadar biliyormuşuz Urfa’yı. Oysa iki gündür buradayım. Gözlerime, duyduklarıma inanamıyorum. Tarihî zenginlikler, tabii güzellikler, insanların cana yakınlığı o kadar etkiledi ki beni? Hani terör? Keşke terör olayları ile anılmasa bu bölge. Büyük haksızlık yapılıyor.” Güneydoğu, tarihî normalleşmesini yaşıyor. Barış ve huzurun solukları hissediliyor. Bereketli topraklar suya, insanlar da huzura kavuşuyor. Yüzler gülüyor…
    </p>
    <p class="MsoNormal">
     10 maddede GAP Eylem Planı
    </p>
    <p class="MsoNormal">
     <span>
     </span>
     GAP’ın büyük bir bölümünün 2012 sonuna kadar tamamlanması amacıyla hazırlanan GAP Eylem Planı, 2008’de uygulamaya kondu. Planda 4 gelişme ekseni altında 73 ana eylem ve bu eylemler çerçevesinde 300’ün üzerinde proje ve faaliyet yer alıyor. 2008-2012 döneminde, toplam 26,7 milyar TL’lik kaynağın 4,9 milyar TL’lik kısmı merkezî bütçe dışından, geri kalanı ise merkezî bütçe kapsamında finanse edilecek.
     <span>
     </span>
     Atatürk Barajı ile birlikte toplam 15 baraj inşaatı bitirildi. Toplam 1649 kilometreyi bulan ana kanalların yapımının büyük bölümü Eylem Planı döneminde gerçekleştirilecek.
     <span>
     </span>
     2008-2010 döneminde, Çamgazi Ovası Sulaması, Samsat Pompa İstasyonu, Harran Ana Kanalı (86 km), Yukarı Harran Ovası Şebeke İnşaatı, Harran Ovası 6. Kısım Sulaması ve Kralkızı-Dicle Cazibe Sulaması İsale Kanalı inşaatı tamamlandı. Toplam uzunluğu 386 km olan ve yaklaşık 404 bin hektar alana hizmet edecek üç ana kanalın inşaatına ise başlandı. GAP’ın önemli bileşenlerinden biri olan ve toplam 193 bin hektar alana hizmet edecek Silvan Projesi 2010’da programa alındı ve Pamukçay Barajı ihale edildi.
     <span>
     </span>
     2010 itibarıyla 10 hidroelektrik santrali tamamlandı; GAP enerji yatırımlarının yüzde 74’ü gerçekleştirildi. Tamamlanan 15 barajda 1 milyon hektar alanı sulayacak su depolandı. 2010 sonu itibarıyla toplam 308 bin hektar alan sulamaya açıldı.
     <span>
     </span>
     2010’da GAP Bölgesi, 5,2 milyar dolarlık ihracatı ile 113 milyar dolarlık Türkiye ihracatının yaklaşık yüzde 4,5’ini gerçekleştirdi. 2011 Ocak-Şubat döneminde gerçekleştirilen ihracat 940 milyon dolar oldu.
     <span>
     </span>
     Kırsal Kalkınma Yatırımlarının Desteklenmesi Programı kapsamında 2008-2010 döneminde 426 adet proje programa alındı. 398 proje tamamlandı, 4 bin 584 kişi istihdam edildi.
     <span>
     </span>
     Hayvancılığı teşvik amacıyla süt sığırcılığı işletmeleri desteklendi.
     <span>
     </span>
     Eylem Planı çerçevesinde 1466 km il ve devlet yolu yapıldı. 1209 km devlet ve il yolu ile çok sayıda karayolu köprüsünün tamamlanması hedefleniyor. Bunun 833 km’si bölünmüş yol. Gaziantep-Şanlıurfa Otoyolu trafiğe açıldı. Türkiye’nin en modern terminallerinden Batman Havaalanı terminal binası tamamlandı, Şırnak’ın temeli atıldı.
     <span>
     </span>
     Üç kalkınma ajansının (Karacadağ, İpekyolu, Dicle) çalışmaları için 2009’da 50 milyon TL, 2010’da ise yaklaşık 61 milyon TL ödenek transferi öngörüldü. 2009 ve 2010 yıllarında GAP Bölgesi’nde 854 adet teşvik belgesi düzenlendi, 4,4 milyar TL tutarında sabit yatırım ve 21 bin 634 kişilik istihdam öngörüldü. 13 Organize Sanayi Bölgesi (OSB) tamamlandı, 11 OSB projesi devam ediyor.
     <span>
     </span>
     2008’de Diyarbakır’da, 2010’da Şanlıurfa’da Cazibe Merkezleri Programı uygulamalarına başlandı. 2008’de 15 milyon TL, 2009’da 18,2 milyon TL, 2010’da ise 45,8 milyon TL kaynak aktarıldı. TOKİ tarafından GAP illerinde 2003’ten bugüne 27 bin konut tamamlandı.
     <span>
     </span>
     2010 yılı itibarıyla, bölgedeki toplam sağlık personeli sayısı 2007’ye göre yüzde 21 arttı; uzman hekim sayısında ise yüzde 65 artış sağlandı. Bölgedeki okuryazarlık oranı kadınlarda yüzde 68’e, genel nüfusta yüzde 76,4’e yükseldi.
     <span>
     </span>
     Diyarbakır, Kilis, Siirt ve Şanlıurfa’da okulöncesi eğitimde okullaşma oranları Türkiye ortalaması olan yüzde 38,5’in üzerine çıktı. Yeni kurulan üniversitelerin 2010’da ödenek miktarı 2009’a göre iki kat artırıldı. Sosyal destek programları kapsamında istihdam, sosyal içerme ve kültür-sanat-spor alanlarında 2008 ve 2009 yıllarında toplam bütçesi 134 milyon TL tutarında olan 1176 adet proje finanse edildi. İŞKUR tarafından düzenlenen aktif işgücü programlarından 2008’de 4644 kişi yararlandı. 2 adet Toplum Merkezi, 3 adet Sosyal Bakım ve Rehabilitasyon Merkezi, 2 adet Engelsiz Yaşam Merkezi tamamlandı. 3 adet yeni Çok Amaçlı Toplum Merkezi açıldı.
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Yıldırım başçı, 23 May 2011, 11:51
> Bence hükümet başka çılgın projelerle uğraşacağına GAP'ı bitirse çok daha etkin ve verimli olur. Bitmedi gitti.

Kaynak: [www.aksiyon.com.tr](http://www.aksiyon.com.tr:80/aksiyon/haber-29419-adini-bir-daha-terorle-anmayacagim.html), [web.archive.org (arşiv bağlantısı)](http://web.archive.org/web/20130513093214/http://www.aksiyon.com.tr:80/aksiyon/haber-29419-adini-bir-daha-terorle-anmayacagim.html)
