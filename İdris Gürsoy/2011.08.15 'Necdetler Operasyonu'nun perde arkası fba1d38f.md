# ‘Necdetler Operasyonu’nun perde arkası

*İdris Gürsoy 2011.08.15*

<div class="pNewsDetailMainContent" itemprop="articleBody">
 <p>
  <span>
   2011 Yüksek Askerî Şûra’sı, akıllara Özal’ın 1987’deki ‘Necdetler Operasyonu’nu getirdi. Eski bakanlardan Mehmet Keçeciler, o günleri anlatırken “Bir darbe ihtimaline karşı Özal’ı alelacele İstanbul’a gönderdik.” diyor.
  </span>
 </p>
 <p>
  <p class="BasicParagraph">
   <span>
    Bu yıl ki Yüksek Askeri Şura’da yaşananlar akıllara yıllar önceki ‘Necdetler Operasyonu’nu getirdi. ANAP’ın kurucu üyesi ve eski bakanlardan Mehmet Keçeciler, o operasyonunun perde arkasını anlatırken, cesaretli adımın yanında bir de tedbir aldıklarınını
    <span>
    </span>
    söylüyor: “Kararname yayımlanmak üzere Resmî Gazete’ye giderken Turgut Bey’i de acele İstanbul’a gönderdik. 1. Ordu Komutanı Recep Ergun’du, orduevinde onun yanında kaldı. O günlerde Özal’ı Ergun Paşa korudu. Biz kararnameyi çıkarmadan tedbir aldık. Bir yere kadar götürürler, kalır, imzalatmazlar, ortalık yerde kalabilirdik.”
   </span>
  </p>
  <p class="2011yenimetin">
   <span>
    Bugün Andıç İddianamesi’nin ortaya koyduğu gerçekler ve yakalama kararı çıkarılan generaller, Turgut Özal’ın İstanbul’a tedbiren gitmesinin boşa olmadığını göstermiyor mu?
   </span>
  </p>
  <p class="2011yenimetin">
   <span>
    O yıllara dönelim. 12 Eylül’ün üzerinden 7 yıl geçmiş, Türkiye darbenin yaralarını daha saramamıştı. ANAP iktidarının eli kolu bağlıydı. Ağustos şûrası yaklaşıyor, yeni komuta kademesine ilişkin haberler gazetelere yansıyordu. Asker, 2000 yılına kadar genelkurmay başkanı ve komuta kademesinin kimlerden oluşacağını belirlemişti. Kamuoyu gibi hükümet de askerin sızdırdığı bu planları gazetelerden okuyordu. Tam o günlerde başbakanlığa bir davetiye gel, bir tören davetiyesi. Başbakan Turgut Özal, Genelkurmay’daki devir teslim törenine çağrılıyordu. Ancak davetiyenin altındaki imza henüz Kara Kuvvetleri Komutanı olan Necdet Öztorun’a aitti ve altındaki unvanda ‘Genelkurmay Başkanı’ yazıyordu. Daha şûra yapılmadan komuta kademesi belirlenmiş, davetiyelere yeni genelkurmay başkanı olarak Öztorun’un imzası atılmıştı. Hatta Öztorun kartvizitlerini de bastırmıştı.
   </span>
  </p>
  <p class="2011yenimetin">
   <span>
    Rutin işlerinin arasında önüne konulan bu davetiye, Özal’ı âdeta tavana zıplattı. Morali çok
    <span>
    </span>
    bozulmuştu. Müsteşarı Hasan Celal Güzel’le ayaküstü istişare yaptıktan sonra kararını verdi. Öztorun’u veto edecekti. Ancak bu, pek kolay görünmüyordu. O güne kadar siviller, önüne konulan şûra kararlarını hep imzalamış, askerî otoriteye teslim olmuştu. Özal, bu hareketle sivil iradeyi güçlendirmek istiyordu. Önündeki en büyük engellerden biri, darbenin başı, Çankaya’daki Kenan Evren’di. Cumhurbaşkanı, kararnameye imza atmazsa bir şey yapamazdı. Özal, hemen Evren’den randevu istedi. Bu davranışın cumhurbaşkanını da tanımamak anlamına geldiğini anlatarak Evren’i ikna etti.
   </span>
  </p>
  <p class="2011yenimetin">
   <span>
    Genelkurmay Başkanı Org. Necdet Üruğ ile Kara Kuvvetleri Komutanı Org. Necdet Öztorun, 30 Ağustos 1987’de aynı anda emekli olacaklardı. Teamüllere göre Orgeneral Necip Torumtay bu göreve getirilecekti. Üruğ, görev süresi bitmeden haziranın ilk haftası emekli olmak istediğini bildirdi. 12 Eylül’ün kudretli generali, kendisinden sonraki komuta kademesini belirlemek istiyordu. Öztorun’un önü açılmıştı. Ancak Özal faktörü hesaba katılmamıştı. Bakanlar Kurulu kararı olmadan ve askerî şûraya götürülmeden yapılan bu plan,
    <span>
    </span>
    Özal’dan döndü. Evren’i yanına alan Özal, hazırladığı boş bir kararnameyi bakanlara imzalattı. Çünkü komutanların görevden alındığı yazısını okusa bazı bakanlar imzalarını geri çekebilirdi.
   </span>
  </p>
  <p class="2011yenimetin">
   <span>
    Özal, Necdet Öztorun’la çalışmak istemediğini açıkladı. Demokrasilerde başbakanın böyle bir hakkı vardı. Öztorun’a da yol görünmüştü. ‘Sivil darbe’ olarak tarihe geçen olayda hükümet ilk defa varlığını hissettirmişti. ‘Necdetler Operasyonu’, iki orgeneralin emekli olmasıyla bitti. Dönemin Genelkurmay 2. Başkanı Necip Torumtay, önce Öztorun’dan boşalan Kara Kuvvetleri Komutanlığı’na, bir ay sonra da Genelkurmay Başkanlı-ğı’na getirildi. Turgut Özal, 1990’da da Körfez Savaşı konusunda hükümetle ters düşen Torumtay’ın yerine Doğan Güreş’i getirdi.
   </span>
  </p>
  <p class="BasicParagraph">
   <span lang="EN-GB">
   </span>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/yakin-tarih/-necdetler-operasyonu-nun-perde-arkasi_530139), [web.archive.org (arşiv bağlantısı)](http://web.archive.org/web/20150206153840/http://www.aksiyon.com.tr/yakin-tarih/-necdetler-operasyonu-nun-perde-arkasi_530139)
