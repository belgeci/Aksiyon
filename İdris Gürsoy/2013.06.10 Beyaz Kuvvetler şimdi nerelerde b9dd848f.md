# Beyaz Kuvvetler şimdi nerelerde?

*İdris Gürsoy 2013.06.10*

<div class="pNewsDetailMainContent" itemprop="articleBody">
 <p>
  Özel Harp Dairesi ve Kontrgerilla’nın günümüzdeki karşılığı olarak gösterilen TUSHAD hâlâ aktif. Çalışmalarını Kamu Güvenliği Müsteşarlığı dışında bağımsız ve paralel olarak yürütüyor ve asla bilgi paylaşımı yapmıyor. Operasyonel bir birim. Beyaz Kuvvetler, Siyah Kuvvetler ve JİTEM, TUSHAD’a karşı sorumlu.
 </p>
 <p>
  TUSHAD, talimname ile kurulmuştur. Tasfiye edilmemiştir. Çalışmalarını Kamu Güvenliği Müsteşarlığı dışında bağımsız ve paralel olarak yürütmektedir, asla bilgi paylaşımı yapmamaktadır.” Bu sözler Zirve Davası’nın gizli tanığı İlker Çınar’ın mahkemeye verdiği ifadeden alınma. Çınar, Türkiye Ulusal Stratejiler ve Harekât Dairesi’nin (TUSHAD) Ergenekon terör örgütünün silahlı kanadı olarak darbeye zemin hazırlayan pek çok olayın faili olduğunu söylüyor. Yakın tarihli Zirve Yayınevi, rahip Santoro ve Hrant Dink cinayetlerinin bu yapı tarafından gerçekleştirildiğini iddia ediyor. Çınar, Kontrgerilla’nın günümüzdeki karşılığı olarak TUSHAD’ı gösteriyor. Hâlâ aktif olduğunu ileri sürüyor. Mahkemeye gelen belgeler ve Beyaz Kuvvetler’i kabullenen açıklamalar gizli tanık Çınar’ı doğruluyor.
  <p>
   Taksim Gezi Parkı protestolarının tüm ülkeye yayılarak günlerce sürmesi, Çınar’ın işaret ettiği devlet içindeki derin yapıları gündeme getirdi. Bilhassa hükümete yakın gazeteler “Türkiye, tarihinde pek çok defa olduğu gibi, devlet içindeki derin yapılar eliyle yeniden bir kaos ortamına mı sürüklenmek isteniyor?” sorusuna cevap aradı. Biz de bu vesileyle adı geçen yapılanmayı mercek altına aldık.  Malatya’daki Zirve Yayınevi’nde biri Alman üç kişinin öldürülmesiyle (18 Nisan 2007) ilgili davanın gizli tanıklarından biri olan uzman çavuş İlker Çınar, TUSHAD’la ilgili önemli itiraflarda bulunuyor. Çınar, “TUSHAD, Özel Harp Dairesi’nin kurulma dayanağı olan ST:31-15 talimnamesi gereği kurulmuştur.” diyor. İşte dava dosyalarından derlediğimiz Beyaz Kuvvetler mensubu Çınar’ın dikkat çeken açıklamaları:
   <p>
    <strong>
     HÂLÂ AKTİF:
    </strong>
    TUSHAD’ın kuruluşu Seferberlik Tetkik Kurulu’na (STK) dayanmaktadır. STK, 7 Eylül 1952 tarihinde şimdiki Millî Güvenlik Kurulu’nun işlevini gören Millî Savunma Yüksek Kurulu’nun 17-C sayılı kararıyla kuruldu ve 1954 yılında operasyonlara başladı. Bülent Ecevit bu örgütü 1973 yılında kazara öğrenmiş ve dehşete düşmüştü. Özel Harp Dairesi (ÖHD) 1991 yılında Özel Kuvvetler Komutanlığı olarak tekrar yapılandırıldı ve sözde ‘ulusal’ bir çizgiye çekildi. Ne kadar devletini, milletini, birlik ve beraberliği düşünen varsa yok etti. Tehlikeyi kim gördüyse ve bir şeyler yapmak istediyse öldürüldü. Bu kadar gizli kalmasının ve deşifre olmamasının nedeni bu manipülasyon olmuştur. 1993 yılında koordinasyon açısından ST:31-15 talimnamesi gereği TUSHAD kuruldu ve ST: 31-15 talimnameye göre kurulan Özel Kuvvetler Komutanlığı’nın yapısındaki Beyaz Kuvvetler, Siyah Kuvvetler ile JİTEM, koordinasyon açısından bu birime bağlandı. TUSHAD, 2008 yılında Bülent Arınç’ın takip edilmesinden sonra açığa çıktı. Türkiye’nin çeşitli yerlerinde bulunan sivil personeline gizli bir yazı göndererek ikinci bir emre kadar faaliyetlerinin durdurulmasını istedi.
    <p>
     <strong>
      DEVLETE PARALEL BİR YAPI:
     </strong>
     TUSHAD çalışmalarını Kamu Güvenliği Müsteşarlığı (KGM) dışında bağımsız ve paralel olarak yürütmektedir ve asla bilgi paylaşımı yapmamaktadır. Devlet koordinasyon eksikliğini KGM’yi kurarak gidermek istemiştir. Bu müsteşarlığa rağmen halen varlığını devam ettiren TUSHAD, otonom koordinasyon merkezidir. Beyaz Kuvvetler, Siyah Kuvvetler ve JİTEM bu birime karşı sorumludur ve aynı zamanda operasyonel birimdir. Sonuçta biri devletin diğeri örgütün koordinasyon birimidir. TUSHAD’ın bir koordinasyon birimi olduğunun en önemli göstergesi bana gönderilen talimatların paraf kısmında K.B şeklinde yani (Koordinasyon Başkanlığı) ibaresinin bulunmasıdır. TUSHAD devlete rağmen devlet için, devlete paralel devletin bütün unsur ve imkânlarını kullanan Ergenekon terör örgütüne bağlı yasadışı gizli bir yapılanmadır. Buraya girdikten sonra bu birimden emekli olma gibi bir durum söz konusu olamaz. Bir kişi TSK içerisindeki resmi görevinden emekliye ayrılarak emekli maaşını da alsa TUSHAD içerisindeki görev ve sorumluluğu ölünceye veya sağlık sorunlarından dolayı kendi isteğiyle çekilinceye kadar devam ederdi. Bu nedenle Ahmet Hurşit Tolon TSK’dan emekli de olsa TUSHAD içerisindeki görevine devam etti. Gönderilen talimatlarda onun rolü vardır. TUSHAD içerisinde genelde gerçek isimler kullanılmazdı.
    </p>
    <h3>
     <span>
      Talimatla İncil dağıtmış
     </span>
    </h3>
    <p>
     İlker Çınar, Adli Tıp Kurumu’nun raporu açıklanmadan önce, cumhuriyet savcılarına gizli tanık ‘Deniz Uygur’ adı ile verdiği ifadede; Özal’ın TUSHAD’a bağlı Beyaz Kuvvetler tarafından zehirlenerek öldürüldüğünü anlatmıştı. Çınar, bu iddialarını tekrarlayınca bazı basın yayın organlarının hedefi oldu. Gerçek ismi deşifre edildi. Güvenilirliği tartışmaya açıldı. Disiplinsizliği sebebi ile ordudan atıldığı, papaz olduğu ileri sürüldü. Çınar, TSK’dan ilişkisinin manipülasyon amaçlı kesildiğini söylüyor. Ergenekon iddianamesi davası klasörleri arasında Çınar’la ilgili önemli bilgiler bulunuyor. Tarsus, 1970 doğumlu Çınar’ın parlak bir askerlik hayatı var. 28 Şubat’ın karargâhlarından Gölcük’te işe başlamış, Millî Güvenlik Kurulu Genel Sekreterliği’ne gelinceye kadar pek çok güvenlik kurumunda çalışmış. Kara Kuvvetleri Komutanlığı’nda uzman çavuş rütbesiyle istihbaratçı olarak çalışıyordu. Misyonerlerin arasına girerek, emirle İncil dağıtıyordu.
     <p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/dosyalar/beyaz-kuvvetler-simdi-nerelerde_535676), [web.archive.org (arşiv bağlantısı)](http://web.archive.org/web/20150826001332/http://www.aksiyon.com.tr:80/dosyalar/beyaz-kuvvetler-simdi-nerelerde_535676)
