# KORDON’UN ‘TAŞINMAZ’I AZİZ KOCAOĞLU

*Vahit Yazgan 2014.03.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İzmir Kordon Boyu’nda taşımalı mitingle gövde gösterisi yapan AK Parti’nin hızını yolsuzluk operasyonu düşürmüş durumda. Önceki seçimde yüzde 25 farkla seçilen Aziz Kocaoğlu’nun bu seferki hedefi ‘ikiye katlayan’ rekor.
  </font>
 </div>
 <div id="newsText">
  <font class="detail-text">
   <p>
    Ailece karar almıştık. Seçimde bu kez AK Parti’yi tercih edecektik. Ama Gezi’de şoke olduk. Artık imkânsız.” Bu sözler, İzmirli bir işadamına ait. Son üç ayda benzer şeyleri söyleyen kişi sayısı hayli fazla. İzmir, ilginç bir seçim süreci yaşıyor. Sonuçları etkileyecek iki kırılma noktası dikkat çekiyor. İlki Gezi olayları, ikincisi ise rüşvet ve yolsuzluk operasyonu. Her ikisinin merkezinde de Başbakan Erdoğan’ın ismi yer alıyor. Bu durum AK Parti’nin işini Ege Bölgesi’nde de zorlaştırıyor. Yine de iktidar partisi, İzmir’de ilk kez bu kadar iddialı. Diğer seçimlerin aksine, en güçlü adayla yarışta: Binali Yıldırım. CHP ise mevcut başkan Aziz Kocaoğlu ile devam kararı aldı. Bir önceki yerel seçimde yüzde 26 farkla seçilen Kocaoğlu’nun bu seferki hedefi ‘ikiye katlayan’ rekor. Yarışın üçüncü tarafı ise MHP adayı Murat Taşer.
    <p>
     30 Mart’ta CHP, AK Parti ve MHP, İzmir’i almak için bütün imkânlarını seferber ediyor. Bu kapsamda AK Parti, Cumhuriyet tarihi boyunca en uzun süre bakanlık yapan Yıldırım’ı sahaya sürdü. Şehri tanıması için önce bu ilden milletvekili yapıldı. Seçim sürecine girilmesiyle bakanlıktan istifa ederek İzmir Büyükşehir Belediye Başkanlığı’na aday gösterildi. Yıldırım, seçim çalışmalarına rüşvet ve yolsuzluk iddialarının gölgesinde başladı. Bacanağının adı, 7 Ocak 2014’te TCDD İzmir Liman İşletme Müdürlüğü’ne yönelik yolsuzluk ve rüşvet iddialarıyla ilgili operasyona karıştı. Yıldırım, bu gelişmeler üzerine gittiği yerlerde zaman zaman vatandaşların protestolarına maruz kaldı. Her gittiği yere çağrılan gazeteciler, bu protestolar sebebiyle davet edilmez oldu. Basına haber servisi kendileri tarafından yapıldığı için rakiplerince ‘Korsan seçim çalışması’ yapmakla bile suçlandı. AK Parti, final yolundaki gövde gösterisini Gündoğdu Meydanı’nda taşımalı mitingle yaptı. Ankara, İstanbul, Konya gibi birçok ilden otobüslerle taşınan binlerce kişi, sosyal medyanın diline düştü. İzmirliler aynı saatlerde meydanda konuşan başbakanı protesto etti. Balkonlardan “Hırsız var!” diye bağıranlar, ayakkabı kutusu gösterenler, tencere çalanlar eksik olmadı.
     <p>
      Seçim sürecinde son haftaya girilirken CHP adayı Aziz Kocaoğlu tarafı daha farklı  bir heyecan yaşıyor. Sandığa ‘rekor’ için yürüyor. Kocaoğlu, yeniden aday olup olmayacağı konusunda uzun süre renk vermedi. Görevi kötüye kullanma iddialarıyla hâkim karşısına çıktı. Bu süreçte güçlenen Kocaoğlu, Yıldırım’la eşzamanlı olarak yeniden adaylığını açıkladı. Bunu, CHP Genel Başkanı Kemal Kılıçdaroğlu bizzat İzmir’e gelerek ilan etti. Kocaoğlu, seçim çalışmaları boyunca güçlü rakibi karşısında oldukça rahat görünüyor. Hedefi, CHP’yi yüzde 60’lara çıkararak AK Parti’den iki kat fazla oy almak. 2009’da AK Parti adayı Taha Aksoy’un aldığı yüzde 30,5 oyu daha da aşağıya çekmeyi amaçlayan Kocaoğlu, kendisine ait olan yüzde 56,7’yi ise 60’lara taşımak  istiyor.
      <p>
       MHP ise yarışa Burhan Özfatura ikliminde yetişen Murat Taşer ile katılıyor. Şehirdeki birçok eserde imzasının bulunduğunu söyleyen Taşer, “30 Mart’ta zaferimizi ilan edeceğiz.” diyor.
       <p>
        Aziz Kocaoğlu’nun kazanmasına kesin gözüyle bakılan İzmir’de gözler, CHP ile AK Parti arasındaki farkta olacak.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=675CBD7D2F5574E42C12E136CFE754E1?newsId=38153), [web.archive.org (arşiv bağlantısı)](http://web.archive.org/web/20140406052739/http://www.aksiyon.com.tr:80/aksiyon/newsDetail_getNewsById.action;jsessionid=675CBD7D2F5574E42C12E136CFE754E1?newsId=38153)
