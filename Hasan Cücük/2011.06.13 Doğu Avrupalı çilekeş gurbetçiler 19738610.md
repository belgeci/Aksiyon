# Doğu Avrupalı çilekeş gurbetçiler

*Hasan Cücük 2011.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğu Avrupa ve Baltık ülkelerinden batıya gelenler, Türklerin 1960’larda, 1970’lerde yaşadıkları sıkıntıları 2000’lerde yaşıyor. Kimsenin yapmak istemediği zor işlerde çalışıp asgari ücretin çok altında bir ücrete talim ediyorlar.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     1960’larda hayallerini bir bavula doldurup gurbete yelken açan Türklerin uzun bir süre yaşadığı sıkıntıları, son yıllarda Doğu Avrupa ve Baltık ülkeleri vatandaşları yaşıyor. Ülkeleri Avrupa Birliği (AB) üyesi olunca, zengin Batı Avrupa’nın kapısı açılmış oldu. Yıllarca komünizmin demir paletleri altında ezilen Doğu Avrupa ülkeleri, 1990’larda her ne kadar demokrasiye kavuşmuş olsa da ekonomik olarak batının çok gerisindeydi. Vize engelinin kalkmasıyla doğudan batıya önemli göç oldu. En fazla göç veren ülkelerin başında Polonya, Romanya, Bulgaristan ve Baltık ülkeleri geliyor. Zengin olmak hayaliyle batıya giden doğulular için bu rüya her zaman gerçekleşmiyor. Kötü şartlarda, düşük ücretlerde ‘modern köle’ olarak çalışan bu insanların birçoğu sosyal güvenceden yoksun. Filmin sonunda hüsrana uğrayanların sayısı giderek artıyor. Tıpkı Polonyalı Adam Sjaz’da olduğu gibi.
    </p>
    <p class="MsoNormal">
     İnşaat ustası Sjaz’ın en büyük hayali, ailesine rahat ettirecek bir hayat sunmaktı. 45 yaşındaki Sjaz, hayalini gerçekleştirmek için daha önce Belçika’ya gitmiş ancak yasa dışı çalıştırıldığını fark edince ülkesine dönmüştü. Bu kez benzer teklif Danimarka’ya işçi götüren Polonyalı bir firmadan gelmişti. Firmadan güvence alan Sjaz, ailesiyle vedalaşıp Danimarka’nın yolunu tuttu. Firma ayda 16 bin kron kazanacağını söylüyordu. Bu rakam Sjaz için ‘rüya’ demekti. Ülkesindekinden 5 kat fazla kazanacaktı.
    </p>
    <p class="MsoNormal">
     Ağustos 2010’da Danimarka’ya gelen Sjaz, hemen işe başladı. Günde 10-12 saat çalışıyordu. Hafta sonları da tatil yapmıyordu. Bir ayın sonunda firmadan sadece 5 bin kron alınca şoke oldu. Saat ücreti 20 krona denk geliyordu. Oysa Danimarka’da asgari saat ücreti 96 krondu. Firma, maaşta kesintinin nedenini ‘barınma ve transport’ gideri olarak gösterdi. Sjaz, ‘ileride hakkımı ararım’ diyerek işine devam etti ancak hayatını karartan bir kaza geçirdi. Çalıştığı çatıda dengesini kaybeden Sjaz, 7 metre yükseklikten betona düştü. Ayaklarında, kolunda ve kaburgalarında kırık vardı, omuriliği zedelenmişti. İnşaatta çalıştığı arkadaşlarından ikisi Sjaz’ı hastaneye götürürken, diğer ikisi hiçbir şey olmamış gibi işine devam etti. Sjaz, günlerce yoğun bakımda kaldı. Çalıştığı firma 15 günlük çalışmasının karşılığı olarak 5 bin kron vererek Sjaz’la bağlarını kopardı. Hastane, karşısında bir muhatap bulamamasına rağmen mecburen Sjaz’ın tüm masraflarını karşıladı. 2 buçuk ayın faturası 2,5 milyon kron olunca ‘artık yeter’ diyen hastane yönetimi, Polonya’nın vatandaşını kabul etmesini sağladı. Çünkü Polonya, ‘kaza yurtdışında oldu’ gerekçesiyle Sjaz’ın gelmesine karşı çıkıyordu. Poznan’daki bir hastanede tedavi altına alınan Sjaz’ın zengin olma rüyası hüsranla biterken, omuriliği zedelendiği için hayatının geri kalan kısmını tekerlekli sandalyede geçirecek.
    </p>
    <p class="MsoNormal">
     Doğu Avrupa ve Baltık ülkelerinden batıya gelenler, Türklerin yıllar önce yaşadıkları sıkıntıları şimdilerde yaşıyor. Kimsenin çalışmak istemediği zor işlere talip olup asgari ücretin çok altında bir ücrete talim ediyorlar. Haftalık en fazla 40 saat olan çalışma sürelerinin çok üstünde çalışıyorlar. Özellikle taşeron firma aracılığıyla gelenlerin hiçbir sigorta güvencesi bulunmuyor. Bütün bunlara daha iyi bir hayat için katlanıyorlar.
    </p>
    <p class="MsoNormal">
     İstatistiklere yansıyan bilgilere göre, Danimarka’da 480 bin yabancı yaşıyor. 60 binle Türkler ilk sırada yer alıyor. Türklerin bu ülkedeki varlığı 40 yılı aşmış durumda. Doğu Avrupa’dan gelenlerin Danimarka geçmişi Türklere göre oldukça kısa. Berlin Duvarı’nın yıkılmasıyla birer birer özgürlüğüne kavuşan Doğu Avrupa ülkeleri yurtdışına göç vermeye başladı. Ancak asıl dalga, bu ülkelerin 2004’te Avrupa Birliği üyesi olmasıyla başladı. Batı ülkeleri, doğudan gelecek göç dalgasının önüne geçmek için, birlik üyesi olmalarına rağmen sınırlarını hemen doğulu ülkelere açmadı. Sınırlar kademeli olarak açılırken, 2008’den sonra bu ülke vatandaşları rahatça batı ülkelerine girme imkânı buldu.
    </p>
    <p class="MsoNormal">
     Doğudan başlayan göç dalgası batılı şirketler için ucuz işgücü anlamına geliyordu. Çiftliklerde, temizlik sektöründe ve özellikle inşaatlarda asgari ücretin çok altında doğulu insanlar çalışmaya başladı. Şirketlerin kârları kat be kat artıyordu. Nitekim bu sistemden dolayı Danimarka’nın vergi kaybının yıllık 10 milyar krona ulaşması yetkilileri harekete geçirdi. 44 bin doğulu işçinin kaçak olarak çalıştığı tespit edildi.
    </p>
    <p class="MsoNormal">
     1960 ve 70’lerde batıya göçen Türklerin ortak özelliği, eğitim seviyesinin düşük olmasıydı. Ancak bu durum doğudan gelip sıradan ve zor işlerde çalışanlar için geçerli değil. Kopenhag Üniversitesi İş Piyasası Araştırma Merkezi’nin (FAOS) Polonyalılar üzerinde yaptığı araştırmaya göre, Kopenhag’daki Polonyalıların yüzde 95’i lise veya yüksekokul mezunu. Ancak bu kişilerin yüzde 50’den fazlası temizlik işinde çalışıyor. FAOS’tan Sören Kaj Andersen, Doğu Avrupa’dan batıya yönelen beyin göçüne dikkat çekerek “Özellikle Baltık ülkelerinde son yıllarda öğretmen açığı yaşanıyor. Sebebi ise çok sayıda öğretmenin daha fazla kazanmak için İngiltere’ye gitmesi. Bunların çoğunluğu depolarda çalışarak öğretmenlikten daha fazla kazanıyor. Ama öğretmenlik, inşaat işçiliği değil ki yeri başkalarıyla doldurulsun.” diyerek yaşanmakta olan sıkıntıları dile getiriyor. Andersen, Danimarka’da pek gündemde olmayan ama Norveç’te epey tartışılan bir konuya dikkat çekiyor: “Bir sağlıkçıyı veya öğretmeni gazete dağıtıcısı olarak çalıştırmak ne kadar etik? Bu soru son günlerde Norveç’te gündemi epey meşgul ediyor.”
    </p>
    <p class="MsoNormal">
     Asıl mesleği ile ilgisi olmayan bir işte çalışanlardan biri de Letonyalı eski komiser Madars Kleinbergs. Letonya’nın üçüncü büyük şehri Liepaja’da emrinde 38 polis memurunun çalıştığı Kleinbergs, gelecek vadeden bir isimdi. İnterpol’ün Letonya’daki başkan yardımcılığı görevini de yapan Kleinbergs, geçen haziranda eşi ve 2 çocuğunu yanına alarak Danimarka’ya geldi. Kleinbergs, “İnsanların gıpta ile baktığı bir mesleğim vardı ama karnım açtı. Rahat bir hayat yaşayamadıktan sonra üst düzey polis olsam ne olacak sanki.” diyerek gurbete yelken açmanın sebebini açıklıyor. Letonya’da emniyet müdürüyken 5 bin kron alan Kleinbergs, Danimarka’da gazete dağıtarak ve çiftliklerde çalışarak vergi sonrası aylık 18 bin kron kazanıyor.
    </p>
    <p class="MsoNormal">
     Letonya’da tek işte çalışarak geçinmenin çok zor olduğunu söyleyen Kleinbergs, birçok arkadaşının en az 2-3 işte çalıştığını söylüyor. Şu bilgi ise AB üyesi olmasına rağmen Letonya’nın içinde bulunduğu ekonomik durumu ortaya koyması açısından oldukça manidar: ‘Üst düzey emniyet müdürleri yaz tatillerinde İsviçre ve İtalya’ya giderek çilek tarlalarında çalışıp para kazanıyorlar. Ancak bunu gizleyip tatile gittik diyorlar.”
    </p>
    <p class="MsoNormal">
     Kleinbergs, Letonya’da kalmayı ‘aptallık’ olarak niteleyecek noktaya gelmiş durumda. “Vatansever olmak güzel” dedikten sonra ‘ama’ ile başlayan cümleyi kurup “Uzun mesai saatlerinde ailenden uzak oluyorsun. Hep daha iyi olacak diye ümit ederken, her şey daha kötü olmaya devam ediyor.” diyor. Ülkesine uzun yıllar hizmet edecekken görevi bırakmasından dolayı yine de vicdanen rahatsız olduğunu itiraf etmekten geri durmuyor.
    </p>
    <p class="MsoNormal">
     “30-40 yıl polis olarak hizmet eden insanlar, emekli oldukları günün ertesinde özel şirketlerde bekçi olarak çalışmaya başlıyor. Normalde bu insanların kalan ömürlerini dinlenerek geçirmesi gerekmiyor mu?” sorusunu soran Kleinbergs, gazete dağıtmanın gururuna dokunduğunu açık yüreklilikle söylüyor: “Elbette Letonya’daki gibi prestijli bir işte çalışmak isterim. Ancak benim için gelecek artık burada. Ben iyi şartlarda yaşamasam da çocuklarıma iyi bir gelecek hazırlamak için gayret edeceğim.”
    </p>
    <p class="MsoNormal">
    </p>
    <p class="MsoNormal">
    </p>
    <p class="MsoNormal">
     Rakamlarla Danimarka’daki Doğu Avrupa vatandaşları
    </p>
    <p class="MsoNormal">
     Ülke
     <span>
     </span>
     <span>
     </span>
     2008
     <span>
     </span>
     2009
     <span>
     </span>
     2010
     <span>
     </span>
     Toplam
    </p>
    <p class="MsoNormal">
     Polonya
     <span>
     </span>
     <span>
     </span>
     9.239
     <span>
     </span>
     3.745
     <span>
     </span>
     2.995
     <span>
     </span>
     28.401
    </p>
    <p class="MsoNormal">
     Romanya
     <span>
     </span>
     1.224
     <span>
     </span>
     1.219
     <span>
     </span>
     1.642
     <span>
     </span>
     6.446
    </p>
    <p class="MsoNormal">
     Litvanya
     <span>
     </span>
     <span>
     </span>
     1.226
     <span>
     </span>
     1.034
     <span>
     </span>
     1.096
     <span>
     </span>
     5.443
    </p>
    <p class="MsoNormal">
     Bulgaristan
     <span>
     </span>
     406
     <span>
     </span>
     553
     <span>
     </span>
     722
     <span>
     </span>
     2.685
    </p>
    <p class="MsoNormal">
     Letonya
     <span>
     </span>
     <span>
     </span>
     374
     <span>
     </span>
     515
     <span>
     </span>
     542
     <span>
     </span>
     2.691
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=60B6514069B7E79EF1C8B9BEBD9B9562?newsId=29657), [web.archive.org (arşiv bağlantısı)](http://web.archive.org/web/20120927111046/http://www.aksiyon.com.tr:80/aksiyon/newsDetail_getNewsById.action;jsessionid=60B6514069B7E79EF1C8B9BEBD9B9562?newsId=29657)
