# Kovuldun!

*Hasan Cücük 2016.02.23*

<div class="pNewsDetailMainContent ctx_content" itemprop="articleBody">
 <p>
  Hocamızın arkasındayız.’ Türkiye’de bir kulüp yönetimi bu açıklamayı yaptıysa, o teknik adam üç vakte kalmadan kendini kapının önünde bulur. Bu durum sadece Türkiye için geçerli değil. Avrupa’nın önde gelen liglerinde de, uzun yıllar görev yapan teknik adam görmek giderek zorlaşıyor.
 </p>
 <p>
  Manchester United’ın efsane menajeri Alex Ferguson, 1986’da başladığı görevinde yılları bir bir tüketirken, futbol dünyası onun için ‘kovulması imkânsız teknik adam’ diyordu. Ferguson, 27 yıllık Manchester United kariyerini kovulmadan noktalarken, ‘kovulması imkânsız teknik adam’ tabiri 1996’dan bu yana Arsenal’i çalıştıran Arsene Wenger’den dolayı şimdilik rafa kalkmaktan kurtuluyordu. Ferguson’un emekliye ayrıldığı, Wenger’in artık kariyerinin sonuna yaklaştığı İngiltere’de son yıllarda teknik adamlık ömrü kısalmaya başladı. 20 takımlı Premier Lig’de iki yıldan daha uzun süre görevde olan teknik adam sayısı sadece 5. Bu isimler Arsene Wenger (Arsenal), Eddie Howe (Bournemouth), Mark Hughs (Stoke City), Manuel Pellegrini (Manchester City) ve Roberto Martinez (Everton)…
 </p>
 <p>
  Premier Lig’in henüz kurulmadığı 1992 öncesinde teknik adamların görevde kalma ortalaması 3,2 yılken son yıllarda bu oran giderek düştü. Geçen sezon 8 teknik adamın görevden alındığı Premier Lig’de teknik adamların ortalama çalışma yılı 1,9’a kadar düştü. Jose Mourinho, Brendan Rodgers ve Dick Advocaat gibi ünlü isimlerin görevine son verildiği bu sezon ise teknik adamların görevde kalma ortalaması 2,9 yıl oldu. İngiltere’de ortalamayı yükselten isim, yaklaşık 20 yıldır Arsenal’i çalıştıran Wenger. Fransız teknik adamı hesaplamadığımızda görevde kalma ortalaması 1,2 yıla kadar düşüyor. Bu arada, İngiliz liglerinde teknik adamlara tahammülün giderek azalması ve ilk fırsatta kapının önüne konulmaları, Antrenörler Birliği’ni harekete geçirdi. Birlik, her olumsuz faturanın antrenörlere kesilmesinin ülke futboluna olumsuz etki yapacağını belirtip ‘Sabır lütfen’ çağrısında bulundu. 1 Temmuz 2015-31 Aralık 2015 arasında İngiltere’nin ilk 4 liginde kovulan teknik adam sayısı 29 olurken, bu aynı zamanda bir kovulma rekoruydu.
 </p>
 <p>
  Sadece Premier Lig takımları değil, teknik adamlara karşı sabırsız olan. Almanya, İtalya ve İspanya kulüpleri de faturayı teknik adamlara kesmede tereddüt etmiyor. İngiltere dışına çıktığımızda en uzun süre görev yapan teknik adamlar Fransa Ligue 1’de bulunuyor. Saint Etienne’i 6 yıldır çalıştıran Christophe Galtier, Fransa Ligi’nde en uzun süre görev yapan isim olarak ilk sırada yer alıyor. İspanya’da Atletico Madrid’in Arjantinli teknik adamı Diego Simione 4 yılla zirvede bulunurken, İtalya Serie A’da Torino teknik patronu Giampiero Ventura 4 yıl 8 aydır kovulmadan görev yapıyor. Almanya Bundesliga’da ise Ausburg’un başındaki Markus Weinzierl 3 yıl 7 aydır işinin başında. Türkiye Süper Ligi’nde ise aynı takımda 2 yılı geride bırakan bir tane bile teknik adam yok. En uzun süre görevde kalan isim 1 yıl 8 ayla Başakşehir’i çalıştıran Abdullah Avcı. Lig tarihimizde en uzun görev yapan isim ise 6,5 yılla Beşiktaş’ın İngiliz teknik patronu Gordon Milne.
 </p>
 <p>
  <strong>
   UZUN SÜREDİR GÖREVDE OLAN TEKNİK ADAMLAR
  </strong>
 </p>
 <p>
  İNGİLTERE PREMIER LİG
  <br>
   Teknik adam    Görev Süresi    Takım
   <br>
    Arsene Wenger    19 yıl 5 ay    Arsenal
    <br>
     Eddie Howe    3 yıl 5 ay    Bournemouth
     <br>
      Mark Hughes    2 yıl 8 ay    Stoke City
      <br/>
      Roberto Martínez    2 yıl 7 ay    Everton
      <br/>
      Manuel Pellegrini    2 yıl 7 ay    M. City
      <br/>
      <br/>
      ALMANYA BUNDESLIGA
      <br/>
      Markus Weinzierl    3 yıl 7 ay    Augsburg
      <br/>
      Dirk Schuster    3 yıl 1 ay    Darmstadt
      <br/>
      Dieter Hecking    3 yıl 1 ay    Wolfsburg
      <br/>
      Pep Guardiola    2 yıl 7 ay    Bayern Münih
      <br/>
      Peter Stöger    2 yıl 7 ay    Köln
      <br/>
      <br/>
      İSPANYA LA LIGA
      <br/>
      Diego Simeone    4 yıl    Atletico Madrid
      <br/>
      Paco Jémez    3 yıl 7 ay    Rayo Vallecano
      <br/>
      Marcelino Garcia Toral    3 yıl 1 ay    Villarreal
      <br/>
      Unai Emery    3 yıl 1 ay    Sevilla
      <br/>
      Ernesto Valverde    2 yıl 7 ay    Athletico Bilbao
      <br/>
      <br/>
      İTALYA SERIE A
      <br/>
      Giampiero Ventura    4 yıl 8 ay    Torino
      <br/>
      Roberto Stellone    3 yıl 6 ay    Frosinone Calcio
      <br/>
      Gian Piero Gasperini    2 yıl 4 ay    Genoa
      <br/>
      Eusebio Di Francesco    1 yıl 11 ay    Sassuolo
      <br/>
      Stefano Pioli    1 yıl 8 ay    Lazio
      <br/>
      <br/>
      FRANSA LIGUE 1
      <br/>
      Christophe Galtier    6 yıl 2 ay    Saint-Etienne
      <br/>
      Jocelyn Gourvennec    5 yıl 7 ay    Guingamp
      <br/>
      Stéphane Moulin    4 yıl 7 ay    Angers
      <br/>
      Claude Puel    3 yıl 8 ay    Nice
      <br/>
      Michel Der Zakarian    3 yıl 8 ay    Nantes
      <br/>
      <br/>
      TÜRKİYE SÜPER LİG
      <br/>
      Abdullah Avcı    1 yıl 8 ay    Başakşehir
      <br/>
      Aykut Kocaman    1 yıl 3 ay    Konyaspor
      <br/>
      Hikmet Karaman    1 yıl 2 ay    Çaykur Rizespor
      <br/>
      Şenol Güneş    8 ay    Beşiktaş
      <br/>
      Vitor Pereira    8 ay    Fenerbahçe
     </br>
    </br>
   </br>
  </br>
 </p>
 <p>
  <strong>
   EN UZUN SÜRE GÖREV YAPAN TEKNİK ADAMLAR
  </strong>
 </p>
 <p>
  Teknik Adam    Görev süresi    Takımı
  <br/>
  Guy Roux    44 yıl    Auxerre (1961-2005)
  <br/>
  Willie Maley    43 yıl    Celtic (1897-1940)
  <br/>
  Bill Struth    34 yıl    Glasgow Rangers (1920-1954)
  <br/>
  Ronnie McFall    30 yıl    Portadown (K. İrlanda-1986’dan beri görevde)
  <br/>
  Alex Ferguson    27 yıl    Manchester United (1986-2013)
  <br/>
  Dario Gradi    24 yıl    Crewe (İngiltere-1983-2007)
  <br/>
  Arsene Wenger    19 yıl    Arsenal (1996’dan beri görevde)
  <br/>
  Valery Lobanovskiy    16 yıl    Dinamo Kiev (1974-1990)
  <br/>
  Thomas Schaaf    14 yıl    Werder Bremen (1999- 2013)
  <br/>
  John Coleman    13 yıl    Accrington Stanley (İngiltere-1999-2012)
 </p>
</div>


Kaynak: [www.aksiyon.com.tr](http://www.aksiyon.com.tr/futbol/kovuldun_553937), [web.archive.org (arşiv bağlantısı)](http://web.archive.org/web/20160224091612/http://www.aksiyon.com.tr/futbol/kovuldun_553937)
