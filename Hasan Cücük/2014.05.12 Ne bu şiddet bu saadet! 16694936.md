# Ne bu şiddet bu saadet!

*Hasan Cücük 2014.05.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Danimarka, hem dünyanın en mutlu ülkesi hem de kadına şiddette Avrupa birincisi. Ülkede her yıl 700 kadın, gördüğü şiddetten dolayı hastanelere başvuruyor.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Kadına şiddet sadece Türkiye’de değil, dünyanın en mutlu ülkesi Danimarka ve Avrupa Birliği genelinde de en büyük problemlerden biri. Birleşmiş Milletler 2013 Mutluluk Raporu’nun ilk sırasında yer alan Danimarka, kadın-erkek eşitliği ‘kırmızı çizgi’si olmasına rağmen, kadına şiddette de Avrupa birincisi. Mevcut yasalar, kadına şiddet uygulayanları cezalandırma konusunda yetersiz kalıyor. Her yıl 700 kadın, gördüğü şiddetten dolayı hastanelere başvuruyor.
   </p>
   <p dir="LTR">
    Avrupa’daki kadına şiddetin boyutlarını Avrupa Birliği Temel Haklar Ajansı’nın (FRA) araştırması ortaya çıkardı. FRA, 28 ülkede 18-76 yaşlarındaki 42 bin kadına son 12 ayda ve 15 yaşından itibaren gördüğü şiddeti sordu. Araştırmaya göre, Avrupa Birliği (AB) ülkeleri içinde yetişkin kadınlardan 62 milyonu şiddet kurbanı olurken; yaklaşık 10 milyon kadın da tecavüze uğradı. Danimarka’da şiddet gördüğü için şikâyette bulunan kadınların oranı yüzde 52’ye çıkarken Finlandiya’da bu oran yüzde 47, İsveç’te ise yüzde 46. Oranın en düşük olduğu ülkeler arasında ise yüzde 20 ile Polonya, Avusturya ve Hırvatistan geliyor. Almanya ise yüzde 33 ile AB ortalamasının biraz üzerinde bulunuyor. Ancak bu rakamlar polise bildirilen ve kayda geçen olayları ifade ediyor. Birçok kadının utancından dolayı polise gitmediği belirtiliyor. AB ülkelerinde kadınların yüzde 22’si ise eşinden cinsel şiddet gördüğünü söylüyor. Araştırmada şiddet olarak kadınlara vurulması, saçlarından çekilmesi, itilmesi veya sert cisimlerle kendilerine saldırılması gibi davranışlar kastediliyor.
   </p>
   <p dir="LTR">
    Kadına karşı şiddetin en fazla yaşandığı yerlerin başında ise ev ve işyeri ortamı geliyor. AB ülkelerinde kadınlara karşı cinsel taciz ise şiddetten daha fazla. AB ülkeleri içinde sayıları 83 ile 102 milyon arasında değişen kadın, cinsel taciz görmekten şikâyetçi. Bu rakamlar AB ülkelerinde neredeyse kadınların yarısının cinsel taciz gördüğünü gösteriyor. Söz konusu oran yüzde 45 ile 55 arasında değişiyor. Rakamların değişmesi ise değişik ülkelerde cinsel taciz konusunun farklı şekillerde tanımlanması ile açıklanıyor. Bazı durumlarda cinsel taciz çocuk yaşlara kadar iniyor. Görüşü alınanların yüzde 12’si 15 yaşından önce cinsel tacize uğradığını ifade ediyor. Cinsel tacizin en çok yaşandığı yerlerin başında ise iş yerleri geliyor. Tüm sosyal tabakalardan kadınlar cinsel taciz mağduru olurken özellikle iyi eğitimli ve üst katmanlarda görev yapan kadınlar da cinsel tacizden şikâyet ediyor.
   </p>
   <p>
    Mutluluk ülkesi Danimarka’da şiddet mağduru kadınlarda ilk sırada Doğu Avrupa’dan gelenler bulunuyor. Her yıl 700 kadın, gördüğü şiddetten dolayı hastanelere başvururken, bu rakamın buzdağının görünen kısmı olduğu ifade ediliyor. Şiddete maruz kalanların büyük oranını 20-35 yaşları arasındaki kadınlar oluşturuyor. Şiddetin en yaygın olduğu yer ise ülkenin güneyi. Şiddetin mağduru ise internet ortamından tanışarak daha iyi bir hayat için Danimarkalılarla evlenen Doğu Avrupalı kadınlar. Bu bölgede bulunan kadın sığınma evlerinde bulunanların yüzde 60’ını Doğu Avrupalılar oluşturuyor. 3 yıldır Esbjerg şehrindeki sığınma merkezinde çalıştığını belirten Rikke Rödekilde, eskiden göçmen kadınların şiddete maruz kaldığını ancak yakın zamanda bunun değiştiğine işaret ediyor. Rödekilde, Doğu Avrupa’dan evlenen Danimarkalı erkeklerin kısa süre sonra şiddete başvurduğuna işaret ederek "Bu kadınlar tehdit ediliyor, hiçbir haklarının olmadığı söyleniyor. Danimarka polisinin ise çok acımasız olduğu belirtilip şikâyetlerin önüne geçiliyor." diyor.
   </p>
   <p>
    <strong>
     <span>
      Danimarka'da Kadına Şiddet
     </span>
    </strong>
   </p>
   <p dir="LTR">
    Danimarkalı kadınların yüzde 32’si fiziki ve cinsel şiddet mağduru olurken, AB ortalaması yüzde 22. 15 yaşından itibaren şiddet gören Danimarkalı kadınların oranı yüzde 40. Bu ülkeyi yüzde 35 ile Hollanda, yüzde 34 ile İsveç takip ediyor. 18-74 yaşları arasındaki 13 milyon kadın şiddet görüyor. Bu rakam birliğe üye kadınların yüzde 7’sine tekabül ediyor. AB ülkelerindeki her 20 kadından biri tecavüz mağduru. Birlik üyesi ülkelerdeki 83-102 milyon arasındaki kadın cinsel taciz kurbanı oluyor. Dayak yiyen, tehdit edilen ve kapalı bir yere kilitlenen kadınların oranı tüm birlik içinde yüzde 23.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=38543), [web.archive.org (arşiv bağlantısı)](http://web.archive.org/web/20141001193614/http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=38543)
