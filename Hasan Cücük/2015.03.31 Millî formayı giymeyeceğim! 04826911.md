# Millî formayı giymeyeceğim!

*Hasan Cücük 2015.03.31*

<div class="pNewsDetailMainContent" itemprop="articleBody">
 <p>
  Ömer Toprak’ın millî davete icabet etmemesiyle Türkiye’de ilk kez yaşanan olayın DÜNYAda çok sayıda benzeri bulunuyor. Yıldız oyuncular, millî takım defterini ya sürekli ya da bir müddet kapatıyor.
 </p>
 <p>
  Türkiye, alışık olmadığı bir durumla karşılaştı. İlk kez bir oyuncu millî takım davetini reddetti. Bu isim, Hakan Çalhanoğlu ile birlikte Bayern Leverkusen forması giyen başarılı defans oyuncusu Ömer Toprak’tı. Toprak’ı bu karara iten, Millî Takım kampında yaşanan silah çekme kriziydi. Fatih Terim, kriz sonrası Eylül 2014’teki İzlanda maçı kadrosuna Hakan ve Ömer’i çağırmış ancak ikisi de ‘sakatız’ deyip gitmemişti. Terim, geçen günlerde Hakan’ı ikna ederken, Ömer kendisine silah çeken Gökhan Töre’nin kadroya alınmasına tepki gösterip millî formayı giymeyi reddetti. Türkiye’de ilk kez yaşanan bu olayın dünyada çok sayıda benzeri bulunuyor. Genelde teknik direktör ile ters düşen yıldız oyuncular, millî takım defterini ya sürekli ya da arasının kötü olduğu hoca gidene kadar kapatıyor. İşte o isimlerden öne çıkanlar:
 </p>
 <p>
  <strong>
   Paul Breitner:
  </strong>
  Sol bek olmasına rağmen Almanya’nın ev sahipliği yaptığı 1974 Dünya Kupası’nda Şili, Yugoslovya ve finaldeki Hollanda maçında
  <img alt="" src="http://web.archive.org/web/20150731172219im_/http://medya.aksiyon.com.tr//aksiyon/2015/03/31/566947.jpg "/>
  gol atmış, kupanın kazanılmasında önemli paya sahip olmuştu. Kupa sonrası teknik patron Helmut Schön ile sorun yaşayan Breitner, millî takıma veda ettiğini açıklamıştı. Breitner’i 1981’de millî takıma yeniden Jupp Derwall döndürmüştü. 1982 Dünya Kupası finalinde Almanya’nın İtalya’ya 3-1 yenildiği maçta takımının tek golünü atan Breitner, iki Dünya Kupası finalinde gol atan 4. oyuncu oldu.
 </p>
 <p>
  <strong>
   <img alt="" src="http://web.archive.org/web/20150731172219im_/http://medya.aksiyon.com.tr//aksiyon/2015/03/31/566948.jpg "/>
   Laudrup kardeşler:
  </strong>
  Danimarka futbolunun efsane isimleri Michael ve Brian Laudrup, Kasım 1990’da Kopenhag’da Yugoslavya’ya 2-0 yenildikten sonra millî formayı bıraktıklarını açıkladı. Michael, teknik direktör Richard Möller Nielsen’in defansif futbolunun kendine zevk vermediğini belirtip ”Millî formayı giymenin benim için cazibesi kalmadı. Nielsen’e insan  olarak saygı duyuyorum ancak teknik adam olarak duymuyorum.” dedi. Brian da ağabeyinin kararına destek verip millî takımı bıraktı. Federasyon ve Nielsen’in çabaları sonuç vermedi. Brian, Mart 1992’de Türkiye ile oynanan maçla yeniden millî takıma dönerken, 1992’de kazanılan Avrupa şampiyonluğunda önemli rol oynadı. Michael millî formaya 1993’te dönerken, Danimarka’nın yetiştirdiği en başarılı futbolcu, ülkenin kazandığı en büyük başarıda forma giyememiş oldu. Laudrup kardeşler, millî formayı en son 1998’de giydi.
 </p>
 <p>
  <strong>
   Bernd Schuster:
  </strong>
  Almanya, 1980’de Avrupa şampiyonu olurken 21 yaşındaki Schuster, kupanın yıldızlarındandı. Asi bir kişiliği
  <img alt="" src="http://web.archive.org/web/20150731172219im_/http://medya.aksiyon.com.tr//aksiyon/2015/03/31/566949.jpg "/>
  olan Schuster, Rumenigge ve Breitner’in takım üzerindeki otoritesine başkaldırdı. Daha kariyerinin başında ‘problem çocuk’ olan Schuster için millî forma günlerinin zor geçeceği belliydi. 1982 Dünya Kupası’na sakatlığından dolayı katılmayan Schuster, Brezilya ile oynanan hazırlık maçının kampına eşinin hamile olmasını gerekçe gösterip katılmayınca Jupp Derwall’in tepkisini çekti. Derwall’i ‘bilgisizlik’ ile suçlayan Schuster, 1984’te artık millî takımda oynamayacağını ilan etti. 1986 Dünya Kupası’nda kendisini kadrosunda görmek isteyen Franz Beckenbauer’e ”1 milyon mark verirseniz gelirim.” diyen Schuster’in bu isteği kabul görmedi. Barcelona ve Real Madrid forması giyen Schuster’in millî kariyeri 23 yaşında bitti.
 </p>
 <p>
  <strong>
   Emmanuel Adebayor:
  </strong>
  2010 Afrika Uluslar Kupası’na katılmak için Angola’ya otobüsle geçen Togo Millî Takımı’na ayrılıkçı gerilla örgütünün
  <img alt="" src="http://web.archive.org/web/20150731172219im_/http://medya.aksiyon.com.tr//aksiyon/2015/03/31/566950.jpg "/>
  gerçekleştirdiği saldırıda 3 kişi hayatını kaybederken oyuncular büyük şok yaşamıştı. Togo kupadan çekilirken, takımın yıldızı Adebayor millî formaya veda ettiğini açıkladı. Gerekçesi, saldırıda yaşadığı şok ve Togo Futbol Federasyonu’nun muhtemel saldırılara karşı ciddi tedbir almamasıydı. 26 yaşındaki yıldızı ikna etmek bir buçuk yıl sürdü. Federasyon, millî takımın korunması için tüm tedbirleri alacağı sözünü verdi.
 </p>
 <p>
  <strong>
   Andrei Kanchelskis:
  </strong>
  1991’de 22 yaşındayken Manchester United’a transfer olan Kanchelskis, Alex Ferguson’un
  <img alt="" src="http://web.archive.org/web/20150731172219im_/http://medya.aksiyon.com.tr//aksiyon/2015/03/31/566951.jpg "/>
  değişmeziydi. Sovyetler Birliği forması giyen Kanchelskis, birliğin dağılmasıyla doğduğu ülke Ukrayna’nın değil, Rusya’nın millî formasını giymeye devam etti. 1994 Dünya Kupası elemelerinde teknik direktör Pavel Sadyrin ile sorun yaşayınca millî takımı boykot etti. Rusya, 1994 Dünya Kupası’nda mücadele ederken Kanchelskis kupayı televizyondan seyretti. Kupa sonrası Sadryrin’in görevi bırakmasıyla yeniden millî takıma döndü.
 </p>
 <p>
  <strong>
   <img alt="" src="http://web.archive.org/web/20150731172219im_/http://medya.aksiyon.com.tr//aksiyon/2015/03/31/566952.jpg "/>
   Teofanis Gekas:
  </strong>
  Yunanistan tarihindeki en golcü beşinci futbolcu olan Gekas, Eylül 2010’da takım içindeki özel koşullar nedeniyle millî takımı bıraktığını açıkladı. Bir yıl sonra yeniden millî formayı giymek isteyen Gekas’a teknik patron Fernando Santos olumlu cevap verdi.
 </p>
</div>


Kaynak: [www.aksiyon.com.tr](http://www.aksiyon.com.tr/futbol/milli-formayi-giymeyecegim_550339), [web.archive.org (arşiv bağlantısı)](http://web.archive.org/web/20150731172219/http://www.aksiyon.com.tr/futbol/milli-formayi-giymeyecegim_550339)
