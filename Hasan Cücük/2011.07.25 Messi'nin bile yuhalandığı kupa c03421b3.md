# Messi'nin bile yuhalandığı kupa

*Hasan Cücük 2011.07.25*

<font class="agenda2NewsSpot">
 <span>
  Yıldız oyuncuların adeta yokları oynadığı Copa America’da vitrine kaleciler çıktı. Paraguay ve Uruguay’ı kelimenin tam anlamıyla kalecileri finale taşıdı. Brezilya ve Arjantin’in erken elendiği şampiyona, Messi’nin bile yuhalandığı organizasyon olarak tarihe geçti.
 </span>
</font>
<font class="newsDetail">
 <p>
  <p class="BasicParagraph">
   <span>
    M
   </span>
   <span>
    ayıs sonunda Avrupa’da liglerin bitmesiyle futbolseverler için sıkıcı bir süreç başlamış oldu. Futbolsuz geçen yaz aylarına Dünya Kupası ve Avrupa Şampiyonası denk gelmeyince futbol hasreti daha da çekilmez bir hal alıyor. Bu yıl hasreti bitirecek bir organizasyon vardı: Arjantin’in ev sahipliği yaptığı Copa America… Messi, Tevez, Forlan, Suarez, Milito, Aguero, Hugiain, Di Maria, Robinho, Pato, Neymar, Alves, Alexis Sanchez gibi yıldızları izlemek için sabırsızlanan futbolseverler, büyük bir hayal kırıklığı yaşadı. Futbol kalitesi vasatı aşmazken, yıldızlar topluluğu Arjantin ve Brezilya’nın çeyrek finalde tribüne çıkması, Copa America’nın olmayan reytingini iyice dibe vurdu. Türkiye’de şike soruşturmasından dolayı Copa America gündeme gelmezken, aynı ilgisizlik Avrupa’da da vardı. Futbol kalitesizliğinin yanı sıra maçların Avrupa’da gecenin yarısına denk gelmesi de ilginin az olmasına etki eden faktörler oldu.
   </span>
  </p>
  <p class="BasicParagraph">
   <span>
    Arjantin’in ev sahipliği yaptığı Copa America 2011’e uzanmadan önce kupanın tarihine kısa bir yolculuk yapalım. Dünya Kupası kazanmış Brezilya, Arjantin ve Uruguay’ı bünyesinde bulunduran Güney Amerika Futbol Konfederasyonu (CONMEBOL), sadece 10 üyesi olmasına karşılık, dünyanın en eski futbol organizasyonu olan Copa America’ya imza atmış bulunuyor. Copa America, ilk kez 1916’da Arjantin’de düzenlendi. İlk şampiyon ise Uruguay oldu. Avrupa Şampiyonası ve Dünya Kupası 4 yılda bir düzenlenmesine karşılık, Copa America’nın organizasyonlarında bir düzensizlik hâkim oldu. Bazen art arda düzenlenen Copa America, bazen de iki yıl arayla düzenlendi. 30. şampiyona 1967’de Uruguay’da düzenlenirken, 31. şampiyona tam 8 yıl sonra Peru’da gerçekleştirilebildi. Bu tarihten itibaren 4 yılda bir düzenlenen Copa America, 1989’dan itibaren düzenli olarak iki yılda bir yapılmaya başladı. 2001’den sonra 3 yılda bir düzenlenme kararı 2007’de tekrar değişikliğe uğrayarak 4 yılda birde karar kılındı.
   </span>
  </p>
  <p class="BasicParagraph">
   <span>
    Özellikle Brezilya için Copa America, uzun yıllar ‘angarya’ olarak görüldü. Avrupa’da top koşturan yıldız oyuncular kulüplerinden gördüğü baskı sonucu milli takımdan affını istedi. Brezilya Milli Takımı daha çok kendini göstermek isteyen yerel lig oyuncularından oluştu. Brezilya bu anlayışını 1997’de değiştirerek güçlü kadro ile Copa America’da boy gösterdi. Bu karar Avrupa kulüpleri tarafından hoş karşılanmamasına karşılık, Brezilya bunun meyvesini son 6 kupadan dördünü kazanarak aldı.
    <span>
    </span>
   </span>
  </p>
  <p class="BasicParagraph">
   <span>
    Arjantin ise 1986 Dünya Kupası’nı kazandıktan sonra adeta sessizliğe bürünmüştü. Brezilya’nın aksine Arjantin Copa America’yı oldukça ciddiye aldı. Kupayı 14 kez kazanan Arjantin, en son şampiyonluğunu 1993’te kazanmıştı. Bu yıl ise hem ev sahipliği avantajını kullanmak hem de 18 yıllık hasrete son vermek istiyordu. Kadrosunda Avrupa’nın dev takımlarında top koşturan yıldızlar vardı. Messi’nin varlığı bile Arjantin’i tek başına kupanın favorisi göstermeye yetiyordu.
   </span>
  </p>
  <p class="BasicParagraph">
   <span>
    CONMEBOL’un sadece 10 üyesi olduğu için dışarıdan iki ülke davet ediliyor ve 12 ülke ile şampiyona düzenleniyor. Bu yıl Meksika ve Japonya misafir ülkeydi. Ancak Japonya martta yaşadığı deprem ve tsunamiyi gerekçe göstererek kupadan çekilince bu kez İspanya’nın kapısı çalındı. Aslında misafir ülke olarak organizasyon komitesinin gönlünde yatan ülkeler Portekiz ve İspanya’dan başkası değildi. Bu iki ülkenin Güney Amerika ile tarihi ilişkilerinin olmasının yanı sıra futbol kaliteleriyle Copa America’ya heyecan katıp reytingi artıracaktı. Ancak bu iki ülke bu teklife sıcak bakmadı. Bu yıl kapısı çalınan İspanya, ‘oyuncuların tatil programını’ gerekçe gösterince, Kosta Rika misafir statüsünde Arjantin’e geldi.
   </span>
  </p>
  <p class="BasicParagraph">
   <span>
    Copa America’nın başlamasına sayılı günler kala Arjantin’in efsane kulübü River Plate’in 110 yıllık tarihinde ilk kez küme düşmesi, organizasyona düşen ilk gölge oldu. Copa America finalinin oynanacağı Monumental Stadı, kızgın River Plate taraftarlarınca kullanılmaz hale getirildi. Tribünler ve çimler büyük hasar gördü. Aslında diğer statlar da ‘şahane’ statüsünde değildi. Arjantin hükümetinin statlara yatırım yapma gereği duymadığı maçlar oynanmaya başlanınca net olarak görüldü. Öyle ki Brezilya-Paraguay arasında Estadio Ciudad de La Plata’da oynanan maçta hafızalara, Brezilya’nın kaçırdığı 4 penaltının yanı sıra futbolcuların topa vurduğu her pozisyonda havaya kalkan toprak parçaları kazındı. Brezilyalı Tiago, Santos, Elano ve Fred kaçırdıkları penaltıların faturasını bozuk zemine çıkarmayı ihmal etmedi.
   </span>
  </p>
  <p class="BasicParagraph">
   <span>
    Copa America’da vitrine çıkacak isimlerin başında Neymar geliyordu. Avrupa basını ‘garip saçlı’ bu yıldız oyuncu için Real Madrid ve Barcelona arasında kıyasıya rekabet yaşandığını günlerce yazdı. Telaffuz edilen rakam 50 milyon avrodan başlıyordu. Neymar ise gönlünün Real Madrid’den yana olduğunu açıklarken, Copa America performansıyla Mourinho’nun yıldızlar topluluğu kadrosunda kendine yer bulmayı amaçlıyordu. Ancak Neymar egoistliği ve gereksiz çalımlarıyla tribünlerin tepkisini çekerken, sıradan bir görüntü verdi. Daha doğru ifadeyle 50 milyonluk bir oyuncu olmadığını gösterdi. Neymar’a Robinho, Pato, Maicon gibi yıldızlar da ayak uydurunca Brezilya vasatı geçemeyen bir oyunla Copa America’ya çeyrek finalde veda etti. Brezilya 2014’te ev sahipliği yapacağı Dünya Kupası’nın kadrosunu oluşturma düşüncesiyle gelmişti Arjantin’e. Alınan sonucun kötü olması yanında ortaya konan futbolun kalitesizliği Brezilya için 2014 kadrosunun yeniden gözden geçirilmesi gerektiğini gösterdi.
   </span>
  </p>
  <p class="BasicParagraph">
   <span>
    Messi’li Arjantin de Tevez, Di Maria, Aguero, Hugiain ve
    <span>
    </span>
    Milito gibi yıldızların varlığına rağmen takım olmayı başaramadı. Barcelona’yı zirveye taşıyan Messi, aynı performansı milli takımda gösteremeyince tribünlerin tepkisini çekti. Yıldız oyuncuların adeta yokları oynadığı Copa America’da vitrine kaleciler çıktı. Paraguay ve Uruguay’ı kelimenin tam anlamıyla kalecileri finale taşıdı. Uruguay’da Fernando Muslera, Paraguay’da Justo Villar kupanın yıldızları olarak ön plana çıktı. Paraguay grup maçları dahil hiçbir maçını kazanmadan finale çıkarak ilginç bir rekorun sahibi oldu. Galatasaray ise Muslera tercihinde ne kadar doğru bir adım attığını, bu oyuncunun takımını finale taşımasıyla gördü. Statların dolmadığı Copa America 2011, kısacası Messi’nin bile yuhalandığı organizasyon olarak tarihe geçti.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30034-38-messinin-bile-yuhalandigi-kupa.html), [web.archive.org (arşiv bağlantısı)](http://web.archive.org/web/20120101134043/http://www.aksiyon.com.tr:80/aksiyon/haber-30034-38-messinin-bile-yuhalandigi-kupa.html)
