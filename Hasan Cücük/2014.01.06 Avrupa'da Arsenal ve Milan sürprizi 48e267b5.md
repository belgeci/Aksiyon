# Avrupa’da Arsenal ve Milan sürprizi

*Hasan Cücük 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2013’ü geride bırakan Avrupa’nın önde gelen liglerinde zirveyi zorlayan takımlar genelde değişmezken; İngiltere’de Mesut Özil’li Arsenal’in ilk sıraya yerleşmesi, İtalya’da ise Milan’ın 13. sırada yer alması ilginçti.
  </font>
 </div>
 <div id="newsText">
  <font class="detail-text">
   <p>
    Avrupa’nın önde gelen liglerinde ilk yarılar sona ererken; İngiltere’de Mesut Özil’li Arsenal liderlik koltuğuna oturdu. Diğer ülkelerde de sezon başında favori gösterilen takımlar zirvenin sahibi olarak beklentileri boş çıkarmadı. İşte ülke ülke liglerin ilk yarı değerlendirmeleri:
    <p>
     Premier Lig (İngiltere): Avru-pa’nın bir numaralı liginde sezon başlarken kafalarda beliren iki soru vardı. Birincisi, 27 yıl sonra görevi bırakan Alex Ferguson sonrası Manchester United’ın ne yapacağıydı. Diğeri ise 6 yıl aradan sonra yeniden Chelsea’nin başına gelen Jose Mourinho’nun nasıl bir başarı grafiği göstereceği... Usta teknik adam Ferguson yönetiminde ‘paranın gücünü’ temsil eden Chelsea ve Manchester City’ye karşı başarıyla mücadele eden Manchester United, David Moyes’li yıllara iyi bir başlangıç yapamadı. Ligin ilk devresi biterken zirveden uzakta kalan Manchester United’a şampiyonluk şansı verenlerin sayısı giderek azaldı. 20 yıl aradan sonra kendi sahasında Everton’a maç kaybetmesi, “Manchester United’ı nasıl bilirsiniz?” sorusunun cevabını vermiş oluyor. Jose Mourinho’nun Ada’ya dönüşü ise ‘pek muhteşem’ olmadı. Ligin ilk haftaları biraz sıkıntılı geçti. İlerleyen haftalarda takımı toparlayan Mourinho,  zirvede Arsenal ve Manchester City’yi yalnız bırakmadı. Ada’da yılın sürprizine Arsenal imza attı. Chelsea ve Manchester City’nin zirveyi zorlaması tabiiydi, ama olağandışı olan Arsenal’in performansıydı. Bu başarıda kurt teknik adam Arsene Wenger’in etkisi yadsınamaz ancak aslan payı Mesut Özil’e aitti. Ada’da ilk devreye damgasını vuran futbolcu olan Özil, 50 milyon avroluk bonservis bedelinin hakkını verdi. Özil’li Arsenal devreyi ligin zirvesinde bitirdi. Mesut kadar konuşulan bir başka isim adeta gol olup rakip kaleye yağan Liverpool’lu Suarez oldu. 20 gol atan Suarez, takımına önemli puanlar kazandırdı.
     <p>
      La Liga (İspanya): Genelde Real Madrid-Barcelona rekabetiyle geçen La Liga’da bu yıl yarışta Arda Turan’ın takımı Atletico Madrid ‘Ben de varım’ dedi. Sezon başında Radamel Falcao gibi yıldızını satan Atletico Madrid’de başarının mimarı teknik patron Diego Simeone oldu. Giderek tecrübesini konuşturan Simeone, yıllardır Real Madrid-Barcelona ortaklığında geçen zirve yarışına uzun bir aradan sonra ilk kez ciddi şekilde katılan bir takım oluşturdu. 2013’ü Barcelona ile 46 puanda kapatan Atletico Madrid’de Arda Turan oyunu, Diego Costa golleriyle ön plana çıktı. La Liga’da merakla beklenen, Neymar-Messi, Ronaldo-Garethe Bale ortaklığının takımlarının performansına etkisinin ne olacağıydı. Bale’in sezon başı, Messi’nin sezon ortasında başlayan sakatlığı bu beklentiler hakkında net bir bilgi vermedi. İlginçtir, hem Bale hem de Neymar ‘yıldızlık’ statülerine rağmen takımda direkt yer bulmakta çoğu maçlarda sıkıntı yaşadı. La Liga’da şüphesiz ilk devreye Messi’nin sakatlığı damga vurdu. Bir yılı aşkın bir sürede 76 maçta forma giyen Messi’nin vücudu aşırı yüklenmeye ‘isyan’ edince süper yıldız futbola yaklaşık 3 ay sürecek bir sakatlık molası verdi. Messi’nin yokluğunda Neymar sahne alırken Barcelona ilk yarıyı zirvede bitirdi. Mourinho sonrası Real Madrid’de göreve gelen Carlo Ancelotti, elindeki güçlü kadroyu sahaya yansıtmakta zorlandı. Barcelona ve Atletico Madrid’in 5 puan gerisinde kalan Real Madrid, bu görüntüsüyle seyircisine çok fazla ümit vermedi. Belirtmekte fayda var; 20 takımlı La Liga, Noel tatilinden dolayı devre arası tatiline 17. hafta girdi.
      <p>
       Bundesliga (Almanya): Bayern Münih, geçen yıl Jupp Heynckes yönetiminde tarihî bir başarıya imza atarak lig, kupa ve Şampiyonlar Ligi kupasını müzesine götürdü. Gerek kadro yapısı gerekse mali güç olarak Bundesliga’nın diğer takımlarına açık ara fark atan Bayern Münih, sezona Josep Guardiola yönetiminde başladı. Barcelona’yı çalıştırırken ‘kupa canavarı’ olan Guardiola, Heynckes’in gösterdiği başarıyı daha önce tekrar etmiş bir isimdi. Kısaca Guardiola, Heynckes’in başarısı altında ezilecek biri değildi. Son yıllarda şampiyonluktaki rakibi Borussia Dortmund’dan Mario Götze’yi alarak rakibini zayıflatan Bayern Münih, beklenildiği gibi bir performans gösterdi. ‘Yeni Rüya Takımı’ olarak nitelendirilen Bayern Münih’in lig şampiyonu olacağına kimsenin şüphesi yok. Son olarak Kıtalararası Kulüpler Kupası’nı kazanan Bayern Münih, 2013’ü, bir maçı eksik olmasına rağmen en yakın rakibinin 7 puan önünde kapattı. Almanya’da merak edelin soru şu: “Lig ikincisi kim olacak?” Sezona iyi başlayan Borussia Dortmund, özellikle İlkay Gündoğan’ın sakatlığı sonrası kaybettiği puanlarla zirvenin oldukça gerisinde kaldı. Lig ikinciliği için Bayer Leverkusen ve Borussia Mönchengladbach devreyi daha avantajlı bitirdi. İlk yarıya, Frank Ribery asistleriyle, Hertha Berlin’den Gustavo Adrian Ramos ve Borussia Dortmund’dan Lewandovski golleriyle damga vurdu.
       <p>
        Ligue 1 (Fransa): Günlük hayatta ‘para ile saadet olmaz’ deriz ama bu söz futbol için geçerli değil. Paranın başarı getirdiğini Ada’da Chelsea ve Manhester City örneğinde görmüştük. Benzer durum Fransa’da yaşanıyor. Arap sermayesini arkasına alan Paris Saint Germain (PSG) ve Rus sermayesinin desteklediği Monaco şampiyonluk yarışının favorilerileriydi. Her iki takım da devreyi 41 puanla kapatırken, averajla liderlik koltuğuna PSG oturdu. Zlatan İbrahimoviç ve Edison Cavani, PSG’nin 44 golünün 27’sine imza attılar. Sezona 166 milyon avroluk transferle giren Monaco, 2 yıl aradan sonra çıktığı Ligue 1’de ‘paranın gücüyle’ zirveye yükselen takım oldu. Atletico Madrid’den transfer edilen Falcao, İspanya günlerinden uzak bir performans sergiledi. Falcao ilk devreyi 9 golle kapatırken, krallıkta İbrahimoviç 15 golle ilk sırada yer buldu. PSG ve Monaco’nun başarısı ne kadar sıradan ise Lille’nin ilk devrede 40 puan toplayıp 3. sırada yer bulması o kadar sıra dışı oldu. Toplam 70 milyon avroluk piyasa değeriyle Lille’nin, 210 milyon avroluk Monaco ve 360 milyon avroluk PSG’ye rakip olması ilk devrenin en büyük başarı hikâyesi oldu. Ülkenin köklü kulübü Marsilya’nın şampiyonluk yarışından kopma noktasına geldiği Fransa’da en dramatik günleri 2000’li yılların başında 7 yıl üst üste şampiyon olan Lyon yaşıyor. Giderek sıradan bir takım hüviyetine bürünen Lyon, devreyi 10. sırada bitirerek mazideki mutlu günlerin hayalini kuruyor.
        <p>
         Serie A (İtalya): 1990’ların başında Avrupa futbolunun cazibe merkezi olan Serie A, bu özelliğini yıllar önce kaybetmişti. Artık lig kalite sıralamasında Fransa’nın bile gerisine düşen Serie A’da son iki yılın şampiyonu Juventus, 2013’ü 46 puanla en yakın takipçisi Roma’nın 5 puan önünde lider tamamladı. Tıpkı La Liga gibi Serie A da Noel tatilinden dolayı 20 takımlı ligde devre arasına 17. haftada girdi. Takımlar 22 Aralık-5 Ocak arasını maç yapmadan geçirdi. Zirveyi paylaşan iki takımdan Juventus ve Roma ilginç bir istatistiğe imza attı. Roma ilk 10, Juventus ise son 10 maçını kazandı. Sezona fırtına gibi giren Roma, 10 haftalık galibiyet serisini 11. haftada aldığı beraberlikle bıraktı. Roma son 7 maçta 5 beraberlik alarak Juve’nin gerisine düştü. Yine yaptığı flaş transferle sezona iyi başlayan Napoli, ilerleyen haftalardaki istikrarsız sonuçlarla zirveden uzak kaldı. En dramatik durumu 17 maçta 19 puan toplayıp ligde 13. sıraya düşen Milan yaşadı.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37541-avrupada-arsenal--ve-milan-surprizi.html), [web.archive.org (arşiv bağlantısı)](http://web.archive.org/web/20140330051056/http://aksiyon.com.tr/aksiyon/haber-37541-avrupada-arsenal--ve-milan-surprizi.html)
