# Provokasyonrenklerin iftarına engel olamadı

*Hasan Cücük 2010.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2007’den bu yana Danimarka Meclisi’nde problemsiz bir şekilde yapılan iftar, bu sene bazı kesimlerce engellenmeye çalışıldı.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Zaman İskandinavya’nın iftar geleneği, 6 yıl öncesine uzanıyor. İlk 3 yılda mekân olarak Kopenhag’ın ünlü Marriott oteli tercih edilmişti. Siyaset, ticaret ve spor camiasından seçkin bir davetli topluluğunun katıldığı iftara hükümet kanadından bir bakan her yıl düzenli olarak iştirak ediyordu. Şubat 2007’de yapılan genel seçimlerde Sosyalist Halk Partisi’nden milletvekili seçilen Özlem Çekiç’in teklifiyle iftar meclis çatısı altına taşındı. Meclisteki ilk iftar için bütün bakanlara, parti başkanlarına, milletvekillerine ve basının önde gelen isimlerine davetiye gönderilmişti. Milletvekilleri ve parti başkanları davete icabet ederken, basın kanadı meclisteki ilk iftarın haber değeri taşımadığını düşünmüş olmalı ki bu hususa hiç yer vermedi. İkinci iftarda benzer görüntüler yaşanırken, ne olduysa üçüncü iftarda oldu.
    </p>
    <p class="MsoNormal">
     Meclis restoranı aylar öncesinden iftar için rezerve edilmişti. Yine parti ayrımı yapılmaksızın tüm milletvekili ve bakanlara davetiye gönderilmişti. Meclis restoranı 120 kişi için idealdi. Davetli sayısının bu rakamda tutulması amaçlanıyordu. Ancak katılacağını ifade edenlerin sayısı kısa sürede bu rakamı aşınca, kapasite artırımına gidilerek sayının 190 olmasında karar kılındı. Birkaç gün kala medyada sistemli bir yıpratma kampanyası başladı iftara yönelik. Yabancı karşıtı -siz bunu Müslüman karşıtı olarak okuyun- Danimarka Halk Partisi’nden Martin Henriksen, sanki mecliste ilk kez iftar veriliyormuş gibi harekete geçerek ‘Meclisin İslamlaştırılmasının önüne geçeceğiz’ deyip toplumun tüm renklerinin katıldığı iftara karşı çıktı. Benzer bir açıklamayı alkollüyken araç kullanmaktan partisi Muhafazakârlar’dan ihraç edilip Hıristiyan Halk Partisi’ne katılan Per Örum Jörgensen de yaptı. Jörgensen’e göre, Danimarka’da dinî özgürlükler vardı ama dinlerin eşitliği yoktu, dolayısıyla Hıristiyanlığın kalbi olarak görülen mecliste bir iftar asla verilemezdi. Jörgensen, mecliste görev yapan 4 Müslüman vekili âdeta yok sayıyordu bu açıklamasıyla. İki parti, meclisin iftara kapatılması istekleri Meclis Başkanı Thor Pedersen tarafından reddedilince amaçlarına ulaşamadı. Devreye bu kez bir Türk gazetesinin Danimarka muhabiri girdi. Bu isim -iftara davet edilmiş biri olarak- Zaman’ın sahibinin Fethullah Gülen Hocaefendi olduğunu, Gülen Hareketi mensuplarının radikallerden daha fazla tehlike arz ettiğini söyledi.
    </p>
    <p class="MsoNormal">
     Bütün bu hezeyanlara karşın iftara seçkin bir davetli topluluğu katıldı. Kimler yoktu ki? Sosyal İşler Bakanı Benedikte Kiaer’den Radikal Parti Başkanı Magrethe Vestager’e, eski ünlü teknik direktör Sepp Piontek’ten Türkiye, İngiltere, Avustralya ve Makedonya büyükelçilerine, milletvekillerinden sanatçılara, öğretim görevlilerinden iş adamlarına ve çeşitli dinlerin temsilcilerine kadar geniş bir yelpaze iftara katıldı. Eski Hahambaşı Bent Melchoir’un “Hangi dinden olursak olalım, neden bir masa etrafında bir yemekte buluşmayalım?” sözleri geceye damgasını vuruyordu. Sosyal İşler Bakanı Benedikte Kiaer ise “Demokrat ve Hıristiyan olduğum için iftara katıldım. Ben tüm Danimarka’nın bakanıyım.” diyerek yerli ve yabancı provokatörlere en güzel cevabı verdi. Yapılan olumsuz yayınlara rağmen, daha önce iftara katılacağını açıklayan hiçbir isim ‘gelmeyeceğim’ demiyordu. Hatta birçok katılımcı, “Sırf bu yayınlara cevap vermek adına mutlaka katılmalıyım” düşüncesiyle hareket ettiğini ifade ediyordu.
    </p>
    <p class="MsoNormal">
     İlk iki iftara ilgi göstermeyen basın, bu kez âdeta çıkarma yapıyordu. DR ve TV2 kanallarının iftardan canlı yayın isteği Meclis Başkanı Pedersen engeline takılınca, bu yayınlar restoranın girişinden gerçekleşiyordu. Zaman İskandinavya Yayın Müdürü Kamil Subaşı, “Ramazan, bir hoşgörü ve diyalog ayı olduğu için bu tür iftarları düzenlemekteyiz. Böylece birbirimizi daha yakından tanıyıp önyargıları yıkmayı amaçlıyoruz.” diyerek geceyi özetliyordu.
    </p>
    <p class="MsoNormal">
     Ertesi gün iftar tüm gazetelerde haber olurken, ortak nokta iftar öncesi koparılan fırtınanın ne kadar boş olduğu yönündeydi. Geceyi en güzel şekilde Hıristiyan Gazetesi Yayın Yönetmeni Henrik Hofmann özetliyordu köşesinde: “Dün gece iftarda tüm renkler vardı. Gözlerimiz Danimarka Halk Partisi’ni aradı. Umarım seneye onlar da katılır.”
     <span>
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3B271BA09F412470D6DE5094FBB01D6C?newsId=27570), [web.archive.org (arşiv bağlantısı)](http://web.archive.org/web/20130926045209/http://www.aksiyon.com.tr:80/aksiyon/newsDetail_getNewsById.action;jsessionid=3B271BA09F412470D6DE5094FBB01D6C?newsId=27570)
