# Siyasetin ortasındaki futbol kulüpleri

*Hasan Cücük 2011.04.18*

<font class="agenda2NewsSpot">
 Libya’da isyancıların takımı Al Ahly Bingazi, Trablus takımlarına karşı verdiği mücadele ile öne çıkmıştı. Mısır’da da Tahrir Meydanı’nı dolduran gençlerin çoğu Al Ahly taraftarıydı. Libya ve Mısır’dan yola çıkarak siyasetin ortasında kalan takımları mercek altına aldık.
</font>
<font class="newsDetail">
 <p>
  <p class="MsoNormal">
   Libya’da 42 yıllık Muammer Kaddafi iktidarı sarsılırken, Kaddafi karşıtlığı ateşinin en güçlü yandığı Bingazi’de muhalifler, ellerinde Kral İdris döneminin bayraklarıyla birlikte Al Ahly Bingazi’nin bayraklarını da taşıyarak rejim karşıtlıklarını güçlü bir şekilde ifade ediyorlar. Takımın bayrakları isyanın sembolleri arasında yerini alırken; Al Ahly Bingazi de başkent Trablus takımlarına karşı verdiği mücadele ile ön plana çıkmıştı. Tunus’ta başlayan, Mısır’da devam eden halk isyanlarında kulüplerin tarafları da önemli rol oynadı. Özellikle Mısır’da Tahrir Meydanı’nı dolduran gençlerin önemli bir bölümü, Al Ahly takımının Ultra adlı genç taraftar grubuydu. Libya ve Mısır’dan yola çıkarak siyasetin ortasında kalan takımları mercek altına aldık.
  </p>
  <p class="MsoNormal">
   <span>
   </span>
  </p>
  <p class="MsoNormal">
   Al Ahly Trablus-Al İttihat-Al Ahly Bingazi (Libya):
  </p>
  <p class="MsoNormal">
   İsyan ateşinin devam ettiği Libya’da futbolda üstünlük, başkent Trablus takımlarında. Başkent temsilcileri Al Ahly Trablus ve Al İttihat’ın ligde bariz bir üstünlüğü bulunuyor. Libya Ligi’nin sadece Trablus’tan ibaret olmasını önleyen tek ciddi rakip ise Kaddafi’ye karşı başlatılan isyanın kalesi Bingazi’nin takımı Al Ahly. Ligde 4 kez şampiyonluk sevinci yaşayan Al Ahly Bingazi, isyancılardan önce Libya’da kurulu düzene futbol aracılığıyla başkaldırmıştı yıllar öncesinden. 1969-1975 arasına 3 şampiyonluk sığdıran Al Ahly Bingazi, maddi gücü elinde tutan ve Kaddafi ailesinin yakın ilgisine mazhar olan başkent takımlarına karşı rekabette geri kaldı. Trablus takımlarına karşı Al Ahly Bingazi’yi yalnız bırakmayan bir başka takım ise şehrin diğer büyük takımı Al Tahaddi oldu. Bu takım ligde 3 kez mutlu sona ulaşırken, son şampiyonluğunu 15 yıl önce yaşadı. Muammer Kaddafi’nin oğlu Sadi, başkent takımları Al İttihat ve Al Ahly Trablus’ta top koşturdu.
  </p>
  <p class="MsoNormal">
  </p>
  <p class="MsoNormal">
   Al Ahly-Zamalek (Mısır):
  </p>
  <p class="MsoNormal">
   Dünya, Mısır’ı 30 yıldır yöneten Hüsnü Mübarek’in devrilmesini adeta 28 gün boyunca naklen seyretti. Ünlü Tahrir Meydanı’nda toplanan göstericiler baskı rejimine son verirken; ülke, yıllar sonra da olsa demokrasiye geçmenin heyecanını yaşadı. Mısır’da devrimin fitilini ise Al Ahly kulübünün taraftarları ateşledi. Takımın genç taraftarlarının 2007’de kurduğu Ultra Grubu, Tahrir Meydanı’ndaki gösterilerde ön sıralarda yer aldı. Al Ahly taraftarlarının özelliği, Kahire’nin varoşlarından olmasıydı. Zamalek, zenginleri temsil ederken; Al Ahly, ezilen ve fakirlik içinde yaşayan halkın sesi oluyordu. Al Ahly-Zamalek derbilerinde Kahire’de olağanüstü önlemler alınırken, hiçbir Mısırlı hakem bu maçı yönetmeye cesaret edemiyor. Yurt dışından hakem ithal edilerek maçın oynanması sağlanıyor. Nitekim 2004 yılındaki Al Ahly-Zamalek derbisini Mısır Futbol Federasyonu’nun isteği üzerine Türk hakemler (Mustafa Çulcu, Bahattin Duran, Serkan Ok) yönetmişti. Zamalek’in 14 şampiyonluğuna karşılık Al Ahly ligi tam 34 kez zirvede tamamladı. Al Ahly, Mübarek karşıtlığının doğal merkezi olurken; Zamalek, 28 gün süren halk ayaklanmasında Hüsnü Mübarek tarafında yer aldı.
  </p>
  <p class="MsoNormal">
  </p>
  <p class="MsoNormal">
   Dinamo Kiev-Shakhtar
  </p>
  <p class="MsoNormal">
   Donetsk (Ukrayna):
  </p>
  <p class="MsoNormal">
   Ukrayna’da tarihe ‘Turuncu Devrim’ olarak geçen 2005’teki olaylarda Dinamo Kiev ve Shakhtar Donetsk takımları kelimenin tam anlamıyla siyasetin göbeğinde kalmıştı. Shakhtar Donetsk’in bulunduğu Doğu Ukrayna, Başbakan Vitor Janukoviç’i desteklemesine karşılık, takım, muhalifliğini ‘turuncu’ ile ifade eden muhalif lider Vitor Yuşenko’nun sembol rengine sahipti. Forma rengi istemeyerek de olsa kendini muhalif kanatta sağlayacağı için kulüp büyük bir ikilem içinde kaldı. Ülkede çıkan olaylardan dolayı liglere ara verilmesi Donetsk’i biraz olsun rahatlatırken; Şampiyonlar Ligi’nde deplasmanda oynanacak Milan maçına, kulübün sahibi Rinat Ahmedov’un bulduğu çözüm sayesinde beyaz formayla çıkıldı. Ahmedov’un görünürdeki gerekçesi, turuncu formanın kırmızı-siyah renklere sahip Milan formasıyla karışmasıydı. Doğrusu bu savunmaya kimse inanmadı. Asıl gerekçe, Donetsk halkının Janukoviç taraftarı olmasından dolayı ‘turuncu’ renkli formanın yanlış anlaşılması ve politik sinyal olarak algılanmasıydı. Yine birçok Shakhtar Donetsk’li oyuncunun turuncu formayı giymeyi reddettiği de sızan bilgiler arasında yer alıyordu. Şehrin ‘turuncu’ renge karşı alerjisinin olması fanatik Shakhtar Donetsk taraftarlarını zor durumda bırakırken; ‘Muhalefeti destekliyorlar’ şeklinde yorumlanır diye takımlarının formalarını giymekten korkar hâle gelmişlerdi.
  </p>
  <p class="MsoNormal">
   Dinamo Kiev’in Şampiyonlar Ligi’nde Roma ile yapacağı maç öncesi muhalefet lideri Yuşenko, yandaşlarının maça akın etmesini istedi. Üzerlerinde turuncu giysiler, bayraklar, flamalar ve atkılarla Valeri Lobanoski Stadı’na akın eden ‘turuncu eylemciler’, karşılarında polisi buldu. Turuncuya karşı teyakkuzda olan polis, bayrakları, flamaları ve atkıları topladığında ortaya 2 tonluk bir eşya çıkıyordu. Stadı turuncu renge boyayamayan Yuşenko taraftarlarının imdadına İngiliz hakem Michael Riley yetişti. Kar yağışından dolayı maçın renkli bir topla oynanması gerekiyordu. Riley’in seçtiği top ‘turuncu’ olunca Yuşenko taraftarları zafer çığlıkları atıyordu. Polis de çaresizlik içinde turuncu topla oynanan maçı seyretmek zorunda kaldı. Ukrayna’nın iki köklü kulübü, kendilerini bir anda siyasetin ortasında bulmalarından dolayı, mecburen bir taraf seçmek zorunda kaldılar.
  </p>
  <p class="MsoNormal">
  </p>
  <p class="MsoNormal">
   Celtic-Glasgow Rangers (İskoçya):
  </p>
  <p class="MsoNormal">
   Dünyanın sayılı derbilerinden Celtic-Glasgow Rangers kapışmasının tarihi 1888’e kadar uzanıyor. Bu maçları sıradanlıktan çıkaran ise Celtic’in Katoliklerin, Rangers’ın ise Protestanların takımı olması. Aynı şehrin iki takımı, iki farklı mezhebin ortasında kalmanın sıkıntısını yaşadığı gibi, Celtic’liler bağımsız İskoçya için savaşan direnişçilerden oluşurken; Rangers’lılar, ülkenin İngiltere’nin bir parçası olması yönünde mücadele etmişlerdi. İki takım yılda 4 kez karşı karşıya gelirken, polis maçtan günler önce tedbirini en üst düzeyde alıyor. Mezhep ve bağımsızlık gibi iki farklı konuda iki farklı kutupta yer alan Celtic ve Rangers’ı ayıran bir başka özellik ise Celtic’in aristokrasiyi, Rangers’ın ise işçi sınıfını temsil etmesi. İki takım ilk kez 18 Mayıs 1888’de karşılaşırken, ilk maçı 5-2 Celtic kazandı. Celtic Park, adeta Katoliklerin ‘gövde gösterisi’ yaptıkları yer olurken, papazlar maçları yıllarca ücretsiz izledi. Celtic, oyuncu olarak kapısını Protestanlara açmasına karşılık, Rangers uzun yıllar kapısını Katolik oyunculara kapalı tuttu. 1976’da Rangers menajeri Willie Waddel’in artık Katolik oyuncuyu kadrolarına katma zamanının geldiğini açıklamasına yönetim destek verdi. Ancak bu konuda uzun yıllar yine bir gelişme olmadı. 1986’da Rangers’ı çalıştırmaya başlayan Greame Souness’in eşinin Katolik olmasına fanatik taraftarlar tepki gösterirken, devrim niteliğindeki transfer İskoç hoca döneminde gerçekleşti. 1984-87 arasında Celtic formasını giyen Mo Johnston, 52 gole imza attı. 2 yıl Nantes formasını giydikten sonra 1989’da tekrar Celtic’e döneceğini açıklayan Johnston, herkesi şaşırtan bir karara imza attı. Herkesin Celtic’e imza atmasını beklediği Johnston, Souness’in de devreye girmesiyle Rangers’e transfer oldu. Tarihte ilk kez bir Katolik oyuncu Rangers formasını giyerken, fanatiklerin bazıları sezon biletlerini yakarak tepki gösterdi. Hatta bu öyle bir boyut kazanmıştı ki Mo Johnston’ın golüyle Rangers’ın 1-0 kazandığı Celtic maçı, Rangers’lılar için 0-0 bitmişti!
  </p>
  <p class="MsoNormal">
  </p>
  <p class="MsoNormal">
   R. Madrid-Barcelona (İspanya):
  </p>
  <p class="MsoNormal">
   İspanya’nın özerk Katalanya bölgesinin Barcelona şehrinde kurulan FC Barcelona, bölge halkı için ‘bir kulüpten daha fazlası’. Katalanlar, FC Barcelona’yı millî takımları gibi görüyor. Kulüp, bu anlayıştan dolayı 105 yıl formasına reklam almadan mücadele etti. İç savaş sonrasında diktatör Franco’nun uygulamaları, FC Barcelona’nın politik arenada daha fazla ön plana çıkmasını sağladı. Genarel Franco, iç savaş sonrası tüm İspanya’da İspanyolca dışında bir dilin konuşulmasını yasaklayınca, FC Barcelona’yı tutmak Katalan olmanın bir gereği ve göstergesi oldu. Bu dönemde FC Barcelona, Katalan halkının sembolü hâline geldi ve “Mes que un club” (Bir kulüpten daha fazlası) adıyla anılmaya başladı. Barcelona’nın muhalefeti simgelediği iç savaş döneminde, Real Madrid ise baskıcı merkeziyetçilik anlayışının ve faşist rejimin sembolü konumuna geldi. İki farklı kutbun yeşil sahalardaki kapışmaları ise futbol müsabakası sınırlarını aşarak siyasi bir boyuta taşındı. Diktatör Franco’nun devrilip İspanya’nın demokrasiyi tam anlamıyla benimsemesiyle bu siyasi kapışma ortamı yumuşamasına rağmen, Katalanlar için FC Barcelona, bağımsızlığa giden yolda en önemli araç olarak görülmeye devam ediyor.
  </p>
  <p class="MsoNormal">
  </p>
  <p class="MsoNormal">
   Livorno-Lazio (İtalya):
  </p>
  <p class="MsoNormal">
   Serie A’nın sıradan takımı Livorno’yu sıradışı kılan, tüm dünyada yerle bir olan komünizme bağlılığı. Livorno-Lazio maçları, bir futbol maçından çok komünizm-faşizm kapışması olarak görülüyor. Livorno komünizmi, Lazio faşizmi temsil ediyor. Livorno, Komünist Parti’nin 1920’de kurulduğu yer. Komünist Parti 1991’de tarihe karışmasına rağmen Livorno’lular alışkanlıklarından vazgeçmeden aşırı sola ilgi duymaya devam ediyor. Livorno’nun sola kaymasının başlıca iki sebebi, fakirlik ve çok sayıdaki liman işçileri… Livorno-Lazio maçları öncesinde çıkan kavgaları polis önlemekte yetersiz kalırken, sahadaki oyuncular da taraftarı aratmayacak bir görüntü çiziyor. Livornolular deplasmanda gol attığında Lazio taraftarını tahrik etmek için tüm hünerlerini kullanıyor. Lazio’lu Di Canio’nun bir Livorno maçı sonrası faşist selamı vermesi, İtalya’da gündem olmuştu.
  </p>
  <p class="MsoNormal">
  </p>
  <p class="MsoNormal">
   Anderlecht-Club Brugge-
  </p>
  <p class="MsoNormal">
   Standard Liege (Belçika):
  </p>
  <p class="MsoNormal">
   Neredeyse bir yıldır hükümetin kurulamadığı Belçika’da etnik çekişme doğal olarak futbola da yansıyor. Ülke, Fransız ve Flamanlar arasında yaşanan çekişmeden dolayı bölünmenin eşiğinde bulunuyor. Flamanları yeşil sahalarda Anderlecht, Fransızları ise Club Brugge ve Standard Liege temsil ediyor. Bu takımların mücadelesinde her ne kadar taşkınlık yaşanmasa da taraftar topluluğunun bir ırka dayandırılması futbolun yine siyasetin merkezinde yer almasını sağlıyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29178-200-siyasetin-ortasindaki-futbol-kulupleri.html), [web.archive.org (arşiv bağlantısı)](http://web.archive.org/web/20110825121121/http://www.aksiyon.com.tr:80/aksiyon/haber-29178-200-siyasetin-ortasindaki-futbol-kulupleri.html)
