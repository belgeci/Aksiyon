# Breivikleri yetiştiren ortam; aşırı sağ partiler

*Hasan Cücük 2011.08.01*

<font class="agenda2NewsSpot">
 <span>
  Bir zamanlar ‘çok kültürlü’ yapısıyla övünen Avrupa’daki aşırı sağcı partilerin ortak noktası yabancı düşmanlığı. ‘Yabancı’dan anladıkları ise Müslümanlar.
 </span>
</font>
<font class="newsDetail">
 <p>
  <p class="BasicParagraph">
   <span>
    Norveç’e tarihinin en acı günlerini yaşatan Anders Behring Breivik’in ırkçı kimliği, gözlerin onu yetiştiren çevrelere dönmesini sağladı. Aslında demokrasi, medeniyet ve insan hakları konusunda dünyaya nizam vermeye çalışan Avrupa’nın içindeki ‘ırkçılık virüsünü’ görmemesi Breivikler için iyi bir zemin oluşturdu. 1980’li yıllarda esamisi görülmeyen aşırı sağ görüşlü partiler, 1990’lı yılların ortasından itibaren sahneye çıkmaya başladı. İslam ve Müslümanlara karşı yapılan hakaretlerin ‘ifade özgürlüğü’ sınırları içinde görülmesinden cesaret alan bu çevreler hakaretin dozajını günden güne arttırdı.
   </span>
  </p>
  <p class="2011yenimetin">
   <span>
    30 Eylül 2005’te Danimarka’da yayın yapan Jyllands Posten gazetesinin Peygamber Efendimiz’e (s.a.v.) hakaret içeren 12 karikatürü yayınlaması adeta dönüm noktası oldu. Bir kaç gün içinde tartışmalar Danimarka sınırını aşıp, küresel krize dönüşürken, ülke yönetimi, sorumluluğunun gereğini yerine getirmek yerine, hakareti ‘ifade özgürlüğü’ olarak değerlendirmeye devam etti. Dönemin Danimarka Başbakanı, Anders Fogh Rasmussen, “İfade özgürlüğü Avrupa’nın temel değerlerindedir.” diyerek bir nevi ‘ya kabullen ya terk et’ mesajı verince Müslümanlara hakaret etmek isteyenler için gün doğmuş oldu. Hakaret karikatürlerinden en çok tepkiyi alan çizerlerden Kurt Westergaard ile Jyllands Posten gazetesinin kültür editörü Fleming Rose, “Avrupa’nın değerlerini savunan kahramanlar” ilan edildi. 70’li yaşlarına kadar kimsenin tanımadığı sıradan bir çizer olan Westergaard bu olaydan sonra adeta ödüle boğuldu.
   </span>
  </p>
  <p class="2011yenimetin">
   <span>
    “Çok kültürlülük tamamen başarısız!” ifadesiyle dikkatleri üzerine çeken Almanya Başbakanı Angela Merkel, bu sözünü geçen yıl Ramazan Bayramı öncesi Westergaard’a ödül vererek eyleme dönüştürdü. Westerggard’a ‘2010 Basın Ödülü’nü veren Merkel, “Avrupa, zevk ya da fayda yönünden katılalım katılmayalım, bir sanatçının bu tür karikatürleri çizme hakkı olduğu bir yerdir” diyerek hakarete vize verdiğini teyit ediyordu. Merkel Avrupa’nın lider ülkesi Almanya’nın başbakanıydı. Daha da önemlisi ırkçılık belasından çok çekmiş ülkeyi yönetiyordu. Hitler gibi ırkçı bir ismi çıkaran Almanya, geçmişini unutmaya çalışırken, konu Müslümanlar ve İslam olunca yaşadığı utançları derhal unutuyordu. Merkel’in, “Avrupa, inanç ve din özgürlüğünün olduğu; bunlara saygının kıymet taşıdığı bir yerdir” sözünün ne manaya geldiğini merak edenler, özgürlüğün, ‘ötekine hoşgörü’ anlamına da geldiğini vurgulamasıyla merakını gideriyordu. Fakat burada kastedilen ‘ötekine hoşgörü’ ‘Müslümanların kendilerine yapılan hakareti sineye çekmesi’ anlamı taşıyordu.
   </span>
  </p>
  <p class="2011yenimetin">
   <span>
    Avrupa’da ırkçı partilerin asgari müştereği olan anti-semitizm yerini İslamofobi’ye bırakıyordu. Neo-ırkçılar, Yahudileri çok sevdiklerini her fırsatta ifade ediyor, hatta bazıları, anti-semitik açıklamalar yapanlarla ilgili derhal işlem başlatıyordu. Artık, ırkçı partilerin hedefinde İslam vardı. Bir diğer ortak noktaları Türkiye’nin AB üyeliğine karşı olmalarıydı. Sebebi gayet basitti; Türkiye Müslüman bir ülkeydi, dolayısıyla Avrupa’da yeri yoktu. Bu partilerin görüşlerinin hiç de yabana atılmaması gerektiğini, Türkiye’nin AB ile müzakerelerde karşılaştığı engellerden rahatlıkla anlıyoruz.
   </span>
  </p>
  <p class="2011yenimetin">
   <span>
    İsviçre’nin referandumla minare yasağı getirmesi, Fransa ve Belçika’nın burka giyenlere ceza vermeyi kabul etmesi konu İslam ve Müslümanlar olduğunda özgürlüklerin nasıl da rafa kaldırıldığını gösteren başka örnekler.
   </span>
  </p>
  <p class="2011yenimetin">
   <span>
    Anders Behring Breivik’in nasıl ortaya çıktığını görmek için Avrupa’da varlığını kabul ettiren ırkçı düşüncelerin bayraktarlığını yapan partilere mercek tutmak gerekiyor. Irkçılık illetini politikaya bulaştıran isimlerin başında Fransız Jean-Marie Le Pen geliyor. 1972 yılında kurduğu göçmen karşıtı Ulusal Cephe Partisi ile siyaset arenasında boy gösteren Le Pen, 80’li yıllarda mecliste temsil edilecek güce erişti. İlk yıllarında ortaya attığı marjinal fikirler halkta kabul görmüyordu. İlerde büyük bir tehlikeye dönüşecek ve tezleri birçok aşırı sağcı lidere ilham olacak Le Pen, 1988 seçimlerinde 35 vekille mecliste temsil hakkı elde ederek gücünün zirvesine ulaştı. Ancak parti içinde başlayan tartışmalar bölünmeye kadar gidince ciddi darbe yedi. Hedefine cumhurbaşkanlığını koyan Le Pen, 2002’de aldığı yüzde 16’lık oyla seçimde ikinci tura kalarak fikirlerinin toplumda kabul gördüğünü test etmiş oldu. 1928 doğumlu Le Pen, Ocak 2011’de yapılan parti kongresinde koltuğunu kızı Marine Le Pen’e bıraktı. Fransa gelecek yılki cumhurbaşkanlığı seçimlerine hazırlanırken, kamuoyu yoklamaları, Ulusal Cephe’nin adayı Marine Le Pen’in mevcut Cumhurbaşkanı Nicolas Sarkozy’i dahil tüm adaylardan fazla oy alacağını gösteriyor.
   </span>
  </p>
  <p class="2011yenimetin">
   <span>
    Politik hayata 1977’de Paris’in lüks banliyölerinden birinde belediye meclis üyesi seçilerek başlayan Fransa’nın göçmen kökenli ilk cumhurbaşkanı Nicolas Sarkozy’i ilginç bir şekilde göçmenlere karşı aldığı sert tutumla sivrildi. Göçmen kotası uygulamak isteyen ve yabancıların sınır dışı edilmesini sağlayan Sarkozy’i Newsweek dergisi, ‘aşırı sağın yeni lideri’ olarak kapağına taşıdı. Özellikle Türkiye’nin AB üyeliğine şiddetle karşı çıkan Sarkozy, 5 milyon Müslümanın yaşadığı ülkede sayıları bir kaç yüzü aşmayan burka giyenler için yasak çıkarttı. Marine Le Pen’in kamuoyu yoklamalarında önde olması da Sarkozy’nin daha sağa kaymasına vesile oldu.
   </span>
  </p>
  <p class="2011yenimetin">
   <span>
    Le Pen, Avrupa’da aşırı sağı harekete geçiren kişi olmasına karşılık, bu zihniyetin asıl ilham kaynağı Danimarkalı Pia Kjaersgaard idi. 1995 yılında Terakki partisinden ayrılarak Danimarka Halk Partisi’ni (DF) kuran Kjaersgaard, girdiği her seçimde oyunu arttırdı. Kasım 2001’de, iktidar sol bloktan sağ bloğa geçerken bunda Kjaersgaard’un partisi kilit rol oynadı. ‘Danimarka Danimarkalılarındır’ sloganıyla varlık sebebini bir anlamda Müslüman karşıtlığı üzerine kuran DF, Kasım 2001’deki genel seçimde yüzde 12 oy alarak meclise 22 milletvekili göndermeyi başardı. Böylece, meclis aritmetiğinde anahtar parti konumuna geldi. Liberal-Muhafazakâr koalisyon hükümetini dışarıdan destekleyen DF, bu döneme damgasını vurdu. Temmuz 2002’de yürürlüğe giren Avrupa’nın en sert yabancılar kanununun gizli mimarı olan DF, neredeyse ülkeye yabancı girişini kapattı. Yabancılardan kasıt Müslümanlar olurken, Pia Kjaersgaard, ülkede yaşayan Müslümanların da asimile edilmesini savunuyor. Türkiye’nin AB üyeliğine kesinlikle karşı çıkıyor. Kasım 2007’deki seçimde oyların yüzde 13,8’ini alarak 175 kişilik parlamentoda 25 vekille temsil hakkı elde edip, 3. büyük parti oldu. Başörtüsünün kamusal alan ve eğitim kurumlarında yasaklanmasını isteyen DF, cami inşaatına da karşı çıkıyor. Irkçı parti, özellikle Müslümanlardan suç işleyenlerin ailesiyle beraber sınır dışı edilmesi için hükümete baskı yaparken, Türkiye’nin AB üyelik müzakerelerinin derhal durdurulmasını istiyor. İktidarda olmamasına rağmen ülkenin ‘gizli başbakanı’ olarak tanımlanan Pia Kjaersgaard, Hollanda, Avusturya ve İsveç’teki aşırı sağ partilerce örnek alınıyor. Asıl mesleği huzur evinde bakıcılık olan Kjaersgaard, İslam’ı “Avrupa’nın yeni vebası” ve ‘terör dini’ diye tanımlamaktan da çekinmiyor.
    <span>
    </span>
   </span>
  </p>
  <p class="2011yenimetin">
   <span>
    Avusturya’da aşırı sağcı parti deyince akla Avusturya Özgürlükçüler Partisi (FPÖ) geliyor. FPÖ, 1999 seçiminde yüzde 27 oy alarak iktidar ortağı oldu. 2005’te bölünen partiden ayrılan Karintiya Valisi Jörg Haider, Avusturya’nın Geleceği İçin İttifak (BZÖ) partisini kurdu. 2008 seçiminde HC Strache’nin lideri olduğu FPÖ yüzde 17,5 oy alırken, Haider yüzde 10,7 alarak büyük sürpriz yaptı. 183 sandalyeli mecliste bu iki parti 55 sandalye elde etti. İslam’ın resmî din olarak tanındığı ilk Avrupa ülkesi olan Avusturya’da yabancılardan, işsizlikten şikâyet eden herkes FPÖ’ye yönelmiş durumda. Yüzde 25 oranında destek toplayan parti, Avrupa Parlamentosu seçiminde “İsrail’in AB’ye girmesine karşıyız” sloganlı afişlerine rağmen politikada anti-semitizm yerine İslamofobi’yi kullanmaya başladı. Sekiz milyonluk ülkedeki 500 bin Müslüman kolayca siyasi argüman haline getirildi. FPÖ, daha önceki seçimde, ‘Müezzin yerine kilise çanı’, ‘Viyana İstanbul olmayacak’, ‘Batı ülkesi Hıristiyanların elindedir’ gibi sloganları kullandı. Seçim kampanyası için müezzin vurma oyununun internette kullanıma açılması da savcılıkça takibe alındı. Son Viyana eyalet seçiminde, ‘Viyana kanı’, “Mustafa’ya (Kara Mustafa Paşa) taşı at, hediyeyi kap” gibi tepki çeken söylemler ve karikatürler kullandılar. Viyana Kuşatması ve oluşturulan Türk korkusu, Katolikliğin kurtarıcısı olma havası, bu küçük ancak etkili politikacı ve bürokratlara sahip ülkede oy kazanmak için her zaman kullanılacak gibi görünüyor.
   </span>
  </p>
  <p class="2011yenimetin">
   <span>
    Özgürlük alanını en geniş tanımlayan ülkelerden biri olarak bilinen Hollanda’nın bu yapısını işlenen iki siyasi cinayet alt-üst etti. 2002’de bir hayvan hakları savunucusu tarafından öldürülen Pim Fortuyn ile 2004’te Fas asıllı Hollandalı tarafından katledilen Theo Van Gogh cinayetleri, bir anda karşımıza dünyanın en İslamofobik ülkelerinden birini çıkardı. Fortuyn’in hemen ardından yazdığı Fitne kitabıyla gündeme gelen Geert Wilders, İslam’a en ağır hakaretleri eden Avrupalı siyasetçi oldu. Türkiye’nin AB üyeliği konusunda partisi ile anlaşamadığı için 2004’te Liberal Parti’den ayrılan Wilders, Özgürlük Partisi’ni kurdu. 2006’da girdiği ilk seçimde 150 sandalyeli mecliste 9 koltuk kazanan Wilders, Avrupa’daki sağ ve ırkçı partileri derinden etkilemeye başladı. İslam ve Müslümanlara hakaret etmenin Avrupa siyasetinin mühim damarlarından birisi haline gelmesine Wilders’in sebep olduğu söylenebilir. “İslamofobi’nin evrensel elçisi” sayılan Wilders, Müslümanlara hakaret etmesi için ABD ve Avrupa’nın muhtelif ırkçı partilerden aldığı davetleri değerlendirerek ‘mesajını’ evrensel hale getirmeye çalışıyor. “Göreceksiniz, seçimde çuvallayacak!” diyen uzmanlar, 9 Haziran 2010’da mahcup oldu. Wilders, 24 milletvekilini meclise taşıyarak dünyayı şoke etti. Hollanda’da 10 Ekim’de göreve başlayan Liberal-Hıristiyan Demokrat koalisyona Wilders’in dışarıdan destek vermesi de partisini çok kilit bir konuma getirdi. Wilders, Kur’an’ı Hitler’in ‘Kavgam’ isimli kitabına benzeterek yasaklanmasını istiyor.
   </span>
  </p>
  <p class="2011yenimetin">
   <span>
    Belçika’da ırkçı düşünceyi bayraklaştıran partiler Flaman bölgesinde güçlü. Aşırı sağ Vlaams Belang’ın yükselişi hazirandaki seçimde son bulmasına rağmen, ülkede Müslümanlar ve göçmenlere yönelik sert söylemler artmaya devam ediyor. Tartışmalar daha çok burka üzerinden yapılıyor. Yarım milyon Müslüman’ın yaşadığı ülkede burka kullanan sadece 30 kadın için kanun çıkarmak isteyen Belçika Meclisi, ilk oylamada hedefine ulaştı. 134 ‘evet’ oyuna karşı tek ‘hayır’ çıkmadı.
    <span>
    </span>
    Ancak meclisten geçen tasarı senatodan henüz geçmediği için Belçika “Avrupa’da burkayı yasaklayan ilk ülke olma unvanı”nı Fransa’ya kaptırdı.
   </span>
  </p>
  <p class="2011yenimetin">
   <span>
    Sosyal demokrasinin beşiği kabul edilen İsveç, Eylül 2010’daki seçimin sonucuyla adeta şoke oldu. Ülke tarihinde ilk kez yabancı karşıtı İsveçli Demokratlar Partisi (SD)
    <span>
    </span>
    meclise girdi. Yüzde 5,7 oranında oy alan Jimmy Akesson başkanlığındaki SD’liler parlamentoya 20 milletvekili gönterdi. SD’nin bu yükselişi toplumun büyük kesiminde şaşkınlık ve tepki meydana getirirken SD’ye karşı açık tavır alındı. Sağ ve sol bloktaki parti liderlerinin SD ile koalisyon kurmayacaklarını açıklaması önemli bir gelişme olmasına karşılık partinin mecliste temsil edilecek güce ulaşması İsveç’te yabancı karşıtlığının ‘rüştünü’ ispat ettiğini gösteriyor. 1980’li yıllarda ‘İsveç, İsveçlilerin olarak kalacak’ şeklinde yabancı karşıtı bir söylemle başlayan hareket, zamanla bugünkü SD’yi netice verdi. İlk etapta anti-semitik bir söyleme de sahip olan hareket, 2000’li yıllarla birlikte yüzde yüz değişti ve bu söylemi terk etti. Hatta SD’de bugün anti-semitik bir demeç veren partililer derhal disiplin kuruluna sevk ediliyor. Zamana ve gündeme göre söylemini değiştirme eğilimi gösteren SD’nin son seçim kampanyalarının ilk sözü “Göçmen politikalarını yeniden gözden geçireceğiz.” oldu. SD’nin ikinci gündem maddesi ise “İsveç’in İslamlaşmasını durduracağız” sözünde vücut buluyor.
   </span>
  </p>
  <p class="2011yenimetin">
   <span>
    Ve Norveç…. Tarihin en kanlı katliamına imza atan Anders Behring Breivik’i yetiştiren ülke. Bu Kuzey ülkesinde aşırı sağın bayraktarlığını İlerici Parti yapıyor. Aşırı sağ İlerici Parti, 1997’den bu yana ülkenin ikinci büyük partisi olmaya devam ediyor. 2009’daki seçimde oyların yüzde 22,9’unu alan parti mecliste 41 milletvekili ile temsil ediliyor. Parti, 2001-2005 arasında azınlık sağ koalisyonunu dışarıdan desteklemişti. 76 kişinin katil zanlısı Breivik, 1999- 2004 arasında İlerici Parti saflarında politika yapmış bir isim. 2002’de Oslo’nun bir bölgesinde parti yönetimine seçilecek kadar ilerleyen Breivik’i partiden koparan gelişme ‘yabancılara karşı daha sert olunmaması’ olmuş. Partinin söylemini yeterince sert bulmayan Breivik, 2004’te bağlarını koparmış. Ancak Breivik’in bugün sahip olduğu düşüncenin tohumlarını İlerici Parti saflarına katılarak atması aşırı sağ partilerin ırkçılara dayanak noktası olduğunun bariz örneğini oluşturuyor.
   </span>
  </p>
  <p class="2011yenimetin">
   <span>
   </span>
  </p>
  <p class="2011resimalt">
   <span>
    BREİVİK’İN AKIL HOCALARI
   </span>
  </p>
  <p class="2011resimalt">
   <span>
   </span>
  </p>
  <p class="2011resimalt">
   <span>
    Norveç gibi dünyanın en sakin ve göçmen dostu ülkesinden Anders Behring Breivik gibi bir ‘caninin’ çıkması tabii olarak onun kimlerden fikrî destek aldığı sorusunu gündeme getirdi. ‘2083: Bir Avrupa Bağımsızlık Deklarasyonu’ adlı bildirisi şizofrenisinin psikolojik değil, toplumsal, medyatik ve akademik kaynaklı olduğunu gösteriyor. Bildiri, Breivik’in fikir mimarları olan Bat Ye’or, Robert Spencer, Abdullah el-Arabi, Walid Shoebat ve Serge Trifkovic’in de hayatlarını kaybeden Norveçlilerden sorumlu olduklarını ortaya koyuyor.
   </span>
  </p>
  <p class="2011resimalt">
   <span>
    Breivik’i ABD ve Avrupa’nın demografik yollarla İslam’ın işgaliyle karşı karşıya olduğuna inandıran kişi Mısır doğumlu, İngiliz yazar Bat Ye’or. Asıl adı Gisèle Littman olan Ye’or (İbranice Nil’in Kızı) İslam ve İslam’da zımmî hukuku üzerine yaptığı eleştirel çalışmalarıyla bilinen bir akademisyen. Breivik’in önemli bir fikir hocası da Jihad Watch sitesinin yöneticisi Robert Spencer. Spencer, Bat Ye’or’un Avrabistan tezini ortaya attığı yıl, The Politically Incorrect Guide to Islam (And the Crusades) (İslam (ve Haçlı Seferlerinin) Siyaseten Uygun Olmayan Rehberi) yayınlıyor.
   </span>
  </p>
  <p class="2011resimalt">
   <span>
    Walid Shoebat, kendi iddiasına göre bir zamanlar Müslüman ve Filistin Kurtuluş Örgütü (FKÖ) üyesi bir İsrail taraftarı Amerikan vatandaşı. Hıristiyanlığı benimsediği iddiasıyla Amerikan vatandaşlığı alan Shoebat’ın hayat hikâyesi ile alakalı anlattığı hemen her şey şüpheli. Shoebat, El-Kaide’nin Hz.
    <span>
    </span>
    Muhammed’in (s.a.v.) vazettiği İslam olduğu, gerçek İslam’ın kılıç dini olduğu gibi tezleriyle tanınıyor. Serge Trifkovic, Sword of the Prophet (Peygamberin Kılıcı) adlı İslam karşıtı eseriyle bilinen bir Sırp akademisyen. Özellikle Selçuklu ve Osmanlı tarihini bir şiddet ve aşağılama tarihi olarak yorumlayan Trifkovic, Breivik’in Bosna’da yaşanan Müslüman katliamını haklı bulmasını sağlayan kişi.
   </span>
  </p>
  <p class="2011resimalt">
   <span>
    Abdullah el-Araby de gerçek kimliği bilinmeyen ve Islamization of America (Amerika’nın İslamlaştırılması), Islam Unveiled (Gerçek İslam) ve Snatched from the Lion’s Jaws (Arslanın Çenesinden Kaçış) adlı kitapların yazarı. Bu son kitapta Abdullah el-Araby radikal İslamcı bir örgütün ‘emir’liğinden Hıristiyanlığa nasıl döndüğünü anlatıyor.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30062-26-breivikleri-yetistiren-ortam-asiri-sag-partiler.html), [web.archive.org (arşiv bağlantısı)](http://web.archive.org/web/20120102101528/http://www.aksiyon.com.tr:80/aksiyon/haber-30062-26-breivikleri-yetistiren-ortam-asiri-sag-partiler.html)
