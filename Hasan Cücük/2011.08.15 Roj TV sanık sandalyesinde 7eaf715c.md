# Roj TV sanık sandalyesinde

*Hasan Cücük 2011.08.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Danimarka, 7 yıldır topu taca attığı Roj TV konusunda nihayet somut bir adım atıyor. Savcının kanal ile PKK arasında ilişki olduğuna dair güçlü deliller sunduğu dava bu hafta başlıyor.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Türkiye ile Danimarka arasındaki ilişkiler, 2004’te Roj TV’nin bu ülkede yayın izni almasıyla gerilmeye başladı. Türkiye, derhal harekete geçerek Roj TV’nin kapatılması için Danimarka Radyo ve Televizyon Kurulu ile polise şikâyette bulundu. Bu müracaat, tam 7 yıllık uzun bir sürecin başlangıcı oldu. Danimarka tarafı, PKK’yı bir terörist örgüt olarak tanımlamasına karşılık, Roj TV’nin kapatılması konusunda topu uzun yıllar taca atma politikasını benimsedi.
     </span>
    </p>
    <p class="2011yenimetin">
     <span>
      Danimarka’nın sığınağı ‘ifade özgürlüğü’ idi. 30 Eylül 2005’te Jyllands Posten gazetesinin yayımladığı Hz. Muhammed’e hakaret karikatürlerinin de ‘ifade özgürlüğü’ olarak görülüp kayıtsız kalınması, Roj TV davasını da çok yakından etkiledi. Danimarka ikilem içindeydi. Bir taraftan ifade özgürlüğünün bayraktarlığını yaparken, diğer taraftan bir TV kanalını nasıl susturacaktı? Sorunun düğümlendiği nokta, ifade özgürlüğünün nerede başlayıp nerede bittiğiydi. Nitekim Radyo ve Televizyon Kurulu, Türkiye’nin verdiği ‘delilleri’ yetersiz görüp iki kez Roj TV’yi aklamıştı. Kurulun bu kararı polis ve savcının hareket alanını sınırlıyordu. Açılacak bir davada Roj TV beraat ederse, bu, legalitenin önünü açmış olacaktı. Savcılar, yıllar süren ‘delil toplama’ sürecini yaşarken, Türkiye’nin de sabrı tükeniyordu.
     </span>
    </p>
    <p class="2011yenimetin">
     <span>
      Kasım 2005’te Danimarka’nın ev sahipliği yaptığı NATO Parlamenterler Asamblesi’ne katılmak için Kopenhag’a gelen Başbakan Erdoğan’ın mevkidaşı Anders Fogh Rasmussen’le yaptığı ikili görüşmeye Roj TV damgasını vurmuştu. Toplantı sonunda düzenlenecek ortak basın toplantısına Erdoğan, salonda Roj TV muhabirinin bulunmasını gerekçe göstererek katılmayıp Ankara’ya dönmesiyle ilişkiler gerginlikte zirve noktasına ulaşıyordu. Türkiye, haklı olarak NATO’da müttefiki olan Danimarka’dan oyalama değil, eylem bekliyordu.
     </span>
    </p>
    <p class="2011yenimetin">
     <span>
      Danimarka’nın isteksizliğinin altında yatan en önemli sebeplerden biri, kanunlarıydı. Terör ve terörist kavramıyla tanışmayan Danimarka, 2008’de ceza yasasında önemli değişiklikler yaparak ‘terör ve terörist’le mücadeleyi kanunlaştırıyordu. Roj TV konusu bu tarihe kadar hep Radyo ve Televizyon Kurulu’nun gündemindeyken, yasa değişikliği savcıların elini güçlendiriyordu. Ülkenin saygın gazetelerinden Berlingske Tidende’nin kurduğu özel ekip, Roj TV’yi mercek altına aldı. 10 yıl Roj TV’nin direktörlüğünü yapan İranlı Manouchehr Zonoozi, ‘içeriden biri olarak’ kanalın PKK bağlantısı konusunda önemli ifşaatlarda bulunuyordu. Gazetenin yayınları günlerce sürerken, Zonoozi polis tarafından koruma altına alınıyordu. Zonoozi, “Kürtlerin sesi olmak için Mezopotamya Yayıncılığı kurdum.” diyerek kurumun giderek PKK’nın kontrolüne nasıl girdiğini detaylı anlatıyordu. Zonoozi, PKK elebaşlarından Murat Karayılan’dan yardım aldıklarını açıklayınca durum değişiyordu. Koruma altına alınıp kimliği değiştirilen Zonoozi’nin açıklamalarından sonra savcı çalışmalarına hız verdi. Eldeki deliller yeterliydi. Artık dava açmanın zamanı gelmişti.
     </span>
    </p>
    <p class="2011yenimetin">
     <span>
      Kopenhag Şehir Mahkemesi, savcılığın hazırladığı iddianameyi kabul ederek Roj TV davasının 15 Ağustos’tan itibaren görülmesine karar verdi. Davanın 25 oturumda sonuçlandırılması hedeflenirken, bu süreç içinde mahkeme başka davalara bakmama kararı aldı.
     </span>
    </p>
    <p class="2011yenimetin">
     <span>
      Savcının hazırladığı deliller şu noktalarda toplanıyor: PKK’nın bir terör örgütü olduğunun ispatı, Roj TV’nin PKK’nın haber ve programlarıyla açıktan propagandasını yaptığı, PKK’nın kendi kanalını kurarak propagandasını yapması (daha önce İngiltere ve Fransa bunu gerekçe göstererek Roj TV’ye yasak getirmişti), PKK’nın Roj TV yönetimine direkt atama yapması ve PKK’nın Roj TV üzerinden para aklaması...
     </span>
    </p>
    <p class="2011yenimetin">
     <span>
      Mahkeme heyeti, delilleri dikkate alarak 7 yıllık uzun bir sürece nokta koyacak. 9 Kasım’da sonuçlanması beklenen davadan kanalın kapatılmasına yönelik bir karar çıkacağı tahmin ediliyor.
     </span>
    </p>
    <p class="BasicParagraph">
     <span lang="EN-GB">
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=30190), [web.archive.org (arşiv bağlantısı)](http://web.archive.org/web/20141025145549/http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=30190)
