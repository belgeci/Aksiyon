# Danimarka Almanya'dan ders almayacak mı?

*Hasan Cücük 1996.03.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      KOPENHAG/Danimarka ile  aramızda PKK konusunda ortaya çıkan ilk anlaşmazlık bu ülkenin PKK’nın siyasi kanadı olarak bilinen ERNK’nın Kopenhag’da resmi bürosunu açmasıyla başladı. Danimarka’nın Türk hükümetinin kapatma isteğine verdiği cevap kısa ve kaçamaktı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Danimarka’da dernek açarken devletten izin istemeye gerek yoktu ve kurulan bir derneğin kanunları ihlal etmediği müddetçe kapatılması mümkün değildi. Kopenhag Büyükelçisi Faruk Logoğlu, büro kapatılana kadar girişimlerine devam edeceğini belirtirken, Türk hükümeti askeri ihalelerde Danimarka’yı kırmızı listeye alarak tepkisini gösterdi.
   <br>
    <br>
     Ardından Türkiye’nin Kuzey Irak Operasyonu geldi ve Danimarka Meclisi'nde bulunan partiler ağız birliği etmişçesine Türkiye’ye karşı sert açıklamalarda bulundular. Dışişleri Bakanı Nicls Helveg Petersen’e göre, sınır ötesi harekat hiçbir şekilde kabul edilemezdi.
     <br/>
     <br/>
     1996 yılına gelindiğinde, sosyal demokratların işçi sendikalarından olan Uluslararası Işçi Hareketi Forumu’nun geleneksel “gül” (rose) ödülü “Kürt halkının hakları için verdiği demokratik ve barışçı mücadele” gerekçe gösterilerek, PKK ile bağlantıları bağımsız mahkemeler tarafından onaylanmış olan eski DEP Milletvekili Leyla Zana’ya verildi. Ödülü veren kişi, Sosyal Demokratlar'ın başkanı ve Başbakan Poul Nyrup Rasmussen’di. Her ne kadar Rasmussen, ödülü parti başkanı sıfatıyla verdiğini belirtse de, hükümet bir yandan PKK’yı terörist diye nitelendirirken, diğer yandan örgüt destekçilerini ödüllendiriyordu.
     <br/>
     <br/>
     En son anlaşmazlık ise sözde Sürgündeki Kürt Parlamentosu'nun dördüncü genel kurulunun Danimarka Meclisi'nde yapmasıyla patladı. Genel kurul ve panele katılan Danimarkalı parlamenterler Türkiye’nin Kürt kimliğini inkar ettiğini söylüyor, hatta Gert Petersen adındaki parlamenter  Türkiye’nin halka baskı yaptığı, baskı gören halkın da silaha sarılmasını normal karşıladığını belirterek silahlı mücadeleyi desteklediğini açıklıyordu. Politiken gazetesinden bir muhabirin PKK ile sözde parlamentonun ilişkisini sormasına Yaşar Kaya, kurulan bir Kürt parlamentosuna PKK’nın dahil edilmemesinin mümkün olmayacağını ve bu toplantıya ERNK’nın 12 kişi ile katıldığını söylüyordu. Yaşar Kaya basın toplatısına Danimarka hükümeti, meclisi ve milletvekillerine gösterdikleri alakadan dolayı teşekkürle başlıyordu. Ancak Danimarka Dışişleri Bakanlığı Kopenhag’da yapılan toplantıyla hükümetin hiç bir ilgsinin olmadığını açıklıyordu. Meclis Başkanı ise Danimarka Meclisi'nin sözde Kürt parlamentosu diye bir parlementoyu tanımadığını belirterek, Meclis'te temsil edilen herhangi bir partinin grup toplantı salonunu başkalarına açmasının Meclis Başkanlığı'nın tasarrufu altında olmadığını açıklıyordu.
     <br/>
     <br/>
     Şimdi Ankara’yı düşündüren, Danimarka’nın çelişkili tutumları. Hem PKK’yı terörist ilan edeceksin, hem de tutup bu örgütün bir kolu olan ERNK’ya ve sözde Kürt Parlamentosu’na kapılarını açacaksın. Öyle görünüyor ki, bölücülerin tüm faaliyetlerini yasaklamak için Danimarka, nasihatten ziyade Almanya'nın başına gelen türden bir musibet bekliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21709), [web.archive.org (arşiv bağlantısı)](http://web.archive.org/web/20071010045111/http://aksiyon.com.tr:80/detay.php?id=21709)
