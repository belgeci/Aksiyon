# Liderler zirvede yalnız kaldı

*Hasan Cücük 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İspanya, İngiltere, Almanya ve İtalya liglerinde lider takımlar en yakın rakiplerine puan farkı atarken Türkiye ve Fransa’da zirve mücadelesi veren takımlar averajla ya da çok az puan farklarıyla sıralandı.
  </font>
 </div>
 <div id="newsText">
  <font class="detail-text">
   <p>
    Futbolda şampiyonluk yarışında yol yarılandı. Avrupa’nın önde gelen liglerine baktığımızda liderle ikinci arasındaki puan farkının açıldığını görüyoruz. İngiltere’de Manchester United, İspanya’da Barcelona, İtalya’da Juventus, Almanya’da Bayern Münih devreyi rakiplerine puan farkı atarak kapattı. Bu liglerde şampiyonun adı yüzde 100 olmasa da kesinleşmeye başladı. Heyecanın dorukta olduğu lig ise Fransa. Sezon başında flaş transferler yapan Paris Saint Germain ile Marsilya ve Lyon devreyi eşit puanla kapattı. İşte liglerde ilk devrenin görünümü.
   </p>
   <p>
    PREMİER LİG (İNGİLTERE)
    <p>
     Avrupa’nın bir numaralı ligi olarak gösterilen Premier Lig’de bu yıl yine şampiyonluk yarışı para (Chelsea, Manchester City) ile tecrübe (Manchester United) arasında geçiyor. Arsenal ve Liverpool, ilk devrenin ortasına gelmeden havlu atarak şampiyonluk hayalini bir başka bahara bıraktı. Chelsea, Şampiyonlar Ligi’ni kazandıran Roberto Di Matteo’yu kapının önüne koyup takımı Rafael Benitez’e teslim etti ama istediği başarılı sonuçlara bir türlü ulaşamadı. Şampiyonluk yarışının ilk iki sırasında Manchester şehrinin iki takımı bulunurken, United devreyi City’nin 7 puan önünde tamamlamayı başardı. Alex Ferguson’un talebeleri bu yıl ligde ve Şampiyonlar Ligi’nde 11 maçta geriye düşmelerine rağmen 90 dakika sonunda sahadan 3 puanla ayrılarak ilginç bir istatistiğin sahibi oldu. Ferguson, geçen sezon son dakikada City’ye kaptırılan şampiyonluğun rövanşını almak için işi bu kez son haftalara bırakmama niyetinde. Ada’nın değişmeyen gündemi ise Jose Mourinho’nun hangi takımın başına geleceği. Real Madrid’den ayrılmayacağını açıklamasına karşın Portekizli hocanın sezon sonunda Manchester City’ye geleceğine inananların sayısı hiç de az değil.
     <p>
      Premier Lig’de ilk devrenin 11’i: Ruddy (Norwich), Jagielka (Everton), Olsson (West Bromwich), Vertonghen (Tottenham), Taarabt (Queen Park Rangers),  Fellaini (Everton), Cazorla (Arsenal), Mata (Chelsea), Suarez, (Liverpool), Van Persie (M. United), Rooney (M. United)
     </p>
     <hr/>
     <p>
      SERİE A (İTALYA)
      <p>
       1980’lerde Avrupa’nın bir numaralı ligi olarak gösterilen Serie A, cazibesini kaybetti. Cazibe ibresi İngiltere ve İspanya’ya kayarken, Serie A’ya yıldızlardan ziyade İspanya ve İngiltere’de tutunamayanlar geldi. Bir başka sebep ise son dönemde Serie A’da peş peşe patlayan şike skandalları. Şike yaptığı için ligden düşürülen Juventus, geçen sezon, 10 yıl aradan sonra ligi şampiyon tamamlamıştı. Genç bir kadro kuran Juvetus’ta Milan’dan alınan tecrübeli Pirlo’nun performansı şampiyonlukta önemli rol oynamıştı. Bu sezon da geçen yılın benzeri bir görüntü var. Milan son 30 yılın en kötü sezonunu geçirirken, İnter inişli-çıkışlı bir grafik çizdi. Çizme’de Lazio, Fiorentina ve Napoli ligin üst sıralarında yer bulurken, Juventus en yakın rakibinin 8 puan önünde devreyi lider kapattı.
       <p>
        Serie A’da ilk devrenin 11’i: Handanovic (İnter), De Sciglio (Milan), Ranocchia (İnter), Rodriguez (Fiorentina), Chiellini (Juventus), Borja Valero (Fiorentina), Pirlo (Juventus), Hamsik (Napoli), El Shaarawy (Milan), Miroslav Klose (Lazio), Cavani (Napoli)
       </p>
       <hr/>
       <p>
        LA LİGA (İSPANYA)
        <p>
         La Liga giderek sadece iki takımdan ibaret olmaya başlamıştı. Şampiyonluk yarışı Real Madrid ile Barcelona arasında geçerken, diğer 18 takım yarışta konu mankeni rolünü üstlenmişti. Guardiola’nın teknik patronluktan ayrılmasıyla Barça’nın dümenine ‘tecrübesiz’ Tito Vilonavo’nun geçmesi, Mourinho’lu Real Madrid’in şampiyonluk yarışında avantajlı olacağı yorumlarını beraberinde getiriyordu. Ancak tam tersi bir durum oldu. Geçen yıl şampiyonluğu deplasmanda dağıttığı puanlarla kaybeden Barcelona, bu yıl hem içeride hem dışarıda fırtına gibi esti. Küçük takımlara yenilme rolünü bu yıl Real Madrid üstlenirken; Arda’lı, Emre’li Atletico Madrid şampiyonluk yarışında Barcelona’nın rakibi olarak ön plana çıktı. Atletico Madrid’i yarışta geriye düşüren hem Barça’ya hem de Real Madrid’e yenilmesi oldu. Barcelona sadece Real Madrid’le berabere kalırken, diğer tüm maçları kazandı. Katalan ekibinde moralleri bozan ise teknik patron Vilonavo’nun tekrar kansere yakalanması oldu. Başarılı hocanın geleceği 5 hafta sonra belli olacak. Real Madrid cephesinde ise Mourinho’nun takımın değişmezi ve kaptanı İker Casillas’ı Malaga maçında yedek soyundurması, hocayla taraftarı karşı karşıya getirdi. Taraftar kaptandan yana tavır alırken, yapılan ankette ‘Mourinho gitsin’ diyenlerin oranı yüzde 82 oldu. ‘İnatçı’ Mourinho hiçbir yere gitmeyeceğini açıklayıp taraftarlara meydan okudu.
         <p>
          La Liga’da ilk devrenin 11’i: Adrian (Betis), Sergio Ramos (Real Madrid), Martin Demichelis (Malaga), Jordi Alba (Barcelona), Patrick Ebert (Valladolid), Iniesta (Barcelona), Mesut Özil (Real Madrid), Messi (Barcelona), Iago Aspas (Celta Vigo), Falcao (Atletico Madrid), Ronaldo (Real Madrid)
         </p>
         <hr/>
         <p>
          BUNDESLİGA (ALMANYA)
          <p>
           Bavyera’nın zengin takımı Bayern Münih, yıllarca kendine rakip olan takımların yıldız oyuncularını transfer etmesiyle tanındı. Son yıllarda üst üste şampiyonluk sevinci yaşayamayan Bayern Münih’in yaşadığı bir başka sıkıntı, Ottmar Hitzfeld’den sonra takımı uzun yıllar çalıştıracak istikrarlı bir teknik adam bulamamasıydı. Kadro değeriyle en yakın rakibinin iki katı olan Bayern Münih, bu yıl oldukça rahat maçlar çıkardı. Son iki yılın şampiyonu Borussia Dortmund’un son haftalarda kaybettiği puanlarla Bayern Münih zirvede adeta yalnız kaldı. Frank Ribery, Toni Kroos ve Thomas  Müller’in orta sahadaki hakimiyeti sayesinde Bayern Münih rakipleri karşısında üstünlük kurdu. Borussia Dortmund, son haftalarda kaybettiği puanlarla zirveden uzaklaşırken, son 8 haftada 6 maçtan 3 puanla ayrılan Bayer Leverkusen, ligde 2. sıraya yerleşti. Bayern Münih’in 9 puan farkla lider olduğu Bundesliga’da yarış, şampiyonluktan ziyade Şampiyonlar Ligi’ne katılma mücadelesi şeklinde geçeceğe benziyor.
           <p>
            Bundesliga’da ilk devrenin 11’i: Adler (Hamburg), Castro (Bayer Leverkusen), Timm Klose (Nürnberg), Dante (Bayern Münih), Lahm (Bayern Münih), Hunt (Wolfsburg), Kroos (Bayern Münih), Müller (Bayern Münih), Shaqiri (Bayern Münih), Ribery (Bayern Münih), Szalai (Mainz)
           </p>
           <hr/>
           <p>
            LİGUE 1 (FRANSA)
            <p>
             Fransa liginin en önemli özelliği şampiyonluğun hiçbir takımın tekelinde olmamasıydı. 1994-2001 arasında 8 değişik takım şampiyonluk yaşamıştı. Lyon, 2002-2008 arasında 7 yıl üst üste şampiyon olarak Fransa’da gelenekleri yıkmıştı. Ancak son 4 yılda 4 değişik takım şampiyon oldu ve Fransa Ligi normale döndü. Bu sezon da çok karmaşık bir tablo var. Paris Saint Germain (PSG), yıldızlar topluluğu bir kadro kurmasına karşın ligde rakiplerinden kopmayı başaramadı. Ligue 1’in zirvesinde Paris Saint Germain, Lyon ve Marsilya bulunuyor. Üç takım da 38 puan topladı, sıralamayı averaj belirledi. Aldığı yüksek ücretin hakkını veren Zlatan İbrahimoviç sayesinde Fransa Ligi ilgiyle takip edilir hâle geldi. Yarışta İbrahimoviç’li PSG’ye daha fazla şans tanınıyor.
            </p>
            <p>
             Ligue 1’de ilk devrenin 11’i: Sirigu (PSG), Aurier (Toulouse), Thiago Silva (PSG), Mbiwa (Montpellier), Tremoulinas (Bordeaux), Gonalons (Lyon), Malbranque (Lyon), Matuidi (PSG), Gomis (Lyon), İbrahimoviç (PSG), Aubameyang (Saint Etienne)
            </p>
            <hr/>
            <p>
             SÜPER LİG (TÜRKİYE)
             <p>
              Beşiktaş’ın mali sıkıntı yaşaması, Trabzonspor’un kadro zenginliğine sahip olmaması, F.Bahçe ve G.Saray’ı yarışta avantajlı kılıyordu. Kadrolarını güçlendirerek lige giren bu iki takım, kalitelerini sahaya yansıtmada problem yaşadı. G.Saray, Melo ve Amrabat F.Bahçe de Stoch ve Krasiç gibi isimlerden istediği verimi alamadı. F.Bahçe deplasmanda cömertçe puanlar harcadı. Mesut Bakkal’lı Karabük’ün hem G.Saray’ı hem de F.Bahçe’yi İstanbul’da eze eze yenmesi, ilk devresinin flaş skorları arasında yer aldı. Beşiktaş, mali sıkıntılara rağmen son haftalarda aldığı galibiyetlerle yarışa ortak olurken; şüphesiz en büyük sürprize Antalyaspor imza attı. Akdeniz ekibi, ligde ve kupada aldığı sonuçlarla devrenin en başarılı takımı oldu. İkinci yarıda Süper Lig’i daha heyecanlı bir yarış bekliyor gibi.
              <p>
               Süper Lig’de ilk devrenin 11’i: Onur Kıvrak (Trabzonspor), Hilbert (Beşiktaş), Aykut (Gençlerbirliği), Deniz Barış (Antalyaspor), Fernandes (Beşiktaş), Alper Potuk (Eskişehirspor), Diarra (Antalyaspor), Batalla (Bursaspor), Burak Yılmaz (G.Saray), Umut Bulut (G.Saray), Sow (Fenerbahçe)
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34472-liderler-zirvede-yalniz-kaldi.html), [web.archive.org (arşiv bağlantısı)](http://web.archive.org/web/20130131201519/http://www.aksiyon.com.tr/aksiyon/haber-34472-liderler-zirvede-yalniz-kaldi.html)
