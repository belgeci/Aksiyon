# Danimarka ile buzlar eriyor

*Hasan Cücük 2013.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Danimarka, Erdoğan’ın, Cumhuriyet tarihinde Danimarka’ya ikili temaslarda bulunmak için gelen ilk başbakan olmasını çok iyi değerlendirdi. 15 dakika olarak planlanan Schmidt-Erdoğan görüşmesi 1,5 saat sürdü.
  </font>
 </div>
 <div id="newsText">
  <font class="detail-text">
   <p>
    ‘Türkiye Başbakanı’na ABD Başkanı ve Çin Devlet Başkanı seviyesinde bir koruma uyguluyoruz. Almanya Başbakanı Merkel ve Fransa Cumhurbaşkanı Hollande için ancak bunun yarısı kadar bir koruma ordusu olurdu. Erdoğan, Danimarka’ya girdikten sonra teyakkuza geçtik. Türkiye’nin yaşadığı terör olayları ve konumundan dolayı bu denli bir koruma uyguluyoruz.” Bu sözlerin sahibi, Başbakan Recep Tayyip Erdoğan’ın iki günlük ziyaretinin korumalığını yapan üst düzey Danimarkalı emniyet görevlisiydi. Başbakan Erdoğan’ın ziyareti birçok yönden tarihî özellik taşıyordu. Türkiye tarafından bir başbakan, ilk kez ikili temaslar için Danimarka’ya gelmiş oldu. Daha önce başbakan düzeyinde gerçekleşen ziyaretler, uluslararası bir toplantının parçası olarak yapılmıştı. Ahmet Davutoğlu, Egemen Bağış ve Zafer Çağlayan’la birlikte Kopenhag’a gelen Erdoğan’a yıllık toplam ciroları 80 milyar dolar olan 30 iş adamı da eşlik etti. Bu ziyaretle uzun yıllar limoni olan Türkiye-Danimarka ilişkilerinin geleceği şekillendi. Bugün gelinen noktayı daha iyi anlamak için geçmişte yaşanmış sıkıntılara bir göz atmakta fayda var.
    <p>
     <img alt="" height="269" src="http://web.archive.org/web/20130415015158im_/http://medya.aksiyon.com.tr/aksiyon/2013/03/25/danimarka.jpg">
      Kuzeyin 5,4 milyonluk ülkesi Danimarka ile Türkiye’nin ilişkileri uzun yıllar arzu edilen seviyede olmadı. İki ülke arasında ortaya çıkan ilk anlaşmazlık, PKK’nın siyasi kanadı olarak bilinen ERNK’nın Kopenhag’da resmî büro açmasıyla başladı. Danimarka’nın Türk hükümetinin kapatma isteğine verdiği cevap kısa ve kaçamaktı. Danimarka’da dernek açarken devletten izin istemeye gerek yoktu ve kurulan bir derneğin kanunları ihlal etmediği müddetçe kapatılması mümkün değildi. Şimdinin CHP Milletvekili, zamanın Kopenhag Büyükelçisi Faruk Logoğlu, büro kapatılana kadar girişimlerine devam edeceğini belirtirken; Türk hükümeti, askerî ihalelerde Danimarka’yı kırmızı listeye alarak tepkisini gösteriyordu.
      <p>
       <strong>
        Gergin ilişkiler
       </strong>
       <p>
        ERNK bürosuyla başlayan süreç, sözde Sürgünde Kürt Parlamentosu’nun dördüncü genel kurulunu Danimarka Meclisi’nde yapmasıyla devam etti. Sosyalist Halk Partisi, grup salonunu sözde parlamentoya açarken, bu partinin Gert Petersen adındaki parlamenteri Türkiye’nin Kürt halkına baskı yaptığını, baskı gören halkın da silaha sarılmasını normal karşıladığını belirterek silahlı mücadeleyi desteklediğini açıklıyordu. Danimarka Dışişleri Bakanlığı, Kopenhag’da yapılan toplantıyla hükümetin hiçbir ilgisinin olmadığını, Meclis Başkanı ise Danimarka Meclisi’nin sözde Kürt parlamentosu diye bir parlamentoyu tanımadığını, Meclis’te temsil edilen herhangi bir partinin grup toplantı salonunu başkalarına açmasının Meclis Başkanlığı’nın tasarrufu altında olmadığını açıklıyordu. Verilen cevapların kaçamak olması doğal olarak Türkiye’nin tepkisini çekti. Türkiye, terörle mücadele ederken NATO’da müttefiki olan Danimarka’nın desteğini görmek istiyordu. O yıllarda Türkiye’nin demokratik standart açısından Batı’nın çok gerisinde kalması, ülkemizin elini zayıflatan sebepler arasında yer alıyordu.
        <p>
         1 Mart 2004’te Roj TV’nin Danimarka’dan yayın lisansı almasıyla başlayan sıkıntılı süreç, 30 Eylül 2005’te Jyllands Posten gazetesinin Peygamber Efendimiz’e (sav) hakaret içeren 12 karikatürü yayımlamasıyla Türkiye-Danimarka ilişkilerini daha  da gerginleştirdi. Türkiye’nin de içinde bulunduğu 11 Müslüman ülke ye ait büyükelçilerin randevu talebini reddeden Danimarka Başbakanı Anders Fogh Rasmussen’in hakareti ifade özgürlüğü içinde görüyordu. Bardağı taşıran da bu oldu.
         <p>
          Danimarka polisinin Kasım 2006’da Kopenhag’a gelen Devlet Bakanı ve Başmüzakereci Ali Babacan’ın üstünü aramak istemesi sinirleri iyice geriyordu. Polisin isteğini “Ben Türkiye Cumhuriyeti’nin devlet bakanıyım. Resmî temaslar için geldim.” diye reddeden Babacan, havaalanında 35 dakika bekletilti. Babacan resti çekip geri dönmeye hazırlandığı sırada Büyükelçi Mehmet Akat’ın girişimleriyle sorun çözüldü. Danimarka Dışişleri Bakanı Per Stig Möller’in Türk mevkidaşından özür dilemesiyle olay biraz olsun unutuluyordu.
          <p>
           <strong>
            Sürekli büyüyen Türkiye
           </strong>
           <p>
            Bu tarihten sonra Türkiye’den Danimar-ka’ya resmî bir gezi düzenlenmedi. Roj TV ve karikatür krizinde ‘üst perdeden’ konuşan Danimarka, Rasmussen’in NATO Genel Sekreterliği için Mart 2009’da adının geçmesiyle Türkiye’ye ihtiyaç duyuyordu. Rasmussen, Sarkozy ve Merkel’in tam desteğini almış, Obama’dan yeşil ışığı görmüştü. Tek ‘hayır’ diyen Türkiye oldu. Hatta Sarkozy ve Merkel, daha resmen aday olmadan Rasmussen’i koltuğa oturtmuştu bile. Başbakan Erdoğan, Rasmussen’i geçmişte uyguladığı politikalardan dolayı veto ediyordu. Krizi Cumhurbaşkanı Gül ile Obama’nın baş başa görüşmesi çözdü. Rasmussen, Gül-Obama görüşmesine alınmazken, ancak iki lider anlaştıktan sonra toplantıya dâhil edildi. Türkiye’nin öne sürdüğü tüm şartları kabul eden Rasmussen, “Hayatımda çok zor müzakereler yürüttüm. Ama hiçbiri Türkiye’nin tavrını aşmadaki gibi zor olmadı.” açıklamasını yapacaktı. Bu olayla Danimarka, Türkiye’nin gücünün farkına varıyordu.
            <p>
             Danimarka artık eski pozisyonunu terk etmiş, işbirliği yapma konusunda daha istekli davranıyor. Bunda Türkiye’nin son 10 yıldaki siyasi ve ekonomik gelişmesi başrol oynuyor. Danimarka ekonomik krizle uğraşırken, Türkiye ciddi anlamda gelişti. Danimarka firmalarının şimdi yeni hedefi Türkiye. Ticaret ve Yatırım Bakanı Pia Olsen Dyhr, İstanbul’da Şubat 2012’de yapılan Türkiye-Danimarka İş Forumu’na 13 büyük firmayla katılırken, “Sürekli büyüyen Türkiye’den ve Türklerden öğrenecekleri çok şey var.” diyordu.
             <p>
              Danimarka, Erdoğan’ın, Cumhuriyet tarihinde Danimarka’ya ikili temaslarda bulunmak için gelen ilk başbakan olmasını çok iyi değerlendirdi. Başbakan, 3 bakan ve 30 iş adamıyla gelerek kökü 1752’ye dayanan ilişkilere gereken önemi verdiğini gösterdi. Erdoğan’ın bu jestine ilk cevap Kraliçe Margrethe II’den geldi. Ülkeye gelen başbakanları en fazla 20 dakika kabul eden Kraliçe, Erdoğan ile 45 dakika görüştü. Erdoğan’ın Danimarka Başbakanı Helle Thorning Schmidt ile baş başa yapacağı görüşme 15 dakika olarak planlanmıştı. Daha sonra heyetler arası görüşme başlayacaktı. Ancak görüşme 1,5 saat sürdü. Danimarka Avrupa İşleri Bakanı Nicola Wammen, “Her konuda mutabakata varılınca yeni işbirliği alanları açıldı. Sürenin uzaması işlerin çok iyi gittiğinin delili.” dedi.
              <p>
               Kopenhag’a ayak basar basmaz AK Parti Genel Merkezi ve Adalet Bakanlığı’na düzenlenen saldırı ile morali bozulan Erdoğan, görüşmelerin beklentilerin üzerinde seyretmesiyle moral buldu. Danimarka-Türkiye İş Forumu’nda konuşan Danimarka Başbakanı Helle Thorning Schmidt’in “1,7 milyar dolarlık ticaret hacmini yüzde 50 artıralım.” teklifine Erdoğan’ın “2015’te 5 milyar dolar yapalım.” sözleri salonu dolduran iş adamları tarafından dakikalarca alkışlandı. Erdoğan’ın “Bayraklarımızın renkleri gibi uyumlu olalım.” sözleri artık sıkıntılı günlerin geride kaldığını gösteriyordu.
               <p>
                Son bir yılda Türkiye-Danimarka ilişkileri ekonomi ağırlıklı bir pozisyona gelmiş durumda. Danimarka, terör konusunda Türkiye’nin hassasiyetlerine daha dikkatli yaklaşıyor. 2011’de tamir yoluna girilen ilişkiler, Başbakan Erdoğan’ın ziyaretiyle yeni bir ivme kazanmış oldu.  Karşısında 1990’ların Türkiye’sinin olmadığını çok iyi bilen Danimarka, yaşanan siyasi krizleri unutturan bir ev sahipliği yaptı.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED86DE40426D14065CCE5122E41DFC09?newsId=35157), [web.archive.org (arşiv bağlantısı)](http://web.archive.org/web/20130415015158/http://www.aksiyon.com.tr:80/aksiyon/newsDetail_getNewsById.action;jsessionid=ED86DE40426D14065CCE5122E41DFC09?newsId=35157)
