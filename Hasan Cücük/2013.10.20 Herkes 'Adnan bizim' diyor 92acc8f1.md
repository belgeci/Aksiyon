# Herkes ‘Adnan bizim’ diyor

*Hasan Cücük 2013.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Premier Lig’de Sunderland’a iki güzel gol atarak, işleri kötü giden Manchester United’ın yüzünü güldüren Kosova asıllı Adnan Januzaj’ın millî forma tercihi merakla bekleniyor.
  </font>
 </div>
 <div id="newsText">
  <font class="detail-text">
   <p>
    A      lex Ferguson gibi bir efsanenin ayrılmasıyla 27 yıl sonra sezona yeni bir teknik adamla başlayan Manchester United’da İskoç hocanın yokluğu kendini hissettiriyor. David Moyes yönetimindeki Manchester United 7 maçta 10 puan toplarken; Sunderland deplasmanında alınan 3 puanın başrolünde, adını daha önce çok az kimsenin duyduğu Adnan Januzaj vardı. Bir anda İngiliz basınının manşetlerini süsleyen Adnan, sadece attığı gollerle değil, tekniği ve hızıyla tam puan aldı. Hiçbir millî takım da forma giymeyen Adnan için tam 5 ülke birden harekete geçerek ‘Adnan bizim’ demeye başladı. İşte, futbolun yeni yıldızının hikâyesi…
    <p>
     Önceki hafta deplasmanda Sunderland’la karşılaşan Manchester United’ın ilk 11’inde Adnan Januzaj ismini görenler kısa süreli bir şaşkınlık yaşıyordu. Valencia, Giggs, Welbeck ve Kagawa gibi yıldızlar yedek kulübesinde otururken, 18 yaşındaki bir gencin sahaya sürülmesini Moyes’in fantezisi olarak değerlendirenler 90 dakika sonunda yanıldığını anlıyordu. Sunderland karşısında 1-0 geriye düşen takımını attığı 2 golle galibiyete taşıyan Adnan, Ada’da günün adamı oluyordu.
     <p>
      Kosova kökenli Arnavut bir ailenin çocuğu olarak 5 Şubat 1995’te Brüksel’de doğan Adnan Januzaj, futbola 10 yaşında Anderlecht’te başladı. Ünlü İngiliz kulübüne Mart 2011’de 575 bin avroya imza atan Adnan, henüz 16 yaşında olmasına rağmen Manchester United’ın U21 takımının formasını giydi. United, İngiltere U21 Ligi şampiyonu oldu. Adnan, sezon sonunda en iyi rezerv takımı oyuncusu ödülünü kazandı. Alex Ferguson, 44 numaralı formayı verdiği Adnan’ı 2012-13 sezonunun son haftasında West Bromwich Albion karşısında A takım kadrosuna aldı ancak oynatmadı. Ferguson sonrası göreve gelen Moyes, sezon başında onu A takıma aldı. Adnan ilk kez 13 Ağustos’ta FA Community Shield mücadelesinde Wigan karşısında 83. dakikada Robin Van Persie’nin yerine girerek M. United formasını giydi. Premier Lig’de ise ilk kez 14 Eylül’de Crystal Palece maçının son 25 dakikasında oynadı.
      <p>
       Adnan, Premier Lig’deki ilk gollerini ise deplasmandaki Sunderland maçında attı. Moyes, hazırlık maçlarında Adnan’a bol şans vermişti. Ada basını, rakipleri dev transferler yaparken M. United’ın sessiz kalmasını ve Adnan gibi tecrübesiz bir isme hazırlık maçlarında devamlı şans verilmesini eleştirmişti. Adnan Januzaj, her iki ayağını kullanmasına, top tekniği ve hızı yüksek olmasına rağmen saha içinde tembel davranmasından dolayı eleştiriliyordu. U21’de forvet hattında oynayan Adnan, pres yapmayı sevmiyordu. Moyes, genç yıldızının oynadığı mevkiyi değiştirmekle işe başladı. Onu forvetten kanatlara çekti. Her iki ayağını iyi kullanıyordu ama sol ayağı daha iyiydi. Moyes, her iki kanatta rahat oynayacak olan Adnan’ın bu özelliğini sahaya yansıtmasını istiyordu. Sunderland karşısında sağ kanatta oynayıp ikinci golü sağ ayağıyla kaydetmesi ‘Moyes yeni jokerini buldu’ yorumunu yaptırdı.
       <p>
        Adnan’ın performansı tam 5 ülkenin iştahını kabarttı. Daha önce hiçbir millî takım formasını giymeyen Adnan Januzaj, vatandaşı olduğu Belçika’dan gelen teklifleri reddetmişti. Adnan, FIFA kurallarına göre millî forma için, ailesinin Arnavut olmasından dolayı Arnavutluk’u, Kosova kökenli olmasından dolayı Kosova’yı, Sırpların ve BM’nin Kosova’yı tanımamasından dolayı Sırbistan’ı, annesinin akrabalarının Türkiye’de olmasından dolayı Türkiye’yi ve vatandaşı olduğundan dolayı Belçika’yı tercih etme hakkına sahip. Bu ülkelere zayıf bir ihtimal olsa da İngiltere’yi de ilave etmek gerekiyor. Zira İngiliz Millî Takımı Teknik Direktörü Roy Hodgson, genç yıldızı dikkatle izlediğini belirtiyor. İhtimalin zayıf olmasının sebebi ise İngiltere, Galler, Kuzey İrlanda ve İskoçya arasındaki ‘Doğduğu ülkenin millî formasını giymeyen oyuncular, 5 yıl top koşturduğu ülkenin formasını giyebilir’ kuralına itibar etmeyeceklerine dair anlaşma.
        <p>
         Belçika Teknik Patronu Marc Wilmots, Adnan’a teklif götürdüklerini belirtirken, vereceği karara saygı duyacaklarını ifade etti. Arnavutluk Teknik Direktörü Gianni De Biasi de Adnan’ın büyük bir yetenek olduğunu belirterek kendisine millî forma için teklif götüreceklerini açıkladı. Bakalım yeni yetenek hangi ülkeyi tercih edecek?
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-36862-herkes-adnan-bizim-diyor.html), [web.archive.org (arşiv bağlantısı)](http://web.archive.org/web/20131027131926/http://aksiyon.com.tr:80/aksiyon/haber-36862-herkes-adnan-bizim-diyor.html)
