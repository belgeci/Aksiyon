# NATO’ya yine bir Viking

*Hasan Cücük 2014.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   5 yl ￶nce T￼rkiyeﾒnin muhalefetinden dolay b￼y￼k tartmalar sonunda se￧ilen NATO Genel Sekreteri, bu kez sessiz sedasz belirlendi: Norve￧li Jens Stoltenberg...
  </font>
 </div>
 <div id="newsText">
  <font class="detail-text">
   <p>
    NATO Genel Sekreterliği koltuğuna 1 Ağustos 2009’da oturan Danimarkalı Anders Fogh Rasmussen’in görev süresi 31 Temmuz’da sona eriyor. Rasmussen sonrası koltuğun yeni sahibi yine bir İskandinavya ülkesi Norveç’ten eski başbakan Jens Stoltenberg oldu. 5 yıl önce Rasmussen’in seçilmesinde kilit rol oynayan ülke Türkiye olmuştu. Karikatür krizi ve Roj TV’den dolayı uzun süre Rasmussen’e itiraz eden Türkiye’nin direncini Obama-Gül görüşmesi kırmıştı. Bu durum Türkiye’nin NATO içindeki ağırlığının ortaya çıkması olarak yorumlanırken, bir Türk genel sekreter için yolun açıldığı görüşünde birleşenlerin sayısı fazlaydı. 5 yıl sonra gelinen nokta ise yorumları boşa çıkardı.
    <p>
     Cumhurbaşkanı Abdullah Gül-Başbakan Erdoğan ikilisinin yıldızı, 27 Nisan e-muhtırasına karşı dik durup askerin istemediği Gül’ün Çankaya’ya çıkması ve askerî vesayetin zayıflatılmasında gösterdikleri ciddi çalışmalardan dolayı Avrupa nezdinde parlamıştı. Özellikle Gül’ün adı uluslararası bir görev için ön plana çıkmaya başlamıştı. ‘Neden BM veya NATO Genel Sekreteri bir Türk olmasın?’ dendiğinde akla ilk Abdullah Gül geliyordu. Keza parti tüzüğünde yer alan 3. dönem kuralına atıfla Erdoğan için de uluslararası bir görev tahminleri yapılıyordu. Ancak özellikle 2010 referandumundan sonra Erdoğan’ın özgürlükçü tavrından giderek uzaklaşıp ‘çıkardığını’ iddia ettiği Millî Görüş gömleğine daha sıkı sarılması, yasakçılığı savunup devleti kutsallaştırması kendisine Avrupa nezdinde ciddi itibar kaybettirdi. Erdoğan’a göre daha ‘ılımlı ve reformist’ imaja sahip Gül de internet ve HSYK kanununu onaylamasıyla bu algıyı kaybetti. Gezi olayları ile başlayıp yolsuzluk operasyonu ile zirveye çıkan Türkiye’nin itibar erozyonu Gül-Erdoğan ikilisinin uluslararası bir görev hayalini başlamadan bitirmiş oldu. 5 yıl önce NATO Genel Sekreterliği seçiminde kilit ülke olan Türkiye’nin bu kez esamisi bile okunmuyor. Bu, Türkiye’nin içine düştüğü ‘yalnızlık’ durumunun net fotoğrafı.
     <p>
      AB, tarihinin en büyük genişlemesini Danimarka’nın dönem başkanlığını yaptığı 2002 Kopenhag Zirvesi’nde 10 ülke ile yaparken, bu süreçte yıldızı parlayan isim dönem başkanı sıfatıyla müzakereleri yürüten Danimarka Başbakanı Rasmussen olmuştu. 2. Dünya Savaşı sonrası doğu-batı diye ikiye ayrılan Avrupa’yı yeniden birleştiren lider olarak tarihe geçen Rasmussen, ‘küçük ülkenin büyük lideri’ olarak sahnedeki yerini alırken, bu başarısının ödülü, 2009’da NATO Genel Sekreterliği koltuğu oluyordu. Rasmussen’in koltuğunun yeni sahibi artık Norveç’in eski başbakanı Jens Stoltenberg. Bu ismi ön plana çıkaran ‘liderlik’ vasfı oldu. Stoltenberg, Norveç’e tarihinin en acılı günlerini yaşatan İslam karşıtı terörist Anders Behring Breivik’in Oslo ve Utoya adasında yaptığı katliamdan sonra ülkeyi ayakta tutan isim olmuştu. Breivik, 22 Temmuz 2011’de yaptığı katliamla 76 kişiyi öldürürken, Stoltenberg, “Norveç’in değişeceğini düşünüyorum. Öncesi ve sonrası olacak ama yine de her zaman demokrasi ve açıklık değerlerine bağlı kalan, insanları aktif olmaya, kendilerini güvenli hissettikleri ölçüde siyasi yaşama katılmaya teşvik eden bir toplum olacağız. Bu saldırılar demokrasimizi yok edemeyecek.” açıklamasıyla ülkesinin ‘korku sarmalına’ girmesini önledi. Breivik’in öldürdüğü gençlerin, başkanlığını yaptığı İşçi Partisi’nin gençlik kolları üyesi olmasına rağmen ‘intikam’ duygularıyla hareket etmeyen Stoltenberg, Oslo Belediye Meydanı’nda toplanan 200 bin kişiye “Daha fazla demokrasi, daha fazla hoşgörü için birlikte yürümeliyiz. Kötülük bir kişiyi öldürür ama bir toplumu yok edemez. Çoğunluğun birlikteliği ve hoşgörüsü azınlığın kin ve nefretini yenecektir.” diyordu. Katliamda hayatlarını kaybeden gençlerin ailelerine ‘baba şefkati’ ile yaklaşıyor, ‘yeni katliamlar’ olur korkusundan toplumun çıkmasını sağlıyordu. Norveç’in özgürlükleri kısıtlayan ‘güvenlik ülkesi’ olmasına izin vermezken, polislerin silah taşımasına karşı çıkıyor, eskiden olduğu gibi devriye gezerken üzerlerinde silah taşımamalarına devam etmelerini sağlıyordu.
      <p>
       Breivik katliamında gösterdiği liderliğin ödülü ise NATO Genel Sekreterliği oldu. Fransa, İngiltere ve Almanya’nın başını çektiği ülkeler Stoltenberg’in sekreterliğine yeşil ışık yakarken, sadece İtalya eski AB Komiseri ve Dışişleri Bakanı Franco Frattini’yi aday gösterdi. Ancak İtalyan adayın genel sekreter olmasına hiç şans tanınmıyordu. Roma’da gerçekleşen İtalya Başbakanı Matteo Renzi-Barack Obama görüşmesi sonrası Frattini’nin adaylığını çekmesiyle Stoltenberg, rakipsiz koltuğun sahibi oldu. Yeni NATO genel sekreterinin bu hafta içinde yapılacak dışişleri bakanları toplantısında açıklanması bekleniyordu. Ancak Jens Stoltenberg tek aday olduğu için, yeni genel sekreter NATO büyükelçileri toplantısında belirlendi.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EF44E7082705EF39A002B6CD046C8B84?newsId=38209), [web.archive.org (arşiv bağlantısı)](http://web.archive.org/web/20140409032730/http://www.aksiyon.com.tr:80/aksiyon/newsDetail_getNewsById.action;jsessionid=EF44E7082705EF39A002B6CD046C8B84?newsId=38209)
