# Ya göçmenler olmasaydı?

*Hasan Cücük 2013.11.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin katılamayacağı 2014 Dünya Kupası için Brezilya bileti alan 31 ülke belli oldu. Fransa, Belçika, Almanya, İsviçre ve İtalya gibi ülkelerin başarısında göçmen kökenlilerin katkısı büyüktü. İsveç de baraj maçları oynamayı başardı.
  </font>
 </div>
 <div id="newsText">
  <font class="detail-text">
   <p>
    Ünlü Alman yazar Hans-Günter Wallraff, ‘En Alttakiler’ adını verdiği kitabında, ülkesindeki Türklerin yaşadığı sıkıntıları yazmıştı. Wallraff, 1983’ten itibaren iki yıl boyunca Türk işçisi kılığında, ‘Ali Levent Sinirlioğlu’ adıyla en ağır işlerde çalışıp özelde Türklerin, genelde tüm göçmenlerin sorunlarını dile getirmişti. Aradan epey bir zaman geçtikten sonra ‘en alttakiler’in çocukları siyaset, sanat, ticaret ve sporda görünür oldu. Brezilya’nın ev sahipliği yapacağını 2014 Dünya Kupası’na Avrupa’dan katılan Belçika, İsviçre, Almanya, Fransa ve İtalya’nın başarısının altında, ‘en alttakiler’in çocuklarının da alın teri var. Portekiz ile play-off oynayan İsveç de buraya kadar gelebilmeyi bir göçmen çocuğuna (Zlatan İbrahimoviç) borçlu. İşte ‘en alttakiler’in çocuklarının yaşadıkları ülkenin millî takımına yaptığı katkılar.
    <p>
     <strong>
      BELÇİKA:
     </strong>
     En son 2002 Dünya Kupası’nda boy gösteren Belçika, Hırvatistan ve Sırbistan gibi futbol ülkelerini geride bırakıp adını Brezilya 2014’e yazdırırken, başarıda hatırı sayılır bir şekilde göçmen kökenli futbolcuların alın teri vardı. Bu isimlerden Manchester United forması giyen Marouane Fellaini, Fas asıllı bir Müslüman. Uzun boyu ve güçlü fiziğiyle Belçika orta sahasının dinamosu olan Fellaini, grup maçlarının 7’sinde forma giyip 1 gol attı. Demokratik Kongo Cumhuriyeti doğumlu Christian Benteke, küçük yaşta ailesiyle Belçika’ya göçmen olarak gelen biri. 2012’den bu yana Premier Lig takımlarından Aston Villa’nın formasını giyen Benteke, gol yollarında etkili biri. Belçika adına grupta 7 maçta forma giyip 2 gol attı. Mali asıllı bir babanın oğlu olan ve Tottenham’da top koşturan Moussa Dembele grup eleme maçlarının tamamında forma şansı buldu. Orta sahada rakibin ataklarına karşı set vazifesi gören Dembele, Belçika formasını 55 maçta giydi. Belçika adına 4 maçta 2 gol atan Zaire asıllı Romelu Lukaku, Türk futbolseverler için yabancı bir isim değil. Henüz 20 yaşındaki Lukaku, Chelsea’ye 2011’de transfer oldu. Everton’da kiralık olarak oynayan Romelu Lukaku, Premier Lig’de gelecek vadeden en önemli santrforlar arasında gösteriliyor. Kendisi gibi profesyonel futbolcu olan Romelu’nun babası Roger ise 1996’da Gençlerbirliği formasını bir sezon giydi. Fas asılı göçmen çocuğu Nacer Chadli, Belçika millî formasını giyen bir başka isim.  Belçika’nın yıllar sonra Dünya Kupası’na direkt katılmasında yukarıda saydığımız isimlerin katkısı büyük oldu.
     <p>
      <strong>
       İSVİÇRE:
      </strong>
      Slovenya, İzlanda ve Norveç’i geride bırakan İsviçre için ‘Bileşmiş Milletler” tabirini kullanmak yanlış olmaz. “İsviçrelilerin azınlıkta olduğu millî takım” da denilebilir. Önce ‘bizden birileri’ ile başlayalım. Türk kökenli olarak İsviçre’de Gökhan İnler ve Eren Derdiyok oynuyor. Gökhan 9 maçta forma giyip 2 gol atarken, Eren 5 maçta forma şansı buldu. Fildişi Sahilleri’nden Johan Djourou, defansın en önemli ismi olarak görev yapıyor. Belçika adına 2 gol atıp 9 maçta forma giyen Granit Xhaka, Kosovalı. Takımın en tecrübeli ismi Arnavut göçmeni Valon Behrami hem kaptanlık yapıyor hem de orta sahayı yönetiyor. Blerim Dzemaili, Arnavut asıllı Makedonya göçmeni olmasına karşın millî takım tercihini İsviçre’den yana kullandı. Elemelerde 9 maçta 1 golü var. Bayern Münih forması giyen Kosova asıllı Xherdan Şakiri, Avrupa’nın gelecek vadeden en önemli forvetleri arasında ilk sırada zikrediliyor. 22 yaşındaki Şakiri 2 gol atarken, 3 de asist yaptı. Real Sociedad formasını giyen Haris Seferovic, Boşnak asıllı bir göçmen çocuğu. Henüz 21 yaşında olan Seferoviç, 6 maçta 1 gol attı. Bosna-Hersek kökenli bir Hırvat olan Mario Gavranovic, 3 maçta 2 gol attı. Yine zaman zaman forma şansı bulan Admir Mehmedi, Makedon; Josip Drmic, Hırvat asıllı. Bütün bu oyuncuları çıkardığımızda geriye İsviçre Millî Takımı diye bir şey kalmıyor. İsviçre’nin attığı 17 golün 10’unda göçmenlerin imzası var.
      <p>
       <strong>
        FRANSA:
       </strong>
       Fransa, ev sahipliği yaptığı 1998 Dünya Kupası’nda şampiyon olurken; ırkçı politikacı Jean Marie Le Pen, “Fransa millî marşını bilmeyenler millî takımda oynuyor.” diyerek göçmenlerin fazla olmasına tepki göstermişti. Son yıllarda Fransa Millî Takımı’nın iskeletini oluşturan oyuncuların büyük bölümü göçmen kökenli. Bir zamanlar aşağılanan ‘sefil göçmenler’in çocukları, Cezayir asıllı Zinedine Zidane kaptanlığında Fransa’ya 1998’de Dünya Kupası’nı, 2000’de Avrupa şampiyonluğunu getirdi. Fransa, dünya futboluna göçmenler sayesinde uzun süre damgasını vurdu. Grupta İspanya’nın arkasında kalıp Ukrayna ile play-off maçları oynayan Horozlar’ın başarısında yine göçmenler rol oynadı. 8 maçta forma giyen Fransa’nın kaptanı sol bek Patrice Evra, Gineli bir diplomatın çocuğu olarak Senegal’de doğdu. Daha sonra ailesiyle birlikte Fransa’ya yerleşti. Defansın bir başka önemli ismi Senegalli bir göçmen ailenin çocuğu olan Mamadou Sakho, 1 gol attı.  Cezayir asıllı Samir Nasri, son dönemde millî takım hocalarıyla yaşadığı problemlerden dolayı fazla forma şansı bulamıyor. Nasri 4 maçta oynarken, 1 gol attı. Yine Cezayir asıllı Karim Benzema, 9 maçta forma giyip 2 gol kaydetti. Mali asıllı bir göçmen çocuğu olan Moussa Sissoko, 6 maçta Fransa formasını terletti. Yine Senegal asıllı Bacary Sagna 3 maçta forma giydi.
       <p>
        <strong>
         ALMANYA:
        </strong>
        Uzun süre yabancı kökenlilere kapılarını kapatan Almanya, Fransa’nın 1998’de göçmenlerle kazandığı başarıdan sonra bu inadını kırdı. Brezilya yolunda rakip kaleye 36 gol atan Almanya’nın 8 golle en skorer ismi, Zonguldaklı bir Türk göçmenin çocuğu Mesut Özil’di. Mesut, 3 golün de asistini yaparak Alman Millî Takımı’nın yıldızı oldu. Bir başka göçmen Tunuslu Sami Khedira, orta sahasının yükünü çeken isim olurken, 1 gol attı. İlkay Gündoğan 2 maçta forma giyip 1 gole imza atarken, Polonya asıllı Miroslav Klose 4 gol atarak Almanya’nın başarısına katkı sağladı. Gana asıllı bir göçmenin çocuğu olan Jerome Boateng ise defansın emniyet sübabı olarak görev yapıyor. Bu isimler çıkarıldığında Almanya’nın gücü ciddi olarak zayıflamış oluyor.
        <p>
         <strong>
          İSVEÇ:
         </strong>
         Almanya’nın ardından grupta ikinci olan İsveç, Portekiz’le oynadığı play-off maçlarında başarısız olarak Brezilya 2014’te mücadele etme şansını yitirdi. İsveç’in buraya kadar gelmesinde tartışmasız bir ismin çok önemli katkısı oldu. Bu isim Boşnak bir anne ile Hırvat bir babanın oğlu olan Zlatan İbrahimoviç’ten başkası değildi. Üst üste 8 yıl İsveç’te yılın futbolcusu seçilen İbrahimoviç, Avrupa’nın en önemli yıldızları sıralamasında üst sırada yer buluyor. İsveç, grup ve play-off maçlarında 20 gol atarken; bunun 8’inde İbrahimoviç’in imzası vardı. İbrahimoviç’in olmadığı İsveç âdeta sıradan bir takım seviyesine iniyor.
         <p>
          <strong>
           İTALYA:
          </strong>
          Çizme’nin asi çocuğu olarak ün salan Gana asıllı Mario Balotelli, 5 maçta forma giyip 5 gole imza attı. Balotelli, tekniği ve gol yollarında usta vuruşlarıyla yıldızını parlatırken, sinirine hâkim olamaması daha büyük bir yıldız olmasına engel oluyor. Mısırlı bir babanın çocuğu olan Stephan El Shaarawy, Milan formasını giyiyor. Grup maçlarında 3 maçta oynayan Shaarawy gol atamasa da İtalya’nın başarısına katkıda bulundu. Arjantin asıllı Pablo Daniel Osvaldo ise 7 maçta forma giyip 4 gol attı. İtalya, grupta 16 gol atarken, bunun 9’unda göçmenlerin imzası vardı.
         </p>
         <p>
          <strong>
           2014 DÜNYA KUPASI’NA KATILACAK ÜLKELER
          </strong>
          <p>
           <strong>
            AFRİKA:
           </strong>
           Cezayir, Kamerun, Gana, Fildişi Sahilleri, Nijerya
           <p>
            <strong>
             ASYA:
            </strong>
            Avustralya, İran, Japonya, Güney Kore
            <p>
             <strong>
              AVRUPA:
             </strong>
             Belçika, Bosna-Hersek, Hırvatistan, İngiltere, Fransa, Almanya, Yunanistan, İtalya, Hollanda, Portekiz, Rusya, İsviçre, İspanya
             <p>
              <strong>
               ORTA VE KUZEY AMERİKA:
              </strong>
              Kosta Rika, Honduras, ABD, Meksika
             </p>
             <p>
              <strong>
               GÜNEY AMERİKA:
              </strong>
              Arjantin, Brezilya (ev sahibi), Kolombiya, Ekvador, Şili, Uruguay
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=37185), [web.archive.org (arşiv bağlantısı)](http://web.archive.org/web/20131205051906/http://www.aksiyon.com.tr:80/aksiyon/newsDetail_getNewsById.action?newsId=37185)
