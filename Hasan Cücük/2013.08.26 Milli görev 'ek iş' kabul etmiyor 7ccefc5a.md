# Milli görev ‘ek iş’ kabul etmiyor

*Hasan Cücük 2013.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbolda milli takım çalıştıran hocaların aynı zamanda kulüp takımıyla ilgilenmeleri yaygın bir uygulama değil. Zira sonuç pek başarılı olmuyor. Avrupa’da bunun yanı sıra yazılı olmayan ama sıkı sıkıya uyulan pekçok futbol kuralı var.
  </font>
 </div>
 <div id="newsText">
  <font class="detail-text">
   <p>
    Fatih Terim’in hem Milli Takımı hem de Galatasaray’ı çalıştıracak olması beraberinde birçok tartışmayı getirdi. Günümüz futbolunda iki koltuğu birden işgal eden teknik adam bulmak neredeyse imkânsız. Diğer taraftan futbolun dev ülkeleri için milli takım teknik patronluğu asla ek olarak yapılan bir iş değil. Bazı ülkelerin bu konuda yazılı olmayan kuralları var. Önce çift koltuğu işgal etmiş hocaları bir hatırlayalım, ardından futbolun dev ülkelerinin milli takım patronluğu anlayışına bakalım.
    <p>
     Basketbolda daha sık görülen hem milli takım hem de kulüp takımı çalıştırma örneğini futbolda görmek pek mümkün değil. Futbolda söz sahibi ülkeler asla milli takımı beraberinde kulüp de çalıştıran hocaya emanet etmiyor. Bu muhtemel spekülasyonları önlemek amaçlı olduğu kadar milli takımın pozisyonuna saygıdan da kaynaklanıyor.
     <p>
      İki görevi aynı anda yapan son kişi epey tanıdık biri; Guus Hiddink. Güney Kore’yi 2002 Dünya Kupası’nda 4’üncülüğe taşıyan Hiddink, 2002’de PSV Eindhoven’i çalıştırmaya başladı. 2006’da görevi bırakacağını anlaşma maddelerine koyduran Hiddink’in bir diğer isteği son yılında bir ülke çalıştırmaktı. 32 yıl sonra bir Dünya Kupası’nda mücadele etmek isteyen Avustralya, Hiddink’in kapısını çalınca cevap ‘Evet’ oldu. Böylece Hiddink, hem PSV’yi hem de Avustralya milli takımını çalıştırmaya başladı. Hiddink, yerel ligde oynayan oyuncuların takibini yardımcısına bırakırken, kendisi PSV ve Avrupa’da oynayan oyunculara konsantre oldu. Neticede Avustralya 32 yıl aradan sonra 2006 Almanya’daki turnuvaya katılırken, gruptan çıkmayı da başardı. Hiddink, Avustralya ile 6’sı resmî 13 maça çıktı. Resmî müsabakalarda 2 galibiyet, 2 beraberlik ve 2 mağlubiyet aldı.
      <p>
       İngiltere Milli Takımını çalıştıran ‘ilk yabancı’ kökenli teknik adam İsveçli Sven Göran Eriksson’un yardımcığını yapan Steve McClaren 2001-06 arasında aynı zamanda Middlesbrough’u çalıştırdı. Ancak McClaren’in pozisyonu yardımcı antrenör olmasından dolayı fazla sorun yaşanmadı. Yine İngiltere’den benzer bir durum Kevin Keegan, Fulham’ı çalıştırırken Milli Takım’ın başına getirilmesiyle yaşandı. Milli görevi Şubat 1999’da kabul eden Keegan, sezon sonuna kadar hem Fulham’ı hem de milli takımı çalıştırmak istediğini açıkladı. Ancak gelen baskılardan dolayı Keegan, kulüpteki görevini imzayı attıktan birkaç hafta sonra bıraktı.
       <p>
        Türkiye’de ise Abdullah Gegiç ve Macar hoca Kalman Meszöly örneği var. Gegiç, Eskişehirspor ile birlikte A Milli Takım’ı çalıştırırken, 6 maçta 3 mağlubiyet, 3 galibiyet aldı.  Meszöly 1985’te kısa süre Fenerbahçe ile Ay-Yıldızlı ekibimizi çalıştırmıştı. Meszöly’ milli kariyerinde çıktığı 2 maçta, bir mağlubiyet bir beraberlik aldı. Fakat Gegiç ve Meszöly dönemindeki milli takım ile şimdiki çok farklı.
        <p>
         Hem kulüp hem de milli takımı aynı anda çalıştıran örneklere fazla rastlamıyoruz, ama oyuncu-teknik adamları görmek mümkün. Mesela Mark Hughes, profesyonel futbol kariyeri devam ederken 1999’da Galler Milli Takımını çalıştırmaya başladı. Galler’i 5 yıl çalıştıran Hughes’in karnesinde bol yenilgi var. 41 maçın 12’sinde sahadan galip ayrılırken, 14 yenilgi 15 beraberlik gördü.  Southampton’da top koştururken Galler’i çalıştırmaya başlayan Hughes, Everton ve Blackburn Rovers formasını giydikten sonra 2002’de futbolu bırakıp, teknik adamlık görevine devam etti.
         <p>
          Chelsea formasını giyen Ruud Gullit, teknik direktör Glen Hoddle’nin İngiltere milli takımının başına geçmesiyle oyuncu-teknik adam olarak görev yaptı. Gullit, 1996-98 arasında görevi sırasında FA Cup’u kazanarak Britanya Adası dışından bu başarıyı kazanan ilk teknik adam oldu. Gullit sonrası aynı görevi 1998-2000 arasında İtalyan oyuncu Gianluca Vialli sürdürdü. Vialli 1996’da Chelsea’ye transfer olurken, 2000’de hem futbolu hem de teknik adamlık görevini sonlandırdı. Alman futbolunun ‘imparator’u Franz Beckenbauer ise hem kulüp başkanlığı yaptı hem de takımı çalıştırdı. 1996’da alınan kötü sonuçlar üzerine ligin bitmesine haftalar kala Otto Rehhagel’in işine son veren Beckenbauer, eşofmanları giyerek Bayern Münih’in başına geçti. Bayern Münih’i 63 gün çalıştıran Beckenbauer, UEFA Kupası’nı kazanarak ilginç bir rekora imza attı.
          <p>
           <p>
            <strong>
             Yazılı olmayan kurallar
            </strong>
            <p>
             Futbolun dev ülkeleri Almanya, İtalya, Brezilya ve Arjantin’in teknik adamlıkta ‘yazılı olmayan’ kuralları var.  Bu ülkeler tarihleri boyunca hiçbir zaman milli takımı yabancı teknik adama emanet etmedi. İngiltere tarihinde ilk kez 2001 yılında milli takımın başına İsveçli Sven Göran Eriksson’u getirerek, ‘yerli hoca’ geleneğini bozdu. Bu tercihe en büyük tepkiyi FİFA Başkanı Sepp Blatter göstererek, “Ben İtalya, Almanya, Brezilya ya da Arjantin’in bir yabancı hocayla çalıştığını hiç görmedim. Bu tip üst düzey ülkelerin yanı sıra birçok ülke kendi vatandaşlarını takımlarının başına getiriyor. İngiltere Eriksson’u takımın başına getirdiğinde şoke oldum” açıklamasını yapacaktı. İngiltere Futbol Federasyonu’nun tercihi Ada’da uzun süre tartışılmıştı. Eriksson’dan sonra İngiltere koltuğu ‘İngiliz’ Steve McClaren’e teslim ederken, 2008 yılında takımı ‘tarihinin ikinci yabancısı’ İtalyan Fabio Capello’ya emanet etmişti. Yine Capello’nun gelmesine en büyük tepkiyi Sepp Blatter vermişti. Blatter, konunun Capello ya da kariyeriyle alakalı olmadığını, İngiltere’nin bir yabancı daha seçmiş olmasından dolayı canının sıkıldığını ifade edip, “İngiltere uluslararası futbolun ilkelerine zarar vermiştir.” demişti. Almanya’da milli takımı çalıştırmak için ‘iyi teknik adam’ olmak yetmiyor. İyi ve örnek insan da olmak gerekiyor. Euro 2000’de yaşanan hezimetten sonra Erich Ribbeck’in istifa etmesiyle Alman milli takımı için Christoph Daum’un adı ilk sırada geçiyordu. Futbol Federasyonu Başkan Yardımcısı Franz Beckenbauer, adayının Daum olduğunu açıklayarak, “Bu konuda Leverkusen’den anlayış bekliyoruz.” diyecekti. İşte tam o sırada takvim yaprakları 21 Ekim 2000’i gösterirken Bayern Münih Menajeri Uli Höness “Daum kokain kullanıyor, hatta evinde kokain partileri düzenliyor.” dedi ve ortalık bir anda karıştı. Daum gönüllü olarak saç testi yaptırdı; ama test sonucunda kokain kullandığı belirlenince hem Leverkusen’den kovuldu hem de milli takım teknik direktörlüğü kapısı kapandı. Beckenbauer, gözdesi Daum’u bir kalemde silip koltuğu Rudi Völler’e teslim etti. Anlayacağınız bu ülkede Alman olmanın yanı sıra, hocanın ‘ahlaklı ve oyuncularla uyumlu olması’na da çok önem veriliyor.   İtalya, Brezilya ve Arjantin de sürekli yerli isimlere emanet etti takımlarını. Teknik direktör arayışında hiçbir zaman dışarıdan bir ismi dikkate almadılar. Milli takımın ‘milli kalması’ ilkesinden milim sapmadılar. İspanya, tarihinde iki kez yarı-yabancı isme takımı emanet etti. 1951’de İspanya’yı 5 maç çalıştıran Paulino Alcántara Riestra’nın annesi Filipinli, babası İspanyol’du. Yine 1980-82 arasında görev yapan Jose Emilio Santamaria, Uruguay doğumlu olmasına karşın, İspanya vatandaşı olmuş ve milli formayı giymiş bir isimdi. İspanya milli takımı için aranan kriter tecrübedir. Aragones ve Del Bosque gibi ‘yaşlı’ isimlerle İspanya Avrupa ve Dünya Kupası’nı kaldırdı. Milli takım hocasına değer vermede Danimarka’nın yazılı olmayan kuralı ise çok farklı; alınan saha sonuçları ne olursa olsun, sözleşmesi bitmeden hiçbir hocanın görevine son verilmiyor. Dünyanın en iyi teknik direktörleri arasında gösterilen Jose Mourinho’nun nihai hedefini, ‘Portekiz milli takımını çalıştırmak’ diye açıklaması da bu görevin sıradan olmadığını anlatan iyi örneklerden biridir.
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=DA0519CB571FD6DA686E3B9773B6A5C8?newsId=36372), [web.archive.org (arşiv bağlantısı)](http://web.archive.org/web/20130904164221/http://aksiyon.com.tr:80/aksiyon/newsDetail_getNewsById.action;jsessionid=DA0519CB571FD6DA686E3B9773B6A5C8?newsId=36372)
