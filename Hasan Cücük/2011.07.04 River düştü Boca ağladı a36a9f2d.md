# River düştü Boca ağladı

*Hasan Cücük 2011.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Arjantin’de, River Plate zenginleri, Boca Juniors fakirleri temsil ediyor. Fakirlerin rakibi 110 yıl sonra küme düştü. Önümüzdeki sezon El Süper Clasico yok.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      26 Haziran 2011 tarihinde futbolseverler uzun süre unutamayacakları bir olaya şahit oldu. Tam 110 yıllık geçmişe sahip, 33 kez lig şampiyonluğuna ulaşmış, 2 kez Copa Libertadores’i müzesine götürmüş ve dünyanın bir numaralı derbisinin olmazsa olmaz tarafı River Plate, baraj maçında yenilecek ve önümüzdeki yıl Arjantin 1. Ligi’nde yer alamayacaktı. River’in ligden düşmesi dünya çapında ses getirdi. Amansız rakibi Boca Juniors’un oyuncuları bile bu düşüşe üzüldü. Gelecek sezon El Super Clasico oynanmayacaktı.
     </span>
    </p>
    <p class="2011yenimetin">
     <span>
      Play-Off maçlarının ilkinde deplasmanda Club Atletico Belgarono’ya 2-0 yenilen River Plate ünlü stadı Monumental’da rakibiyle 1-1 berabere kalarak tarihinde ilk kez ligden düştü. Mayıs 1901’de La Boca semtinde açılan River Plate’nin ismi Uruguay-Arjantin sınırını oluşturan Rio De la Plata’nın İngilizceye çevrilmesinden doğdu. 1923’te La Boca semtini terk ederek şehrin kuzeyine, Nunez’e taşındılar, bu yıllarda yaptıkları bazı transferlerde altınla ödeme yapmaları onlara ‘Los millonairos’ (milyonerler) lakabının takılmasını sağladı. Forma rengi ilk kurulduklarında düz beyazdı; ancak maç yaptıkları diğer beyaz takımlardan ayrılmak için formalarının önüne çapraz kırmızı çizgi çekerek günümüzde hâlen kullandıkları formaya kavuştular.
     </span>
    </p>
    <p class="2011yenimetin">
     Boca ise 1905 yılında kuruldu. Ekibin kurucuları İngiliz İtalyan ve Arjantinli gençlerin bulunduğu çok uluslu bir grup. Özellikle gruptaki İtalyanların Cenova kökenli olması sebebiyle Boca, ‘Xeneize’ yani Cenovalılar lakabını almış. Takımın renklerini belirlemekte zorluk çeken grup limana gelecek ilk geminin bayrağındaki renkleri seçmeye karar vermiş. Limana gelen ilk gemi bir İsveç gemisiymiş ve kulübün renkleri de böylelikle mavi-sarı olmuş...
    </p>
    <p class="2011yenimetin">
     <span>
      River Plate zenginleri, Boca Juniors fakirleri temsil ediyor. Maçlar zengin-fakir mücadelesinde geçiyor. Dolayısıyla iki takım sadece futbol oynamıyor. Türkiye’de görmeye alışık olduğumuz derbi manzaralarının benzeri hatta daha şiddetlisi River Plate-Boca Juniors maçlarının sıradanlığı arasında yerini alıyor. 1960’lı yıllarda bir maçta ellerindeki kâğıtları tutuşturup River tribünlerine atmaları sonucu oluşan izdiham 70 River taraftarının hayatına mal oldu. Yine 1994’te River’in 2-0 kazandığı bir maç sonrası Barra’lar (Boca Juniors taraftar grubu)
      <span>
      </span>
      2 River taraftarını öldürür ve stadyum duvarına “Şimdi eşitiz, Boca: 2 River: 2” yazarak talihsiz bir eyleme imza atarlar.
     </span>
    </p>
    <p class="2011yenimetin">
     Bu ve benzeri olaylar önümüzdeki yıl yaşanmayacak. River’i adım adım düşüşe götüren süreç 2008’de açılış ligi Apertura’yı son sırada tamamlaması ile başladı. Açılış ve kapanış olmak üzere iki sezon oynanan lig maçlarında River Plate peş peşe sezon boyunca kötü sonuçlar aldı ve bu süre içinde 6 teknik direktör değiştirdi. River Plate bu yıl son kez oynanan Nestor Kirchner kapanış liginde iyi sonuçlar almasına hatta Libertadores Kupası’nda oynamaya hak kazanmasına rağmen, küme düşecek ekiplerin son üç yılın ortalaması alınarak tespit edildiği sistem yüzünden play-off maçlarına kaldı.
    </p>
    <p class="2011yenimetin">
     <span>
      Son üç senenin ortalamasının alınması 1949’da ligi sonuncu tamamlayan Boca Juniors’ı kurtarmak için bulunan bir yöntemdi. Daha sonra bu rafa kaldırıldı. Ancak 1981 yılında dönemin büyük ekibi San Lorenzo ligi son sırada tamamlayıp küme düşünce federasyon büyük takımların böyle bir sorunla karşılaşmasının önüne geçmek için yeniden ‘ortalama’ sistemini yürürlüğe koydu. Tarihin bir ironisi olarak yeni sistemden ilk yararlanan 1983’te ligi sondan ikinci bitiren River Plate olmuştu. Bir sene sonra ligi son sırada tamamlayan Boca Juniors, federasyonun korumacı sistemi sayesinde küme düşmekten kurtulmuştu.
     </span>
    </p>
    <p class="2011yenimetin">
     <span>
      Ortalama alınarak büyük takımları artık kurtaramayacağını anlayan federasyon, bu sezon son kez oynanan Clausura’dan sonra yeniden tek sezon oynanan eski sisteme dönmeye karar verdi. Buna rağmen Arjantin tarihinde ilk defa River Plate, Huracán, Quilmes, Ferrocarril Oeste ve Chacarita gibi 6 şampiyon B liginde oynayacak.
     </span>
    </p>
    <p class="2011yenimetin">
     <span>
      Bu yıl Avrupa’da da başarılarına alışık olduğumuz takımlar lige veda etti. İspanya’da Deportivo La Coruna, İtalya’da Sampdoria ve Fransa’da Monaco ligden düşen takımlar arasında yer almaktan kurtulamadı.
     </span>
    </p>
    <p class="2011yenimetin">
     <span>
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E767E9C4BA95DA3E954D4062AC796CD?newsId=29856), [web.archive.org (arşiv bağlantısı)](http://web.archive.org/web/20140827094707/http://www.aksiyon.com.tr:80/aksiyon/newsDetail_getNewsById.action;jsessionid=5E767E9C4BA95DA3E954D4062AC796CD?newsId=29856)
