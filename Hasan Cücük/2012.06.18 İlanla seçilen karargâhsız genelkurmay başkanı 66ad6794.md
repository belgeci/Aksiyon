# İlanla seçilen karargâhsız genelkurmay başkanı

*Hasan Cücük 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genelkurmay başkanını gazete ilanı ile bulan NATO üyesi Danimarka, ordu ile ilgili ilginç reformlara devam ediyor. En son genelkurmay karargâhı lağvedildi, genelkurmay başkanı müsteşara bağlandı.
  </font>
 </div>
 <div id="newsText">
  <font class="detail-text">
   <p>
    Ocak ayı sonunda Danimarka gazetelerinde sıra dışı bir ilan vardı. İşsizlerin satır satır okuduğu ilan sayfasında bu kez “Genelkurmay başkanı olmak ister misiniz?” diye başlayan metinde şunlar yazıyordu: “24 bin askere komutanlık edecek, dolgun maaşlı bir iş sizi bekliyor. Rütbesine bakmaksızın askerlik deneyimi olan herkes müracaat edebilir.”
    <p>
     NATO üyesi olan ve NATO Genel Sekreteri’nin Danimarkalı olduğu bir ülkede ilk kez genelkurmay başkanı gazete ilanıyla aranıyordu. Bu değişikliğin mimarı, 15 Eylül 2011’de yapılan seçimler sonrası iktidara gelen sol koalisyonun savunma bakanı Nick Haekkerup’tu. Danimarka siyasi hayatında önemli bir yere sahip olan Haekkerup ailesinin 4. kuşak temsilcisi olarak, kardeşi Ole ve yengesi Karen ile siyaset sahnesinde yer alan Nick Haekkerup’un savunma bakanı olması tesadüfi bir seçim değildi. Amcası Hans Haekkerup da 1993-2001 arasında kesintisiz Savunma Bakanlığı koltuğunda oturmuştu. Nick Haekkerup, amcasının tecrübelerinden istifade ederek Danimarka askerî sisteminde köklü reformlar yapacağını göreve gelir gelmez açıklamıştı.
     <p>
      Tüm Avrupa’da olduğu gibi Danimar-ka’da da genelkurmay başkanı, savunma bakanına bağlıydı. Nick Haekkerup, artık bu durumun değişmesi gerektiğini ifade ederek genelkurmay başkanının bakanlık müsteşarına bağlanması için Savunma ve Maliye Bakanlığı ile Genelkurmay uzmanlarının çalışmalara başladığını açıklıyordu. Genelkurmay başkanı müsteşara bağlanırken, karargâh da lağvedilecekti.
      <p>
       Bu girişimin ardında, son dönemde Danimarka askerlerinin Irak ve Afganistan’da karıştıkları skandallar ve bütçeyi aşan harcamalar vardı. Danimarka sayıştayı, 2008 yılında askerlerin kendilerine ayrılan bütçeden 1 milyar kron (135 milyon avro) daha fazla harcadığını tespit etmişti. Sayıştay, 2009’da bütçenin doğru kullanıldığına ancak Genelkurmay ile Savunma Bakanlığı arasında koordinasyon sıkıntısı yaşandığına işaret ederek gerekli düzenlemenin şart olduğuna hükmetmişti. Savunma Bakanı Nick Haekkerup, Soğuk Savaş döneminin artık geride kaldığını belirterek “Genelkurmay’ın günümüz şartlarına göre yeniden yapılandırılması gerekiyor. Şu anki yapı günümüzün şartlarına uymuyor.” diyordu. Genelkurmay Başkanı Knud Bartels, müsteşara bağlanma konusunda  “Yorum yok.” derken, özellikle Afganistan’da görev yapan üst düzey askerler “Siviller kontrol etmeli, ancak detaylara fazla karışmasınlar.” yorumunu yapıyordu. Savunma Bakanı Nick Haekkerup ise kararlıydı. Soğuk Savaş döneminde muhtemel bir Sovyet işgaline karşı daha hızlı hareket etmek için genelkurmay karargâhı müstakil olarak teşkil edilmişti. Özellikle askerler, tüm harcamaların sivillerin kontrolünden geçmesine isteksiz davranıyordu.
       <p>
        Nick Haekkerup’u hedefine ulaştıran gelişme, ocak ayında gerçekleşti. Genel sekreterliğini eski Danimarka Başbakanı Anders Fogh Rasmussen’in yaptığı NATO’nun merkezinde üst düzey göreve atanan Genelkurmay Başkanı Knud Bartels’in koltuğu boşalmıştı. Nick Haekkerup, Danimarka tarihinde devrim niteliği taşıyan kararını vererek yeni genelkurmay başkanını gazete ilanıyla belirleme kararı aldı.
        <p>
         Danimarka’da genelkurmay başkanı, savunma bakanı tarafından seçiliyordu. Kara, deniz ve hava kuvvetlerinin en üst düzey komutanı, dönüşümlü olarak genelkurmay başkanlığı yapıyordu. Genelkurmay başkanını müsteşarına bağlamak için çalışmalar yapan Haekkerup, bakanın tek seçici olma hakkını kaldırıp rütbesine bakılmaksızın herkesin genelkurmay başkanı olması yolunu açan devrim niteliğindeki uygulamayı hayata geçirdi. Ocak ayı sonunda ülkede yayın yapan gazetelere ilan veren Savunma Bakanlığı, askerî tecrübesi olan, uluslararası misyonda görev almış, liderlik vasfı olan herkesin rütbesine bakılmaksızın genelkurmay başkanı olmak için müracaat edebileceğini açıkladı.
         <p>
          İlandan sonra 24 bin kişilik orduya komutanlık yapmak isteyen 21 kişi müracaatta bulundu. Bakanlık, genelkurmay başkanı olmak isteyenlerin isimlerinin gizli tutulduğunu, bundaki amacın düşük rütbeli subayların da başvuruda bulunmalarını sağlamak olduğunu açıkladı. Genelkurmay başkanı olmak için müracaatta bulunan 21 kişi önce ‘psikolojik test’ten geçti. Testi başarıyla tamamlayanlar seçici kurul tarafından mülakata alındı. Kurulun onayını alan Tuğgeneral Pater Bartram ordunun yeni komutanı oldu. 1961 doğumlu Peter Bartram, orduya 1985 yılında teğmen rütbesiyle katılmıştı. 2008’de tuğgeneral rütbesine yükselen Bartram, Danimarka’yı uluslararası görevlerde temsil etmiş, en son görevi Afganistan’a gidecek Danimarkalı askerlerin eğitim sorumluluğu olmuştu.
          <p>
           Savunma Bakanı Nick Haekkerup, yeni genelkurmay başkanını basına tanıttığı toplantıda Peter Bartram’ın en önemli görevinin orduyu modernize etmek ve askerî harcamaları düşürmek olacağını söylüyordu. Danimarka, askerî bütçede yüzde 19’luk tasarrufa gitmeyi planlarken, bu, yıllık 400 milyon avroluk bir tasarruf anlamına geliyordu. Haekkerup, günümüz barış dünyasında, askerî harcamalara yüksek meblağlar ayrılmasını gereksiz buluyordu. 24 bin olan asker sayısı 22 bine düşürülürken, sıra, son reformu olan genelkurmay karargâhının lağvedilmesine geliyordu.
           <p>
            Danimarka Parlamentosu, haziran ayının ilk haftasında tatile giriyordu. Meclis’in kapanma gününde Nick Haekkerup uzun süre beklenen açıklamasını yaptı: “Genelkurmay karargâhı lağvedildi.” Buna göre, Genelkurmay Başkanlığı makamı korunurken, komuta kademesinin yeni adresi Savunma Bakanlığı oluyordu. Bakanlığa taşınma işlemleri başlarken karargâhta görev yapan 120’si sivil 420 personelden 75’inin görevine son veriliyordu. Genelkurmay başkanı, bakan danışmanı gibi görev yapacak ve askerî koordinasyonu sağlayacak. Genelkurmay başkanı, karargâhın bakanlığa taşınma işlemleri bittiğinde ise artık bakana değil, müsteşarına bağlı olacak.
            <p>
             Savunma Bakanlığı koltuğunda yaklaşık 10 aydır oturan Nick Haekkerup devrim niteliğinde kararlara imza atarken, ülkede kıyamet kopmadı. Muhalefet, karargâhın lağvedilmesine cılız tepki verirken, genelkurmay başkanının gazete ilanıyla seçilmesine destek verdi. ‘Adını açıklamak istemeyen üst düzey askerler’ demeç vermedi, basın sivilleri yerden yere vurmadı. Yetkileri tırpanlanan genelkurmay başkanı basına hiç konuşmadı. Bütün bu reformlar çok sıradan bir uygulama gibi değerlendirildi, tartışması sadece birkaç gün sürdü.
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32869-173-ilanla-secilen-kararg%C3%A2hsiz-genelkurmay-baskani.html), [web.archive.org (arşiv bağlantısı)](http://web.archive.org/web/20130730130957/http://www.aksiyon.com.tr:80/aksiyon/haber-32869-173-ilanla-secilen-kararg%C3%A2hsiz-genelkurmay-baskani.html)
