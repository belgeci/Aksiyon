# Futbol, İspanya’yı birleştirdi

*Hasan Cücük 2010.07.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İspanya, Barcelonalı futbolcuların büyük katkısıyla tarihinde ilk kez dünya şampiyonu oldu. Boğaların Hollanda’yı 1-0 yendiği finalde özerk Katalonya’nın başkenti Barcelona’da da bir ilk yaşandı.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Global ekonomik krizin vurduğu Avrupa Birliği
     <span>
     </span>
     ülkelerinin başında Yunanistan, Portekiz ve İspanya vardı. Yunanistan iflasın eşiğine gelirken, İspanya’da işsizlik yüzde 20’lere dayandı. İspanya sadece ekonomik krizle uğraşmadı son yıllarda. Ülkenin önemli bir derdi de özerk Katalonya bölgesinin giderek daha yüksek sesle bağımsızlığı dile getirmesiydi. Katalonya’nın başkenti Barcelona ve nüfusu yaklaşık 7,5 milyon. Kişi başına düşen milli gelir 30 bin dolarla İspanya ortalamasının çok üstünde. Halk, Aralık 2009’da sembolik de olsa bağımsızlık için sandık başına gitti. Bağımsızlık seslerinin giderek arttığı Katalonya’da işler çığırından İspanya Anayasa Mahkemesi’nin daha fazla özerklik içeren kanun maddelerini iptal etmesiyle çıktı. Katalonya tarihinin en büyük protesto gösterisine yaklaşık 1 milyon kişi katılırken, açılan 250 metrelik dev Katalonya bayrağı dikkat çekti. Bağımsızlık sevdalılarının başında ise Barcelona’nın eski başkanı Joan Laporta geliyor. Katalonya-İspanya ayrılığının hız kazandığı bugünlerde imdada Dünya Kupası yetişti.
    </p>
    <p class="MsoNormal">
     Katalonya’nın sembolü FC Barcelona, İspanya Milli Takımı’na tam 7 oyuncu gönderirken, bu rakam Valencia’dan transfer edilen David Villa ile 8’e yükseldi. İspanya, sahaya adeta Barcelonalılar’dan oluşan bir takımla çıktı. Defansta Puyol ve Pique, orta sahada Busquets, Xavi ve İniesta, forvette de David Villa, İspanya’nın başarısı için ter döktü. Bu isimlere son maçlarda Pedro eklendi.
    </p>
    <p class="MsoNormal">
     Barcelonalı oyuncular, Güney Afrika’ya ülkenin yaşadığı sıkıntıları geride bırakarak geldi. Son yıllardaki Barcelona efsanesinin temel taşı olan bu isimler, aynı oyun anlayışını milli takıma da yansıttı. Real Madrid kökenli teknik patron Vicente Del Bosque ise milli takımın Barcelona stiliyle oynamasında bir sakınca görmeyince, İspanya, Güney Afrika’da bir ilke imza attı.
    </p>
    <p class="MsoNormal">
     Her ne kadar İspanya’nın omurgasını Barcelonalılar oluştursa da bu durum milli takımın hemen benimsendiği anlamına gelmiyordu. Ne de olsa orası Katalonya’ydı. Eğitim, güvenlik, dil ve bayrağı farklıydı. Kupaya İsviçre yenilgisiyle başlayan İspanya, daha sonra rakiplerini bir bir saf dışı bıraktı. İspanya’nın her maçı ülkede büyük ilgi çekiyor, meydanlara kurulan dev ekranlardan binlerce kişi karşılaşmaları takip ediyordu. Milli coşku başkent Madrid’de doruk noktaya ulaşırken, aynı manzaraya Barcelona’da rastlanmıyordu. Maçlar takip ediliyordu ama sokaklarda hâkim forma rengi Barcelona’nınki idi. Bu durum İspanya’nın finale kalmasıyla değişti. Barcelona şehir yönetimi, ilk kez kent meydanına dev ekran kurma kararı aldı. İspanya’nın şampiyonluğa ulaştığı Euro 2008’de böyle bir uygulamaya gidilmemişti. Final ateşi kısa sürede tüm Barcelona’yı sardı. Şehir tarihi günlerinden birini yaşadı. İlk kez FC Barcelona formaları birkaç günlüğüne dolaba kaldırıldı, İspanya formaları şehir sokaklarına hâkim oldu. Bağımsızlık isteği unutulmuş, ‘tek İspanya’ fikri futbol sayesinde Katalonya’ya hâkim olmuştu. İspanya, kupaya Barcelonalı İniesta’nın attığı golle ulaşırken, kupa boyunca İspanya’nın kaydettiği tüm gollerin altında Barcelonalı oyuncuların imzası vardı. Futbol, İspanya’yı birleştirmişti. İşin ilginç yanı, Katalonya’nın bağımsızlık yolunda önemli sembollerinden biri olan FC Barcelona’nın oyuncuları Güney Afrika’daki bu tarihi zaferin mimarı olmuşlardı. O Barcelona ki her maçından önce Katalonya milli marşı Nou Camp Stadı’nda söylenir. Teknik patron Del Bosque, “Burada ne Barcelona ne de Real Madrid var. Burada İspanya var.” diyerek yaşanan tartışmaların milli takımı etkilemediğini ortaya koydu.
    </p>
    <p class="MsoNormal">
     İspanya, Euro 2008’den sonra 2010 Dünya Kupası’nda da göze hoş gelen futbolla takdir topladı. Euro 2008’de 44 yıl sonra Avrupa şampiyonluğuna uzanılırken, 2010 Dünya Kupası’ndaki başarı ilk kez elde edildi. Bu başarının mimarları
     <span>
     </span>
     Aragones ve Del Bosque’nin ortak özelliği ise ülkemizde görev yapıp başarısız oldukları gerekçesiyle kovulmalarıydı.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-27212-futbol-ispanyayi-birlestirdi.html), [web.archive.org (arşiv bağlantısı)](http://web.archive.org/web/20140108122438/http://www.aksiyon.com.tr/aksiyon/haber-27212-futbol-ispanyayi-birlestirdi.html)
