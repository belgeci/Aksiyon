# Dünyadan şike manzaraları

*Hasan Cücük 2011.07.11*

<font class="agenda2NewsSpot">
 <p class="BasicParagraph">
  <span lang="EN-GB">
   Milyonları ekran başına kilitleyen futbol giderek bir endüstriye dönüşünce oyunun kuralları unutulmaya başlandı. Fair-Play lafta kalırken, başarı için her şey mübah görüldü. Şike adeta futbolun bir parçası oldu. İşte dünyadan şike manzaraları.
  </span>
  <p class="BasicParagraph">
   <span lang="EN-GB">
   </span>
  </p>
 </p>
</font>
<font class="newsDetail">
 <p>
  <p class="BasicParagraph">
   <span>
    Futbolda şike ülkemizde ilk defa bu çapta gün yüzüne çıkarılıyor. Ancak dünyanın çeşitli ülkelerinde hem günümüzde hem de geçmişte bizimkine benzer şike operasyonlarıyla sıkça karşılaştık, karşılaşıyoruz. İşte size İtalya, Fransa, Almanya, Yunanistan hatta Brezilya ve Güney Kore’ye kadar futbolu kirleten şike operasyonlarından bir demet.
   </span>
  </p>
  <p class="2011gomme">
   <span>
   </span>
  </p>
  <p class="2011yenimetin">
   <span class="CharacterStyle1">
    <span>
     İTALYA- Torino ilk şampiyonluğa şike
    </span>
   </span>
  </p>
  <p class="2011yenimetin">
   <span class="CharacterStyle1">
    <span>
     ile ulaşmıştı
    </span>
   </span>
   <span>
   </span>
  </p>
  <p class="2011yenimetin">
   Futbolun şike ve mafya ile iç içe geçtiği ülkelerin başında İtalya gelir. Bu ülkede Torino’nun 1927’de elde ettiği ilk şampiyonluğuna şike ile ulaştığını bir gazete haberi ortaya çıkardı. Torino-Juventus derbisinde Juveli defans oyuncusu Luigi Allemandi’nin 50 bin liret aldığını federasyon görevlileri de tespit etti. Torino’nun şampiyonluğu iptal edildi. ‘Şikeci’ Allemandi’ye ömür boyu futboldan men cezası verildi. Ancak bu ceza oyuncunun af dilemesiyle bir yıl sonra kaldırıldı.
  </p>
  <p class="2011yenimetin">
  </p>
  <p class="aaa">
   <span>
    Totonero, Milan ve Lazio’yu vurmuştu
   </span>
  </p>
  <p class="2011yenimetin">
   İtalya futbolu, 1970’li yıllarda ‘Totonero’ (Kara Loto) diye bilinen illegal totonun esiri olmuştu. Milyonlarca İtalyan’ın oynadığı totonero, futbolcuların da ilgisini çekti. Birçok takım ve ünlü futbolcunun adının karıştığı skandal 1980’de patlak verdi. Paolo Rossi, Enrico Albertosi gibi futbolcuların, totoneroya para yatırıp ardından oyuncusu oldukları takımlarda skoru buna göre manipüle ettikleri anlaşılınca, bu oyunculara iki ila dört yıllık cezalar verildi. Totonero şikesine karıştığı gerekçesiyle Milan ve Lazio takımları Serie B’ye düşürüldü.
  </p>
  <p class="2011yenimetin">
  </p>
  <p class="aaa">
   <span>
    Temiz Ayaklar, Juventus’u ezmişti
   </span>
  </p>
  <p class="2011yenimetin">
   <span>
    İtalya, 2006 yılının 14 Temmuz’unda ‘Temiz Ayaklar’ operasyonuyla sarsıldı. Savcı Stefano Palazzi, Juventus kulübü Başkanı Luciano Moggi’nin basına yansıyan konuşmalarıyla harekete geçti. Moggi, federasyonla yaptığı görüşmede hangi hakemleri istediğini açıkça belirtirken, bu hakemlerin yönettiği maçlarda Juventus gülen taraf oluyordu. Savcı Palazzi, 29 Serie A ve 1 Serie B maçını mercek altına aldı. Kısa sürede sonuçlanan operasyon sonunda Juventus, Milan, Fiorentina, Lazio ve Reggina kulüpleri suçlu bulundu. Juventus, Fiorentina ve Lazio küme düşürüldü, Milan Şampiyonlar Ligi hakkını kaybetti. Yeniden düzenlenen cezalarla Fiorentina ve Lazio, Serie A’da kaldı, sonraki sezona Fiorentina -15, Lazio -3, Reggina -11, Milan -8 puanla girdi. Serie B’ye düşürülen Juventus İkinci Lig’de -9 puanla oynama cezasının yanı sıra son 2 sezonda elde ettiği şampiyonlukları kaybetti. 25 zanlıdan 18’i ömür boyu futbol müsabakalarından men cezası aldı. Antonio Giraudo 3, Paolo Dondarini 2, Tulio Lanese ise 2,5 yıl hapis yattı.
   </span>
  </p>
  <p class="aaa">
   <span>
    Son dalga ‘kral’ Guiseppe Signori’yi götürdü
   </span>
  </p>
  <p class="2011yenimetin">
   Skandalın eksik olmadığı İtalya’da son bomba haziran ayında patladı. Serie A’da 3 kez gol krallığı sevinci yaşayan Lazio’nun eski kaptanı Guiseppe Signori’nin de aralarında bulunduğu 15 futbolcu ve yönetici gözaltına alındı. Serie B’yi ilk iki sırada bitirip Serie A’ya yükselen Atalanta ve Siena takımlarının maçları hâlen soruşturuluyor. Yetkililer, bu takımların yeniden Serie B’ye dönme risklerinin bulunduğunu belirtiyor.
  </p>
  <p class="2011yenimetin">
  </p>
  <p class="aaa">
   <span>
    GÜNEY KORE- Mevzu futbolsa şike teferruat
   </span>
  </p>
  <p class="2011yenimetin">
   <span>
    Güney Kore’de mayıs ayında başlayan şike soruşturmasının ilk tutuklamaları temmuz ayında gerçekleşti. Gözaltına alınan 63 kişiden 37’sinin futbolcu olduğu belirtildi. Polis, Güney Kore 1. lig takımlarından 6’sında arama yaparken, şike soruşturmasına karışan aracı veya futbolcuların, iddia oyunlarından adam başı 3 bin ile 30 bin dolar kazandığı belirtildi. Soruşturma kapsamında mahkeme 9 futbolcuya 2’şer yıl hapis cezası verdi.
   </span>
  </p>
  <p class="2011yenimetin">
  </p>
  <p class="aaa">
   <span>
    FRANSA-Marsilya’yı Başkan Bernard Tapie’nin hırsı yaktı
   </span>
  </p>
  <p class="2011yenimetin">
   <span>
    1986 yılında Marsilya’nın başkanlık koltuğuna oturan Bernard Tapie döneminde mavi- beyazlı kulüp altın yıllarını yaşadı. 1992-93 sezonunda patlak veren şike skandalı ise tüm başarıların üzerine gölge düşürdü. Milan’la oynanacak Şampiyonlar Ligi finali öncesi Valenciennes ile oynanan lig maçında Marsilya’dan Jean-Jacques Eydelie’nin rakip takımdan Jacques Glassmann, Jorge Burruchaga ve Christophe Robert ile temasa geçip 1993’te Milan’ı yendikleri Şampiyonlar Ligi finali öncesi hem oyuncuların sakatlanmaması hem de maçı kaybetmeleri için şike teklif ettiği ortaya çıktı. Davanın sonuçlandığı 1994’te Marsilya ikinci, Valenciennes ise üçüncü lige düşürüldü. Marsilya’nın 1992-93 sezonu lig şampiyonluğu, 1993 UEFA Süper Kupa ve 1993 FIFA Kıtalararası Kupa şampiyonluklarının yanı sıra dava sonuçlanmadan Şampiyonlar Ligi’ne katılma hakkı da UEFA tarafından elinden alındı. Tapie ise 8 ay hapis cezasına çarptırıldı.
   </span>
  </p>
  <p class="2011yenimetin">
  </p>
  <p class="aaa">
   <span>
    ALMANYA-Bielefeld ve Oberhausen Bundesliga Skandalı’nda başrolDE
   </span>
  </p>
  <p class="2011yenimetin">
   <span>
    Almanya’yı sarsan olay 1971’de gerçekleşti. O sezon küme düşme potasında olan takımların rakiplerine şike teklif ettikleri ortaya çıktı. Şike olayı Kickers Offenbach Başkanı Horst Gregorio Canellas’ın ses kaydını kamuoyuyla paylaşmasıyla anlaşıldı. Ses kaydında birçok oyuncu şike teklifi aldığını itiraf ediyordu. Sezon sonunda Bielefeld ve Oberhausen bölgesel lige düşürülürken, Hertha Berlin’in 15, Schalke 04’ün 13 ve Stuttgart’ın 2 oyuncusu ceza aldı. Yakın zamandaki bir diğer şike soruşturması Almanya 2. Ligi’nde yapılmıştı. 2005 yılında, 2. Lig hakemlerinden Robert Hoyzer’in Hırvat organize suç çetesi lideri Ante Sapina ile ilişkide olduğu tespit edildi. Ante Sapina ile Robert Hoyzer ve eski futbolcu olan iki kardeşi de Almanya’da toplam 23 maçta yaklaşık 2 milyon avro tutarında şike yaptıkları gerekçesiyle 35 aya kadar çeşitli hapis cezalarına çarptırıldı.
   </span>
  </p>
  <p class="2011yenimetin">
  </p>
  <p class="aaa">
   <span>
    BREZİLYA-Hakem kendine hâkim olamayınca
   </span>
  </p>
  <p class="2011yenimetin">
   Breziya’nın FİFA kokartlı hakemi Edilson Perreira de Carvalho 2005’te yönettiği 11 maçın sonucuna ‘Maddi yönden çok zor durumdaydım’ diyerek etki yaptığını açıkladı. Carvalho’nun yönettiği 11 maç federasyon tarafından iptal edilirken, bu hakem de ömür boyu men cezasına çarptırıldı.
  </p>
  <p class="aaa">
   <span>
    BELÇİKA-Belçika futbolunu ‘Çin’ çarpmıştı
   </span>
  </p>
  <p class="2011yenimetin">
   <span>
    Belçika’yı sarsan olay 2006 yılında polisin Çinli milyarder Zheyun Ye’ni gözaltına almasıyla ortaya çıktı. Çin mafyasının merkezinde gizli çekim yapan VTR televizyonu Belçika liginde oynanan 7 maçın sonucunun üzerinde oynandığını tespit etti. Olayın ortaya çıkması sonucu Lierse’nin üç futbolcusu, Çin mafyası ile birlikte şike yaptıklarını itiraf etti. Sint-Truiden-La Louviere maçı sonrasında, konuk ekibin eski teknik direktörü Gilbert Bodart da, maç öncesinde Belic, Ttolica ve Ramond ile anlaştıklarını kabul etti.
   </span>
  </p>
  <p class="2011yenimetin">
  </p>
  <p class="aaa">
   <span>
    FİNLANDİYA-Çin eli Finlandiya ligine de uzandı
   </span>
  </p>
  <p class="2011yenimetin">
   <span>
    Çinli Zheyun Ye, 2005 ilkbaharında bir önceki sezon Fin liginde 2. olan AC Allianssi takımını satın aldı. Beraberinde de birçok isimsiz Belçikalı futbolcuyu kulübe getirdi. Allianssi ilk maçında deplasmanda FC Haka takımına tam 8-0 yenilerek herkesi şoke etti. Yapılan araştırmada Haka’nın farklı galibiyeti için milyon dolara varan bahis oynandığı ortaya çıktı. Olaya el koyan Fin polisi şikeyi ispat edemezken, Allianssi takımına ‘maça kötü hazırlandığı için para’ cezası verdi.
   </span>
  </p>
  <p class="2011yenimetin">
  </p>
  <p class="aaa">
   <span>
    PORTEKİZ-Altın Düdük feci esti
   </span>
  </p>
  <p class="2011yenimetin">
   <span>
    Portekiz’i sarsan şike skandalı 2005’te gerçekleşen Altın Düdük operasyonu ile deşifre edildi.
    <span>
    </span>
    Operasyon neticesinde, futbol federasyonu ile merkez hakem kurulu başkanları, hakemlere para karşılığında bazı takımların lehine karar verdirdikleri gerekçesiyle tutuklandı. 2008’te Boavista takımı, şike yaptığı gerekçesiyle küme düşürüldü. Hakemlere rüşvet verdiği ortaya çıkan Porto Başkanı Jorge Nuno Pinto da Costa, futboldan iki yıl men edildi. Porto’nun da 6 puanı silindi.
   </span>
  </p>
  <p class="2011yenimetin">
  </p>
  <p class="aaa">
   <span>
    YUNANİSTAN-Her gün şikeyle sarsılıyor
   </span>
  </p>
  <p class="2011yenimetin">
   <span>
    Yunanistan’da, adeta her gün şike oluyor. Daha geçen haziran ayında kulüp başkanları, hakemler, antrenörler, oyuncular ve bahis büroları dinlenmeye alındı. Yapılan araştırmaların sonucunda 41 futbol karşılaşmasında ‘şaibe’ olduğu anlaşıldı. Toplam 68 kişi gözaltına alındı. Olimpiakos Başkanı Vangelis Marinakis’nin ülke dışına çıkması yasaklandı.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29922-dunyadan-sike-manzaralari.html), [web.archive.org (arşiv bağlantısı)](http://web.archive.org/web/20110820173245/http://www.aksiyon.com.tr:80/aksiyon/haber-29922-dunyadan-sike-manzaralari.html)
