# Para için gittiler futbol için döndüler

*Hasan Cücük 2013.02.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Didier Drogba, David Beckham ve Nicolas Anelka... Avrupa’nın en büyük kulüplerinde top koşturan, kupalar kaldıran, kariyerlerinin sonbaharında parayı tercih edip uzak diyarlara giden bu isimler, futbol için tekrar Avrupa’ya döndüler.
  </font>
 </div>
 <div id="newsText">
  <font class="detail-text">
   <p>
    Son bir ayda Avrupa futbolunda ilginç transferler gerçekleşti. Fildişi Sahilleri’nden Didier Rdogba, Galatasaray; Fransız yıldız Nicolas Anelka, Juventus; İngiliz futbolcu David Beckham da Paris Saint Germain (PSG) ile anlaştı. Bu üç ismin ortak özelliği, sırf para için, futbol kültürü fazla olmayan ülkelere gitmeleriydi. Üç futbolcu da sanki aralarında anlaşmış gibi aynı günlerde ‘Para her şey demek değil’ dercesine yeniden Avrupa’nın yolunu tuttu. İşte bu üç yıldızın yeniden Avrupa’ya dönüş hikâyeleri:
    <p>
     <span>
      <strong>
       Çin’den Cim Bom’a:
      </strong>
     </span>
     Tarih, 19 Mayıs 2012. Yer: Allianz Arena Stadı. Şampiyonlar Ligi finalinde Bayern Münih kendi sahasında Chelsea’yi ağırlıyor. 83. dakikada Thomas Müller, Bayern Münih’i 1-0 öne geçiriyor. Almanlar kupaya yakın ancak 1999’daki finalin uzatma dakikalarında yedikleri gollerle kupayı Manchester United’a kaptırdıklarından biraz temkinliler. Zafer şarkılarının başladığı sırada sahneye çıkan Didier Drogba, Almanların sevincini kursağında bırakıyor. Uzatma devrelerinde eşitlik bozulmayınca sonucu seri penaltı atışları belirliyor ve kupa bir kez daha Almanların elinden kayıp İngilizlere gidiyor. Chelsea’nin patronu Roman Abramovich’in 10 yıllık hayalini gerçekleştiren Drogba, kupadan birkaç gün sonra sürpriz bir kararla yeni rotasının Çin’in Shanghai Shenhua takımı olduğunu açıklıyor. Bu imza, futbol dünyası için büyük sürpriz oluyor.
     <p>
      Drogba’yı kadrosunda görmek isteyecek onlarca üst düzey Avrupa kulübü varken, “Neden Çin?” sorusunun cevabı, alacağı ücrette gizliydi. Shanghai Shenhua, yıllık 12,5 milyon avro gibi astronomik bir rakam ödeyecekti. Eski takım arkadaşı Anelka ile Çin’de buluşan Drogba, dünyanın en kaliteli ligi Premier Lig’den sıradan bir lige gelmenin şokunu yaşadı. Shanghai Shenhua formasını 11 maçta giyip 8 gol atan Drogba, para için geldiği Çin’i futbol için terk etme kararı alarak ara transfer döneminde Galatasaray’ın kadrosuna katıldı. Drogba, sarı-kırmızılı takıma gelmesinin sebebinin para değil, futbol olduğunu şu sözlerle ifade ediyordu: “Para için gelmiş olsam Çin’de kalır iki yılda 25 milyon avro kazanırdım.”
      <p>
       Asıl ismi Didier Yves Drogba Tebily olan yıldız futbolcu, 11 Mart 1978’de Fildişi Sahili’nin başkenti Abidjan’da doğdu. Ekonomik sebeplerden dolayı Fransa’da top koşturan amcasının yanına gönderildiğinde henüz 5 yaşındaydı. Fransa’da 3 yıl kaldıktan sonra anne-baba hasretine dayanamayarak tekrar Abidjan’a dönen küçük Drogba, 1989’da Fildişi’ni vuran ekonomik krizden dolayı 11 yaşında tekrar Fransa’nın yolunu tuttu. Futbola sıkı sıkıya sarıldı, ilk mevkii de sağ bekti. Amcasının “Ne işin var bekte? Seyirci sadece forvete bakar.” telkiniyle forvete geçti. 15 yaşında Vannes’te top koşturmaya başlayan Drogba, 19 yaşında profesyonel kariyerinin ilk imzasını 2. Lig’de oynayan La Mans’a attı. Drogba, 24 yaşında 1. Lig takımlarından Guingamp’la anlaşıp 35 maçta 19 gol atınca yeni durağı Marsilya oldu. Geç sayılacak bir yaşta yıldızını parlatmıştı. Hedefi olan biriydi ve zirveye çıkma konusunda kararlıydı. Güçlü fiziği ve gol yollarındaki ustalığıyla Marsilya’nın en değerli isimlerinden biri hâline geldi. Takımını UEFA Kupası’nda finale kadar taşıdı. Portekizli ünlü teknik adam Jose Mourinho, Chelsea’nin başına geçer geçmez transfer listesinin ilk sırasına Drogba’yı yazdı. 18 milyon avroluk teklifi geri çeviren Marsilya, rakam 24’e çıkınca ‘evet’ demek zorunda kaldı. Chelsea’de 8 sezon top koşturan Drogba, takımın değişmeziydi. İlerleyen yaşından dolayı sık sık sakatlanınca formasından uzak kaldı. Chelsea forması altında 3 şampiyonluk, 2 gol krallığı ve 1 Şampiyonlar Ligi şampiyonluğu yaşayan golcü oyuncu, 226 maçta forma giydi, 100 kez rakip fileleri havalandırdı.
       <p>
        <span>
         <strong>
          LA Galaxy’den PSG’ye:
         </strong>
        </span>
        Tarih, 15 Şubat 2003. Yer, Old Trafford Stadı. FA Cup’ta kendi sahasında Arsenal karşısında alınan 2-0’lık mağlubiyetin siniriyle soyunma odasına giren Alex Ferguson’un hedefi David Beckham oluyordu. Ferguson, yerde bulunan kramponlara tekme atınca, havaya uçan kramponlardan biri David Beckham’ın başına isabet ediyor ve kaşını yarıyordu. Manchester United Kulübü, kaşına iki dikiş atılan Beckham’la hocası arasında yaşanan bu olayda soğukkanlılığını korurken, Ferguson ise hatalı olduğunu kabul edip futbolcusundan özür diliyordu. Özüre rağmen bu hareket, 28 yaşındaki Beckham’ın 12 yıldır formasını giydiği Manchester United’dan ayrılmasına yol açıyordu.
        <p>
         Beckham belki dünyanın en iyi 10 futbolcusu listesinde bulunmayan bir isimdi. Buna karşın hiçbir futbolcunun yakalayamadığı bir popülariteye sahipti. İngiltere’de herkes onu tanıyor, gazeteler her gün mutlaka Beckham’la ilgili bir haber veriyordu. Beckham, günümüzün Prenses Diana’sıydı âdeta. Manchester United’dan ayrılıp Real Madrid’e transfer olan David Beckham, İspanyol kulübünde 4 yıl top koşturdu. Real Madrid, Beckham için 4 yılda 44 milyon avro öderken, İngiliz yıldızdan kazancı 400 milyon avroyu buluyordu. Dört yılın sonunda Real Madrid’le anlaşmazlığa düşen Beckham’ın yeni rotası ABD oluyordu. Los Angeles Galaxy ile 5 yıllık kontrat imzalayan Beckham’ın yıllık ücreti 50 milyon dolardı. David Beckham, kulübüyle 2 saat görüştükten sonra ailesinin ve danışmanlarının yönlendirmesiyle Galaxy’nin teklifini kabul ediyordu. İngiliz futbolcu, “34 yaşında oraya gidip de insanların ‘Sadece para için geldi’ demelerini istemedim.” diyerek kariyerlerinin son döneminde yeni kıtada top koşturan Pele, Beckenbauer, Cruyff ve Matthaus gibi yıldızlara gönderme yapmasına karşılık ABD’deki futbol kalitesinden tatmin olmuyordu. Futbol hasretini dindirmek için 2009 ve 2010 yıllarında kiralık olarak 6 ay Milan formasını giyen Beckham, 5 yıllık sözleşmesinin bitmesiyle rotayı yeniden Avrupa’ya çevirerek Paris Saint Germain ile sözleşme imzaladı. Beckham’ın Paris’e futbol için geldiğinin delili ise alacağı ücretin kendisine değil, direkt bir hayır kurumuna ödenmesini istemesi.
         <p>
          <span>
           <strong>
            Şangay’dan Juve’YE:
           </strong>
          </span>
          Genç yeteneklere fırsat vermesiyle tanınan Arsenal’in Fransız teknik direktörü Arsene Wenger için bulunmaz bir isimdi Nicolas Anelka. Aynı dili konuştuğu ‘vatandaşı’ Anelka’yı 600 bin avro gibi bugün için komik gelecek bir rakama transfer eden Wenger, henüz 18 yaşında olan oyuncuyu ilk sezon yedek kulübesinde oturttu. 1998’den itibaren Arsenal’in vazgeçilmezi olan Anelka, kazanılan Premier Lig şampiyonluğu ve FA Cup’ta başrol oynuyordu. Futbolu mükemmeldi. Ya kişiliği? Wenger, sadece iki yıl Arsenal forması giyip 35 milyon avro karşılığında Real Madrid’e giden Anelka için “Futbolu karakterinden önce büyüyor.” diyecekti. Real Madrid’de takım arkadaşlarıyla sorun yaşayan Anelka, İspanyol kulübünde sadece bir sezon kalıp Temmuz 2000’de 30 milyon avro karşılığında futbola ilk başladığı Paris Saint Germain’e döndü. 2001’de tekrar İngiltere’nin yolunu tutan Anelka’nın yeni kulübü, kiralık geldiği Liverpool oldu.
          <p>
           Liverpool’da kadroda yer bulamadığı için sözleşme imzalamaktan vazgeçince, Mayıs 2002’de Manchester City’ye 20 milyon avro karşılığında transfer oldu. 2002-2005 arasında bir takımda ‘en uzun süre’ kalma rekorunu Manchester City’de kıran Anelka’nın 2005’teki durağı, 9 milyon avro karşılığında Fenerbahçe oldu. Her kulüpte yaşadığı uyum sorununu Fenerbahçe’de de yaşayan Anelka, “Fransa Millî Takımı’nda oynamam lazım.” diyerek 12 milyon avro bonservis bedeli karşılığında İngiliz ekibi Bolton’a gitti. Bolton formasını iki sezon giyen Anelka’nın yeni takımı Chelsea olduğunda takvim yaprakları 2008 yılını gösteriyordu. Bolton formasıyla yıldızını yeniden parlatan Anelka’nın kişiliği futbolunun önüne geçince, Chelsea’de adından sadece oynadığı başarılı futbolla söz ettirdi. 4 yıl Chelsea formasını giyen Nicolas Anelka’nın, 1 Ocak 2012 tarihinden itibaren yeni takımının Çin’in Shanghai Shenhua olacağını açıklaması, futbol dünyasında küçük çaplı bir sarsıntı meydana getirdi. Çin, ucuz iş gücü ve kopya ürünlerle dünya ticaretinde yer bulurken, futbol kalitesi olarak sıradan bir ülkeydi. Anelka için futbolun kalitesinden ziyade yıllık alacağı 13 milyon avro daha önemliydi. Ancak Çin futbolu işkencesine sadece 1 yıl dayanan Anelka, ara transferde İtalyan devi Juventus’a geldi. Alacağı para açıklanmadı ama Anelka Çin’de kazandığından daha az kazanacak yeni takımında.
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34893-para-icin-gittiler-futbol-icin-donduler.html), [web.archive.org (arşiv bağlantısı)](http://web.archive.org/web/20130425192113/http://aksiyon.com.tr/aksiyon/haber-34893-para-icin-gittiler-futbol-icin-donduler.html)
