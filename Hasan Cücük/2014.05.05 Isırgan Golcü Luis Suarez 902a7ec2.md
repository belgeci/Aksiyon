# Isırgan Golcü Luis Suarez

*Hasan Cücük 2014.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yıllarda rakiplerini ısırması ve kötü alışkanlıklarıyla gündeme gelen Liverpool’lu Suarez, bu sezon krallığa koşuyor.
  </font>
 </div>
 <div id="newsText">
  <font class="detail-text">
   <p dir="LTR">
    İngiltere Premier Ligi’nde şampiyonluğun yolu iyi bir tenik adam ve iyi bir golcüden geçer. Luis Suarez, adının yanına ‘iyi golcü’, hemen devamına da ‘ama kötü karakterli’ diye yazdıran bir isimdi. Kötü karakterli yaftasını bu yıl ortaya koyduğu futbolla silen Suarez, Liverpool’un tam 24 yıl sonra yeniden şampiyonluk rüyası görmesini sağladı.
   </p>
   <p dir="LTR">
    24 Ocak 1987’de doğan Luis Suarez, futbola 2003’te Nacional takımında başladı. 2005-06 sezonunda A takıma yükseldi, 27 maçta 10 gol attı. Henüz 19 yaşındayken rotasını Avrupa’ya çevirip bedelsiz olarak Hollanda’nın Goriningen takımına transfer oldu. Avrupa’ya gelmesinde, ‘futbolda başarılı’ olmasından ziyade, sonradan eşi olan Sofia’nın eğitim için Hollanda’yı tercih etmesi etkili oldu. Suarez, Hollanda’daki ilk sezonunda hızı ve gol yollarındaki ustalığıyla ‘yetenek avcısı’ Ajax’ın dikkatini çekti. 7,5 milyon Euro’ya 2007’de Ajax’a transfer olan Suarez, 3 yıl içinde Avrupa’nın peşinden koştuğu bir isim oldu. Ajax formasıyla 110 maçta 81 gol attı. Rakibini ısırma hobisine Hollanda’da başlayan Suarez, Otman Bakkal’ı ısırmaktan tam 7 maç ceza almıştı. 2011’de 26,5 milyon Euro karşılığında Liverpool’a gelen Suarez’i isteyenler arasında İspanya ve Almanya’dan kulüpler de vardı.
   </p>
   <p dir="LTR">
    Suarez ilk sezonunda gollerinden ziyade Manchester United’lı Patrice Evra’ya sarf ettiği ‘ırkçı’ sözlerle gündemde kaldı. 15 Ekim 2011’de oynanan Liverpool-M. United maçında Fransız futbolcu Evra, maç boyunca Suarez’in kendisine ırkçı bir söylem olan ‘zenci’ dediğini söyledi. Evra’nın iddialarını araştıran İngiltere Futbol Federasyonu, Uruguaylı oyuncuya 8 maç ve 40 bin sterlin ceza verdi. Suarez’in ‘demedim’ sözlerine itibar edilmezken, rakibine benzer ifade kullanan Chelsea kaptanı John Terry’ye 4 maç ceza verilmesi Ada’da uzun süre tartışılmıştı. Evra, maçın ardından yaptığı açıklamada "Suarez o lafı bana en az 10 kez söyledi. Onun amacı beni tahrik etmekti. Beni gerçekten çok yıprattı." ifadesini kullanmıştı.
   </p>
   <p dir="LTR">
    Suarez’in bir başka vukuatı ise 2012-13 sezonunun 34. haftasında Chelsea’nin defans oyuncusu Branislav Ivanoviç’in kolunu ısırması oldu. Cezası ise tam 10 maçtı. Sezonun son 4 maçında takımını yalnız bırakmasıyla artık Liverpool seyircisinin hedefindeki isim oluyordu. Tribünlerin istemediği Suarez’in sezon sonunda gitmesine kesin gözüyle bakılıyordu. Arsenal ve Real Madrid’in transfer listesinde bulunan Suarez, takımının kendini yalnız bıraktığına inandığı için gitmeye sıcak bakıyordu. Her şeyin kötü gittiği ortamda devreye kaptan Steven Gerard girdi. Takım arkadaşıyla ‘abi-kardeş’ konuşması yapan Gerard’ın suçlayan bir üslup kullanmaması Uruguaylı oyuncunun kararını değiştirdi.
   </p>
   <p dir="LTR">
    Yeni sezona Suarez’siz başlayan Liverpool, ligde 5 maçta 10 puan topladı. Ivanoviç’i ısırmasından tam 156 gün sonra 25 Eylül 2013’te formasına kavuşan Suarez, ilk iki maçında gol atamadı. Formasına kavuşmasıyla kısa sürede form grafiğini yükselten Suarez, gollerini peş peşe atmaya başladı. 30 maçta 30 gol atarak Liverpool’u zirveye çıkaran isim oldu. 30 gol barajını şimdiye kadar sadece Liverpool’un efsane ismi Ivan Rush 1986-87 sezonunda aşmıştı. Suarez, bu rakama ulaşan ikinci isim oldu.
   </p>
   <p dir="LTR">
    Gol krallığında açık ara önde olan Suarez, 1992’de start alan Premier Lig’de Alan Shearer’in 1995-96, Christiano Ronaldo’nun 2007-08’de 31 golle ulaştığı krallık rekorunu kırmaya çok yaklaştı. Luis Suarez, son iki haftada 2 gol atarsa en çok golle kral olan oyuncu unvanının sahibi olacak.
   </p>
   <p>
    İngiltere’de geçen sezon yılın futbolcusu seçilen Suarez, bu yıl sadece golleriyle gündemde oldu. Kötü alışkanlıklarını unutan Suarez, golleriyle takımını zirveye taşıdı. Liverpool bu sezon 24 yıl aradan sonra şampiyon olursa başarıda aslan payı Suarez’in olacak. 27 yaşındaki Suarez, şimdiden birçok takımın listesinde bulunuyor. Liverpool satarsa, Suarez, büyük ihtimalle futbol tarihinin en pahalı oyuncusu olacak. Liverpool seyircisinin geçen sezon nefret ettiği, bu sezon ise kahraman olarak gördüğü Suarez’in gitmesine razı olmayacağı kesin.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=B305A3D386E5A836EB232C88E0A645A6?newsId=38484), [web.archive.org (arşiv bağlantısı)](http://web.archive.org/web/20140703162948/http://aksiyon.com.tr:80/aksiyon/newsDetail_getNewsById.action;jsessionid=B305A3D386E5A836EB232C88E0A645A6?newsId=38484)
