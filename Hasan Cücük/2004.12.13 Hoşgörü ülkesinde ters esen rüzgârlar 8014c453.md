# Hoşgörü ülkesinde ters esen rüzgârlar

*Hasan Cücük 2004.12.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      KOPENHAG - Özgürlük ve hoşgörü ülkesi olarak bilinen Danimarka'da yabancılara yönelik tavırlarda bir değişiklik görülüyor. Yabancıların ülkeye gelişini kısıtlayan yasanın çıkması ve siyasi partilerin göçmenler konusunu oy rantı hâline getirmesi, bu ülkede yaşayan yabancıları tedirgin ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527104840im_/http://www.aksiyon.com.tr/resim/523/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çok kültürlülükle diğer Avrupa ülkelerinden oldukça geç tanışan bir ülke Danimarka. Bu özelliğinden ötürü, ülkeye gelenlere hiçbir ayrım yapılmadı yıllarca. Önceleri “misafir işçi” gözüyle bakılan göçmenler, aradan geçen yıllarla birlikte eşlerini ve çocuklarını da Danimarka’ya getirdi. Zaman içinde, “misafir işçi” tabirinin yerini “yabancı” kavramı aldı. Danimarka’ya işçi olarak gelen ilkler arasında İtalyanlar ve İspanyol vardı. Ülkelerindeki ekonomik imkanların artmasından sonra geri döndüler. Ancak, aynı durum Türkiye, Yugoslavya, Fas ve Tunus’tan gelenler için geçerli olmadı; çünkü onlar dönmedi. Göçmen kavramına 1980’li yılların başından itibaren mülteciler eklendi. Filistin ve Lübnan’dan gelen mültecileri Sri Lanka, Afganistan ve Bosna Hersek’ten gelenler takip etti. Kervana son katılan ülke ise Irak oldu.
   <br>
    <br>
     Ülke nüfusunun yüzde 8’ini yabancı kökenlilerin oluşturduğu Danimarka’da ‘özgürlük’ en geniş anlamda kullanılan kavramların başında geliyor. Almanya ve Fransa’da tartışılan başörtüsü Danimarka’nın gündemine girmeyen bir konu mesela... Kılık kıyafet ve düşünceyle uğraşmayı yıllar önce bırakan ülkede, başörtüsüyle çalışan hemşire, doktor, öğretmen ve devlet demir yolları görevlisi görmek neredeyse sıradan bir olay. McDonalds Müslüman bayanlar için özel başörtüler hazırlıyor. Eğitimin hiçbir kademesinde örtü yasağı bulunmuyor. Bütün bu olumlu gelişmelerin yanında Danimarka henüz minareli camiye izin vermeyen ülkelerden biri. 120 bin Müslüman’ın yaşadığı Danimarka’da İslam resmi din olarak tanınmıyor. Buna karşın, birkaç bin müntesibi bulunan din ve mezhepler ise resmen tanınıyor.
     <br>
      <br/>
      Ekonomik gerileme ile başlayan yabancı düşmanlığı
      <br/>
      <br/>
      Son dönemde ekonomik verilerin geriye doğru gitmesi ve işsizliğin artmasıyla gözler yabancı kökenlilere çevrildi. Özellikle mültecilerin bir sosyal devlet olan ülkede çalışmadan devlet yardımıyla geçinmesi bir çok Danimarkalının gözünde “yabancıları refah devletinin nimetinden faydalanan asalaklar” konumuna getirdi. Yaşlılar ve gelir düzeyi düşük olanlar arasında yabancı karşıtlığı üst seviyeye çıktı. Toplumdaki bu rahatsızlık bir süre sonra siyasi alana taşındı. Danimarka’da yabancı düşmanlığının tohumunu atan siyasi lider ise Mogens Glistrup’tur.
      <br/>
      <br/>
      1970 yılında İleri Adım Partisi’ni kuran Glistrup, “İslam bir din değil, sadece, dünyayı mahvetmek isteyen bir harekettir.” gibi hezeyanlarda bulundu. Partisinin varlık gayesi yabancı düşmanlığına dayanıyordu. 1980’de vergi kaçırmaktan 3,5 yıl hapis yatan Glistrup, ikinci cezasını Müslümanlara hakaretten aldı. 1999 yılında katıldığı bir TV programında “Danimarka Müslümanlardan temizlenmelidir. Çünkü onlar sadece Danimarkalıları öldürmek için burada. Ülkede yaşayan Müslümanlar tutuklanarak bir kampta toplanmalı ve isteyen ülkelere satılmalıdır. Satıştan gelen gelir ise maliyeye aktarılmalıdır.” demişti. Bu sözleri ırkçılık olarak nitelendirilen Glistrup 20 gün hapis cezasına çarptırıldı.
      <br/>
      <br/>
      Mogens Glistrup’la yıllarca aynı parti çatısı altında çalışan ancak 1995 yılında yolunu ayırıp Danimarka Halk Partisi’ni (DF) kuran Pia Kjaersgaard yakın dönemde yabancı karşıtlığını bayraklaştıran bir başka isim oldu. Hocası Glistrup gibi politikasını yabancı karşıtlığı üzerine bina eden Kjaersgaard, Kasım 2001’de yapılan genel seçimlerde yüzde 12 oy alarak meclise 22 milletvekili sokmayı başardı. Böylece, meclis aritmetiğinde anahtar parti konumuna geldi. Liberal-Muhafazakar koalisyon hükümetini dışardan destekleyen DF, bu döneme adeta damgasını vurdu. “Danimarka Danimarkalılarındır” sloganını bayraklaştırarak seçimlerin tek maddesinin yabancılar sorunu olmasını sağladı.
      <br/>
      <br/>
      En sert yabancı yasası
      <br/>
      <br/>
      Şüphesiz Pia Kjaersgaard’un yabancıdan kastı ülkede yaşayan Müslümanlar. Nitekim, partisinin haftalık yayın organında “İslamın girdiği yerde hoşgörü olmaz.” diyen Pia Kjaersgaard, Müslümanların yoğun olarak yaşadığı Norrebro’nun kurtarılmış bölge olduğunu savunuyor. “Norrebro’yu geri istiyorum.” diyen Pia Kjaersgaard, Norrebro semtinin 1960’lı yıllarda birbirine saygılı, çalışkan insanların yaşadığı bir bölge olduğunu, bugün ise her şeyin değiştiğini belirterek, “Yerle gökyüzünün arası kısaldı. Norrebro’da her şey değişti. Bunun en büyük sebebi bölgede yaşayan Müslümanların çoğalmasıdır. Bölgede hoşgörü ortamı kalmamıştır. İslamın girdiği yerde hoşgörü olmaz.” görüşünü savunuyor.
      <br/>
      <br/>
      Seçimler sonrası kurulan Liberal-Muhafazakar koalisyon hükümeti, DF’nin baskısıyla Temmuz 2002’de Avrupa’nın en sert yabancılar yasasını çıkarttı. Bu yasayla ülkeye yabancı girişinin önüne aşılmaz engeller koyan hükümet, bu kez gözünü içerdekilere dikti. Hoşgörünün sembol ülkesi olan Danimarka’da rüzgar son birkaç yıldır ters esmeye başladı. Dini özgürlükler konusunda henüz bir sıkıntı olmasa da Müslümanları küçümseyen demeçler peş peşe gelmeye başladı. Özellikle kadın erkek eşitliği veya eşitsizliği gündemi sürekli meşgul ediyor. Yabancılar demokrasiden, insan haklarından ve özgürlüklerden bihaber topluluk olarak görülüp, eğitilmeye çalışılıyor. Bunu yaparken de “Ya yaparsınız ya da terk edersiniz” mantığı güdülüyor. Yabancıların (Türkiye ve diğer Müslüman ülke vatandaşları) kültürel değerleri ve birikimleri göz önüne alınmıyor. Entegrasyon konusu lastik gibi kullanılarak, isteyenin istediği tarafa çektiği bir konu haline getiriliyor.
      <br/>
      <br/>
      Bugün Danimarka’da yabancılar konusu, siyasi yönden oy deposu olarak görüldüğünden hiçbir parti kalıcı çözüm getirmiyor. Aksine, konuyu gündemde tutuyorlar. Nüfusun yüzde 8’inin yabancı olduğu Danimarka’ya dışardan bakanlar ülkenin tek sorununun sadece ve sadece yabancılar olduğunu sanabilir. BT ve Ekstra Bladet gibi bulvar gazeteleri sürekli manşetlerine yabancı gençlerin çıkardığı olayları taşıyor.
      <br/>
      <br/>
      Elbette, Danimarka’da çalışmadan geçinen, eğitimden çok parayı düşünen, yöresel eski alışkanlıklarını devam ettiren insanlar var bu ülkede... Bu insanların karıştığı suçların basın yoluyla topluma mal edilmesi tabii ki burada yaşayan yabancıları rencide ediyor.
      <br/>
      <br/>
      Almanya ve Hollanda’da yaşanan üzücü saldırı olayları Danimarka’da yaşanmadı. Türklerin yoğun olarak yaşadığı Kopenhag’ın ilçeleri İshöj ve Albertslund’da yıllar önce yaşanan birkaç olay dışında Müslümanlara yönelik bir saldırı olmadı. Sokakların hâlâ bir Müslüman için güvende olduğu Danimarka’nın geleceğinin nasıl olacağını önümüzdeki genel seçimler belli edecek. Şayet yabancılar konusu yine seçimin birinci malzemesi olursa Danimarka’da sıkıntılı günler başlayacak demektir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19073), [web.archive.org (arşiv bağlantısı)](http://web.archive.org/web/20060527104840/http://www.aksiyon.com.tr:80/detay.php?id=19073)
