# Danimarka’nın bitmeyen PKK aşkı

*Hasan Cücük 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      KOPENHAG - Danimarka'nın terör örgütü PKK'nın yayın organı Roj TV'yi himaye etmesi şaşırtıcı değil, çünkü bu  ülke yıllardır Türkiye'nin PKK konusundaki taleplerine direniyor. Oysa, terörle işbirliği konusunda Türkiye ile birlikte 17 ayrı anlaşmayı Danimarka da imzalamış bulunuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070927210511im_/http://www.aksiyon.com.tr/resim/572/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başbakan Recep Tayyip Erdoğan’ın NATO Parlamenterler Asamblesi için Kopenhag’a gelecek olması, gündem sıkıntısı yaşayan biz gazetecileri oldukça sevindirmişti. Gerçi son dönemde Peygamberimize hakaret eden tasvirler ve Roj TV konularıyla kuzeyin soğuk ülkesinden Türkiye’nin sıcak gündemine bir hayli haber akışı yaşanmıştı. Ama itiraf etmek gerekirse 5 milyonluk bir ülkede Türkiye’yi ilgilendiren konular bulmakta çoğu zaman zorluk çekiyorduk. NATO Parlamenterler Asamblesi’ne akredite olmuştuk ama asıl beklediğimiz Başbakan Erdoğan’dı. Kopenhag ziyaretinde Erdoğan-Anders Fogh Rasmussen buluşmasında, sıcak gündem maddeleri Roj TV ve tasvirlere ifade ve basın özgürlüğü konusunun da eklenmesiyle hararetli tartışmalar olacağı tahmin ediliyordu. Rasmussen, “Erdoğan’a basın özgürlüğü dersi vereceğini” haftalar öncesinden Meclis kürsüsünden ilân etmiş, Başbakan Erdoğan da Rasmussen’le görüşmesine saatler kala katıldığı “Medeniyetler İttifakında Türkiye’nin Rolü” başlıklı konferansta “Kutsalım ifade özgürlüğünden önce gelir” mesajını iletmişti.
   <br>
    <br>
     Başbakanlıktan geçilen rutin basın bildirisinde Rasmussen-Erdoğan buluşmasının yerel saat ile 12.30-14.00 arasında gerçekleşeceği, daha sonra ise iki liderin ortak basın toplantısı düzenleyeceği ifade edilirken, akredite için gazetecilerin ‘gecikmeden’ başvurması isteniyordu. Erdoğan-Rasmussen buluşmasına basın alınmazken, iki liderin açıklamalarını dinlemek için ‘Aynalı Salon’da yerimizi almıştık. Meclis’le aynı binayı paylaşan Başbakanlığa geldiğimizde dikkatimizi ilk çeken güvenlik önlemleriydi. Sıkı bir kontrolden geçip salonda yerimizi aldığımızda bizi kontrol edecekler listesinde sadece polislerin bulunmadığını, iki polis köpeğinin de dikkatli kontrolüne maruz kalınca anladık. Salondaki gazetecilerin çoğunluğunu Türkler ve Danimarkalılar oluştururken, Danimarka’da yerleşik AP ve AFP muhabirleri de iki liderin söyleyeceklerini haberleştirecekler arasındaydı. Salonda ilk hareketlilik TRT kameramanının sürekli bir bayanı çekmesiyle başladı. “Ne çekip duruyorsunuz siz polis misiniz?” diye feveran eden kişi biraz sonra patlak verecek krizin başmimarı Roj TV muhabiri Senem Güneşer’di. Dakikalar ilerliyor, iki lider bir türlü Aynalı Salon’un kapısında görünmüyordu. Saatler 14.30’u gösterdiğinde salona giren bir bayan “Sayın Erdoğan’la gelen Türk gazetecilerin hemen aşağıya inmesi gerekiyor.” sözleri kötü gidişin ilk işaretini verdi. Kameralar cama yapışıp korteji çekmek için hızlı hareket etmesine karşılık, sadece birkaç saniyelik bir görüntü alabildiler. Erdoğan ani bir kararla gitmiş, geriye sadece Rasmussen kalmıştı.
     <br/>
     <br/>
     İlerleyen dakikalarda Rasmussen salona tek başına girerek basın toplantısına başladı. Ancak Rasmussen’in yüz hatları oldukça gergindi ve hayal kırıklığının izlerini taşıyordu. Rasmussen, Erdoğan’ın salonda Roj TV muhabirinin olmasını gerekçe göstererek basın toplantısına katılmama kararı almasından dolayı üzgün olduğunu ifade ediyordu. Buraya kadar yazdıklarımız filmin finalini oluşturuyor. Şimdi filmi başa sardırıp son yıllarda pek de iyi bir seyirde gitmeyen Türkiye-Danimarka ilişkilerini izleyelim.
     <br/>
     <br/>
     Türkiye ile Danimarka arasında ilk kriz 1994’te PKK’nın siyasi kanadı ERNK’nin Kopenhag’da resmi bürosunu açmasıyla başladı. Hemen harekete geçen Türkiye, büronun derhal kapatılmasını istedi. Dönemin Kopenhag büyükelçisi Faruk Logoğlu aracılığıyla girişimde bulunan Türkiye’nin önüne Danimarka, ‘Dernekler Kanunu’nu sürdü. Verilen cevapta “Dernek açılırken izin alınmaya gerek yoktu ve kanunlar ihmal edilmediği sürece kapatılması mümkün değildi.” Danimarka’nın bu kaçamak cevabına Türkiye bu ülkeyi askerî ihalelerde kırmızı listeye alarak verdi. O yıllarda Türkiye’nin teröristleri etkisiz hale getirmek için Kuzey Irak’ta gerçekleştirdiği “Sınırötesi harekâtlara” en sert tepkiyi gösteren ülkelerin başında yine Danimarka vardı.
     <br/>
     <br/>
     Yıl 1996’yı gösterdiğinde bu kez “Kürt halkının hakları için verdiği demokratik ve barışçı mücadele” için Leyla Zana’ya verilen “Gül” ödülü kötü giden ilişkilere yeni bir halka ekledi. Ödülü veren kuruluş iktidarda bulunan Sosyal Demokratların Uluslararası İşçi Hareketi Forunu’ydu. Leyla Zana hapiste olduğu için ödülü eşi Mehdi Zana’ya takdim eden ise Danimarka Başbakanı Poul Nyrup Rasmussen’di. Her ne kadar Rasmussen, ödülü Sosyal Demokrat parti başkanı sıfatıyla verdiğini ifade etse de bir tarafta PKK’yı terörist ilân edip diğer taraftan destekçilerine ödül vermenin yaman çelişkisi yaşanıyordu. Kötü gidişin son halkası sözde Kürt parlamentosunun 4. Genel Kurulu’nu Danimarka Meclis’inde gerçekleştirmesi oldu. Toplantıya katılan Danimarkalı milletvekilleri Kürt hareketine desteklerini ifade ediyor, Gert Pedersen ileri gidip “Baskı gören bir halkın silaha sarılması doğal haktır.” diyerek NATO ve birçok uluslararası kuruluşta ortak oldukları Türkiye’ye yönelik terörist faaliyete destek veriyordu. Yaşar Kaya, sözde parlamentoya PKK’nın dahil edilmemesinin mümkün olmayacağını belirtip, aslında bu hareketin kimin direktifiyle gerçekleştiğini ilân ediyordu. Danimarka Dışişleri Bakanlığı, Meclis’te toplanan sözde parlamento ile hiç bir ilgilerinin olmadığını ve böyle bir hareketi tanımadıklarını açıklarken, Meclis başkanlığı Meclis’te temsil edilen bir partinin grup salonunun başkasına açılmasının başkanlığın tasarrufunda olmadığını belirtiyordu.
     <br/>
     <br/>
     İkili ilişkiler AK Parti hükümetinin iktidara gelmesiyle olumlu yönde ilerlemeye başladı. Başbakan Erdoğan’ın Kopenhag’a gerçekleştirdiği ziyaretler ile Erdoğan-Rasmussen arasında kurulan iyi diyaloglar ilişkilere olumlu yansıyordu. Uzun yıllar Türkiye’nin AB üyeliğine karşı çıkan Danimarka, art arda gerçekleşen reformlarla tavrını önce sarıya sonra yeşile değiştirdi. Kamuoyundan gelen baskı Rasmussen’i temkinli açıklamalara zorlarken, hükümeti dışardan destekleyen aşırı sağ Danimarka Halk Partisini tatmin etmek için “Müzakereler olumlu bitse bile tam üyelik kesin değil.” türünden sözleri sarf ettiriyordu.
     <br/>
     <br/>
     Her şey yolunda giderken ortaya Roj TV çıktı. İngiltere ve Belçika’dan kovulan PKK yanlısı yayınların sığınma merkezi Kopenhag olduğunda takvim yaprakları Şubat 2004’ü gösteriyordu. 1 Mart 2004’te Roj TV’nin Kopenhag’dan yayına başlamasıyla Türkiye de harekete geçti. Kanalın PKK ile bağlantılarının bilgi ve belgesi Danimarka makamlarına gönderildi. Türkiye’nin şikayetini değerlendiren Radyo-Televizyon Kurulu, Roj TV’nin yayınlarını mercek altına almış, yapılan soruşturma sonunda ‘terörü destekleyen yayınlar’ yapmadığına karar vermişti. Kopenhag Büyükelçisi Fügen Ok, elindeki bilgi ve belgeleri Adalet Bakanı Lene Espersen’e verirken, yine Danimarka’nın mevzuatındaki farklılık ortaya çıkıyordu. Yayınlar, Kültür Bakanlığı’na bağlıydı. Terör konusunda karar mekanizması ise Adalet Bakanlığı idi. Radyo-Televizyon Kurulu suç unsuru bulmadığı için dosya Adalet Bakanı’nın gündemine gelemiyordu. İşin daha garip yanı ise ülkesinde 1,5 yıldır yayın yapan ve Türkiye’nin defalarca şikayette bulunduğu bir televizyon kanalı konusunda Başbakan Rasmussen’in bilgisinin olmamasıydı. Rasmussen konuyu eylül ayında gerçekleşen BM toplantısında Erdoğan’dan öğrendiğini ifade ederken akla “Danimarka’da hükümet üyeleri uluslararası konularda Rasmussen’i bilgilendirmiyor mu?” sorusu geliyordu. Kopenhag Büyükelçisi Fügen Ok, Adalet Bakanı Lene Espersen ile bir araya gelerek Türkiye’nin kaygılarını bir kez daha aktardı. Ok-Espersen görüşmesinden sonra Roj TV hakkında yürütülen soruşturma, istihbarat teşkilatı PET’ten alınarak Kopenhag Emniyet Müdürlüğü’ne verildi. Görüşmede Adalet Bakanı Espersen, konunun üzerine ciddiyetle gidecekleri sözünü verdi. Fügen Ok, Espersen’e konunun Türkiye açısından çok önemli olduğunu ve sadece Avrupa’dan yayın yapılan ülke olarak Danimarka’nın kaldığını aktardı.
     <br/>
     <br/>
     Espersen ile Ok’un gerçekleştirdiği toplantının bir amacı da, Danimarkalı yetkililerin ‘konuyu bilmiyorum’ açıklamasını ortadan kaldırmaya yönelik oldu. Türkiye’nin Roj TV ile ilgili hazırladığı bilgileri Espersen’e sunan Ok, ondan konuyla ilgili Başbakan Rasmussen ve diğer yetkili birimleri bilgilendirmesini istedi. Türkiye ile Danimarka arasında terör konusunda AB, BM ve ikili anlaşmalarla toplam 17 anlaşmanın olduğuna işaret eden Fügen Ok, BM Antiterör Komitesinin başkanlığını yapan Danimarka’nın, Roj TV’nin yayınına izin vermesini anlamakta zorlandığını söyledi.
     <br/>
     <br/>
     İstihbarat teşkilatı PET, Roj TV hakkındaki çalışmalarını tamamlayarak dosyayı Kopenhag Emniyet Müdürlüğü’ne gönderdi. Kopenhag Emniyeti Roj TV hakkında dosyanın kendilerine iletildiğini ve soruşturmanın başlatıldığını açıklarken, konuyla ilgili detaylı bilgi vermedi. Kopenhag Emniyetinden Michael Jörgensen, suç duyurusunun yapıldığını teyit etti. Kopenhag Emniyetinin Roj TV hakkındaki soruşturmasının zamanlaması Adalet Bakanı Cemil Çiçek’in açıklamalarından sonra ve Başbakan Erdoğan’ın NATO Parlamenterler Asamblesi için Kopenhag’a gelmesinden bir hafta önce başlatılmış oldu.
     <br/>
     <br/>
     Danimarka PKK’yı terörist olarak kabul ederken, terör örgütünün yan kuruluşlarına karşı hareket etmekte hep ayak diriyor. Kopenhag’ın merkezine sadece bir kaç yüz metre uzakta bulunan bir binada Roj TV resmen faaliyetlerini sürdürüyor. Rasmussen, Türkiye’nin terörizm konusunda ‘hissiyatını anladığını’ söylemesine karşılık topu taca atıp oyunu soğutmaya devam ediyor. Erdoğan’ın, basın toplantısına katılmadan Danimarka’yı terk etmesi Türkiye’nin bu konuda ciddiyetini ortaya koydu. Polisin başlattığı soruşturmanın nasıl veya ne zaman biteceği merak konusu olmaya devam ederken, bu çıkışın Danimarka’da nasıl karşılanacağı merak konusu...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=22881), [web.archive.org (arşiv bağlantısı)](http://web.archive.org/web/20070927210511/http://www.aksiyon.com.tr/detay.php?id=22881)
