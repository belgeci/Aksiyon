# Devler Ligi’nde dev ilginçlikler

*Hasan Cücük 2013.12.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şampiyonlar Ligi’nin ilk şampiyonu Marsilya sıfır çekti. İki gün süren maçta Juventus’u 1-0 yenen G.Saray, eksi 6 averajla ikinci tura çıktı. Borussia Dortmund, Arsenal ve Napoli 12 puan topladı, yoluna devam edenleri üçlü averaj belirledi.
  </font>
 </div>
 <div id="newsText">
  <font class="detail-text">
   <p>
    Şampiyonlar Ligi’nde grup maçları tamamlandı. G.Saray, kar yağışından dolayı 31. dakikada tehir edilen ve ertesi gün tamamlanan maçta Juventus’u yenerek adını son 16 takım arasına yazdırdı. 20 yıl önce start alan Devler Ligi’ni ilk kazanan takım olan Marsilya sıfır çekerek maziyi arattı. Bir başka ilk, F Grubu’nda yaşandı. Borussia Dortmund, Arsenal ve Napoli 12 puan toplarken, gruptan çıkanları üçlü averaj belirledi, üzülen Napoli oldu.
    <p>
     Geçen yıl iki Alman takımının final oynadığı Şampiyonlar Ligi’nin grup maçlarında genelde favori takımlar yoluna devam etti. A Grubu’nda Manchester United’ın lider olması kadar Bayer Leverkusen’in ikinci olması da normal karşılandı. Lucescu’nun Shakhtar Donetsk’i 3. olurken, sürpriz olan İspanyol Real Sociedad’ın sadece 1 puan almasıydı. G.Saray’ın da bulunduğu B Grubu’nda temsilcimizin İtalya şampiyonu Juventus’u geride bırakması beklenen bir gelişme değildi. Benzer bir durum C Grubu’nda da vardı. İbrahimoviç ve Cavani’li Paris Sanit Germain grubun mutlak favorisiydi. Asıl sürpriz, geçen yıl UEFA Avrupa Ligi’nde final oynayan Benfica’nın Yunan ekibi Olympiacos’a ikili averajla geçilip gruptan çıkamamasıydı.
     <p>
      Bayern Münih geçen yıl lig, kupa ve Şampiyonlar Ligi’ni kazanarak zor tekrarlanacak bir başarıya imza atmıştı. Bu yıl da kaldığı yerden devam eden Alman ekibi, D Grubu’nda favori gösteriliyordu. Deplasmanda Manchester City’yi yenerek gücünü gösteren Bayern Münih, son maçında İngiliz ekibine 2-0 öne geçtiği maçta 3-2 yenilerek şaşırttı. Bayern Münih ve Manchester City 15’şer puanla grubu tamamlarken; sadece 3 puan toplayan Victoria Plzen ile CSKA Moskova arasında UEFA Avrupa Ligi’ne gidecek ekibi ikili averaj belirledi. Gülen Plzen oldu. E Grubu’nda Murat Yakın’ın takımı Basel, şaka gibi bir sonuca imza attı. Grubun kesin favorisi Chelsea’yi iki maçta da yenen Basel, aynı başarıyı Schalke 04 ve Steaua Bükreş karşısında tekrarlayamadı. Basel, topladığı 8 puanla grubu 3. sırada tamamlarken Chelsea ve Schalke gruptan çıkan takımlar oldu.
      <p>
       Şampiyonlar Ligi tarihine geçen sonuç F Grubu’nda alındı.  Arsenal, Napoli, Borussia Dortmund ve Marsilya’nın yer aldığı grup için ‘Ölüm Grubu’ denilmişti. Adına yakışır bir sonuç çıktı. Arsenal kendi sahasında yenildiği Dortmund’u deplasmanda mağlup etti. Marsilya’nın tüm maçlarını kaybederek hayal kırıklığı yaşattığı grupta Dortmund, Arsenal ve Napoli 12 puan topladı. İtalyan ekibi Napoli son maçında Arsenal’i 2-0 yenmesine karşın üçlü averajda 1 gol farkıyla 3. olup gruptan çıkamadı. Geçen yılın finalisti Dortmund’a turu getiren gol 87. dakikada geldi. Bir başka dramı ise Şampiyonlar Ligi’ni ilk kazanan takım olan Marsilya, sıfır puan çekerek yaşadı.
       <p>
        Arda’lı Atletico Madrid, bu yıl Şampiyonlar Ligi’nde finali hedefleyen takımlardan. Bunun boş bir hayal olmadığını G Grubu’nda en yakın rakibine 9 puan fark atarak gösterdi. Zenit’in 6 puanla ikinci olduğu grupta Porto ve Austria Wien 5’er puan topladı. H Grubu’nda Barcelona, Milan ve Ajax’a göre ‘daha fazla’ favoriydi. Ancak bu favoriliğin karşılığının 13 puan olmaması gerektiği konusunda otoriteler hemfikir. Barça’nın lider olduğu grupta Milan (9) ikinci, Ajax (8) üçüncü oldu.
        <p>
         Devler Ligi’nde bir başka yarış Ronaldo ile Messi arasında yaşanıyor. Son 5 yıldır Messi’nin gölgesinde kalan Ronaldo, Devler Ligi’nde Arjantinli’nin yokluğundan faydalanıp 9 golle zirveye çıktı. İbrahimoviç 8 gol atarken, uzun süredir sakat olan Messi 6 golde kaldı. Real Madrid, 20 golle en çok gol atan takım olurken; bunun 10’unu G.Saray ağlarına gönderdi. 17 gol yiyen Anderlecht, Viktoria Plzen ve CSKA Moskova kolay lokma oldu. Celtic ise 3 golle en az gol atan takımdı. 8 gol atıp 14 gol yiyen G.Saray da eksi 6 averajla ikinci tura çıkarak ilginç bir istatistiğe imza attı.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37356-devler-liginde-dev-ilginclikler.html), [web.archive.org (arşiv bağlantısı)](http://web.archive.org/web/20140330053424/http://aksiyon.com.tr/aksiyon/haber-37356-devler-liginde-dev-ilginclikler.html)
