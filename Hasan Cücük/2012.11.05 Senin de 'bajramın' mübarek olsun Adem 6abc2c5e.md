# Senin de ‘bajramın’ mübarek olsun Adem

*Hasan Cücük 2012.11.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fiorentina-Lazio maçında attığı gol sonrası tüm İslam âleminin bayramını kutlayan Boşnak asıllı futbolcu Adem Ljajiç, ulusal marşını söylemediği için Sırbistan Millî Takımı’ndan kovulmuştu.
  </font>
 </div>
 <div id="newsText">
  <font class="detail-text">
   <p>
    Önceki hafta İtalya Ligi Serie A’da oynanan ve ev sahibi Fiorentina’nın Lazio’yu 2-0 yendiği maça asıl damgasını vuran, ismine rağmen ülkemizde birçoklarının Sırp olarak bildiği Adem Ljajiç’in bayram kutlaması oldu. Karşılaşmanın 46. dakikasında takımının ilk golünü atan Adem, gol sevinci sırasında “Bajram mübarek olsun” yazılı tişörtünü açarak tüm İslam âleminin bayramını kutladı. Ülkemizde adı fazla duyulmayan bir isim olan Adem Ljajiç, henüz 17 yaşındayken geleceğin yıldız isimleri arasında gösteriliyordu.
    <p>
     Adem Ljajiç, Boşnak asıllı bir Müslüman. Sırbistan’ın Sancak bölgesinin en büyük şehri Novi Pazar’da 29 Eylül 1991’de doğdu. Yugoslavya’nın dağılmasından sonra yıldız futbolcu çıkarmakta zorlanan Sırpların umut bağladığı bir isim olan Adem, 14 yaşındayken, futbol dünyasına adını duyuracağı Partizan’da top koşturmaya başladı. Orta sahanın sağında ve forvetin arkasında oynayan Adem, yeteneğini aklıyla birleştiren bir isimdi. 2008’den itibaren Partizan’ın A takımında forma giymeye başlayan Ljajiç’in seçtiği 22 numaralı forma, takımın efsane ismi Sasa İliç’in 2005’te Galatasaray’a gitmesinden sonra ilk kez bir oyuncu tarafından tercih ediliyordu. İliç’in yerini doldurduğu gibi oynadığı futbolla  kısa sürede adını da âdeta unutturdu. O artık Avrupa’nın birçok kulübünün gözlerini üzerine diktiği bir isimdi. Geleceğin yıldızları listesi yapılırken Balotelli, Pato, Rakitiç gibi isimlerin yanına mutlaka Adem Ljajiç de yazılıyordu. Nitekim Manchester United, 2 Ocak 2009’da Alex Ferguson’un mercek altına aldığı Adem ve takım arkadaşı Zoran Tosiç’le ön anlaşma imzaladığını açıkladı. Futbolcuların sezon sonunda Ada’ya gitmesi beklenirken; Adem Ljajiç, İngiliz devi ile ön anlaşma yapmadığını, kulübünde futbola devam edeceğini ifade etti. Manchester United defterini kapatan Adem, Ocak 2010’da Serie A takımlarından Fiorentina ile 5 yıllık sözleşme imzaladı. Partizan da bonservis ücreti olarak 8 milyon avro aldı.
     <p>
      Gittiği dönemde Fiorentina’yı Sırp Sinisa Mihajloviç’in çalıştırması, Adem için ayrı bir avantaj oldu. Mihajloviç’in ilk 11’de yer verdiği Adem, oynadığı futbolla göz doldurdu. 2010’dan itibaren Sırbistan Millî Takım formasını da giyen Adem Ljajiç, Boşnak asıllı olmasına rağmen doğduğu toprakların Sırbistan’a bağlı olmasından dolayı tercihini bu ülkeden yana kullandı.
      <p>
       Adem Ljajiç, oynadığı futbolun haricinde iki olayla daha manşetlere çıktı. Bunlardan ilki, 2 Mayıs’ta Serie A’da oynanan Navaro Calcio maçı sırasında oldu. Oyundan alınan Adem, yedek kulübesindeki yerine otururken Fiorentina Teknik Direktörü Delio Rossi’nin tekmeli, tokatlı saldırısıyla neye uğradığını şaşırdı. Rossi’ye göre Adem, oyundan alındığı için kendisine küfür etmişti. Ancak bu iddia, olayın en yakın şahidi olan ve yedek kulübesinde oturan Arnavut asıllı Valon Behrami tarafından yalanlanınca, Fiorentina, Delio Rossi’yi kovdu. Adem ise kadro dışı bırakıldı.
       <p>
        İkincisi ise… Fiorentina’dan ayrıldıktan sonra Sırbistan Millî Takımı’nı çalıştırmaya başlayan Sinisa Mihajloviç’in kadroya aldığı oyunculardan istedikleri arasında millî marşı söyleme şartı da bulunuyordu. Bu konuda oyunculardan imzalı belge alıyordu. “Tanrının adaleti” adlı Sırp millî marşı ise Sırpları yere göğe sığdıramıyor, ülkede bulunan farklı ırk ve kültürler âdeta yok sayılıyordu. İspanya ile Sırbistan arasında oynanan hazırlık maçında Adem Ljajiç millî marşı söylemeyince teknik patron Mihajloviç’in sert tepkisiyle karşılaştı. Millî takımdan kovulan Adem için Mihajloviç, “Ben olduğum sürece bir daha millî formayı giyemez.” derken milliyetçi damarını bir kez daha ortaya çıkarıyordu. Adem ise millî takımdan kovulması sonrası “Ülkemi seviyorum ancak kendime de saygı duyuyorum.” diyerek millî marşı neden söylemediğini net bir dille ifade ediyordu. Adem Ljajiç’in Sırpları yücelten bir marşı söylemesi, içinden çıktığı Boşnak toplumuna karşı hakaret demekti. Mihajloviç’in ‘milliyetçi’ damarı uluslararası camiadan da destek görmüyordu.
        <p>
         Fiorentina’nın değişmezi olup futboluyla göz dolduran Adem Ljajiç, Lazio’ya attığı gol sonrası tüm İslam âleminin Kurban Bayramı’nı kutlayarak gönülleri kazandı, hafızalara kazındı. Henüz 21 yaşında olan Adem’in tek eksiği fizik gücünün yeterli olmaması. Tekniği ve oyunu okumasıyla farkını ortaya koyan Adem, Bosna-Hersek Millî Takımı için büyük kayıp. Ama yine de o, bütün Boşnakların gururu.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A1FAF9577099A476E320789C33886492?newsId=34011), [web.archive.org (arşiv bağlantısı)](http://web.archive.org/web/20121124002725/http://www.aksiyon.com.tr:80/aksiyon/newsDetail_getNewsById.action;jsessionid=A1FAF9577099A476E320789C33886492?newsId=34011)
