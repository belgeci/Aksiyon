# Barça’da ikinci kanser şoku

*Hasan Cücük 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbolcusu Eric Abidal’den sonra teknik direktörü Tito Vilanova’nın da kanser olması, Katalan ekibini iyice sarstı. Genç teknik adamın 6 haftalık tedavi sürecine nasıl cevap vereceği büyük merak konusu.
  </font>
 </div>
 <div id="newsText">
  <font class="detail-text">
   <p>
    Çok iyiyim’ diyordu soran herkese, 22 Kasım 2011’de geçirdiği ameliyattan sonra. Tükürük bezlerinde tümör bulunmuş ve operasyon 5 saat sürmüştü. İlacın yanı sıra radyoterapi tedavisi onda hafif yorgunluk bırakmıştı. Yine de yanındakilerin ‘İyi misin?’ sorusuna ‘Çok iyiyim’ diye cevap veriyordu Pep Guardiola sonrası Barcelona’nın teknik direktörü olan Francesc ‘Tito’ Vilanova.
    <p>
     Tito yönetimindeki Barcelona, La Liga’da fırtına gibi esiyordu. Real Madrid Teknik Direktörü Jose Mourinho’dan Atletico Madrid’in hocası Diego Simeone’ye kadar La Liga’daki her takımın hocası Tito’nun takımı karşısında çaresizliğini açıkça beyan ediyordu. Barcelona açısından her şey sorunsuz giderken, önce Mundo Deportivo gazetesinin haberi, ardından Barcelona kulübünün resmî açıklaması moralleri altüst etti. Vilanova’nın rutin kontrolünde, tükürük bezinde operasyon gerektiren bir kitleye rastlandı. Operasyonun başarılı geçtiğini takım kaptanı Puyol kamuoyuna duyurdu. Başarılı  hoca kemoterapi ve radyasyon tedavisi görecek ve bu süreç altı hafta kadar sürecek. ‘Hastanın isteklerine önem vermenizi ve bu süreçte özel hayatına azami önem göstermenizi önemli rica ederiz’ deniliyordu kulüpten yapılan açıklamada. Olayın şokunu yaşayan Barcelona, tüm yeni yıl kutlamalarını iptal etti.
     <p>
      Peki, Tito Vilanova kimdi? 17 Eylül 1969’da çiftçi bir ailenin çocuğu olarak Figueres adlı küçük bir kasabada doğan Tito Vilonavo’yu arkadaşlarından ayıran özelliği uzun boyuydu. 12 yaşındayken 1.78 cm’ydi. Futbola Palafrugells kulübünde başlayan Vilanova, 1984 yılında Barcelona’nın ünlü altyapı akademisi La Masia’dan içeri adımını attı. O gün kendisini ‘dünyayı fethedecek’ biri olarak görüyordu. Uzun yıllar birlikte olacağı Pep Guardiola ile yolu da La Masia’da kesişen Vilanova, akademide ‘yemek yemenin futboldan daha önemli olduğunu’ keşfedecekti. Yemekhaneye en son gelmesiyle dikkat çeken Vilanova, vaktinin büyük bölümünü ayna karşısında geçiriyordu. Arkadaşları ona ‘kont’ lakabını çoktan takmıştı.
      <p>
       O, Barcelona A takımı formasını sadece bir kez giydi. 1 Mayıs 1989’da Banyoles’le yapılan hazırlık maçında Guardiola’nın yerine ikinci yarı oyuna giren Vilanova, bu tarihi hiçbir zaman unutmayacaktı. Guardiola, Barcelona’nın değişmezi olurken Vilanova sıradan bir kariyer geçirdi. 1990’da Barcelona’ya veda etti. Sırasıyla; UE Figueres, Celta Vigo, Badajoz, Mallorca, Lleida, Elche ve Gramanet takımlarının formasını giydi. Kariyerini ise 2002’de noktaladı.
       <p>
        Teknik adamlığa da aynı yıl Barcelona’nın genç takımında başladı. Vilanova, bugünün büyük yıldızı ‘utangaç’ Messi’yi de çalıştıracaktı. 2003’te yeniden Barcelona’dan ayrılıp başka takımlara yelken açtı. 2007’de Barcelona B takımının teknik patronu olarak kulübe geri döndü. 2008’de Guardiola’nın yardımcısıydı. Guardiola döneminde Barcelona fırtına gibi eserken, başarıda Guardiola kadar Vilanova’nın da rolü vardı. Fabregas’ı yeniden kulübe kazandıran, Messi’nin kanatta değil orta uçta oynamasının daha iyi olacağını, David Villa’nın sözleşmesinin uzatılması gerektiğini söyleyen hep Vilanova’ydı.
        <p>
         Pep Guardiola’nın görevi bırakacağını açıklamasıyla futbol dünyasında Barcelona’nın başına kim geçecek tartışmaları yaşanırken, görevin ‘yardımcı antrenöre’ verilmesi birçokları tarafından yadırgandı. Ancak Vilanova, Barcelona günlerinde başarılı olmayı başardı. Takım ligde 9 puan farkla lider. Şampiyonlar Ligi’nde de bildiğimiz gibi. Tüm detayları dikkate alan ve işini asla şansa bırakmayan Vilanova, şimdi hayatının en zor mücadelesiyle karşı karşıya. Barcelona, futbolcusu Eric Abidal’den sonra Vilanova’nın kanser olmasıyla ikinci bir şok yaşıyor. Bakalım Tito yeşil sahalara bu defa sorunsuz dönebilecek mi?
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34413-barcada-ikinci-kanser-soku.html), [web.archive.org (arşiv bağlantısı)](http://web.archive.org/web/20130131195647/http://www.aksiyon.com.tr/aksiyon/haber-34413-barcada-ikinci-kanser-soku.html)
