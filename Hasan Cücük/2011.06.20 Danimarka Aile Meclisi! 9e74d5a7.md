# Danimarka Aile Meclisi!

*Hasan Cücük 2011.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p class="BasicParagraph">
    <span>
     Türk siyasi hayatında ilk kez iki kardeş aynı anda 550 vekilli TBMM’ye seçildi. 179 kişilik Danimarka Meclisi’nde ise aynı aileden isimleri görmek sıradan bir durum. Şu an en çok temsil edilenler ise 4 kişiyle Haekkerup ailesi.
    </span>
    <p class="BasicParagraph">
     <span>
     </span>
    </p>
   </p>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      <p class="2011gomme">
       <span>
        MHP’nin kurucu lideri Alpaslan Türkeş’in oğullarından Tuğrul Türkeş’in MHP’den, Ahmet Kutalmış Türkeş’in ise AK Parti’den seçilmesiyle ilk kez iki kardeş, aynı anda farklı partilerden Türkiye Büyük Millet Meclisi’ne (TBMM) girdi. 550 vekilli TBMM’de aynı aileden sadece iki isim bulunurken, 179 kişilik Danimarka Meclisi’nde aynı aileden isimleri görmek sıradan bir durum. En çok temsil edilenler ise 4 kişiyle Haekkerup ailesi.
       </span>
      </p>
      <p class="2011gomme">
       <span>
        Danimarka’nın en eski partisi Sosyal Demokratlar, mecliste 45 sandalye ile temsil edilirken; 4 kişi aynı soyadını taşıyor: Klaus, Ole, Karen ve Nick Haekkerup. Sosyal Demokratlar’ın yaklaşık yüzde 10’unu teşkil eden ailede Klaus baba, Ole ve Nick oğul, Karen ise gelin. Ailenin en tecrübeli ismi Klaus, 1943 doğumlu. Dedesi, babası ve annesi de mecliste bulunduğundan Klaus için doğal meslek olmuş siyaset. 1988’den beri mecliste görev yapan Klaus Haekkerup’un 1968 doğumlu büyük oğlu Nick de babasının izinden gitmeyi tercih etmiş. 2000-07 arasında Hilleröd şehrinde belediye başkanlığı yapan Nick, meclise 2007 seçimlerinde girdi. Partisinin vergi konularında sözcülüğünü yapan Nick, aynı zamanda genel başkan yardımcılığı da yapıyor. Klaus’un küçük oğlu Ole, 1971 doğumlu. Meclise ilk kez 1998’de seçilen Ole’nin milletvekilliği sadece 3 yıl sürmüş. 2001’de seçilmeyi başaramayınca yerel siyasete dönerek belediye meclis üyeliği yapmış. 2007’de tekrar seçilen Ole, partisinin enerji konularında sözcülüğünü yapıyor.
       </span>
      </p>
      <p class="2011gomme">
       <span>
        Haekkerup ailesinin son ferdi, Ole’nin eşi Karen. 1974 doğumlu Karen, 2000’de Ole ile evlenerek Haekkerup soyadını almış. Politik yaşamına 1998’de Kopenhag Belediye Meclis üyeliği ile başlayan Karen, 2005’teki seçimlerde milletvekili olmayı başardı. Sosyal Demokratlar’ın ‘parlayan
        <span>
        </span>
        yıldızlarından’ Karen, partisinin adalet sözcülüğünü yapıyor. Ailenin reisi Klaus, politikanın Haekkerup ailesi için bir yaşam biçimi olduğunu ifade ediyor. Haekkerup adını Danimarka siyasetine 1848’de Lars Andersen’in taşıdığını vurgulayan Klaus, “Büyük dede ile başlayan bu serüven, babadan oğula devam etmiştir. Politikanın hâkim olduğu bir evde elbette politikacı olunur. Haekkerup soyadını gururla taşıyorum.” diyor. Klaus Haekkerup’un küçük kardeşi Hans da Danimarka siyasetinde önemli bir isim. 1978-81 ve 1984-2001 yılları arasında mecliste bulunan Hans Haekkerup, 1993-2001 arasında savunma bakanlığı yaptı. 2001’de aktif politik yaşamını sonlandıran Hans Haekkerup, Birleşmiş Milletler’in (BM) Kosova temsilciği görevinde bulundu.
       </span>
      </p>
      <p class="2011gomme">
       <span>
        Danimarka Meclisi’nde Haekkerup’ların dışında da aynı aileden milletvekilleri var. Villum-Troels Christensen kardeşler mesela… Villum, Liberal İttifak; Troels ise Liberal Parti çatısı altında bulunuyor. İki parti de hemen hemen aynı fikirleri savunmasına karşılık kardeşlerin tercihi farklı partiler olmuş.
       </span>
      </p>
      <p class="2011gomme">
       <span>
        Danimarka Meclisi’nde karı-koca milletvekilleri de var. Bunlar, iktidarın büyük ortağı Liberal Parti’nin vekilleri: Louise Schack Elholm ve Torsten Schack Pedersen… Liberal Parti gençlik kolları başkanlığı yapan Torsten, hayatını 2005’te Louise ile birleştirmiş. Torsten Schack Pedersen ve eşi Louise Schack Enholm, meclise ilk kez 2007’de yapılan genel seçimlerde seçildi.
       </span>
      </p>
      <p class="2011gomme">
       <span>
        Danimarka Meclisi’nde aynı aileden isimleri görmek çok sıradan. 1993-2001 arası başbakanlık yapan Sosyal Demokrat Poul Nyrup Rasmussen’in eşi Lone Dybkjaer, Radikal Parti milletvekiliydi. Rasmussen, mutlu evliliklerinin sırrını ‘politikayı eve taşımamak’ olarak açıklamıştı. Lone Dybkjaer, hâlen aynı parti milletvekili.
       </span>
      </p>
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29730-danimarka-aile-meclisi.html), [web.archive.org (arşiv bağlantısı)](http://web.archive.org/web/20140329063843/http://www.aksiyon.com.tr:80/aksiyon/haber-29730-danimarka-aile-meclisi.html)
