# Salih nasıl uçar?

*Hasan Cücük 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk futbolu bu sezon yeni bir yetenek kazandı: Salih Uçan. Oynadığı futbolla manşetlere çıkan genç oyuncu, iyi bir yönetim gösterilmemesi durumunda erken sönen bir yıldız olabilir.
  </font>
 </div>
 <div id="newsText">
  <font class="detail-text">
   <p>
    Fenerbahçe’nin henüz 19 yaşındaki genç yıldızı Salih Uçan’ın, Orduspor deplasmanında iki güzel gol atarak takımına 3 puanı kazandırmasının ardından Lazio ve Eskişehirspor maçlarında yedek soyundurulması kafaları karıştırdı. Salih, Lazio maçında oyuna ikinci devrenin ortalarına doğru girerken, Eskişehirspor karşısında forma şansı bulamadı. Doğal olarak eleştiri oklarının hedefi Aykut Kocaman oldu. Yorumculara göre Kocaman, artık formayı Salih’e karşılıksız teslim etmeliydi. Peki, bu yorum ne kadar doğru? Salih gibi genç yaşta formayı kapıp yıldız olan oyuncuların çoğu, gerek şımarmaktan gerek doyuma erken ulaşmaktan gerekse mental ve fiziki yorgunluktan dolayı maalesef sonunu getiremiyor. Ara ara forma bulanlar ise yıldızlığı devam ettiriyor. İşte Salih Uçan’ın önündeki kötü ve iyi örnekler.
   </p>
   <h3>
    <span>
     30’undan önce sıradanlaşanlar
    </span>
   </h3>
   <p>
    <strong>
     Kaka:
    </strong>
    Henüz 18 yaşındayken Sao Paulo formasını başarıyla giyip yıldızını parlatan Kaka, 21 yaşında kendini futbolun devlerinden Milan’da buldu, önemli başarılara imza attı. 2007’de ‘Dünyada Yılın Futbolcusu’ seçildi. 6 yıl Milan formasını giydikten sonra 2009’da 27 yaşındayken 68,5 milyon avroluk rekor bir ücretle Real Madrid’e transfer oldu. Madrid günleri Milan günlerini âdeta mumla arattı. Hâlen top koşturduğu Real Madrid’de varlığı ile yokluğu pek fark edilmiyor.
    <p>
     <strong>
      Luiz Nazario Ronaldo:
     </strong>
     18 yaşında Avrupa’nın yolunu tutup PSV Eindhoven formasını giyen Ronaldo’nun usta gol vuruşları vardı ve teknik kapasitesi çok yüksekti. Bir sezon formasını giydiği Barcelona’da attığı 34 golle henüz 21 yaşında adını efsaneler arasına yazdırdı. Kontratındaki sorunlardan dolayı 1997’de İnter’e transfer oldu. Serie A’nın sert futbolundan dolayı sık sık sakatlık geçirdi. 2002 Dünya Kupası’nda başarılı bir performans ortaya koyan 26 yaşındaki Ronaldo, aynı yıl Real Madrid’e transfer oldu. İlk yıllarda ilk 11’in değişmezi oldu. Sakatlıklara aşırı kilosu eklenince 2004-06 arası takıma hiç katkı yapmadı. 2007’de Milan’a transfer oldu. Varlık gösteremeyince Avrupa defterini kapatıp Corinthians’a transfer oldu, sonra da futbolu bıraktı. Dünyada iki kez yılın futbolcusu seçilen Ronaldo, 27 yaşından itibaren sıradan bir oyuncu kimliğine büründü.
     <p>
      <strong>
       Ronaldinho:
      </strong>
      Henüz 18 yaşındayken Gremio’nun değişmezi olan Ronaldinho, 21 yaşında kendini Avrupa’da buldu. Yıldızını Paris Saint Germain’de parlattıktan sonra 2003’te Barcelona’ya gitti. Çalımları ve serbest vuruşlarıyla tam bir ‘yeni Pele’ydi. Bugün Messi için yapılan yorumların tıpkısı onun için yapılıyordu. Kariyerinde 2 kez dünyada, bir kez de Avrupa’da yılın futbolcusu seçildi. Messi’nin sahneye çıkmasıyla Barcelona’da gözden düştü. 2008’de Milan’a transfer olan futbolcu, ‘O eski hâlimden eser yok şimdi’ şarkısını söylemeye devam edince, Brezilya’nın 2010 Dünya Kupası kadrosunda kendine yer bulamadı. 27 yaşında yıldızlıktan sıradan bir oyuncu pozisyonuna geçerek Milan’ın yedek kulübesinde vakit doldurdu. 2011’de de Avrupa’ya veda edip Flamengo’ya transfer oldu.
      <p>
       <strong>
        Ariel Ortega:
       </strong>
       ‘Yeni Maradona’ lakabının takıldığı ilk oyuncu olan Ortega, River Plate’te yıldızını parlatıp 23 yaşında Valencia’ya transfer oldu. ‘Yeni Maradona’, La Liga’da vasat bir görüntü çizerken, bir yıl sonra Serie A takımlarından Sampdoria’ya gitti. İtalya’da bir yıl da Parma’da oynadı. 26 yaşında yeniden ülkesine döndü. 2002-03’te kısa süreliğine F.Bahçe formasını da giydi. Ortega, uyumsuzluğu bahane ederek ülkesine döndü.
       <p>
        <strong>
         Pablo Aimar:
        </strong>
        Marado-na’nın “Para verip de seyrettiğim tek oyuncu.” dediği Aimar, 21 yaşında Valencia’ya transfer oldu. Futbol dünyası Valencia’nın, Aimar için daha büyük takımlara geçmede bir ara durak olduğuna inanıyordu. 5 yıl Valencia formasını giyen Aimar, daha büyük kulüp yerine Real Zaragoza’ya transfer olduğunda takvimler 2006’yı gösteriyordu. 2008’de Benfica’ya gitti. 2005’te La Liga’nın en iyi oyuncusu seçilmişti. Maradona’nın iltifatına rağmen futbol kalitesi övülen noktaya hiç gelemedi.
        <p>
         <strong>
          Javier Saviola:
         </strong>
         Henüz 19 yaşında 15 milyon avro karşılığında Barcelona’ya transfer olan Saviola, ilk sezonunda izleyenleri hayran bırakan bir görüntü çizdi. İlk 11’in değişmezi oldu. Saviola için boyundan dolayı taraftar ‘Küçük Tavşan’ lakabını uygun görmüştü. Ancak daha ikinci sezonunda işler ters gitmeye başladı, gözden düştü. Monaco ve Sevilla’ya kiralandı. Kariyerinin en büyük başarısını Sevilla ile UEFA Kupası’nı kazanarak elde etti. 2007’de geldiği Real Madrid’de sadece 17 maçta forma şansı bulup sönen yıldızlar arasına adını yazdırdı. 2009’da Benfica’ya sıradan bir isim olarak transfer oldu.
         <p>
          <strong>
           Riquelme:
          </strong>
          18 yaşında Boca Juniors formasını giymeye başladı. Raket gibi kullandığı sol ayağı ve adrese teslim pasları vardı. 6 yıl ülkesinde top koşturduktan sonra 24 yaşında yıldız olarak geldiği Barcelona’da sadece ilk sezon forma şansı buldu. Ardından 2 yıl üst üste Villerreal’de kiralık oynadıktan sonra bu takıma 2005’te 8 milyon avroya satıldı. Vilerreal’de vasatın üstüne çıkan Riquelme, 2002’de geldiği Avrupa defterini 2007’de kapatarak ülkesine döndü.
         </p>
         <h3>
          <span>
           İyi örnekler
          </span>
         </h3>
         <p>
          <strong>
           Alex Ferguson taktiği:
          </strong>
          David Beckham’dan doğan boşluğu doldurmak için 12 milyon avro karşılığında 18 yaşında Manchester United’a transfer olan Christiano Ronaldo, 30 dakika oynadığı Bolton maçında golle tanışınca daha ilk maçta Beckham’ı unutturuyordu. Ada basınının merceklerini çevirdiği genç yıldıza kanat geren isim teknik patron Alex Ferguson oluyordu. Basının soruları karşısında “Henüz erken. Daha kendini geliştirmesi lazım.” diyen Ferguson, 7 numaralı formayı teslim ettiği Portekizli yıldızı ilk sezonunda birçok maçta yedek soyundurdu. Ronaldo’nun fiziken gelişmesiyle formayı teslim etti. Ferguson’un bu taktiği sayesinde Ronaldo yıldızlığını başarıyla devam ettirdi. Keza Ferguson, genç takımdan A takıma kazandırdığı Giggs, Beckham ve Paul Scholes gibi genç oyunculara, yeteneklerini köreltmemek için gelişimlerini tamamlamadan formayı vermedi. Formayı ancak 20’li yaşlarda üzerlerine geçiren bu isimler, 40’larına gelmelerine rağmen yeşil sahalarda boy göstermeye devam ediyor.
          <p>
           <strong>
            Barcelona modeli:
           </strong>
           24 Haziran’da 26 yaşına girecek olan Messi, 2004’ten bu yana Barcelona A takımı kadrosunda yer buldu. Ancak formayı giymesi yeteneğine rağmen kolay olmadı. İki yıl Barcelona’nın B ve C takımlarında forma giyen Messi, 2005-06 sezonundan itibaren A takımda yedek olarak yer bulmaya başladı. Frank Rijkaard, kararı çok eleştirilmesine rağmen, Messi’nin geleceğini düşünerek formayı ona kolay teslim etmedi. Messi gerçek manada Barcelona formasını 2009’da Josep Guardiola’nın teknik patron olmasıyla giymeye başladı. Futbolunu ve fiziğini geliştiren Messi, son 4 yıldır futbol resitali sunmaya devam ediyor. Messi gibi ‘yetenekli’ denilerek Barcelona’da formanın küçük yaşta teslim edilmediği diğer isimler Xavi ve İniesta. Xavi 20 yaşına kadar B takımı kadrosunda yer bulurken, 20 yaşında katıldığı A takımı kadrosunda formayı ilk sezonda bazı maçlarda giydi. 2004’ten itibaren ise takımın değişmezi oldu. İniesta da tıpkı Xavi gibi önce stajını B takımında yapıp rüştünü ispat ettikten sonra 20 yaşında A takımının formasını giymeye başladı.
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35372-salih-nasil-ucar.html), [web.archive.org (arşiv bağlantısı)](http://web.archive.org/web/20130623072419/http://www.aksiyon.com.tr:80/aksiyon/haber-35372-salih-nasil-ucar.html)
