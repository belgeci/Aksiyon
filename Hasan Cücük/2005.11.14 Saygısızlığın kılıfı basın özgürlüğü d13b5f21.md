# Saygısızlığın kılıfı basın özgürlüğü

*Hasan Cücük 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      KOPENHAG - Danimarka’da bir süredir ülkede yaşayan Müslümanlara yönelik eylemlerde artış var. Son olarak Peygamberimizi tasvir eden çizimlerin günlük bir gazetede yayınlanması diplomatik krize bile yol açtı. Danimarka hükümetinin 11 ülkenin özür talebini basın özgürlüğüne baskı olarak yorumlaması, büyük tepkilere yol açtı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626200559im_/http://www.aksiyon.com.tr/resim/571/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avrupa’da Müslümanların rahat yaşadıkları ülkelerin başında geliyordu Danimarka. Üç yıllık ikamete sahip göçmenlerin yerel seçimlerde seçme ve seçilme hakkına sahip olduğu ülkede, Almanya ve Fransa’da tartışmalara yol açan başörtüsü konusunda herhangi bir yasak yok. Müslüman kızlar ilkokuldan üniversiyete kadar başlarını örterek okuma imkanına sahip. Ayrıca, dinî bayramlarda okula gitmeyen öğrenciler “yok” yazılmıyor.
   <br>
    <br>
     Ancak, son birkaç ayda oldukça farklı bir Danimarka tablosu çıktı karşımıza. Önce Radyo Holger’in sahibi Kaj Vilhelmsen, Londra terör saldırılarından sonra terörizmle mücadele için ‘bütün Müslümanların öldürülmesi’ gerektiğini söyledi. Rencide edici tabirler kullanmaktan çekinmeyen Vilhelmsen, Müslüman kelimesi yerine “Muhammediler” tabirini kullandı. “Terörle mücadele edilmesi için Müslümanların Batı Avrupa’dan kovulması gerekiyor. Ancak o zaman çeşitli yerlere bomba koyamazlar. Aynı zamanda fanatik Muhammedilerin ortadan kaldırılması lazım. Bunun anlamı bazılarını öldürmektir.” dedi. Bu konuşma, toplumun her kesiminden büyük tepki aldı. Kopenhag Emniyeti’nden Per Larsen, Kaj Vilhelmsen’in konuşmasını “terbiyesiz ve kaba” bulduğunu belirterek, gerekli işlemleri derhal başlattı. Radyo Holger’in bağlı olduğu Radyo Televizyon Kurulu acil toplanarak yayın iznini kaldırıldı.
     <br/>
     <br/>
     Kaj Vilhelmsen’den sonra sahneye eski bir oryantel olan Louise Frevert çıktı. Aşırı sağ Danimarka Halk Partisi (DF) milletvekili olan Frevert, yerel seçimlerde Kopenhag Büyükşehir Belediye başkanlığı için partisinin adayı olarak oylarını artırmak amacıyla Müslümanlara saldırdı. Kendisine ait internet sitesinde “Kimsenin basmaya cesaret edemeyeceği yazılar” başlıklı bölümde Danimarka’da yaşayan bazı Müslüman gençlerin fanatik bazı dinci hocalar tarafından beyinlerinin yıkandığını, onlardan kurtulmanın yolunun burada hapse tıkmak olmadığını, zira hapishaneler dolu olduğundan bu gençlerin günlük 25 kron ödenerek Rusya’daki hapishanelere gönderilmesi gerektiğini yazdı. Ayrıca, “Bizim yasalarımız suçluları öldürmemizi engelliyor. Bu yüzden onları hapse tıkabiliriz.” deniliyordu. Gerek partisinden gerekse kamuoyundan gelen tepkiler üzerine Frevert, hakaret dolu yazıyı sitesinden kaldırarak haddi aştığını açıkladı.
     <br/>
     <br/>
     Bu iki hezeyandan sonra sahne sırası ülkenin en ciddi gazetelerinden Jyllands Posten’e geldi. Her şey 30 Eylül’de Jyllands Posten’in Peygamberimiz Hz. Muhammed’i (sas) tasvir eden 12 karikatüristin çizimlerini yayımlamasıyla başladı. Çocuk kitapları hazırlayan bir çizerin Peygamber Efendimiz’in tasvirlerini çizmeye cesaret edemediğini açıklamasıyla gündeme gelen ‘otosansür’ tartışmalarından sonra gazete, 40 çizere başvurarak Peygamber Efendimiz’in tasvirlerini çizmesini istedi. Bu isteğe Claus Siedel, Kurt Westergaard, Lars Refn, Jens Julius, Annette Carlsen, Bob Katzenelson, Füuchsel, Peder Bundgaard, Abild Sirensen, Poul Erik Poulsen, Arne Sörensen, Rasmus Sand Höyer olumlu cevap vererek Peygamberimiz’in tasvirlerini çizdi. Söz konusu tasvirler sanattan ziyade ‘hakaret ve alay eden’ özellikler taşıyordu. Gazete, karikatürcülerin çizdiği tasvirlerin tamamını kültür sayfasında “Muhammed’in yüzleri” başlığıyla yayınladı. Tabii ki bu yayınlar ülkede yaşayan 120 bin Müslüman’ın sert tepkisiyle karşılaştı. Bu tepkiler organize bir hareketten ziyade bireyseldi. Gazete çalışanlarını ölümle tehdit eden 17 yaşındaki bir genç gözaltına alınınca sessizce bekleyen siyasiler peş peşe demeç vererek ‘basın özgürlüğüne’ atıfta bulundu.
     <br/>
     <br/>
     Olay soğumaya yüz tutmuştu ki, aralarında Türkiye’nin de bulunduğu 11 Müslüman ülkenin büyükelçileri Başbakan Anders Fogh Rasmussen’e mektupla müracaat ederek olaydan Müslümanların rencide edildiğini belirtip gazetenin özür dilemesini isteyince olayın seyri değişti. Mektubun içeriği kamuoyuna açıklanmezken, Rasmussen’in verdiği cevap ince bir taktikle basına sızdırıldı. Büyükelçilerin talebini yazılı olarak cevaplayan Başbakan Rasmussen, Danimarka’da basının özgür olduğunu ve kimsenin müdahalesinin söz konusu olmadığını belirtip, şikayet adresinin yargı olduğunu ifade etti. Gelen tepkilerden bunalan Jyllands Posten, basına sansür isteyen Müslüman ülke büyükelçilerinin mektubuyla rahat nefes alırken, devreye giren diğer medya organları hedef tahtasına Türkiye’yi oturttu.
     <br/>
     <br/>
     Türkiye’ye haksız yüklenme
     <br/>
     <br/>
     Protesto eden ülkeler arasında Türkiye’nin de olduğu ortaya çıkınca gözler imza atan Türkiye’nin Kopenhag Büyükelçisi Fügen Ok ve Türkiye’ye çevrildi. AB ile müzakerelere başlamış Türkiye’nin ‘basına baskı isteyen bir metne imza atmasını’ anlamakta zorlanan Danimarka basını, Büyükelçi Ok ve Türkiye’den açıklama istedi. Olay, tasvirleri yayınlayan Jyllands Posten’i çoktan aştı. Berlingske Tidende gazetesi Büyükelçi Fügen Ok’tan, attığı imzanın gerekçesini açıklamasını istedi. Cevap gelmeyince gazete, büyükelçinin resminin bulunduğu boş bir sütunla okurların karşısına çıktı. Rasmussen’in kurmaylarından Eğitim ve Kilise Bakanı Bertel Haarder, “Diğer ülkelerin basına baskı için imza atmasını normal buluyorum. Ama Türkiye’nin attığı imzayı açıklaması lazım.” diyerek tepkisini ortaya koydu. Türkiye’nin Kopenhag Büyükelçisi Fügen Ok’un aralarında Endonezya, Bosna-Hersek, İran, Pakistan ve Suudi Arabistan büyükelçileriyle yazılan ortak ‘özür mektubu’na imza atmasını haftalık basın toplantısında değerlendiren Başbakan Rasmussen, “Bu durumun AB üyeliği için geçerli olan kriterlerin hatırlatılması için uygun bir zemin oluşturduğuna inanıyorum.” dedi.
     <br/>
     <br/>
     11 büyükelçi ise gelişen olaylar üzerine durum değerlendirmesi yaparak konunun kendi gündemlerinden çıkıp, uluslararası İslam kuruluşlarının gündemine girdiğini kamuoyuna açıkladı. Kastedilenler ise İslam Kalkınma Örgütü (İKÖ) ve Arap Ligi idi. Bu konuda ilk harekete geçen ülke Mısır oldu. Kahire’de faaliyet gösteren Mısır-Danimarka Diyalog Merkezi’yle bütün ilişkilerini kesen Mısır hükümeti, araya Danimarka Dışişleri Bakanı Per Stig Möller’in girmesine rağmen geri adım atmadı. Pakistan, tepkisini dışişleri kanalıyla iletirken, en dikkat çeken Suudi Arabistan’ın protestoda biraz ‘sessiz kalması’ oldu.
     <br/>
     <br/>
     Türkiye karşıtlığının bayraktarlığını yapan aşırı sağ Danimarka Halk Partisi (DF) verdiği önerge ile Rasmussen’den Türkiye’ye verilecek cevabı sordu. Başbakan Rasmussen, meclis kürsüsünden verdiği cevapta “14-15 Kasım tarihlerinde NATO toplantısı için Kopenhag’a gelecek başbakan Erdoğan’a basın özgürlüğü dersi vereceğini” söyledi. Rasmussen, Erdoğan’la yapacağı görüşmede Büyükelçi Fügen Ok’un protesto mektubuna attığı imzadan duyduğu rahatsızlığı ileteceğini, ancak protesto mektubunun Türkiye-AB ilişkilerini etkilemeyeceğini söyledi.
     <br/>
     <br/>
     Jyllands Posten’in yaptığı provokasyonda Danimarka’da yaşayan 120 bin Müslüman başarısız bir sınav verdi. Din ve vicdan özgürlüğünün anayasa ile garanti altına alındığı ülkede Müslümanlar tepkilerini gerek sivil toplum kuruluşları gerekse bireyler olarak ortaya koyamadı. ‘Her şeyi devletten bekleme’ mantığı bu olayda da kendini gösterdi. Olaya devletin girmesiyle ile ise haklı bir olayda haksız duruma düşüldü.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Furkan Özdurdu, 18-Kasım-2005
> Haçlı zihniyeti: 
> Son birkaç aydır gelişen hadiseler, Danimarka dahil Avrupa ülkelerinin ikiyüzlülüğünü gösterdi. Müslümanlara yüklenmelerine bakılırsa, Avrupa’da Haçlı zihniyeti sona ermemiş. Başkalarının dinine saygısızlık etmekle kendi dinlerine saygı göstermiş olamayacaklarını anlamalılar.

Kaynak: [www.aksiyon.com.tr](http://www.aksiyon.com.tr:80/detay.php?id=22844&yorum_id=6506), [web.archive.org (arşiv bağlantısı)](http://web.archive.org/web/20070626200559/http://www.aksiyon.com.tr:80/detay.php?id=22844&yorum_id=6506)
