# Küçük ülkenin büyük markaları

*Hasan Cücük 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarihinde ilk kez bir Türk cumhurbaşkanını resmî olarak ağırlayacak olan 5,5 milyonluk Danimarka, sinemadan taşımacılığa kadar birçok alanda dünya markası çıkardı.
  </font>
 </div>
 <div id="newsText">
  <font class="detail-text">
   <p>
    Sinema Sanatları ve Bilimleri Akademisi tarafından verilen 86. Oscar Ödülleri’nde Kısa Film dalında heykelin sahibi, Helium filmiyle Danimarkalı yönetmen Anders Walter oldu. Türkiye’nin yine ekran başından takip ettiği gecede 5,5 milyonluk Danimarka 3 ayrı filmle Oscar heyecanı yaşadı. Eserleri 126 dile çevrilen çocukluğumuzun unutulmaz masalcısı Hans Christian Andersen yine dünya çapında ün salmış bir Danimarkalı. Michael Laudrup, Peter Schmeichel ve Caroline Wozniacki Danimarkalı ünlü sporcular. Sanat ve sporda başarılı isimler çıkaran ‘küçük’ ülkenin ticarette de dünya çapında markaları var. 17-19 Mart’ta, tarihinde ilk kez bir Türk cumhurbaşkanını (Abdullah Gül) resmî olarak ağırlayacak olan Danimarka halkı, “Küçük bir ülkeyiz. Her alanda dünyayla rekabet edemeyiz. Ancak bazı ürünlerde dünyanın en iyisini üretiriz.” mantığıyla haraket ediyor. İşte o markalardan öne çıkanlar.
   </p>
   <p>
    <strong>
     Lego:
    </strong>
    Marangoz Ole Kirk Christiansen, 1932’de Billund şehrinde tahtadan oyuncaklar yapmaya başlar. 1942’de ise ürettiği tahta oyuncaklara Lego markasını koyar. 1947’de plastik oyuncaklara da el atar. Firma, adını 1954’te tescil ettirir. 1958’de de patentini alır. 106 ülkede satış mağazası olan Lego, Dancada ‘iyi oyun’ anlamına gelen ‘Leg Godt’ kelimelerini kısaltıp birleştirmiştir. Dünyanın en büyük ikinci oyuncak markası olan Lego’nun sahibi Christiansen ailesinin şahsi serveti 9 milyar Euro.
   </p>
   <p>
    <strong>
     Vestas:
    </strong>
    1945’te beyaz eşya üreten bir firma olarak kurulan Vestas, 1970’lerin başında ‘temiz enerji’ sektörü için çalışmalara başlar. 1979’da ilk rüzgâr tribününü üreten Vestas, kısa sürede bu sahada dünyanın bir numaralı firması olur. Son yıllarda ekonomik krizden etkilenen Vestas, her şeye rağmen bu sahadaki liderliğini devam ettiriyor. Yıllık 7,5 milyar Euro’luk ciroya sahip firma, her yıl 60’tan fazla ülkeye 50 bin rüzgâr tribünü satıyor.
   </p>
   <p>
    <strong>
     Maersk:
    </strong>
    Temeli 1904’te Arnold Peter Möller tarafından atılan Maersk’e ait konteynerleri 130 ülkenin limanlarında görmek mümkün. 300 gemilik devasa filosuyla deniz taşımacılığında dünya liderlerinden olan Maersk, yıllık 50 milyar Euro’luk cirosu ve 150 bin çalışanıyla ‘küçük ülkenin’ dev markası olarak Danimarka adını dünyaya tanıtıyor. Körfez ülkelerinin petrollerini taşıyan en büyük firmalardan biri olan Maersk’in sadece Suudi petrollerini taşıma karşılığında yıllık kazancı 12 milyar Euro.
   </p>
   <p>
    <strong>
     Novo Nordisk:
    </strong>
    Diyabet (şeker) hastalarının yaşama tutunmalarına yardımcı olan insülün enjeksiyon sistemleri dendiğinde akla Danimarka’nın Novo Nordisk firması gelir. 1923’te Nobel ödüllü Danimarkalı bilim adamı Prof. August Krogh, başhekim H.C. Hagedorn ve kimyager A. Kongsted tarafından kurulan şirket, hem insülin hem de sanayi enzimleri alanında dünyanın en büyük üreticisi. Firma, yılda 32 bin çalışanıyla 10 milyar Euro’luk ciro elde ediyor.
   </p>
   <p>
    <strong>
     Danfoss:
    </strong>
    Danimarka’nın en büyük sanayi topluluğu olan Danfoss; ısıtma, soğutma ve havalandırma sektörüne tasarım, verimlilik, konfor ve enerji tasarrufu odaklı çözümler sunan bir dünya şirketi. 25 bin çalışanıyla 100 ülkeye ürün satan Danfoss, 1933’te mühendis Mads Clausen tarafından kuruldu. 18 ülkede 56 fabrikası olan Danfoss, 47 ülkeye ürün satıyor. Yıllık 5 milyar Euro cirosu, 23 bin çalışanı var.
   </p>
   <p>
    <strong>
     Grundfos:
    </strong>
    Dünya pompa piyasasının yüzde 50’sini elinde tutan Grundfos’un hikâyesi 1945’te Danimarkalı Poul Due Jensen tarafından mütevazı bir atölyede tek tip pompa üretimi ile başladı. Bugün yılda 16 milyon adet pompa üretimi, 50’ye yakın ülkede faaliyet gösteren 90 şirketi, dünya sathına yayılmış 20 fabrikası ile pompa sektörünün lideri olarak devam etmekte.
   </p>
   <p>
    <strong>
     FLSmidth:
    </strong>
    Çimento ve maden endüstrisi devi FLSmidth, Danimarka’nın uluslararası firmalarından biri. 1882’de kurulan FLSmidth’in, dünyadaki çimento fabrikalarının yüzde 40’ının altında imzası var. İlk çimento fabrikasını 1887’de İsveç’te kuran firma, bu konuda liderliğini devam ettiriyor. 15 bin çalışanıyla dünyanın birçok ülkesinde faaliyet gösteriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38049-kucuk-ulkenin--buyuk-markalari.html), [web.archive.org (arşiv bağlantısı)](http://web.archive.org/web/20140926143513/http://aksiyon.com.tr/aksiyon/haber-38049-kucuk-ulkenin--buyuk-markalari.html)
