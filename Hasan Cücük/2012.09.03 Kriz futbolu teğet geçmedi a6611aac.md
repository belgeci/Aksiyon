# Kriz futbolu teğet geçmedi

*Hasan Cücük 2012.09.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya futbol piyasası bu yıl iktisadı gözetip ayağını yorganına göre uzatmayı tercih etti. Transfer harcamaları iki yıl öncesinin rakamlarına göre neredeyse yarı yarıya.
  </font>
 </div>
 <div id="newsText">
  <font class="detail-text">
   <p>
    Dünya 2008’den itibaren küresel mali krizin etkisi altına girmesine rağmen, büyük paraların döndüğü futbol piyasası olumsuz şartlardan etkilenmiyordu. Kulüpler transfer döneminde milyon dolarları harcıyordu. Özellikle Rus, Arap, Amerikan ve Taylandlı iş adamlarının aldığı İngiliz kulüpleri transfer borsasında fırtına gibi esiyordu.
   </p>
   <p>
    <img alt="" height="158" src="http://web.archive.org/web/20121019222733im_/http://medya.aksiyon.com.tr/aksiyon/2012/09/03/spor1.jpg">
     Transferde liderliği Chelsea uzun süre kimseye kaptırmazken, 2008’den itibaren Chelsea rakip olarak Birleşik Arap Emirlikleri Şeyhi Mansur Bin Zayid tarafından alınan Manchester City çıkıyordu. ‘Ayağını yorganına göre uzatmasıyla’ dikkati çeken Fransız kulüplerinin bu geleneğini Mayıs 2011’de Qatar Investment Authority grubuna satılan Paris Sanit Germain (PSG) kulübü bozuyordu.
    </img>
   </p>
   <p>
    Futbolun NBA’yi olarak tanımlanan İngiltere Premier Ligi’nde bu sezon flaş transferlere imza atıldı. Son şampiyon M. City transfer dönemini sessiz geçirirken Chelsea, Eden Hazard ve Oscar gibi iki genç yeteneği kadrosuna kattı. Ama bunun bedeli 72 milyon avroyu buldu (Hazard’a 40 milyon avro, Oscar’a da 32 milyon avro). Şampiyonlar Ligi kupasını kazanarak patronu Roman Abramovich’in en büyük hayalini gerçekleştiren teknik patron Roberto Di Matteo, transferde şu ana kadar 97 milyon avro harcama yaptı. Alex Ferguson yönetimindeki Manchester United transfere 57 milyon avro harcarken, Premier Ligi’nin gol kralı Hollandalı Robin Van Persie için Arsenal’e 30 milyon avro ödedi. Ferguson, Borussia Dortmund’dan Shinji Kagawa için de 16 milyon avro verdi. Premier Ligi’nin en ilginç gelişmesi şampiyon Manchester City’nin transfer döneminde sessiz kalması oldu. Şimdiye kadar 15 milyon avro karşılığında Everton’dan Jack Rodwell’i kadrosuna katan M. City, Adebayor ve Adam Johnson’un satılmasından 21 milyon avro gelir elde ederek transfer dönemini artı ile kapattı. Geçen yıl transferde 635 milyon avro harcayan Premier Ligi kulüpleri bu sezon vites küçülterek 515 milyon avroya düştü.
   </p>
   <p>
    Avrupa’da ekonomik krizin vurduğu ülkelerin başında şüphesiz İspanya geliyor. Transfer borsasını yönlendiren kulüplerin başında gelen Real Madrid ve Barcelona oldukça sakin bir dönem geçirdi. Bu sakinlikte krizin önemli rol oynadığı göz ardı edilemez. Real Madrid sezonu Tottenham’dan Luka Modric transferiyle kapatırken, kasasından 30 milyon avro çıktı. Keza Real Madrid’in en büyük rakibi Barcelona da ‘cimri’ davrandı. Alex Song ve Jordi Alba gibi yıldız oyuncuları kadrosuna katan Barcelona toplamda 33 milyon avro harcadı. Transfer harcamalarında Premier Ligi takımlarıyla yarışan La Liga takımları ekonomik krizin etkisinden dolayı bu sezon İtalya, Fransa ve Almanya liglerinin gerisinde kaldı.
   </p>
   <p>
    Avrupa’da transfer borsasını belirleyen kulüp Fransız PSG oldu. Thiago Silva, Zlatan İbrahimoviç,  Lucas Moura’yu kadrosuna dâhil eden PSG’nin kasasından 140 milyon avro çıktı. Fransa lig takımları transfer döneminde toplamda 213 milyon avro harcarken, bunun 140 milyonluk kısmını PSG tek başına harcadı. Diğer kulüpler krizden dolayı oyuncu satarken, PSG zengin sahipleri sayesinde transfer borsasını altüst etti.
   </p>
   <p>
    Serie A’da Juventus ve İnter transfer döneminin en hareketli kulüpleri oldu. Toplamda transfere 349 milyon avro harcayan Serie A kulüpleri, en fazla harcamada Premier Ligi’nin arkasından ikinci sırada yer aldı. Almanya Bundesliga’da ise her yıl olduğu gibi Bayern Münih transfer harcamalarında ilk sırada yer aldı. Son iki yılda lig şampiyonluğunu Borussia Dortmund’a kaptıran Bayer Münih 70 milyon avroluk transferle son yılların en yüksek harcamasını gerçekleştirdi. Bavyera ekibi A. Bilabo’dan Javi Martinez için 40 milyon avro bonservis öderken, İspanyol oyuncu Bundesliga’nın en pahalı ismi olarak tarihe geçti. Bundesliga kulüpleri toplamda 240 milyon avro transferde harcarken, Mönchengladbach 30 milyon avroluk transferle Bayer Münih’ten sonra en fazla para harcayan kulüp oldu. Alman takımlarının en önemli özelliği ise, kriz olsun veya olmasın dengeli bir transfer politikası yürütmesidir. Bunun tek istisnasını tabii ki B. Münih oluşturuyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33487), [web.archive.org (arşiv bağlantısı)](http://web.archive.org/web/20121019222733/http://www.aksiyon.com.tr:80/aksiyon/newsDetail_getNewsById.action?newsId=33487)
