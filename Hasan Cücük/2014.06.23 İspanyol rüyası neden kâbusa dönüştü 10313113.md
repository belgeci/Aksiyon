# İspanyol rüyası neden kâbusa dönüştü?

*Hasan Cücük 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Euro 2008, 2010 Dünya Kupası ve Euro 2012 şampiyonu İspanya, arka arkaya üç büyük organizasyonda zirveye çıkan tek takım unvanıyla gitmişti Brezilya’ya. Fakat sonuç hüsran oldu.
  </font>
 </div>
 <div id="newsText">
  <font class="detail-text">
   <p>
    2014 Dünya Kupası’nın en büyük sürprizi, son şampiyon İspanya’nın gruptan çıkamadan kupaya veda etmesi oldu. Hollanda’ya 5-1, Şili’ye 2-0 yenilerek evine dönen İspanya’dan beklenti oldukça yüksekti. Euro 2008, 2010 Dünya Kupası ve Euro 2012’de şampiyon olup üst üste 3 uluslararası kupayı kazanan tek ülke olan İspanya’nın beklenmedik şekilde elenmesinin benzerlerini daha önce de görmüştük. 1998 Dünya Kupası ve Euro 2000 şampiyonu Fransa, 2002 Dünya Kupası’nda; 2006 Dünya Kupası şampiyonu İtalya da 2010 Dünya Kupası’nda gruptan çıkamamıştı. İspanya’nın elenmesini anlamak için Fransa ve İtalya örneğine bakmak gerekiyor.
   </p>
   <p>
    Fransa’da futbol devrimini gerçekleştiren isim, Aime Jacquet olmuştu. 1993-98 arasında millî takımı çalıştıran Jacquet, David Ginola, Jean Pierre Papin gibi yıldızlar yerine Zidane, Vieira, Desailly gibi genç isimleri millî takıma monte etti. Jacquet’in kurduğu Fransa Millî Takımı meyvesini 1998 Dünya Kupası’nı kazanarak aldı. Jacquet sonrası göreve gelen Roger Lemerre, aynı kadro ile Euro 2000’de şampiyon oldu. Fransa, Euro 2000’de şampiyon olurken hayli zorlanmıştı. Finalde yenik duruma düştüğü maçta İtalya karşısında beraberliği maçın son dakikasında yakalamış, kupayı uzatmalarda Trezeguet’nin ‘altın golü’ ile kazanmıştı. Fransa’nın 1998’de Dünya Kupası’nı kaldırdığı final maçında oynayan 8 oyuncu, 2002 Dünya Kupası’nda Senegal’le oynanan ilk maçta sahadaydı. Zidane sakat olduğu için maçta yer almazken, Deschamps da futbolu bıraktığı için yoktu. Fransa, 4 yılda hiçbir değişiklik yapmamanın faturasını, 1 gol ve 1 puanla grupta sonuncu olarak ödüyordu.
   </p>
   <p>
    İtalya ise 2006 Dünya Kupası’nı kazanarak dikkatleri üzerine çekiyordu. İtalya’nın kazanması otoriteler için sürpriz olmuştu. Favori olarak ev sahibi Almanya ve Brezilya öne çıkarken, finali İtalya-Fransa oynamıştı. İtalya, kupaya penaltılarla uzanmıştı. 2010 Dünya Kupası’na son şampiyon apoletiyle gelen İtalyanlar için kupa tam bir hezimet oluyordu. İtalya, 2006’da kupayı kaldırırken takımın başında Marcello Lippi vardı. Kupa sonrası görevi bırakan Lippi’nin koltuğuna Roberto Donadoni otururken, Euro 2008’de yaşanan hezimetten sonra millî görev için Lippi tekrar takımın başına geçiyordu. Lippi’nin 2010 Dünya Kupası’na götürdüğü kadronun iskeletini, 2006 Dünya Kupası’nı kazananlar oluşturuyordu. Oyuncuların yaşlanması ve yeni isimlerin takıma monte edilmemesinin faturası grup sonuncusu olarak evine dönmek oluyordu.
   </p>
   <p>
    ‘Finallerin fiyasko takımı’ olarak ünlenen İspanya’nın talihini değiştiren isim Luis Aragones oldu. Raul gibi bir yıldızı kesme pahasına genç isimlerden bir kadro kurdu. Kurduğu kadroyu bozmama gibi bir özelliği olan Aragones’in öğrencileri Euro 2008’de 44 yıl aradan sonra şampiyon oldu. Aragones sonrası koltuğun yeni sahibi Vicente del Bosque’ydi. İspanya, tarihinde ilk kez 2010’da dünya şampiyonu olurken, kadro yapısı neredeyse Euro 2008’de kupayı kazanan kadronun aynısıydı. Aragones’in oyun sistemini değiştirmeyen Del Bosque, artık tüm dünyanın ezberlediği Casillas, Pique, Ramos, David Silva, David Villa, Xavi, İniesta, Torres, Puyol, Xavi Alonso, Sergio Busquets, Fabregas’la kupayı kazanıyordu. Aragones’in Euro 2008 finalinde sahaya sürdüğü 11 oyuncudan 8’i Euro 2012 finalinde sahaya çıkıyordu. Ve bu iskelet kadro tam 6 yıldır zirveden inmeyerek tarihî bir başarıya imza atıyordu.
   </p>
   <p>
    2014 Dünya Kupası’na gelirken de İspanya Millî Takımı’nın iskeletini Euro 2008’de kupayı kazanan ekip oluşturuyordu. İspanya’nın yaşadığı hezimetin sebeplerine yakından bakmadan önce, 2010 Dünya Kupası’nda Hollanda kadrosunda yer alan sadece 8 oyuncunun Brezilya 2014 kadrosunda yer bulduğunu hatırlatalım. Hollanda, değişimin meyvesini ilk iki maçını kazanıp gruptan çıkarak aldı.
   </p>
   <p>
    <strong>
     Barcelona etkisi:
    </strong>
    İspanya’nın zirvede kalmasında en önemli etkenlerden biri, Barcelona’nın 2008-2013 arasında yakaladığı muhteşem başarı grafiğiydi. Barcelona altyapısı La Masia’dan itibaren beraber oynayan oyuncular, hem Barcelona’yı hem de İspanya Millî Takımı’nı sırtlıyordu. İspanya’nın sahaya sürdüğü ilk 11’in en az 6-7 oyuncusu Barcelona kökenli oluyordu. Barcelona ve millî takımla büyük başarılara imza atan bu oyuncular başarıya doymuşluk yaşıyorlardı. Xavi ve Puyol’un yaşlanması hem millî takımın hem de Barcelona’nın gücünü azaltıyordu. Barcelona’da bu sezon görülen büyük düşüş, otomatik olarak millî takıma da yansıyordu.
   </p>
   <p>
    <strong>
     Yoğun maç trafiği:
    </strong>
    İspanya’nın iskeletini Barcelona ve Real Madridli oyuncular oluşturuyordu. Ligde 38 maç oynayan bu oyuncular, İspanya Kupası ve Şampiyonlar Ligi maçlarından dolayı Brezilya’ya yorgun geldiler. Sezon yorgunluğuna ilerleyen yaşları da eklenince hezimet kaçınılmaz oldu
   </p>
   <p>
    <strong>
     Forvet sıkıntısı:
    </strong>
    Euro 2008’de takımı sırtlayan golcüler David Villa ve Fernando Torres’ti. Villa’nın yaşlanması ve yaşadığı sakatlıklar, Torres’in İngiltere’de gösterdiği sıradan performans İspanya’nın golcü sıkıntısı çekmesine sebep oluyordu. 2010 Dünya Kupası ve Euro 2012’yi âdeta forvetsiz kazanan İspanyolların oyun sistemini rakipler artık çözüyordu. Takıma forvet olarak monte edilen Fernando Llorente başarısız olunca, İspanya ‘devşirme golcü’ yolunu seçiyor, Brezilya asıllı Diego Costa’yı millî takıma kazandırıyordu. David Villa ve Torres’in formsuzluğuna Costa’nın sakatlığı eklenince gol bulmaları zorlaşıyordu.
   </p>
   <p>
    <strong>
     Yıldızların yaşlanması:
    </strong>
    Takımın iskeletini oluşturan Casillas (33), Xavi (34), İniesta (30), Xabi Alonso (33), Santi Cazorla (30), Torres (30) ve David Villa (33), artık futbollarının sonbaharında olan isimlerdi. Sezonun yorgunluğu ile Brezilya’ya gelen bu isimlerin vücutları yüksek tempoyu kaldırmıyordu.
   </p>
   <p>
    <strong>
     Yeni yıldız yetişmemesi:
    </strong>
    En büyük yıldızları Xavi’nin 34, İniesta’nın 30 yaşında olması, İspanya’nın yaşadığı yıldız oyuncu sıkıntısını ortaya koyuyor. Yeni yıldızların çıkmaması millî takımın kademeli olarak gençleşmesinin önüne de geçiyor. İspanya’da millî formayı 100 maçtan fazla giyen 5 oyuncu var. Pique 60, İniesta 96, Busquets 65, David Silva 79, Fabregas 88, Cazorla 62 ve David Villa da 94 kez millî formayı giydi.
   </p>
   <p>
    <strong>
     Teknik direktör faktörü:
    </strong>
    Vicente Del Bosque, hem dünya hem de Avrupa şampiyonluğu yaşamış bir teknik adam olarak, oyuncuların yaşadığı ‘doymuşluğu’ yaşamanın handikabıyla Brezilya’ya geldi. Saha kenarında sakin sakin oturan, oyuna fazla müdahale etmeyen Del Bosque’nin aksine genç teknik adamlar saha kenarında oyuncuları kadar efor sarf ederek takımlarını motive ediyor.
   </p>
   <p>
    <strong>
     Oyun sisteminin deşifre olması:
    </strong>
    İspanya’nın 6 yıldır aynı sistemle oynaması, rakiplerinin işini kolaylaştırdı. Barcelona modeliyle ayağa pas sistemini oynayan İspanya’nın yaşadığı hezimetin benzerini bu sistemi ortaya çıkaran Barcelona geçen yıl Şampiyonlar Ligi’nde Bayern Münih’ten iki maçta 7 gol yemesiyle yaşamıştı. Topa sahip olmasına karşılık agresif oynayan ve hızlı hücuma çıkan takımlar karşısında çaresiz kalınması yenilginin bir başka etkeni oldu.
   </p>
   <p>
    <strong>
     Kadro istikrarı adına yapılan yanlışlar:
    </strong>
    İspanya’nın kalesini koruyan Casillas’ın tüm sezon boyunca sadece 2 lig maçında Real Madrid kalesini korumasına karşılık Del Bosque kaleyi tereddütsüz bu oyuncuya teslim etti. Barcelonalı oyuncular sezon boyunca formsuz olmalarına karşılık Hollanda ve Şili karşısında sahaya çıktı. Del Bosque cesur davranmayıp istikrar uğruna, formsuz oyuncuları sahaya sürünce facia kaçınılmaz oldu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4A1F4FC59BEB403E8A63F50D7C4ACAB0?newsId=38850), [web.archive.org (arşiv bağlantısı)](http://web.archive.org/web/20140729223026/http://www.aksiyon.com.tr:80/aksiyon/newsDetail_getNewsById.action;jsessionid=4A1F4FC59BEB403E8A63F50D7C4ACAB0?newsId=38850)
