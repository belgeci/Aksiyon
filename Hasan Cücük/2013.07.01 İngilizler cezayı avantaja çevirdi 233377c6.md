# İngilizler cezayı avantaja çevirdi

*Hasan Cücük 2013.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İngiltere, bugün dünyanın en saygın liglerinden birine sahip. Peki bunun temelinde 39 taraftarın ölümüne sebep olan Heysel Faciası olduğunu biliyor musunuz?
  </font>
 </div>
 <div id="newsText">
  <font class="detail-text">
   <p>
    Tarih; 28 Mayıs 1985. Yer; Belçika’nın başkenti Brüksel’deki Heysel Stadı. O zamanki adıyla Şampiyon Kulüpler Kupası finalinde İngiltere’nin Liverpool ile İtalya’nın Juventus takımları final için sahaya çıkmak üzere. Ancak maç öncesi İngiliz holiganların İtalyan taraftarlara saldırmasıyla meydana gelen panikte tam bir facia yaşanacaktı. Panik sonucu tel örgülere sıkışan 38 İtalyan, bir Belçikalı hayatını kaybetti. Final maçı, stadın boşaltılmasıyla boş tribünler önünde oynandı. Juventus efsane oyuncusu Michel Platini’nin penaltı golüyle kupayı kazandı.
    <p>
     Futbol tarihine kara leke olarak geçen bu olay, İngilizler için bardağı taşıran son damlaydı. Geçen aylarda hayata veda eden ‘Demir Lady’ lakaplı İngiltere Başbakanı Margaret Thatcher, yıllardır İngiliz futbolunu dünyaya rezil eden bu holiganizm problemine çözüm bulmak için düğmeye bastı. İlk etapta, İngiltere Futbol Federasyonu’na (FA) UEFA’nın cezalarını beklemeden, kulüplerin tüm uluslararası müsabakalardan çekildiğini açıklaması için baskı yaptı. UEFA’nın, sadece Liverpool’a ceza vermeyi düşündüğü bu olay sonrası devreye giren Thatcher, cezanın tüm İngiliz kulüplerini kapsamasını sağladı. Başbakanın kararlılığı “Bizim hayvanlara bu ceza az!” sözünden de anlaşılıyordu. UEFA, İngiliz Federasyonu’nun kararının ardından İngiliz takımlarının 5 yıl boyunca Avrupa kupalarına katılamayacağını açıkladı. 1985 - 90 yılları arasında Avrupa kupalarında İngiliz takımı yoktu. Liverpool ise, 6 yıl uluslararası karşılaşmalardan men cezası aldı.
     <p>
      Hükümet, kulüpler ve basın, İngiliz futbolunu kemiren holiganizme karşı alınacak tedbirler için çalışmalar yaptı. Aslında holiganizm sorunu 20 yıldır vardı. Ancak kimse bu soruna kalıcı çözüm bulmak için kolları sıvamamıştı. Daha önce çözüm için tam 8 rapor hazırlanmıştı. Heysel Faciası sonrasında Lord Taylor’un hazırladığı ve tarihe ‘Taylor Raporu’ olarak geçen çalışma, holiganizmle mücadelede dönüm noktası oldu. Daha önceki raporlar problemi ortaya koymasına karşılık, çözüm önerileri getirmiyordu. Taylor, holiganizmi besleyen sebeplerin medya, sosyal sorunlar ve kulüp yöneticilerinin yanlış davranışı olduğunu belirttikten sonra şu can alıcı cümleyi de raporuna yazacaktı: “İnsanlara nasıl muamele ederseniz öyle karşılık görürsünüz. Şayet siz onları hayvan muamelesi yapıp bir kafese tıkarsanız, hayvanca karşılık görürsünüz. Siz medeni davranırsanız medeni karşılık görürsünüz.” Taylor, statlardaki kötü ortam ve güvenlik zaafına dikkat çekerek bunlar ortadan kaldırılmadan holiganizmin son bulmayacağını anlatıyordu.
      <p>
       Holiganlar statlara sokulmadı
       <p>
        Teşhis konulmuş, uygulama safhasına geçilmişti. Hükümet sorunun muhataplarından çözümün parçası olmasını istedi, asla taviz de vermedi. Kulüp yöneticileri, maça gelen taraftarların isteklerine karşı ilgisizdi, tribünlerde konfor yoktu. Taraftar para kaynağı olarak görülüyordu. Hükümet ilk iş olarak ayakta maç seyredilen tribünlere el attı. Arsenal, M. United, Chelsea ve Liverpool takımlarının stadyumlarda ayakta maç seyredilen bölümleri yerlerini koltuklara bıraktı. Liverpool’un liman işçisi taraftarları kendileriyle bütünleşen ve ayakta maç izledikleri kale arkası tribünlerine (The Kop) koltuk yapılmasına şiddetle karşı çıktı, fakat buna kulak asan olmadı. Sunderland, Derby, Bolton, Millwall, Stoke ve Middlesbrough kulüplerine ise statlarında yenileme yapmaları için ültimatom verildi.
        <p>
         Gelir düzeyi açısından toplumun alt katmanında bulunan holiganlar, maçlarda deşarj oluyordu. Statların modernizasyonu bilet fiyatlarına yansıdı. Artık maçlara ‘parası olan’ gelmeye başladı. Yüksek ücret ödeyen taraftar, stada sadece maç seyretmek için geliyordu. Tribünlerde kadın ve çocuk sayısı arttı. 1965-86 yılları arası holiganizmin ‘altın çağı’ydı. Bu dönemde ‘gerçek taraftar’ korkusundan stada gidemez olmuştu. Alınan önlemlerden sonra maçlara giden taraftar sayısı ciddi oranda artmaya başladı. Bugün Premier Lig takımlarının çoğunun biletleri maçtan günler önce bitiyor.
         <p>
          Sırada güvenlik vardı. Biletler numaralı olduğu için hangi taraftarın nerede oturduğunu bilmek çok kolaydı. Stadın her karesini kayıt altına alan güvenlik kameraları sayesinde yaprak kıpırdasa bundan haberdar olunuyordu. Tribünlerden tel örgüler kalktı. Seyirciyle saha arası sadece birkaç metrelik mesafeye indi. Alınan tedbirlerden dolayı kimse sahaya atlamaya cesaret edemedi. Her ihtimali değerlendiren polis, maç öncesi sabıkalı holiganları toplayıp karakolda onlarla beraber maç seyrediyordu. Olay çıkaran taraftarlara hem para hem de hapis cezası verildiği gibi, bunların ömür boyu statlara girmesi de yasaklanıyordu. İngiltere, bir taraftan holiganların uluslararası turnuvalara gitmesini önlemek için pasaportlarına el koyuyor, öte yandan kaçak gidişlere karşı holiganların isimlerini ilgili ülkelerin güvenlik birimlerine veriyordu.
          <p>
           The Sun ve Daily Mirror gibi gazeteler statlarda olay çıkaran, ortalığı birbirine katan insanları haftanın taraftarı seçmekte bir sakınca görmüyorlardı. Holiganizm ateşine bir anlamda odun taşıyan basın da artık kendine çekidüzen vermeye başlayacaktı. Bu gazeteler artık hükümetin uygulamalarına destek veriyordu.
           <p>
            Lig’in marka değeri arttı
            <p>
             1985-90 arasında Avrupa kupalarından uzak kalan İngilizler, bu süreyi ‘kayıp’ değil ‘kazanç’ olarak gördü. Futbolu karartan holiganizme karşı ciddi bir zafer kazandılar. Sorunun çözümünde ‘futbolun marka değeri düşüyor’ cümlesini kimse telaffuz etmedi. Heysel Faciası’ndan önce İngiliz kulüpleri oynadığı 8 Şampiyon Kulüpler Kupası finalinden 7’sini kazanmıştı.
             <p>
              Holiganizmi yenen İngilizler, devrim niteliğinde bir karar alarak 1992-93 sezonunda Premier Ligi kurdu. Federasyonun altında özel bir statüye sahip olan Premier Lig’de oynamak isteyen yabancı oyunculara millî olma kriteri getirildi. Maçların şifreli kanallardan yayımlanmaya başlamasıyla televizyon gelirlerinde müthiş bir artış oldu. 1992 yılında medya imparatoru Rupert Murdoch’ın BSkyB kanalı o zamana kadar ödenen rakamın tam 11 kat fazlasını vererek maçların yayın hakkını 304 milyon sterlin karşılığında 5 yıllığına aldı. Kulüpler kasalarına giren yayın gelirleriyle yıldız oyuncuları transfer ettikçe Premier Lig’in marka değeri daha arttı. Bu sezon yayıncı kuruluşun Premier Lig takımlarına 972 milyon sterlin dağıttığını da belirtelim. 2013-14 sezonunda telaffuz edilen yayın hakkı ise 3 milyar sterlin. BBC, maçlardan 3 dakikalık görüntü için 3 yıllığına 175 milyon sterlin ödüyor. Premier Lig maçları dünyada 212 televizyon kanalı tarafından yayımlanırken, 643 milyon kişi bu ligi ekranlardan takip ediyor. Maçları statlarda ortalama 36 bin kişi seyrediyor. Ligde top koşturan oyuncuların toplam değeri 3,5 milyar avro olarak hesaplanıyor. İspanya’da La Liga’da oynayan oyuncuların toplam değeri ise 2,5 milyar avro.
              <p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AABF12275C41AE2DD9DE0722E3202310?newsId=35913), [web.archive.org (arşiv bağlantısı)](http://web.archive.org/web/20141019094513/http://www.aksiyon.com.tr:80/aksiyon/newsDetail_getNewsById.action;jsessionid=AABF12275C41AE2DD9DE0722E3202310?newsId=35913)
