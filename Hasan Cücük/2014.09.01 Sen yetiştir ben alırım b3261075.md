# Sen yetiştir ben alırım

*Hasan Cücük 2014.09.01*

<div class="pNewsDetailMainContent" itemprop="articleBody">
 <p>
  Dünyaca ünlü futbol kulüplerinin de bir ‘arka bahçeleri’ var. İster doku yakınlığı deyin, isterseniz sporcu yetiştirmedeki atalet; yöneticilerin her transfer döneminde kapısını tıklattıkları, futbolcu alırken öncelik verdikleri ve hatta göz diktikleri bir takım mutlaka bulunuyor.
 </p>
 <p>
  2000 yılında Joan Gaspart’ın başkan olmasıyla kadroya katılan isimler Marc Ovemars ve Emmanuel Petit oldu. İki oyuncu için Barcelona’nın kasasından çıkan rakam 55 milyon Euro olmuştu. 2003’te bu kez Arsenal’den gelen Hollandalı Giovanni van Bronckhorst için ödenen ücret sadece 2 milyon Euro’ydu.  2007 yılında kötü geçen bir sezonun ardından Barcelona yeniden Arsenal’in kapısını çaldı. Bu defa kadrosuna kattığı isim dünyaca ünlü yıldız Fransız Thierry Henry olmuştu. Arsenal’in kaptanını 24 milyon Euro karşılığında kadrosuna katan Katalan ekibi, 2008’de şimdilerde Konyaspor’un formasını giyen Belaruslu Aleksandr Hleb’i de 17 milyon Euro karşılığında renklerine bağlıyordu. Bu transferlerden Henry’den maksimum verim alan Barcelona için Hleb tam bir fiyaskoydu. Kadroya girmekte zorlanan Belaruslu oyuncu günlerini daha çok tribünde ve yedek kulübesinde geçirdi.
 </p>
 <p>
  Barcelona Sandro Rosell’in başkanlık döneminde de Arsenal’den oyuncu almaya devam etti. 2001’de Barcelona altyapısından yetişmiş Cesc Fabregas’ı 36 milyon Euro karşılığında 8 yıl aradan sonra yeniden renklerine bağladı. 2012’de alınan oyuncu Alex Song olurken, ödenen miktar 19 milyon Euro’ydu. Katalan ekibinin Arsenal’den kadrosuna kattığı son isim 10 milyon Euro karşılığında Thomas Vermaelen. 14 yılda Barcelona, Arsenal’den tam 8 oyuncu aldı ve 163 milyon Euro ödedi.  Barcelona’nın ihya ettiği kulüp sadece Arsenal değil elbette.  Liverpool’a Luis Suarez ve Javier Mascherano için 100 milyon Euro, Valencia’ya David Villa, Jeremy Mathieu, Jordi Alba ve Gerard için 98 milyon Euro, Sevilla’ya Dani Alves, Seydou Keita, Adriano ve Ivan Rakitic için 77 milyon Euro bonservis ücreti ödedi.
 </p>
 <p>
  <img alt="" height="689" src="http://web.archive.org/web/20141209071709im_/http://medya.aksiyon.com.tr/aksiyon/2014/09/01/sen-yetistir3.jpg"/>
 </p>
 <p>
  <strong>
   Galatasaray - Trabzon
  </strong>
 </p>
 <p>
  Türkiye’de dört büyükler arasında transfer fazla yaşanmaz. Bunun istisnası son yıllarda Trabzonspor – Galatasaray arasında görülüyor.   2011’de Karadeniz ekibinden Selçuk İnan, Engin Baytar ve Ceyhun Gülselam Galatasaray kadrosuna geçti. Sadece Engin Baytar için bonservis ödendi, rakam 1,1 milyon Euro idi. 2012’de Trabzonspor’dan alınan isim gol kralı Burak Yılmaz olurken, kasadan çıkan para da 5 milyon Euro’ya yükseldi. Aynı yıl kadrosuna Toulouse takımından renklerine bağladığı Umut Bulut da Trabzonspor asıllı bir oyuncuydu. Geçen yıl Trabzonspor’dan oyuncu almayı tercih etmeyen Galatasaray, bu sezon Olcan Adın’ı 4 milyon karşılığında kadrosuna kattı ve bir şekilde gelenek de devam etti.
 </p>
 <p>
  <strong>
   Dinamo Moskova - Anzhi
  </strong>
 </p>
 <p>
  Dinamo Moskova son yıllarda Anzhi Mohaçkale takımından aldığı oyuncularla dikkatleri çekti. 2012’de Balazs Dzsudzsak’ı 19 milyon Euro karşılığında kadrosuna katan Dinamo Moskova, 2013’te bu takımdan tam 9 oyuncuyu renklerine bağladı. Dinamo Moskova, Aleksandr Kokorin’i 19 milyon Euro, İgor Denisov’u 15 milyon Euro, Yuri Zhirkov’u 11 milyon Euro, Christopher Samba’yı 10 milyon Euro, Vladimir Gabulov’u 7 milyon Euro ve Aleksey Kasaev’i 5 milyon Euro karşılığında kendi takımına geçmeye ikna etti. 3 oyuncu ise bedelsiz transfer edildi. Dinamo Moskova kasasından Anzhi’ye ödenen transfer ücreti, bir sezonda 67 milyon Euro’ya ulaşarak rekor kırdı.  Dinamo Moskova, 2005 yılında FC Porto’ da top koşturan Maniche, Yunan Seitaridis, Derlei, Costinha ve yedek kaleci Nuno’yu 39,5 milyon Euro karşılığında transfer etmişti.
 </p>
 <p>
  <strong>
   Bayern Münih
  </strong>
 </p>
 <p>
  Alman Panzeri Bayern Münih ise, daha çok, şampiyonluk yolunda kendisine rakip olacak takımların yıldızlarını transfer ediyor. Bunun son örneği Borussia Dortmund’dan geçen yıl alınan Mario Götze ve bu yıl Robert Lewandowski oldu. Bayern Münih, Götze için 37 milyon Euro bonservis öderken, Lewandowski’yi kadrosuna bedelsiz kattı. İki yıldız ismini kaybeden Borussia Dortmund ise şampiyonluk yolunda ciddi güç kaybı yaşamış oldu. Bayern Münih aynı taktikle 2000’li yılların başında fırtına gibi esen Bayer Leverkusen’den  Robert Kovac, Michael Ballack ve Ze Roberto’yu kadrosuna katıp rakibinin gücüne darbe vurmuştu. Stuttgart’tan Mario Gomez ve Schalke 04’ten alınan Manuel Neuer Bayern Münih’in parayı bastırıp rakiplerinden transfer ettiği yıldız oyunculardır.
 </p>
 <p>
  <img alt="" height="273" src="http://web.archive.org/web/20141209071709im_/http://medya.aksiyon.com.tr/aksiyon/2014/09/01/sen-yetistir2.jpg"/>
 </p>
</div>


Kaynak: [www.aksiyon.com.tr](http://www.aksiyon.com.tr:80/spor/sen-yetistir-ben-alirim_539295), [web.archive.org (arşiv bağlantısı)](http://web.archive.org/web/20141209071709/http://www.aksiyon.com.tr:80/spor/sen-yetistir-ben-alirim_539295)
