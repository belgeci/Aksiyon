# Cannes ve ikiyüzlü Avrupa

*Hasan Cücük 2011.05.30*

<font class="agenda2NewsSpot">
 <p class="MsoNormal">
  Bu yılki festivale Danimarkalı yönetmen Lars Von Trier’in Hitler’i öven sözleri damga vurdu. Hz. Muhammed’e hakaret içeren karikatürleri ifade özgürlüğü olarak değerlendiren Avrupa, Trier’i hemen aforoz etti.
  <p class="MsoNormal">
  </p>
 </p>
</font>
<font class="newsDetail">
 <p>
  <p class="MsoNormal">
   Bu yıl 64’üncüsü gerçekleştirilen Cannes Film Festivali’nde Altın Palmiye, başrollerini Brad Pitt ve Sean Penn’in paylaştığı “Tree of Life (Hayat Ağacı)” filmine verilirken; Nuri Bilge Ceylan, “Bir Zamanlar Anadolu’da” filmiyle Büyük Ödül’ün sahibi oldu. Festivale damgasını vuran ise Alman asıllı Danimarkalı yönetmen Lars Von Trier oldu. Tabii, yönettiği Melankoli filmiyle değil, Hitler’i öven sözleriyle...
  </p>
  <p class="MsoNormal">
   Trier, “Hitler’i anlıyorum, bazı yanlış şeyler de yaptı tabii ama ona biraz da sempatim var... Yahudilere karşı değilim, şaka tabii, Yahudileri seviyorum ama çok değil. Çünkü İsrail bir dert. Bu cümleyi nasıl toparlayacağım...” deyince Cannes büyük bir sarsıntı geçirdi. 2005’te “Benim işim tahrik etmek. Çünkü bu şekilde iyi film yaparsınız.” diyen Trier, bu kez gerçekten tahrik etmişti; Avrupalıların en hassas damarı olan Hitler övgüsü ve Yahudi yergisiyle. Festival komitesi derhal toplanarak Trier’i ‘istenmeyen adam’ ilan etti. Bu karar, festival tarihinde bir ilkti.
  </p>
  <p class="MsoNormal">
   Cannes Film Festivali Başkanı Gilles Jacob, “Bu sözlerin bir ahmaklığın neticesi olduğunu düşünmeyi tercih ediyorum.” deyip Trier’in festivali lekelediğini savunuyordu. İstenmeyen adam ilan edilmesinin nedenlerinden birinin, Fransızların 2. Dünya Savaşı’nda Yahudilere kötü davranmasından kaynaklandığını söyleyen Trier ise “Bu yüzden bu konu onlar için çok hassas, kızgınlıklarını anlayabiliyorum. Çok aptallık ettim. Yetkililere çok saygım var. Özür diliyorum.” diyerek yumuşak bir geri çekilme taktiği uyguluyordu.
  </p>
  <p class="MsoNormal">
   Lars Von Trier’in Hitler hayranlığına, Danimarka’da başta hükümet ve basının nasıl bir tepki vereceği asıl merak konusuydu. Çünkü bu ülkede yayın yapan Jyllands Posten gazetesinin 2005’te yayımladığı Hz. Muhammed’e hakaret içeren karikatürler, ifade özgürlüğü sınırları içinde görülmüştü. Gazete, yaptığı saygısızlıktan dolayı özür dilemezken, ısrarla hakareti savunmuştu. Sadece Jyllands Posten değil, tüm siyasi partiler saygısızlığın arkasında dururken, ‘ifade özgürlüğünü’ kutsamıştı. Gazetenin kültür editörü Flemming Rose ve hakaret karikatürlerinden en çok tepki çeken çizer Kurt Westergaard, ‘ifade özgürlüğünün yılmaz savunucusu’ olarak şöhret olmuştu. Özellikle Avrupa’da ödüller peş peşe bu iki isme gitmişti.
  </p>
  <p class="MsoNormal">
   Trier’in açıklamaları, Danimarka için ifade özgürlüğünün kutsal olduğunu bir anda unutturdu. Danimarka Kültür Bakanı Per Stig Möller, Trier’in istenmeyen adam ilan edilmesinden ötürü, “Şaşırdım. Çünkü festival yetkilileri Trier’in özürlerinin not edildiğinin altını çizmişti. Ama tabii ki karar komiteye ait ve ben karışamam.” değerlendirmesinde bulunurken, ifade özgürlüğü kavramını ağzına bile almıyordu. Hatırlatmada yarar var; Möller, karikatür krizi sırasında dışişleri bakanlığı koltuğunda oturuyordu ve hakareti ifade özgürlüğü olarak gören koronun önemli bir üyesiydi.
  </p>
  <p class="MsoNormal">
   Danimarka Film Enstitüsü Müdürü Henrik Bo Nielsen de Trier’in sözlerini “aptalca” ve “itici” olarak tanımlıyordu. Danimarka basını ise adeta ‘üç maymun’u oynuyordu. İfade özgürlüğünü hafızalarından silerek çifte standardın başkahramanı oluyordu. Elbette Trier’in sözlerinde alkışlanacak bir durum yoktu. Ama konu Müslümanlar ve İslam olunca hakareti sıradan bir davranış olarak telakki eden bu zihniyetten standart bir davranış beklemek de doğaldı.
  </p>
  <p class="MsoNormal">
  </p>
  <p class="MsoNormal">
  </p>
  <p class="MsoNormal">
   64. Cannes Film Festivali ödül listesi
  </p>
  <p class="MsoNormal">
  </p>
  <p class="MsoNormal">
   Altın Palmiye: Tree of Life / Hayat Ağacı (Terrence Malick), Büyük Ödül: Bir Zamanlar Anadolu’da (Nuri Bilge Ceylan), Le Gamin Au Vélo / Bisikletli Çocuk (Jean-Pierre ve Luc Dardenne), Jüri Özel Ödülü: Polisse / Polis (Maiwenn Le Besco), En İyi Yönetmen: Nicolas Winding Refn (Drive / Şoför), En İyi Kadın Oyuncu: Kirsten Dunst (Melankoli); En İyi Erkek Oyuncu: Jean Dujardin (The Artist / Sanatçı), En İyi Senaryo: Joseph Cedar (Hearat Shulayim / Dipnot), Altın Kamera: Las Acacias / Akasya (Pablo Giorgelli), En İyi Kısa Metraj: Cross-Country / Kır Koşusu (Maryna Vroda)
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29553-cannes-ve-ikiyuzlu-avrupa.html), [web.archive.org (arşiv bağlantısı)](http://web.archive.org/web/20110704144142/http://www.aksiyon.com.tr:80/aksiyon/haber-29553-cannes-ve-ikiyuzlu-avrupa.html)
