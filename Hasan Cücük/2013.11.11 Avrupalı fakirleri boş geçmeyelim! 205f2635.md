# Avrupalı fakirleri boş geçmeyelim!

*Hasan Cücük 2013.11.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fakirlik, 2008’e kadar Avrupalı için fazla bilinmeyen bir kavramdı. Günümüzde ise AB toprakları içinde 120 milyon kişi fakirlik sınırında yaşıyor. II. Dünya Savaşı’ndan sonra İngiltere’de ilk kez yiyecek dağıtılacak.
  </font>
 </div>
 <div id="newsText">
  <font class="detail-text">
   <p>
    İçinde bulunduğumuz ayın sonlarına doğru İngiltere’de Tesco süpermarketlerine alışveriş yapmak için giren müşterilerin eline ekstradan bir torba tutuşturulup ‘Yardıma muhtaç insanlar için birkaç temel gıda maddesi alır mısınız?’ diye sorulacak. Dünyanın 7. büyük ekonomik gücü olan İngiltere’de son yıllarda artan açların sayısı, yardım kuruluşlarını böyle bir uygulamaya yöneltti. Ekonomik krizden dolayı fakirleşen sadece İngilizler değil. İspanyollar, Yunanlar ve Doğu Avrupalılar giderek fakirleşiyor. Açlık sınırının altında yaşayanların sayısı Avrupa Birliği (AB) nüfusunun dörte birine ulaştı.
    <p>
     Fakirlik, Avrupalılar için fazla bilinmeyen bir kavramdı. 2008’de başlayıp kısa sürede tüm dünyayı etkisi altına alan ekonomik krizden sonra bu kavram Avrupalı için hayatın bir gerçeği oldu. İşini kaybeden insanlar için yaşadığı ‘lale devri’ sona erdi. Gününü gün edip yaşayan Avrupalı için ciddi bir ‘gelecek kaygısı’ başladı. AB ülkeleri 2010’dan itibaren fakirlikle mücadeleyi gündemlerine aldı. Bunun için 2014-2020 yılları arasında kullanılmak üzere 18 milyar avroluk bir fon kurulmasına karar verildi. Resmî rakamlara göre AB sınırları içinde 120 milyon fakir yaşıyor. Amaç bu rakamı 2020’de 20 milyona düşürmek. Ancak bu çok gerçekçi gözükmüyor. AB Komisyonu Başkanı Jose Manuel Barroso, AB genelinde bir dayanışma tam anlamıyla gerçekleşmeden bu sorunun üstesinden gelinemeyeceğini söylüyor. Fakirliğin artık ‘aşılması gereken bir sorun’ olduğu AB’de 25 milyon çocuk akşam yatağa aç olarak yatıyor. Yine 4,7 milyon çocuğun tüm sene boyunca giyeceği sadece bir çift ayakkabısı bulunuyor. Fakir çocuklara yardımda bulunmak için AB’nin oluşturduğu fon, yılbaşından itibaren yardımlara başlayacak. Fakir çocukların kıyafet, ayakkabı, sabun, şampuan ve diğer temel ihtiyaçları karşılanacak. Yardım kuruluşlarının verilerine göre, sadece İngiltere’de fakirlik sınırının altında 13 milyon kişi yaşıyor.
     <p>
      Kızıl Haç teşkilatının 22 AB ülkesinde yaptığı araştırmaya göre, temel gıda maddelerine ihtiyaç duyan fakirlerin sayısı 2009-2012 arasında yüzde 75 arttı. Kızıl Haç Danimarka Genel Sekreteri Anders Ladekarl, “Teşkilat olarak Avrupa’da, Afri-ka’da dağıttığımız yardımlardan daha fazlasını dağıtıyoruz.” açıklamasıyla fakirliğin geldiği durumun ve hametini ortaya koyuyor. Ladekarl, Doğu Avrupa ülkelerinde yaşayan milyonlarca kişinin teşkilatın yaptığı yardımlarla yaşamlarını sürdürdüğünü belirterek İspanya’da günlük 1,5 milyon kişiye yemek verdiklerini ifade ediyor. “Her geçen gün fakirlerin sayısı artıyor ve zengin ülkeler buna çare bulmalı.” diyen Anders Ladekarl’ı isyan ettiren ise Avrupa’da yaşanan fakirliğe bazılarının gözünü kapatmaya devam etmesi.
      <p>
       AB’de fakirliğin vurduğu son ülke İngiltere oldu. Dünyanın 7. büyük ekonomisi olan İngiltere’de fakirlerin sayısının çığ gibi artmasıyla diğer Avrupa ülkelerine örnek teşkil edecek uygulamayı İngiltere Kızıl Haç’ı başlattı. The Guardian gazetesi, ülkede açlık sınırında yaşayan insan sayısının sadece son bir yılda 400 bin arttığını ve toplamda 5,2 milyona ulaştığını yazdı. Kızıl Haç, Tesco süpermarketleriyle yaptığı anlaşmayla ülkenin ilk ‘gıda bankası’nın kurulması için harekete geçti. Kasım ayı sonlarına doğru Kızıl Haç gönüllüleri Tesco’dan alışveriş yapacaklara ekstra bir plastik torba verip temel birkaç gıda maddesi almasını rica edecekler. Toplanan gıda maddeleri belirli merkezlerde toplanıp ihtiyaç sahiplerine ulaştırılacak. Böylece II. Dünya Savaşı’ndan sonra İngilizlere ilk kez yiyecek dağıtılmış olacak. İngiliz Kızıl Haç Teşkilatı’ndan Penny Sims, durumun çok ciddi boyutlara ulaştığını ifade ediyor. Sims, fakirlere yardım konusunda teşkilat olarak FareShare ve Trussell Trust gibi yardım kuruluşlarıyla işbirliği yapıp günlük yemek ihtiyacını karşılayacak parası olmayan 500 bin kişiye yardımda bulunduklarını söylüyor.
       <p>
        FareShare, marketlerde son kullanma tarihi yaklaşan gıda maddelerini toplayan bir kuruluş. İngiltere’de yılda 400 bin ton gıda maddesinin çöpe atıldığına dikkat çeken FareShare’den Shakira Silvestri, “Sadece son 6 ayda bizim verdiğimiz yardımlardan dolayı karnını doyuran insanların sayısı yüzde 15 arttı.” diyor. Silvestri, çöpe atılan gıda maddelerinin 51 bin kişinin günlük ihtiyacını karşılayacak miktarda olduğuna dikkat çekerek, yapılan israfın boyutlarını ortaya seriyor. FareShare’in süpermarketlerden topladığı gıda maddeleri, okullarda ve bakım evlerinde dağıtılıyor. Shakira Silvestri, yardım dağıttıkları her 100 kişiden 60’ının durumunun daha kötüye gittiğini, yine bu 100 kişiden 70’inin  gelecek korkusunu ciddi oranda yaşadığını ifade ediyor.
        <p>
         Trussell Trust, İngiltere’nin en büyük ‘gıda bankası’nı kurmak için çalışan bir yardım kuruluşu. Kızıl Haç’la işbirliği yapan kurum, geçen yıl 350 bin kişiye gıda yardımı yapmış. Trussel Trust’ten Chris Mould, “İngiltere’de bu kadar çok yardıma muhtaç kişinin olması kabul edilmez bir durum.” derken, Başbakan David Cameron’un ‘açlık’ konusunu ülke gündemine ciddi bir şekilde almamasını ‘skandal’ olarak yorumluyor. Yardım kuruluşlarının verilerine göre, İngiltere’de fakirlik sınırının altında 13 milyon kişi yaşıyor.
        </p>
        <p>
         Rakamlarla AB’de fakirlik
         <p>
          AB toprakları içinde toplam 120 milyon kişi fakirlik sınırında yaşıyor. Bu rakam toplam nüfusun yüzde 24,2’sine tekabül ediyor.  Fakirliğin vurduğu ülkelerin başında İspanya, Yunanistan, Romanya, Bulgaristan, Letonya, Litvanya ve Macaristan geliyor. Bu ülkelerde fakirlerin toplam nüfusa oranı yüzde 27 ile 40’ı arasında değişiyor.  Fakirliğin çok az olduğu ülkelerin başında Hollanda, İsveç, Avusturya, Çek Cumhuriyeti ve Danimarka geliyor. Bu ülkelerde fakir oranı toplam nüfusun yüzde 15’i civarında.  AB nüfusunun 10’da biri, yani 45 milyon kişi ‘acil gıda maddelerine’ ihtiyaç duyarak yaşıyor.  Bu insanlar ev kiralarını ödeyemiyor, sosyal yardımla ayakta duruyor.   25 milyon çocuk fakirlik içinde yaşıyor. 5,7 milyon çocuğun yeni kıyafet alması için parası olmazken; 4,7 milyon çocuğun sadece bir çift ayakkabısı bulunuyor.  AB’de toplam 4,1 milyon evsiz bulunuyor.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D8CC385D7D7FA76EDAAFFD576A7EFDE8?newsId=37053), [web.archive.org (arşiv bağlantısı)](http://web.archive.org/web/20131122201112/http://www.aksiyon.com.tr:80/aksiyon/newsDetail_getNewsById.action;jsessionid=D8CC385D7D7FA76EDAAFFD576A7EFDE8?newsId=37053)
