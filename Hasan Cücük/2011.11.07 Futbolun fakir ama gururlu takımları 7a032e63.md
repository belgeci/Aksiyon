# Futbolun fakir ama gururlu takımları

*Hasan Cücük 2011.11.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir oyuncuya bir takıma bedel miktarda para harcayan zengin kulüplerin yanında düşük bütçeyle başarıyı yakalayanlar da var. Mesela Levante, Orduspor, İstanbul Büyükşehir Belediyespor, Newcastle, Borussia Mönchengladbach, Cercle Brugge, Motherwell...
  </font>
 </div>
 <div id="newsText">
  <font class="detail-text">
   <p class="MsoNormal">
    Yeşilçam filmlerinde en çok işlenen konulardan biri, zengin kız-fakir oğlan ilişkileridir. Esas oğlan, fakir ama gururludur. Filmin finalinde fakir genç hedefine ulaşırken, kendisi gibi binlercesine rol model olmanın hazzını yaşar. Günümüz futbolunda başarı, parayla eşit hâle geldi. Zengin patronlar tarafından yönetilen kulüpler, başarı için transfer dönemlerinde milyon dolarlar, avrolar harcıyor. Bir oyuncuya bir takıma bedel miktarda para harcamaktan çekinmeyen zengin kulüplerin yanında kendi yağıyla kavrulup düşük transferle başarının yolunu arayan takımlar da çıkmaya devam ediyor. Süper Lig’de bunun en iyi örneğini yıllarca İstanbul Büyükşehir Belediyespor (İBB) verirken, bu yıl Orduspor da bu yolda ilerliyor. Futbolcularının değeri yüz
   </p>
   <p class="MsoNormal">
    milyonlarca avro olan Barcelona ve Real Madrid gibi devlerin mücadele ettiği La Liga’da da Levante, cüzi bütçesiyle bu sezon ligin zirvesinde yer bularak İspanya’nın ‘fakir ama gururlu genci’ oldu. İngiltere Premier Ligi’nin gururlu takımı Newcastle United olurken; Bundesliga’da ise Borussia Mönchengladbach, mütevazı bütçesiyle üst basamaklara tırmandı.
   </p>
   <p class="MsoNormal">
    İstanbul takımları denince akla ilk olarak Galatasaray, Fenerbahçe ve Beşiktaş gelirken; İstanbul Büyükşehir Belediyespor taraftar sayısının azlığından dolayı basından âdeta Anadolu kulübüymüş muamelesi görüyor. Toplam 30 milyon avroluk değer biçilen takım, Abdullah Avcı yönetiminde yıllardır yakaladığı istikrarla ligin üst sıralarında yer buluyor. Bu sezon Trabzonspor ve Galatasaray’ı yenerek dikkatleri üzerine çeken İstanbul Büyükşehir’in en değerli oyuncusu, 4 milyon avro bedel biçilen Pierre Webo.
   </p>
   <p class="MsoNormal">
    İstanbul Büyükşehir’in yolunda giden bir başka takım ise uzun yıllar sonra yeniden Süper Lig’e çıkan Orduspor. Metin Diyadin yönetiminde istikrarlı sonuçlar alan Orduspor’un toplam değeri 31 milyon avro. Takımın en değerli oyuncusu ise 3,8 milyon avro ile Stancu. Avrupa transfer borsasında Süper Lig’in toplam değeri 844 milyon avro olarak tespit edilirken; ilk sırada F.Bahçe, son sırada ise Mersin İdman Yurdu bulunuyor. F.Bahçe için biçilen değer 122, Mersin İdman Yurdu içense sadece 15 milyon avro. Güneyin temsilcisi tıpkı Orduspor gibi yıllar sonra yeniden merhaba dediği Süper Lig’de piyasa değeriyle ters orantılı sonuçlar alıyor.
   </p>
   <p class="MsoNormal">
    İspanya La Liga’nın toplam değeri ise 2,6 milyar avro. Real Madrid ve Barcelona’nınki ise 1,1 milyar avro. İki takım da âdeta yıldızlar topluluğu. Barcelonalı Messi’ye 100 milyon avro, Real Madridli Ronaldo’ya 90 milyon avro değer biçiliyor. 20 takımlı La Liga’da Levante, 34 milyon avro ile paha sıralamasında 19’uncu. Yaş ortalaması olarak La Liga’nın ‘abisi’ konumunda olan Levante, son 5 yılda sadece 7 milyon avroluk transfer yaptı. Daha çok bonservisi elinde olan oyuncuları alan Levante, sezon başında 1 milyon avroya Manchester City’den aldığı Felipe Caicedo’yu birkaç ay sonra Lokomotiv Moskova’ya 7,5 milyon avroya satarak kasasını âdeta doldurdu. Ligde genelde sonlarda yer almasından dolayı adı ‘Zavallı Levante’ye çıkan kulüp, bu sezon aldığı başarılı sonuçlardan sonra Barcelona ve Real Madrid’in ardından 3. sıraya yerleşti. Kadrosunda çok sayıda kiralık oyuncu bulunduran Levante’nin en değerli ismi, Malaga’dan kiralanan Xavi Torres. Bu oyuncunun değeri 3 milyon avro. Levante, ilk 10 haftada 7 galibiyet alıp 2 kez berabere kaldı, bir kez mağlup oldu. Galibiyetlerinden birini Real Madrid’e karşı elde etti.
   </p>
   <p class="MsoNormal">
    Futbolun NBA’i olarak kabul edilen İngiltere Premier Ligi, son yıllarda zengin iş adamlarının güç gösterisi yaptığı alan oldu. Rus milyarder Roman Abromovich’in Chelsea’yi satın almasıyla başlayan süreçte birçok İngiliz kulübü yabancıya satıldı. Premier Lig’in değeri 3,2 milyar avroyu bulurken; Birleşik Arap Emirlikleri’nden Şeyh Mansur’un takımı Manchester City değer sıralamasında 433 milyon avro ile ilk sırada bulunuyor. Paranın gücünü sahaya yansıtan Manchester City, ligde de lider durumda. Premier Lig için şaşırtıcı olan ise 3. sıradaki takımın Newcastle United olması. Alan Shearar gibi yıldızıyla 1996 ve 97’de Premier Lig’i 2. sırada bitiren Newcastle, uzun yıllardır bu ligin sıradan takımları arasında yer alıyordu. Bu sezon Demba Ba ve Leon Best’in gol yollarındaki başarısıyla 1990’lı yıllara dönüş sinyali veren Newcastle, 133 milyon avro piyasa değeriyle 20 takım arasında 12. sırada bulunuyor.
   </p>
   <p class="MsoNormal">
    Almanya’da ise Bundesliga, Bayern Münih ve diğerleri diye ikiye ayrılıyor. Bavyera’nın güçlü temsilcisi sadece Bundesliga’ya değil, Avrupa’ya da damgasını vuran bir kulüp. Bundesliga’nın toplam değeri 1,7 milyar avro olurken, Bayern Münih 335 milyon avro ile ilk sırada bulunuyor. Bayern Münih’le diğerlerinin farkını görmek için 170 milyon avro bedelle ikinci sırada bulunan Borussia Dortmund’a bakmak yeterli. 18 takım arasında kendine 12. sırada yer bulan Borussia Mönchengladbach’ın toplam değeri 64 milyon avro. Ligde 5. sırada bulunan Mönchengladbach’ın başarısının altında 22 yaşındaki genç yıldızı Marco Reus’un imzası var. Joachim Löw tarafından Alman Millî Takımı’na alınan Reus, attığı 5 golle yıldızlaşırken; 14 milyon avroluk bedelle takımın en pahalı oyuncusu. Mönchengladbach’ın kaptanlığını ise 2005’te 300 bin avro karşılığında Gençlerbirliği’nden giden Belçikalı Pilip Daems yapıyor. 33 yaşındaki Daems bu sezon 3 gole imza attı.
   </p>
   <p class="MsoNormal">
    Son dönemde kan kaybı yaşayan Belçika Ligi’nin tartışmasız hâkimi, Anderlecht. 394 milyon avroluk ligde Anderlecht, 67 milyon avro ile ilk sırada. Parasal değerini lige yansıtarak ilk sırada yer alan Anderlecht’in başarısı normal karşılanırken; sıra dışı olan, 10 milyon avro değer biçilen Cercle Brugge’nin 3. sırada bulunması. Benzer durum Celtic ve Glasgow Rangers’ten başka takımın şampiyon olmasının âdeta yasak olduğu İskoçya Ligi’nde yaşanıyor. Motherwell, sürpriz bir şekilde ikinci sırada bulunuyor. 57 milyon avro değerindeki Celtic’i geride bırakan Motherwell, 8,3 milyon avroluk değeriyle 12 takım arasında 8. sırada. Değer olarak son sırada bulunan St. Mirren ise ligde 6. basamakta.
   </p>
   <p class="MsoNormal">
    Bir de zengin ama başarısız takımlar var. Bunların başında Inter geliyor. Son 6 yılda 5 şampiyonluk yaşayan Inter, bu sezon ligde âdeta sefilleri oynuyor. 2,2 milyar avro değer biçilen Serie A’da 314 milyon avro ile en pahalı takım olan Inter, Mourinho’nun ayrılmasıyla tepe takla düşüşe geçti. Sadece Sneijder bile 40 milyon avro bedeliyle onlarca Avrupa kulübünden daha değerliyken; Inter, 20 takımlı ligde 17. sırada bulunuyor. Bundesliga’nın köklü ve güçlü takımlarından Hamburg da Inter gibi piyasa değerini sahaya yansıtamayan takımlar arasında. Hamburg, Bundesliga’da 16. sırada.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### yusuf, 11 November 2011, 17:24
> keşke Maraşspor da becerebilse bu tür şeyleri ama nerdeeee?

Kaynak: [www.aksiyon.com.tr](http://www.aksiyon.com.tr:80/aksiyon/haber-30943-38-futbolun-fakir-ama-gururlu-takimlari.html), [web.archive.org (arşiv bağlantısı)](http://web.archive.org/web/20120203204319/http://www.aksiyon.com.tr:80/aksiyon/haber-30943-38-futbolun-fakir-ama-gururlu-takimlari.html)
