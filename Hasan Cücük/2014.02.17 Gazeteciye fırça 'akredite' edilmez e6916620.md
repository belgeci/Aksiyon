# Gazeteciye fırça ‘akredite’ edilmez

*Hasan Cücük 2014.02.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Tayyip Erdoğan’ın, ağırladığı İspanya Başbakanı Mariano Rajoy’un yanında kibarca soru soran gazeteciyi azarlaması Batı medyasının gündemine girdi. Çünkü bu tür antidemokratik tavırlar onlar için çok yabancı.
  </font>
 </div>
 <div id="newsText">
  <font class="detail-text">
   <p>
    Başbakan Tayyip Erdoğan’ın geçen hafta İspanya Başbakanı Mariano Rajoy ile düzenlediği ortak basın toplantısı dünya gündemine girdi; ancak konu görüşmelerin içeriği ile ilgili değildi. Uluslararası medya,
    <strong>
     <img alt="" height="160" src="http://web.archive.org/web/20140724023038im_/http://medya.aksiyon.com.tr/aksiyon/2014/02/17/ahmet-donmez.jpg">
      Zaman gazetesi muhabiri Ahmet Dönmez
     </img>
    </strong>
    ’in yolsuzluklarla ilgili sorularına Başbakan Erdoğan’ın verdiği orantısız ve sert cevabı tartıştı. Zira Erdoğan, Türkiye’nin aylardır tartıştığı, sonunda Meclis gündemine bile taşınan iddialarla ilgili kendisine ilk kez yöneltilen sorulara cevap vermek yerine gazeteciye ve çalıştığı kuruma hakareti tercih etmişti. İspanya’nın en çok satan gazetesi El Pais’in muhabiri Carlos E. Cue, konuyla ilgili değerlendirmesinde “Bir Türk gazeteci Rajoy’a Gürtel davasını ve Erdoğan’a yolsuzluğu sordu. Rajoy konuyu geçiştirdi, Erdoğan ise bıçağa sarıldı.” ifadelerini kullandı. Başbakan’ın gazeteci fırçalamasına uluslararası basın meslek kuruluşlarından da tepki geldi. Uluslararası Gazetecileri Koruma Komitesi’nin (CPJ) Avrupa ve Orta Asya Program Koordinatörü Nina Ognianova, Başbakan’ın tavrının kendisini ‘şoke ettiğini’ söyledi. Erdoğan’ın gazetecileri azarlama ve hedef göstermeyi alışkanlık hâline getirdiğini ifade eden Ognianova, bu tavra son verilmesini istedi.
    <p>
     Türkiye’de siyasiler bu tür antidemokratik tavırlar sergilediğinde gözler genellikle Batı’ya, yani Avrupa Birliği ve ABD’ye çevriliyor. Malum AB, 50 yıldır kapısında beklediğimiz yer. Oralarda siyasetçi-gazeteci ilişkisi nasıl, Türkiye’deki gibi ‘başkent gazeteciliği’ kavramı veya uygulamaları var mı?
     <p>
      Maalesef, gazeteciye sorduğu sorudan dolayı ‘fırça atmak’ veya ‘örgüt üyesi’ muamelesi yapmak Avrupa sınırları içinde kendine yer bulamıyor. Avrupa’da gazetecilik hâlâ saygın bir meslek. Gazeteci, siyasi, etnik ve dinî görüşü ile çalıştığı kurum ne olursa olsun ‘gazeteci’ sayılır. Başbakan veya bakanlara çekinmeden istediği soruyu yöneltebilir ve bu yüzden  tahkir edilemez. Basın kartı olan bir gazetecinin, basın toplantısına girmesine ‘kimse’ engel olamaz.  Birkaç örnek verelim. 14-15 Kasım 2005’te Kopenhag’da yapılan NATO Parlamenterler Asamblesi’nin onur konuğu Başbakan Tayyip Erdoğan’dı. Kopenhag’da zamanın Danimarka Başbakanı şimdinin NATO Genel Sekreteri Anders Fogh Rasmussen ile ‘karikatür ve Roj TV krizi’ gölgesinde ikili bir görüşme yapan Erdoğan, basın toplantısına geçildiğinde salonda PKK’nın yayın organı Roj TV muhabiri bulunduğunu belirterek, “O muhabir salondan çıkarılsın.” talebini iletti. Rasmussen, muhabirin NATO nezdinde akredite olduğunu belirterek, kendisinin dışarı çıkarma yetkisi olmadığını söyledi. Bunun üzerine Erdoğan basın toplantısına katılmadan Ankara’ya döndü. Basının karşısına tek başına çıkan Rasmussen, şu değerlendirmeyi yaptı: “Erdoğan’a göre Roj TV, PKK’ya ait, PKK da AB terör örgütleri listesinde. Türkiye’nin terör hassasiyetini anlıyorum. Yasa çerçevesinde gazetecilere müdahale hakkım olmadığını kendisine söyledim. Polisin bu kanal hakkında başlattığı soruşturma sürdükçe, müdahalem söz konusu olamaz. Roj TV muhabiri, NATO toplantısına Brüksel’den akredite yaptırmış. Erdoğan, bunu, NATO toplantısında da söyleyebilirdi.” Rasmussen’in bu tutumu Türkiye’de eleştiri yağmuruna tutuldu; ama Danimarka için sıradan bir durumdu. Karikatür krizi sırasında katıldığım basın toplantılarında Rasmussen’e tavrı konusunda eleştiri sınırlarını zorlayan sorular sormama rağmen kızmadan, tavır almadan cevapladı. Cevaplarının tatmin etmediğini söylediğimde ise “Benim cevaplarım bunlar.” diyordu.
      <p>
       Gazeteci-devlet başkanı polemiğinin en çarpıcı örneklerinden biri ABD’de yaşandı. Beyaz Saray’da başkanlık yapan 10 başkanı da görerek neredeyse yarım yüzyıllık tarihe şahit olan gazeteci Helen Thomas, medya dünyasında bir efsane hâline gelmişti. Thomas, başkanlara sorduğu zor sorularla tanınıyordu. Irak’ın işgali sırasında eski Başkan George W. Bush’a “Irak’a neden girdiniz, neden savaş istediniz?” sorusunu sormuştu. Bush, soruya hayli kızarken, Thomas’a yönelik tek yaptırımı birinci sıradan ikinci sıraya oturmasını sağlamak olmuştu. Thomas, ABD Başkanı Obama’yı ise, “Afganistan’dan ne zaman çekileceksiniz? Neden orada ölmeye ve öldürmeye devam ediyorsunuz? ‘Bushizm’ yapmayın!” sözleriyle köşeye sıkıştırmıştı. Obama, kendisi ile aynı gün doğan duayen gazeteciye kızmak ve tavır almak yerine, onu 2009’da büyük bir sürprizle karşılamış ve konferans salonuna elinde bir doğum günü pastası ile girerek pastayı Thomas’a üfletmişti.
       <p>
        <span>
         <strong>
          ‘Başkent Gazeteciliği’ de yok
         </strong>
        </span>
        <p>
         Almanya Başbakanı Angela Merkel’in paskalya tatili için gittiği İtalya’da bulunduğu sırada çekilen mayolu fotoğrafları yayımlanınca Hükümet Sözcüsü Georg Streiter, söz konusu fotoğrafların Merkel’in bilgisi olmadan çekildiğini ve onayı olmadan yayına verildiğini açıkladı. “Bu fotoğraflar herhangi bir yerden gizlice çekilmiş fotoğraflardır. Merkel’in poz vermeye çok da düşkün olmadığını herkes bilir.” demekle yetindi. Almanlar, fotoğrafı yayımlayan gazeteye ‘akredite’ falan da başlatmadı.
         <p>
          ‘Ankara gazeteciliği’ gibi kavram ve uygulamaların örneğini de Batı’da görmek zor. Yani başbakanın yurtdışı seyahatlerinde ‘özel akredite’ uygulaması ile ‘özel uçağa’ gazeteci alınması geleneği yok. Başbakan veya bakanların yurtdışına yapacağı gezilerin programı günler öncesinden tüm basın kuruluşlarına gönderilir ve geziye akredite olmaları istenir. Başbakanın uçağına gazeteci alınmaz. Geçen haftalarda Türkiye’ye gelen Fransa Cumhurbaşkanı François Hollande’nin cumhurbaşkanlığı uçağına sadece üst düzey devlet görevlileri binerken, diğer yetkililer ile işadamı ve gazeteciler bir başka uçağı kullandı. Cumhurbaşkanı veya başbakanın gezilerini takip edeceklerin akreditasyon tasnifinde ‘siyasi duruş’ etkili olmuyor. Daha çok gazetelerin tirajı baz alınıyor. Ancak resmî heyetin bulunduğu uçağa binmeyip kendi şartlarıyla geziyi takip edecek gazeteciler akredite yapılıyor. Burada bir noktanın altını çizmek gerekiyor; yurtdışı gezilerini takip edecek gazeteciler tüm masraflarını kendileri karşılıyor. Cumhurbaşkanı heyetiyle gitmek ‘beleş’ anlamına gelmiyor. Tek avantajı yapılacak görüşmeleri takip açısından kolaylık sağlıyor. Fransa Cumhurbaşkanı Hollande, her ziyaretin sonunda ayrım yapmaksızın bütün muhabirlerle bir araya gelerek sorularına kayıt dışı olmak kaydıyla cevap veriyor. Sadece ‘genel yayın yönetmenlerinin’ özel davet edildiği bir uygulama söz konusu değil. Fransa Cumhurbaşkanı her yıl bütün medya kurumlarının temsilcilerini Elysee Sarayı’na çağırarak 3-4 saat boyunca bütün soruları cevaplıyor. Bakanlar ve siyasi parti liderleri radyo programları, yerel gazeteler ve yerel televizyon kanallarında röportaj veriyor. Fransa’dakinin benzeri uygulamalar diğer Avrupa ülkelerinde de aynı.
          <p>
           ‘Ankara temsilcileri’ gazetecilikten ziyade patronlarının iş takibini yapmakla ünlüdür. Bunun benzerini maalesef yine Batı’da görmek imkânsız. Değişik alanda iş yapan holdingler önlerini ‘açmak’ için Türkiye’de basın sektörüne girerken, Batı’da gazetelerin sahiplerinin tek işi ‘gazete’ çıkarmaktır.
           <p>
            Kısacası, Batı’da gazeteciyi azarlamak, yaptığı hoşa gitmeyen haberlerden dolayı akreditasyon uygulamak, yaftalamak, hakaret gibi tavırlar yok. Kopenhag Kriterleri’nin olmazsa olmazı ‘ifade ve basın özgürlüğüdür’ ve bu konuda asla taviz verilmez.
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37878), [web.archive.org (arşiv bağlantısı)](http://web.archive.org/web/20140724023038/http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37878)
