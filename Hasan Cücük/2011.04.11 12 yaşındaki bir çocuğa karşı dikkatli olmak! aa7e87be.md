# 12 yaşındaki bir çocuğa karşı dikkatli olmak!

*Hasan Cücük 2011.04.11*

<font class="agenda2NewsSpot">
 İsveçli akademisyen Grinnel, 12 yaşındaki Ali ile Afyon’da tanışır. Tur rehberinin uyarısı ise onu dehşete düşürür: “O çocuğa karşı dikkatli olun. Dinci bir cemaatin okulunda okuyor.”
</font>
<font class="newsDetail">
 <p>
  <p class="MsoNormal">
   Dialog-Forum Derneği ve Danimarkalı akademisyenler tarafından mart ayı sonunda Kopenhag Üniversitesi’nde ‘Dünya Görüşleri Arasında Diyalog ve Gülen Hareketi’ konferansı düzenlendi. Fikirleri, yaşam tarzı ve eserleriyle milyonları etkileyen Fethullah Gülen Hocaefendi, kendi ülkesinde zaman zaman asılsız suçlama ve saldırılara maruz kalsa da uluslararası arenada her geçen gün daha fazla ilgi ve saygı görüyor. Konferansa sadece Danimarka’dan değil, Almanya, İsveç ve ABD’den de akademisyenler katıldı.
  </p>
  <p class="MsoNormal">
   ‘Diyalog çalışmalarının İskandinav toplumlarındaki durumu ve Hizmet Hareketi’ isimli bir sunum yapan
   <span>
   </span>
   İsveçli akademisyen Dr. Klas Grinnel araştırmalarını derinleştirdikçe Gülen’e karşı içinde büyük bir saygı uyandığını belirtiyor. Grinnel, “Dünyanın farklı ülkelerinden birçok akademisyenin çalışmalarını takip ediyorum. Bunlar arasında Tarık Ramazan gibi küresel arenada sözü geçen Müslüman akademisyenler de var. Ancak Fethullah Gülen çok farklı. O güçlü bir fikir adamı olmasının yanı sıra etkili bir aksiyon insanı.” diyor.
   <span>
   </span>
   Grinnel’in Gülen’den ve hareketten haberdar olmasının ise ilginç bir hikâyesi var. Bir kültür turu için geldiği Afyon’da 12 yaşlarında bir çocuk kendisine yaklaşır ve sohbet etmek istediğini söyler. İngilizcesini geliştirmek isteyen Ali adlı çocuğun cesaretine hayran kalan Dr. Grinnel bu teklifi geri çevirmez.
   <span>
   </span>
   Ali, bu sohbetler esnasında yarım yamalak İngilizcesiyle Grinnel’e kendi okulundan ve okulunun açılmasına vesile olan Gülen’den bahseder. Küçük Ali ile Grinnel arasındaki sıcak dostluk İsveçli turistlere bölgeyi gezdiren Türk rehberin de dikkatini çeker. Fırsatını bulunca Grinnel’e yaklaşan Türk rehber, Ali’nin ‘dinci’ bir cemaatin okulunda okuduğunu ve ona karşı dikkatli olmasını tavsiye eder. O zamana kadar Fethullah Gülen Hocaefendi hakkında hiçbir bilgisi olmayan Klas Grinnel’e bu tavsiye son derece komik gelir: ‘12 yaşındaki bir çocuğa karşı dikkatli olmak!’ Daha sonra yaptığı araştırmalarla hareket ve gelişimi hakkında bilgi sahibi olan Grinnel bugün,
   <span>
   </span>
   İsveç’te Gülen hareketi konusunda sözü geçen birkaç akademisyenden biri. Ancak hâlâ o Türk rehberin Ali ile ilgili tavsiyesinin komik bir hezeyandan başka bir şey olmadığını düşünüyor.
  </p>
  <p class="MsoNormal">
   Hollanda İçişleri Bakanı Piet Heijn Donner, Gülen’in fikirleri etrafında şekillenen hareketin entegrasyona pozitif katkısı olduğunu belirtiyor. Amerikalı Profesör Helen Rose Ebaugh, Türkiye’nin onun sayesinde daha fark edilir bir hâle geldiğini söylüyor.
   <span>
   </span>
   Alman Prof. Dr. Annemarie Schimmel’e göre ise onun ‘hoşgörü, tolerans ve herkesi olduğu gibi kabul etme’ fikirleri çok önemli. Kosova Müftüsü Naim Ternava’ya sorarsanız
   <span>
   </span>
   onun fikirlerinin dinler arası ahengi sağladığını, Suriye’nin önde gelen din adamlarından Vehbe Mustafa Zuhayli’den onun fikirlerinin insanlık için umut olduğunu duyuyorsunuz. Konferansa katılmak için Amerika’dan gelen Prof. Dr. Marcia Harmansen ise Gülen’in Türkiye’de devleti ele geçirmeye çalıştığına dair iddiaları temelsiz buluyor ve hareketin uzun süre önce Türkiye sınırlarını aştığını vurguluyor. Hareketin faaliyetlerini küresel çapta yürüttüğünü kaydeden Hermansen “Artık dünya sahnesindeler ve herkes küresel konularda onların yaklaşımının nasıl olacağını anlamaya çalışıyor.” diyor. Konferansın organizatörlerinden Prof. Dr. Ümit Necef ise hareketin gurbette yaşayan Müslüman göçmenlere kimlik kazandırdığını ileri sürüyor. Konferansta hareketin göçmenler üzerindeki etkisi hakkında bir sunum yapan Necef, Müslüman göçmenlerin hizmet sayesinde kendisi dışında yaşanan gelişmelerin kurbanı ya da mağduru olmaktan kurtulduğunu belirtiyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29142-202-12-yasindaki-bir-cocuga-karsi-dikkatli-olmak.html), [web.archive.org (arşiv bağlantısı)](http://web.archive.org/web/20110830105004/http://www.aksiyon.com.tr:80/aksiyon/haber-29142-202-12-yasindaki-bir-cocuga-karsi-dikkatli-olmak.html)
