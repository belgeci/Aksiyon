# Sarı doğaya, turkuaz mayoya!

*Mehmet Yaman 2010.04.19*

<font class="agenda2NewsSpot">
 Bu yıl 46.sı gerçekleştirilen Cumhurbaşkanlığı Bisiklet Turu’nda dünyanın en iyi bisikletçileri mücadele etti. 2009 yılındaki başarılı organizasyon ile Uluslararası Bisiklet Birliği (UCI) tarafından dünya bisikletinin şampiyonlar ligi olarak kabul edilen 2.HC kategorisine yükseltilen ve dünya çapındaki 17 yarıştan biri hâline gelen Cumhurbaşkanlığı Turu, Eurosport tarafından 123 ülkede yayınlandı.
</font>
<font class="newsDetail">
 <p class="MsoNormal">
  Cumhurbaşkanı Abdullah Gül’ün 2008 yılındaki “Bu sadece bir spor değil, Türkiye’yi tanıtan çok büyük bir olay. Türkiye’yi bundan daha güzel tanıtıcı ne olabilir ki!” sözlerini vizyona dönüştüren Türkiye Bisiklet Federasyonu, organizasyonu kısa zamanda dünya çapında marka hâline getirdi. Türkiye'nin tanıtımına katkıda bulunan tur (285 milyon dolar değerinde tanıtım yapması öngörülüyordu), medeniyetlerin beşiği Anadolu'dan tüm dünyaya barış mesajları taşıdı.
 </p>
 <p class="MsoNormal">
  Rengarenk çiçekler arasında gerçekleştirilen turda bu yıl ilk kez genel klasman lideri de alışıla gelmiş şekilde sarı mayo değil, Türkiye’nin sembol rengi olan turkuaz mayo giydi.
 </p>
 <p class="MsoNormal">
 </p>
 <p class="MsoNormal">
 </p>
 <p class="MsoNormal">
  ‘Tur’izme katkı
 </p>
 <p class="MsoNormal">
  8 günde 192 saat boyunca hiç durmayan organizasyonda; 16 kişilik hakem heyeti, 14 kişilik yönetici kadro, 10 kişilik medya ilişkileri ekibi, 9 kişilik seremoni ekibi, 65 kişilik start/finish ekibi, 110 kişilik takım, yol, ekibi ve görevliler, 120 araç, 70 şoför,
  <span>
  </span>
  3 ambülans, 25 kişilik catering ekibi, 25 güvenlik motoru, 10 motosikletli polis ve ayrıca 100’lerce polis ve jandarma görev yaptı. 100’ün üzerinde yerli ve yabancı VIP misafirin de takip ettiği turda sporcular, antrenörler, görevliler ve basın mensupları, 35 değişik otelde konakladı. Tur, tanıtımın yanı sıra, bu yönüyle de Türk turizmine katkıda bulundu.
 </p>
 <p class="MsoNormal">
 </p>
 <p class="MsoNormal">
  8 günde devr-i Anadolu
 </p>
 <p class="MsoNormal">
  Türk Millî Takımı'yla birlikte 15 takımdan 111 sporcunun katıldığı tur, İstanbul Sultanahmet’te başladı. 1.257 km’lik parkur; Kuşadası-Bodrum, Bodrum-Marmaris, Marmaris-Pamukkale, Pamukkale-Fethiye, Fethiye-Finike, Finike-Antalya, Antalya-Alanya etaplarıyla sona erdi. Anadolu’nun en turistik yerlerini kapsayan tura, dünya klasmanında ilk sırada yer alan Alman Andre Greipel’in yanı sıra İtalyan Francesco Chicchi, Giovanni Visconti, ABD'li Tejay Van Garderen ve Fransız David Moncoutie’nin de aralarında olduğu çok sayıda ünlü bisikletçi katıldı. Zorlu yarışları çok sayıda vatandaş izledi. Özellikle finişlerdeki manzara görülmeye değerdi.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26547-236-sari-dogaya-turkuaz-mayoya.html), [web.archive.org (arşiv bağlantısı)](http://web.archive.org/web/20101120014801/http://aksiyon.com.tr/aksiyon/haber-26547-236-sari-dogaya-turkuaz-mayoya.html)
