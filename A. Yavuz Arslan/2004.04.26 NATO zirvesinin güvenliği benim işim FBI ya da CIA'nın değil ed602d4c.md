# NATO zirvesinin güvenliği benim işim, FBI ya da CIA'nın değil

*A. Yavuz Arslan 2004.04.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Terör guruplarının gözünün önümüzdeki ay İstanbul"da yapılacak NATO zirvesinde olduğunu belirten İstanbul Emniyet Müdürü Celalettin Cerrah, liderlerin güvenliği FBI ve CİA"nın sağlayacağı söylentileri için, "Yetki ve sorumluluk alanıma kimsenin burnunu sokturmam" diyor
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061031060721im_/http://www.aksiyon.com.tr/resim/490/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul"a belediye başkanı, vali olmak kadar, emniyet müdürü olmak da zordur. Celalettin Cerrah, 14 yıl önce Atatürk Havalimanı"ndan sorumlu şube müdürü olarak ayrıldığı İstanbul"a geçtiğimiz yıl emniyet müdürü olarak geri döndü. 14 aydır 30 bin kişilik İstanbul Emniyetini yöneten, uygulamaları kadar konuşmaları ve hareketleriyle de sıra dışı bir portre çizen İstanbul Emniyet Müdürü Celalettin Cerrah, Aksiyon"un sorularını cevaplandırdı.
   <br>
    <br>
     Eski futbol hakemi ve spor yorumcusu Ahmet Çakar"ın vurulması olayını aydınlatmak üzere olduklarını belirten Cerrah, Türkiye"de spor dünyasını ele geçirecek güçte bir mafya oluşumu olmadığını belirtiyor. "İstanbul polisi zevk-ü sefayı bırakıp çalışacak" sözünü yineleyen Cerrah, en son yakaladıkları bir ton uyuşturucu için kaçakçıların polise 2,5 milyon euro rüşvet teklifinde bulunduklarını açıkladı.
     <br/>
     <br/>
     Rüşvete ne kadar karşıysa işkenceye de o kadar karşı olduğunu, emniyetin altına inşa edilen kamera sistemiyle sadece sokak ve meydanların gözetleneceğini, kesinlikle özel hayatların izlenmeyeceğini vurguladı. İşte Cerrah"ın, İstanbul"daki bombalama olaylarından, Başbakan Tayyip Erdoğan"a yönelik suikast girişimine ve otopark mafyasına kadar uzanan sorularımıza verdiği cevaplar:
     <br/>
     <br/>
     -En hassas olduğunuz konunun rüşvet olayları olduğu söyleniyor. Yönetmekte olduğunuz 30 bin kişilik İstanbul emniyetini rüşvet skandallarından korumak için ne tür tedbirler alıyorsunuz?
     <br/>
     <br/>
     Maalesef, 12 milyondan fazla insanın yaşadığı İstanbul, her türden suçlunun kol gezdiği bir mega kent. Polislerimizin bir kısmı bu suç örgütleri ile birtakım iletişimler kurmak zorunda. Bunu yaparken, görevi aşan iletişim kuranlar, haklı olan kişinin hakkını haksız olan kişiye veriyor demektir. Ben bu konuların üzerine rijit olarak giderim, kesinlikle affım yoktur. Teşkilatta, "Cerrah nasıl bir müdürdür?" diye kime sorsanız sorun, ilk etapta söyleyecekleri şudur: "Rüşvete karşı bir müdürdür. Görevde zaman mefhumu tanımaz. Teröristle savaşması gerekirse, eline silahı alır, dağa çıkar". Böyle bir yapım vardır.
     <br/>
     <br/>
     -Son bir yıl içinde İstanbul"da 10 tonu aşan miktarda uyuşturucu yakalandı. Bazı narkotik uzmanlarına göre, bu işin sırrı sizde. İstanbul Emniyet Müdürü kararlılık sergilemediği sürece bu kadar uyuşturucu yakalanamaz diyorlar. Çünkü sadece eroin değil, İstanbul sosyetesinin neredeyse bir yıllık ihtiyacına yetecek kadar da kokain yakalandı.
     <br/>
     <br/>
     İşin esas sırrı arkadaşlarımızda. Baştaki müdürüne güven olursa, işler kendiliğinden çözülür. Bir yıllık zaman zarfında 11 ton uyuşturucu almışız. İçinde eroin, esrar, kokain, haplar var. Bu büyük bir rakam. Bizim polislik anlayışımızda bir olaya müdahale ettiğimizde, olayın arkasından kim çıkarsa çıksın, mutlaka kanuni işlemi yaparız. Geri adım atmayacağımı personelim bilir. Suç işleyen kim olursa olsun adalete teslim edilir. Arkadaşlar arkalarında olacağımı bildikleri için çok rahat bir şekilde çalışırlar.
     <br/>
     <br/>
     -İstanbul Emniyetinde işkence bitmiştir diyebiliyor musunuz?
     <br/>
     <br/>
     İnsan haklarına saygılı bir İstanbul polisi var. Kanunlar çok değişti. İşkence yapan bir polis yargılanır da ceza alırsa, bu cezası tecil olmuyor, para cezasına çevrilmiyor, direkt hapse giriyor. İnsan haklarına saygılı bir teşkilat olmak zorundayız. Eskiden suçluyu yakalayıp delillere giderdik. Şimdi dikkat edin, mafyanın, çetelerin üzerine giderken önce delilleri topluyoruz, ondan sonra şahısları alıyoruz.
     <br/>
     <br/>
     -Rüşvet olaylarına karşı gösterdiğiniz hassasiyeti bireysel olarak işkence olaylarına karşı da gösteriyor musunuz?
     <br/>
     <br/>
     Aynen. İşkenceye karşıyım, çünkü insanlık suçudur. İnsana saygı olmadıktan sonra, istediğiniz şekilde görev yapın, bir anlamı yoktur.
     <br/>
     <br/>
     -Emniyetin altına bir kamera sistemi inşa ediyorsunuz. 10 milyon dolarlık bu gözetleme sistemi nedeniyle, insanların özel hayatları da mı izlenecek endişesi doğdu. Sokak ve caddeleri izlemek göreviniz ama, bu dengeyi nasıl kuracaksınız?
     <br/>
     <br/>
     Deniyor ki, İstanbul"da gün geçtikçe asayiş bozuluyor, hırsızlık olayları, kapkaç, yankesicilik artıyor, arabalar çalınıyor, trafik suçları çok fazla işleniyor. Polis nasıl önleyecek bunları? Avrupa ülkeleri bu sistemi, yirmi sene, otuz sene önce kurmuş. Pekin"in, Shangay"ın her sokağına, her caddesine kamera koymuşlar. Geçenlerde ziyaret ettiğim İsrail"de dar sokaklar dahi kamera ile izleniyordu. Almanya, İngiltere, Amerika"da da böyle. Şimdi Taksim Meydanı, Şişli Meydanı, Sirkeci Meydanı"nda özel hayatın nesi olabilir? Kamera oradaki görüntüyü çeker, suç işlendiği takdirde kayda geçecek, bilgisayara girecek. Öyle bir sistem. İstanbul"a bu şarttı. Çok geç kalmış bir proje. Bununla İstanbul"un asayiş problemini büyük ölçüde bitirmiş olacağız. Bu sistemi, taksi gasplarına ve taksici ölümlerine karşı da kullanacağız. Taksici gasp edildiyse ancak kendisinin bildiği o düğmeye basmak suretiyle bizi uyaracak.
     <br/>
     <br/>
     -Spor camiası ile iç içesiniz. Yıllardır spor mafyası diye konuşulan bir konu var. Bu işin merkezinin İstanbul olduğu söyleniyor. Son olarak Ahmet Çakar vuruldu.
     <br/>
     <br/>
     Ahmet Çakar olayında özel bir ekip çalışıyor. Kısa bir süre sonra da bu çalışmamız meyvesini verecek ve açıklamamızı yapacağız... Daha Türkiye"de spor mafyası deyimini kullanmak bence yanlış. Mümkün değil, çünkü kulüplerimizin gelirleri belli. Kendisini ayakta tutabilen üç tane kulübümüz var. Fenerbahçe, Beşiktaş, Galatasaray. Onların da yöneticileri belli. Devlete yakın, polise yakın. Nasıl spor mafyasına teslim olabilirler? Mümkün mü?
     <br/>
     <br/>
     -İstanbul"un kangren haline gelmiş bir sorunu var; otopark mafyası...
     <br/>
     <br/>
     Tespit ettiğimiz 89 tane yol üzerinde ele geçirilmiş otopark vardı. Onları devamlı olarak kontrol ettiriyorum. Şikayet edildiği zaman da anında müdahale ettiriyorum. Defterdarlığın da yeni bir uygulaması var. Çok büyük bir para cezası kesiyor. Bu ceza birkaç defa olunca otomatikman bırakıyorlar ve İstanbul"u terk etmek zorunda kalıyorlar.
     <br/>
     <br/>
     -Peki korsan kitap ve CD satışları neden önlenemiyor? Kadıköy Meydanı, yollardaki üst geçitler korsan kaynıyor...
     <br/>
     <br/>
     Kadıköy"de bahsettiğiniz yer kaldırımsa, kaldırımın kullanım hakkı kimde? Belediyede. Kimin kontrol etmesi lazım? Belediyenin. Belediyenin kontrol mekanizması zabıta. Zabıtayı görüyor musunuz, göremiyorsunuz. Bizim görevimiz olmamasına rağmen, korsan bir çeşit hırsızlıktır diyoruz, onları engellemeye çalışıyoruz. Ama esas yetki belediyelerindir. Bu sorunun cevabını belediye başkanlarının vermesi lazım. O korsan CD"leri satanlara "Belediyelere ayda kaç lira veriyorsunuz?" diye sorun, size söyleyecektir. Rüşvet olarak değil, devletin aldığı bir işgaliye parasıdır. 1989"da ben İstanbul"dan gittiğimde bu kadar işportacı yoktu. Bunun sebebi göç.
     <br/>
     <br/>
     -İstanbul"daki bombalama olaylarından sonra, Amerika"daki "11 Eylül saldırıları önlenebilirdi" tartışmasının benzeri Türkiye"de yapıldı. Türk istihbaratı ve Türk polisi İstanbul"daki bombalama olaylarını önleyemez miydi?
     <br/>
     <br/>
     Önleyebilirdi desek, o zaman Amerika niye 11 Eylül saldırılarını önleyemedi? Dünyanın her yerini gözetleyen, dünyanın her yerinden istihbarat alan Amerika önleyemediği hâlde Türkiye"de bu patlamalar nasıl önlenebilirdi?
     <br/>
     <br/>
     Biz kasım ayında yaşadık, ocak ayında İspanya yaşadı. Terör bağıra bağıra geliyorum dedi; İspanya"yı vuracağım dedi. İspanya hiçbir şey yapamadı. Eylem oldu, eylemden sonra, kişileri ölü olarak ele geçirdi.
     <br/>
     <br/>
     -Mason Derneği"ne yapılan saldırı ile 15-20 Kasım saldırıları arasında somut bir bağlantı var mı?
     <br/>
     <br/>
     Hiçbir bağlantı yok. Saldırıyı yapanlardan yaralı olanı verdiği ifadelerde, ikisinin karar verdiklerini söyledi. O işin El Kaide ile bağlantısı yok.
     <br/>
     <br/>
     -Mason Derneği saldırısını yapanların, bombayı bile patlatamayacak kadar amatör oldukları yorumu yapıldı. Ama aynı kişiler Musevi diş hekimi Yasef Yahya"yı çok profesyonelce öldürebilmişler.
     <br/>
     <br/>
     Bombayı patlatamayan ile dişçiyi öldüren aynı kişi değil, ama aynı ekip. Dişçiyi öldüren kişi biraz daha profesyonel. Üzerinde silahlar var. Savcının huzurunda olay yerinde tatbikat yaptık. Olayı olduğu gibi anlattı.
     <br/>
     <br/>
     -Başbakan Tayyip Erdoğan"ın oğlunun düğününe yapılmak istenen bir saldırıyı engellediniz. Bu çok ciddi bir olay mıydı?
     <br/>
     <br/>
     Oldukça ciddiydi. Arkadaşlarımızla uzun zamanlı bir çalışma neticesinde o gün bazı eylemleri engelledik.
     <br/>
     <br/>
     -Türkiye"de ve Avrupa ülkelerinde çok geniş bir DHKP-C operasyonu yapıldı? Ama üç Avrupa ülkesi arasındaki bir üçgende dolaştığı bilinen, üstelik ağır bir hastalık geçirdiği söylenen DHKP-C lideri Dursun Karataş yakalanamadı. Ayrıca Özdemir Sabancı suikasti sanığı Fehriye Erdal da Türkiye"ye verilmedi. Sizce bunlar normal mi?
     <br/>
     <br/>
     Her ülkenin kendine göre bir kanunu var. Biz kendi ülkemize bakmak zorundayız. Biz başarılı bir operasyon yaptık. 40"a yakın örgüt mensubu tutuklandı. Bu konuda başka bir şey söylemem mümkün değil. Polis olarak bu ülkelerle karşılıklı görüşmelerimiz olur. Bunu Emniyet Genel Müdürlüğü yapar.
     <br/>
     <br/>
     -İstanbul"da hâlâ üstesinden gelemedim dediğiniz bir konu var mı?
     <br/>
     <br/>
     Çare bulamadığım iki konu var; sokak çocukları ve trafik. Sokak çocukları ile ilgili Sayın İstanbul Valisi ile beraber bir projemiz vardı. Bunları toplayıp bir merkezde doktor kontrolünde sağlıklarına kavuşturmak, bunlara eğitim verilmesi, üçüncü aşamada iş öğretilmesi, sanat sahibi yapılması. Daha sonra da işe yerleştirilmesi. Bu rehabilitasyon yapıldıktan sonra bunların İstanbul"daki belediyelerde işe yerleştirilmesi lazım. İstanbul genelinde bunların sayısı bin 500 civarında. Ama problem sadece İstanbul ile sınırlı değil. Bütün vilayetlerimizde var. Bunların şehir merkezi dışındaki bir merkezde toplanması lazım. Bir bakanlığın kampı olabilir, halkın yaşadığı yerlerden uzak olmaları gerek. Çünkü arkadaşları bunları rahat bırakmıyor. Bunların toplumdan uzak böyle bir kampta rehabilite edilmesi şarttır. Bu kamp ormanda olabilir, deniz kenarında, bir adada olabilir. Şu anda ben bu çocukları 24 saatten fazla elimde tutamıyorum.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11401), [web.archive.org (arşiv bağlantısı)](http://web.archive.org/web/20061031060721/http://www.aksiyon.com.tr:80/detay.php?id=11401)
