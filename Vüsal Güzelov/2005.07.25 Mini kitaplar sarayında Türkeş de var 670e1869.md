# Mini kitaplar sarayında Türkeş de var

*Vüsal Güzelov 2005.07.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BAKÜ - Azeri Zarife Salahova (73) 3 bin 800 parçadan oluşan dünyanın en büyük ‘Minyatür Kitap Müzesi’ne sahip. Türkçe minyatür kitap olmadığı için Türkiye, müzede sadece minyatür bir Kur’an-ı Kerim ile temsil ediliyor. Müzede Alparslan Türkeş’i anlatan Azerice yazılmış bir minyatür kitap  da bulunuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607205027im_/http://www.aksiyon.com.tr/resim/555/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   O kendini “kitap âşığı” olarak nitelendiriyor... 25 yıl boyunca gezdiği tüm ülkelerdeki minyatür kitapları büyük paralar vererek toplamış. Bir gün bu koleksiyonunu tüm insanlarla paylaşma fikri aklına düşünce, dünyanın tek minyatür kitap müzesinin sahibi olmuş. Başkent Bakü’nün tarihî sokağı İçerişehir’de kurduğu müzesine ‘Minyatür Kitap Sarayı’ adını veren Azeri Zarife Salahova (73), bugün 3 bin 800 parçadan oluşan dünyanın en geniş minyatür kitap koleksiyonuna sahip.
   <br>
    <br>
     Bakü’nün en eski sokaklarından biri olan İçerişehir’de bulunan Minyatür Kitap Sarayı her gün yerli ve yabancı turist akınına uğruyor. Yapımında Azerbaycan 1. Cumhurbaşkanı Haydar Aliyev ve UNESCO’nun desteği bulunan sarayda bugün ortalama ağırlığı 2 gram civarında toplam 3 bin 800 minyatür kitap sergileniyor. Bu özel koleksiyonun en önemli parçalarından biri 17. yüzyıla ait el yazması bir Kur’an–ı Kerim. Sergilenen birbirinden küçük binlerce kitabın bir başka özelliği de her birinin aynı zamanda tarihî değer taşıması.
     <br/>
     <br/>
     Sarayı gezenler noktayı andıran minyatür kitapları gördüklerinde hayretlerini gizleyemiyor. Müzedeki minyatür kitapların mazisi 25 yıl öncesine dayanıyor. Kendisini “kitap âşığı” olarak nitelendiren Azeri filolog Zarife Salahova her gittiği ülkeden minyatür kitapları büyük paralar vererek toplamış. Yaklaşık 60 ülkeden topladığı kitaplara da bir sınırlama getirmiş. Minyatür kitaplar için belirlenmiş uluslararası resmî sınırın 10x10 santimetre olduğunu öğrenen Salahova, bu ölçülerin altındaki gördüğü her kitabı edinmeğe çalışmış. Birçok ülkeyi sırf bu amaçla gezen Salahova’ya yakın arkadaş çevresinden de büyük destek gelmiş. Bu nedenle kendisini tanıyan herkes eline geçen bütün minyatür kitapları müzeye hediye etmiş. Bu yardım süreci şimdi de devam ediyor. Ziyaretçiler sarayın girişindeki kutuya destek için bağışta bulunabiliyor. Sarayda ayrıca ziyaretçilerin duygu ve düşüncelerini belirttiği bir de anı defteri var.
     <br/>
     <br/>
     Bayan Salahova, kitapları toplarken Azerbaycan’ın merhum Cumhurbaşkanı Başkanı Haydar Aliyev’in kendisine verdiği desteği de hiç unutmuyor. Hatta bu destek şimdilerde manevi referans olarak gösteriliyor. Bu nedenle yıllar önce Salahova’nın kitapları başında Aliyev’le çektirdiği siyah beyaz fotoğrafı kütüphanenin girişini süslüyor. Müzeye toplanan kitaplar dolaplarda sergilenenlerle de kalmıyor. Bunlardan başka müzenin fonunda da 1500 minyatür kitap bulunuyor. Toplanan kitapları sergilemenin vakti geldiğinde 23 Nisan 2003’te resmen müze olarak ilan edilen bu özel saray, Bakü’ye gelen yerli ve yabancı turistlerin ilk uğradığı yerler arasında bulunuyor. Resmi olarak müze ilan edilmek için bu tarihin seçilmesinin sebebi de 23 Nisan’ın UNESCO tarafından “Uluslararası Kitap ve Yazarlar Günü” olarak belirlenmesi.
     <br/>
     <br/>
     Alparslan Türkeş’i anlatan tek minyatür kitap Bakü’de
     <br/>
     <br/>
     Dünyanın tek minyatür kütüphanesini ziyaret etmek için herhangi bir ücret de istenmiyor. Zarife Salahova, bunun nedenini şöyle açıklıyor; “Ücret talep ederek kitaba karşı olumsuz herhangi bir duygu oluşturmak istemiyorum. Tam tersine belki ziyaretçiler minicik oldukları için sevimli gözüken minyatür kitaplarla okumayı sevebilirler.” Bu nedenle bayan “kitap âşığı” müzeyi insanlara kitap ve okumayı sevdirme aracı gibi görüyor.
     <br/>
     <br/>
     Müzedeki minyatür kitaplar arasında Kur’an-ı Kerim başta olmak üzere 3 semavi dinin kutsal kitapları ve son yılların sinema sektörüne damgasını vuran “Yüzüklerin Efendisi” filmine kaynak olan kitap da bulunuyor.
     <br/>
     <br/>
     Ancak, 60 ülkeden getirilen İngilizce, Rusça, Almanca, Arapça, Fransızca ve Azerice olan kitaplar ağırlıklı olarak kültür ve ırk konularını içeriyor. Minyatürler arasında Türkçe kitap yer almıyor. Buna neden olarak da süresiz yayıncılığın gelişmiş olduğu ülkelerden farklı olarak Türkiye’de minyatür kitapların basılmaması gösteriliyor. Türkiye, müzede sadece minyatür bir Kur’an-ı Kerim ile temsil ediliyor. Minyatür kitaplar arasında bir de Azerice yazılmış ve Alparslan Türkeş’i anlatan minyatür kitap bulunuyor.
     <br/>
     <br/>
     Saraydaki minyatür kitapların içeriği ise oldukça zengin. Sovyetler Birliği’nin temelini atan Lenin’den bahseden kitaplardan, dinî okuma eserlerine kadar her tür kitap mevcut. Dünyanın her tarafında sevilerek okunan ünlü yazarların minyatür kitapları ise sarayı ayrı bir cazibeye kavuşturuyor. Müzeye getirilen sonuncu minyatür kitap ise 2004 Atina Olimpiyatları’ndan bahsediyor. Bu kitabın boyu ise sadece 10 milimetre. Ancak müzenin en küçük kitabı bundan tam 5 kat küçük. Japon “Toppan” adlı bir yayınevinin bastığı ve müze sahibi Zarife Salahova’nın Japonya’dan kendisinin getirdiği müzenin en küçük kitabı 2x2 milimetre çapında. 16 sayfadan oluşan kitabın her sayfasında 50’den 100’e kadar harf bulunuyor. Kitap burçlardan, kuyumculuktan ve çiçeklerden bahsediyor. Kitabı okumak için yanında bir de küçük mikroskop bulunuyor.
     <br/>
     <br/>
     “Azerbaycan dünyanın önde gelen petrol havzalarının birinin kenarında olur da bu minyatür müzeye yansımaz mı?” sorusuna ise olumlu cevap vermek doğru olur. Çünkü müzede Azerbaycan petrolünü konu edinen birçok kitap bulunuyor. Bunların başında ise Bakü-Tiflis-Ceyhan Petrol hattının temelini oluşturan ve 1994 yılında dönemin devlet başkanları tarafından imzalanan Asrın Anlaşması’nı anlatan kitap geliyor. Müzenin en eski kitabı ise Kur’an-ı Kerim. 17. yüzyıla ait minyatür Kur’an-ı Kerim’in okunabilmesi için üzerinde kendisi ile yaşıt bir de büyüteç yer alıyor.
     <br/>
     <br/>
     Bütün bu zengin içeriğe sahip minyatür kitapların bulunduğu Bakü’deki dünyanın tek “Minyatür Kitaplar Sarayı”, sahibi ve şimdilerde Azerbaycan Kitap Cemiyeti’nin başkanlığını yürüten Zarife Salahova ile ziyaretçilerine kitap okumayı sevdirmeye devam ediyor. Minyatür Kitap Sarayı’nı halihazırda yaklaşık 10 bin kişi ziyaret etti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22187), [web.archive.org (arşiv bağlantısı)](http://web.archive.org/web/20070607205027/http://www.aksiyon.com.tr:80/detay.php?id=22187)
