# Türkiye bu yalana inanmadı

*Hakan Çağrı 1997.01.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sovyet Rusya’nın çökmesi ve Türk cumhuriyetlerinin boy göstermesiyle başlayan gelişmeler devleti ve milletiyle Türkiye’yi çok yakından ilgilendiriyordu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080922160949im_/http://www.aksiyon.com.tr/resim/109/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080922160949/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080922160949/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080922160949oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080922160949oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İkili ilişkiler yanında bütün cumhuriyet liderlerinin katıldığı “Türk zirveleri” yapılıyor, savunma ve ticaret işbirlikleri konuşuluyor, hemen ardından Harp okullarında Azeriler, Türkmenler, Kırgızlar okutuluyordu. İşadamlarımız bu ülkelerde dev yatırımlara girişiyor, Türk devleti eğitimde de kardeşlerini ihmal etmiyordu. Okullar açıyor, öğretmenler tayin ediyordu. Milletimiz de boş durmuyordu elbet. Vakıflar kanalıyla bütün masraflarını karşılayarak eğitim seferberliği başlatıyordu.
   <br>
    <br>
     Bütün bunlar halkımızın yüreğine su serperken öte tarafta yüreği daralanlar da vardı. Ortaasya’yı arkasına alan Türkiye, yeni bir süper güç mü oluyordu?
     <br>
      <br>
       “Bu ülke”
       <br/>
       <br/>
       İçinde bulunduğu coğrafya ve jeopolitik konum, “cihan devleti”nden miras kalan benzersiz tarih, asırları aşan kültür ve medeniyet birikimi, genlerinde 16 devlet kurma becerisi taşıyan zaptedilmez bir millet, “sahte ideoloji”nin yıkılıp gitmesiyle açılan yepyeni bir çığır... Evet, tarihi ve geleceği Türkiye’yi gerçek misyonuna sürüklüyordu. Ne kadar dirense de “bu ülke” bir kere daha dünyada “denge unsuru” olmaya mahkum ve mecbur görünüyordu.
       <br/>
       <br/>
       Yakın komşularımızla gerginliklerin bugünlerde tırmanması hiç de tesadüfi değildi. Türkiye’nin diğer Türk cumhuriyetleriyle ilişkilerinde en çok dikkati çeken kısmı eğitim hizmetleri oluşturuyordu. Savunma ya da ticaret işbirliğine “çıkar” kulpunu uyduranların sadece insani amaçlı bu eğitim hizmetine aklı ermiyordu.
       <br/>
       <br/>
       Bu faaliyetlerle öne çıkan bir isim vardı: Fethullah Gülen.
       <br/>
       <br/>
       Hocaefendi Ortaasya’da açılan yeni çığırı herkesten önce farkedenlerden biriydi. Onu sevenler, Hocaefendi’nin iş yatırımları ve okul açılması tekliflerini kabul etmede ve girişimlerde bulunmakta hiç gecikmediler. Yardıma koşan bu insanları bağrına basan kardeş cumhuriyet liderlerinin de büyük desteği ile bir çırpıda yüzlerce okul açıldı, tefriş edildi, Türkiye’nin en seçkin okullarından mezun binlerce genç öğretmen hizmet düşüncesiyle bu okullara giderken, çoğu tayin olduğu yerin haritadaki yerini dahi bilmiyordu.
       <br/>
       <br/>
       Hizmete adanan bir ömür
       <br/>
       <br/>
       Hocaefendi’nin eğitime verdiği önem daha önce de biliniyordu. Yine onun tavsiyeleri ile Türkiye’de açılan okullar, verdiği kaliteli eğitimle kısa sürede yurtiçindeki başarılarına uluslararası birincilikleri de ekliyorlardı.
       <br/>
       <br/>
       Aslında kamuoyu Fethullah Gülen Hocaefendi’nin ismine yıllardır aşina idi. Cami kürsüleri, konferans salonları, bazen de kahvehaneler, onun gözyaşlarına yabancı değildi. Hayatını dinine, milletine, bu ülkenin bütünlüğüne ve dirilişine adamıştı. Ve buna bütün ömrü şahitti.
       <br/>
       <br/>
       12 Eylül öncesinde sağ—sol çatışmalarıyla doğan kaos ortamından faydalanarak kirli işlerine kılıf uyduranlar, bu iki kesimi kontrol altında tutmanın ancak birbirlerini kırdırmakla mümkün olacağını düşünen ve bunun için gerilimi körükleyen şer odaklarının 12 Eylül sonrasında da aynı kaos ortamını oluşturmak için yeterli potansiyelleri vardı.
       <br/>
       <br/>
       Türkiye’de her zaman tartışma ve çatışmalara sebep olabilecek Alevi—Sünni, laik—antilaik, Türk—Kürt gibi “yüksek gerilim hatları” bu ayrılıkçı ve bölücü odaklarca kimi zaman çok ustaca kullanıldı.
       <br/>
       <br/>
       Paratoner gerilimleri yokediyor
       <br/>
       <br/>
       Fakat kamuoyu da yavaş yavaş uyanmaya başlamıştı. Hele birisi vardı ki işlerini oldukça zorlaştırıyordu. Fethullah Gülen Hocaefendi ve çevresinde halkalanan hoşgörü ortamı bütün bu kesimler tarafından sevgi ve saygı ile karşılanıyor, “paratoner” ülkenin tepesinde çöreklenen gerilimleri yeraltına gömüyordu.
       <br/>
       <br/>
       Bir yandan Türkiye, Ortaasya ve bütün dünyada beğeni kazanan eğitim faaliyetleri diğer yandan yurtiçinde oluşan sevgi ve hoşgörü ortamı, şer odaklarını ve onların Türkiye’deki kirli uzantılarını rahatsız ediyordu. Bu gelişmelerin mimarı için uzun süredir sürdürdükleri yıpratma kampanyaları demek ki yetersizdi. Artık yeni ve daha etkili bir şeyler düşünülmeliydi.
       <br/>
       <br/>
       Siyaset, emniyet ve mafya ilişkisinin en çirkin şekli ile ortaya çıktığı Susurluk kazası bu düşünce çerçevesinde güzel fırsat olmuştu.
       <br/>
       <br/>
       Çankaya, hükümet, muhalefet, emniyet, ordu ve halk yani herkes olayın açıklığa kavuşmasını ve neticelendirilmesini beklerken bu gizli güçler, olabildiğince cepheyi genişletmeyi ve büyütmeyi maksatları için daha uygun görüyorlardı. Bu çirkin tabloya baştan beri kendilerini rahatsız eden bir ismin de eklenmesi onlar için zor olmayacaktı.
       <br/>
       <br/>
       Nasıl başladı?
       <br/>
       <br/>
       Susurluk zirvesi ülkenin sorunlarını çözmedi belki ama, kamuoyunda infiale sebep olacak bir tartışmayı başlattı. Kaza ile ortaya çıkan ilginç ilişkiler zincirine Çankaya Zirvesi sonrasında hiç kimsenin tahmin bile edemeyeceği yeni bir halka daha eklenmişti. Milyonların gönlünde taht kuran, yaptıklarıyla düşmanlarının dahi takdirlerini kazanan Fethullah Gülen Hocaefendi’nin ismi, aralarında eroin kaçakçıları, şaibe altında kalmış emniyet mensupları ve siyasilerin yer aldığı son derece karanlık bir listede geçiyordu. Daha doğrusu bir medya grubuna bağlı olan televizyon ve gazetelerde böyle bir iddia dile getiriliyordu.
       <br/>
       <br/>
       Zirveye katılan liderlerin tümü yaptığı açıklamalarda Hocaefendi’nin isminin hiçbir şekilde gündeme gelmediğini ifade etmelerine rağmen, Kanal D televizyonu “Ele geçirdiğimiz MİT listesinde Fethullah Gülen’in de ismi var” şeklindeki yayınlarını sürdürdü. Kanal D Haber Müdürü Tuncay Özkan listeyi Susurluk kazası sonrası ismi hep gündemde olan birinden aldıklarını iddia ederek, belgenin sahte olmadığını söyledi.
       <br/>
       <br/>
       Ortada iki farklı belge vardı. Kanal D’nin iddiasına göre Hocaefendi’nin ismi MİT tarafından hazırlandığı söylenen belgede geçiyor, liderlere göre ise geçmiyordu. Bu tür iftiralara alışmış olan Fethullah Gülen Hocaefendi’nin tepkisi ise beklendiği gibi dengeli ve yerindeydi. Hocaefendi iddiaları yalanlayarak, “Önce 58 olarak açıklanan listeye sonradan benim de ismimin eklendiği anlaşılmaktadır. Bu ilavenin nasıl ve kimler tarafından yapıldığı ise meçhuldür” diyerek listenin güvenilirliğini sorguluyor, aynı zamanda da gerçeklerin ortaya çıkarılması için çağrıda bulunuyordu.
       <br/>
       <br/>
       Akıl hocası Aydınlık
       <br/>
       <br/>
       Susurluk kazası ve ortaya çıkardığı karanlık ilişkiler ağı ile yakından uzaktan hiç bir ilişkisi bulunmadığı gün gibi apaçık olan bir şahsın isminin böyle bir olaya karıştırılması nasıl mümkün olmuştu? Herkesin merak ettiği bu sorunun cevabı ise hiç de zor değil. Zaten kaza sonrası basında çıkan isimlerin biraraya getirilmesiyle oluşturulduğu açıkça belli olan listede Hocaefendi’nin isminin geçmemesi düşünülemezdi. MİT için listeyi hazırlayan isimlerin en önemli kaynak olarak başvurdukları Aydınlık dergisi bir çok kez Hocaefendi’nin Orta Asya’da yaptığı eğitim hizmetiyle Susurluk sonrası ortaya çıkan “çete” arasında ilişki olduğunu gündeme getirmiş ve “Kara para aklanıyor” iddiasında bulunmuştu.
       <br/>
       <br/>
       Aydınlık ve Doğu Perinçek isimlerinin kamuoyunda çok yıpranmış olması, iddiaların sağlıklı bir temel üzerine oturmasını engelliyordu kuşkusuz. Ancak Doğu Perinçek bunun farkındaydı ve diğer yayın organlarını kullanarak bu iddiasını pekiştirmek istemişti. Abdullah Çatlı öldükten sonra Çiller Özel Örgütünün başına getirildiği iddia edilen Haluk Kırcı’nın Hocaefendi’nin talebesi olduğunu önce Hürriyet gazetesinde yayınlatan Aydınlık, daha sonra kendi yazdırdığı haberi kaynak göstererek, Kırcı’nın Hocaefendi’nin talebesi olduğu iddiasında bulunuyordu. Akşam gazetesinden tecrübeli gazeteci Tuncay Güney bu gerçeğe dikkat çekerek, Aydınlık dergisinin haberin önce Hürriyet’te çıkmasını sağlayarak iddiasını daha inanılır hale getirdiğini söylüyor.
       <br/>
       <br/>
       Bu tür manipüle haberler yapmak konusunda oldukça usta olan Aydınlık dergisinin yurtdışındaki saygın gazeteleri de kullanarak benzeri amaçlarına ulaşmak istediği Mehmet Eymür’ün Perinçek ile ilgili iddiaları arasında yer alıyor. Ne gariptir ki Aydınlık’ın bu tür komplolarına yabancı olmayan ve onun hakkında rapor hazırlayan MİT mensupları, derginin Hocaefendi ile ilgili yayınlarında bilerek ya da bilmeyerek yanılmışlardı. Eğer bilmeden yapılmışsa, Türkiye’nin vay haline. İç ve dış düşmanlara karşı istihbarat almakla görevlendirilmiş bir kurum, bu şekilde istihbarat topluyorsa, buna en çok düşmanlarımız seviniyor olsa gerek. Tam tersine Hocaefendi’nin ismi bilerek yazıldıysa o zaman ya gazeteci yazar Necdet Sevinç’in dediği gibi MİT içinde gerçekten bir çatışma yaşanıyordu ya da başka güç odakları Hocaefendi’nin rehberlik ettiği fedakârane hizmetlerden duydukları rahatsızlıkları bu şekilde ortaya koyuyorlardı.
       <br/>
       <br/>
       Benim ismim niçin yok?
       <br/>
       <br/>
       İşin ilginç tarafı Haluk Kırcı hayatı boyunca bir kez bile Hocaefendi ile görüşmemişti. Konu ile ilgili olarak görüşlerini açıklayan Kırcı şunları söylüyor: “Hayatımda bir kez bile olsun Hocaefendi’yi görmedim. Hocaefendi hakkında tüm bildiklerim basında ve televizyonda çıkan şeyler. Kendisinin Müslüman—Türk dünyası için yaptıklarını takdir etmemek mümkün müdür?” İşte Hocaefendi’nin listeye girmesine neden olan sözler bunlar. Ancak bunun ne kadar komik bir mantık olduğunu Alevi Dedesi Muharrem Naci Orhan şöyle anlatıyor. “Beni seven sayan binlerce Alevi var. Nasıl ki beş parmağın beşi de bir değil, bu insanların hepsi de temiz, namuslu olmayabilir. İçlerinden birinin işlediği suçu ben de mi işlemiş oluyorum? Haluk Kırcı’nın Hocaefendi’yi sevmesi, onun bu işin içinde olduğunu göstermez” Doğru olan işte bu. Tersini düşündüğümüz zaman Türkiye’nin önde gelen bütün isimlerinin Susurluk kazasına karışmış olması gerekir. Cumhurbaşkanı Süleyman Demirel’den, ünlü sanatçı Sezen Aksu’ya kadar. Türkiye’nin büyük çoğunluğu Cumhurbaşkanımız Süleyman Demirel’in söylediklerine itibar eder, onun dediği gibi bir vatandaş olmaya çalışır. Aynı şekilde Sezen Aksu’yu da sever ve dinler. Susurluk kazası sonrası hazırlanan listede ismi geçenlerin bir çoğu da mutlaka Sezen Aksu’yu dinliyordur. Zaten Demirel’le de geçmişte siyaset yapmışlardı. MİT’in mantığından hareket edersek, listede bu iki ismin de geçmesi gerekirdi.
       <br/>
       <br/>
       MİT’in listeyi hazırlarken çok ciddi bir çalışma yapmadığının bir örneği de Matild Manukyan. Listede ismi geçen genelev patroniçesi Manukyan’ın korumasının daha önce Özer Çiller’in odacılığını yapıyor olması, onun da listeye dahil edilmesine neden olmuş. İstihbarat toplamak için bütün imkanlar elinde olan MİT’in bu kadar açık yanlış yapabileceği ise akla başka bir soru getiriyor: “Acaba MİT gerçekten bir rapor hazırladı mı?” Kanal D’de gösterilen ve rapor olduğu iddia edilen listede, MİT’e ait olduğunu gösteren herhangi bir kayıt olmadığı gibi, gazetelerde yayınlanan listelerin de birbirini tutmaması, raporun varlığını şüpheli hale getiriyor.
       <br/>
       <br/>
       Varlığı dahi tartışılan bir listede Hocaefendi’nin isminin geçmesi toplumda büyük tepkiyle karşılandı. Konuyla ilgili görüşlerini almak için aradığımız bütün isimler Hocaefendi’nin böyle bir ilişkinin içinde olmayacağında hemfikirdi. Neden ismi geçiyor sorusuna aldığımız cevaplar ise birbirinden farklıydı.
       <br/>
       <br/>
       Nitekim Mahir Kaynak, Fethullah Hoca’nın, sözünü dinleyen insanların ulaşmış olduğu uluslararası başarılarından ötürü bazı güç odaklarını rahatsız ettiğini belirtirken, Fehmi Koru güç kaybeden bir grubun Hocaefendi’nin ismini  kullanarak güçlü duruma geçmeye çalıştığını belirtiyordu. Bununla birlikte bu haberlerin yayınlandığı Aydınlık dergisinin de iyi etüd edilmesi gerektiğini hatırlatan  Kaynak “Yeni Yüzyıl gazetesinde yayınlanan anılarımda  Perinçek’in Batılı istihbarat örgütlerince kullanıldığını yazmıştım” diyor.
       <br/>
       <br/>
       İşin asıl ilginç tarafı bundan yıllar önce Aydınlık dergisindeki yoğun karalama faaliyetlerinden sonra Dev—Sol tarafından öldürülen Hiram Abas’ın da Perinçek’in Batılı istihbarat servislerince kullanıldığını düşünmesiydi. Mehmet Eymür bu konuda sayfalarca yazmış olmasına rağmen nedense pek fazla dikkat çekmedi.
       <br/>
       <br/>
       Akit gazetesi yazarlarından Yaşar Kaplan ise Fethullah Gülen Hocaefendi’yi bazı odakların önündeki tek engel olarak görüyor ve ekliyor: “Belgelerin gizli olduğu iddia edildiği için aksini ispatlamak nasıl olsa mümkün olmayacaktı.”
       <br/>
       <br/>
       Hocaefendi’nin ismi kullanılarak Susurluk olayının kapatılmak istenmesi ise başka bir iddia. Refah Partisi ve cemaatler üzerine yaptığı araştırmalarla tanınan bir gazetecinin dediği gibi, Susurluk olayına herkesin ismi karıştı. Asker, polis, siyasetçi, mafya. Tek eksik dindarlardı. En uygun aday da Fethullah Gülen oldu.
       <br/>
       <br/>
       Konuyla ilgili en ilginç yorum ise Susurluk kazası sonrası yaptığı açıklamalarla adından sözettiren Tuncer Günay’dan geldi; Günay, Fethullah Hoca isminin bir medya grubuna ait yayın organları vasıtasıyla olayın içine çekilmek istenmesinin bir tesadüf olmadığını belirterek, raporda geçen bir çok ismin bir darbe sonrasında tasfiye edileceklerin listesi olduğunu iddia etti.
       <br/>
       <br/>
       İlk değil, son da olmayacak
       <br/>
       <br/>
       Bugüne kadar bir çok kez karalama ve iftiralara hedef olan Hocaefendi daha önce de 4 eşi olduğu, Edremit’te sayısız zeytinlikleri bulunduğu gibi iddialara hedef olmuştu. Hocaefendi’nin, Barla’da Bediüzzaman Said Nursi’den ders aldığı da söylenmişti. İçlerinde hayatta bulunmayan insanların da eklendiği daha nice listeye onun ismi kaç kere ilave edilmişti. “Çember sakallı” olduğunu yazanlar dahi çıkmıştı. Bu iddiaları dile getiren gazete ve televizyonlar yine kendi yaptıkları yayınlarla, yıllar önce yaptıkları yanlışları tashih etme olgunluğunu gösterdiler.
       <br/>
       <br/>
       Bugüne kadar hakkındaki iddialara değer bile vermeyen Hocaefendi bu kez gerçekten rahatsızdı; çünkü hiçbir alakası olmamasına rağmen böylesine çirkin bir olaya ismi karıştırılıyordu.
       <br/>
       <br/>
       Hocaefendi kendisine gelecek bir zarardan değil, bu hizmet etrafında kenetlenmiş insanların ve onların Türkiye ve bütün dünyadaki gayretlerinin karalanmasından endişeliydi.
       <br/>
       <br/>
       Hadise medyaya yansımasıyla birlikte büyük tepkilere sebep oldu. Devletin en üst seviyelerinden medyanın etkili isimlerine, sanatçı ve aydınlardan ekonomi çevrelerine kadar bütün kesimler Hocaefendi’nin isminin bu çirkin olaya karıştırılmasını nefretle kınadılar. Üst düzey bir MİT yetkilisi de Hocaefendi gibi mümtaz bir şahsiyetin bu listede isminin kesinlikle olmadığını ifade etti.
       <br/>
       <br/>
       Şu anda yaşadığımız, daha doğrusu yaşamak zorunda bırakıldığımız durum bir delinin kuyuya taş atmasına ne kadar da benziyor. Ancak problemin kaynağı deli değil, ona itibar eden akıllılardı. Hem bugüne kadar sen bu adam delidir diyeceksin, hem de onun söylediklerini ciddiye alıp, bir kişinin şahsında bir davayı karalamaya çalışacaksın. Üstelik de bunu bilgisiz ve belgesiz yapacaksın. Nerede belge diye soranlara “Bir Delinin Hatıra Defteri”ni göstereceksin. Kimbilir belki de en iyisi söz gümüş ise sükut altındır deyip, böylesine mesnetsiz  iddiaları görmezden gelmekti.  Ama o zaman da “sükut ikrardandır” deyip, iftiraların gerçek olduğu zannedilecekti. Gerçi kimse Hocaefendi’nin böyle bir çetenin içinde olabileceğine ihtimal vermiyordu ancak unutmamak gerekir ki, renkleri kirletmek için atılan çamur önce ve en çok “beyaz”ı kirletirdi.
       <br/>
       <br/>
       Sabri Tekir (Devlet Bakanı):Kimse bu güzide insana çamur atmasın
       <br/>
       <br/>
       Hocaefendi’nin isminin böyle bir tartışma içine çekilmesini tasvip etmiyorum. Yaptığı hizmetlerle Türkiye’de  ve yurtdışında yepyeni bir uyanışın temsilcisi olmuştur. Bu iftirayı sadece dikkatleri dağıtmak amacına yönelik propaganda taktiği olarak görüyorum. Susurluk olayının üzerine hükümet gidecek ve uzun bir tarihi seyir içinde devam etmekte olan bu çirkin işbirliği ortaya çıkacaktır. Kimse toplumun hürmet ettiği, hizmet eden güzide şahsiyetlere çamur atmaya kalkışmasın. Biz buna şiddetle karşı çıkarız.
       <br/>
       Prof. Dr. Cengiz Okman (Askeri Stratejist):Çok gülünç bir iddia
       <br/>
       <br/>
       Fethullah Hoca’nın Susurluk olayına karıştırılması çok gülünç. Türkiye’de İsrail’le yapılan anlaşmayı ilk dile getirenlerden olduğum için benim de mason olduğumu iddia etti bazı çevreler. Fethullah Hoca için de aynı şeyin söz konusu olduğunu sanıyorum. Burada asıl etüd edilmesi gereken şahıs bence Doğu Perinçek’tir. Perinçek’i 76—77 yıllarından bu yana takip ediyorum.
       <br/>
       <br/>
       Hikmet Çetin (CHP Gaziantep Milletvekili):Böyle bir şey mümkün değil
       <br/>
       <br/>
       Bu listenin nasıl hazırlandığını bilmiyorum. Fethullah Gülen Hocaefendi’yi yakından tanıyan biri olarak onun isminin listede yer alabileceğine inanmıyorum. Bu mümkün değil.
       <br/>
       <br/>
       Ali Dinçer (CHP Ankara Milletvekili):Fethullah Hocaefendi ne söylüyorsa doğrudur
       <br/>
       <br/>
       Fethullah Gülen Hocaefendi Susurluk olayı ile ilgili MİT’in hazırladığı listede isminin geçmesi konusunda açıklama yaptı. Kendisinin bu olayla herhangi bir ilgisinin olmadığını söyledi. Fethullah Gülen Hocaefendi böyle diyorsa doğrudur. Bu olayla ilgisi olmayan insanların  isminin kasti bir şekilde listede yer almasına hayret ediyorum.
       <br/>
       <br/>
       Mahir Kaynak:Güçlü olan hedef olur
       <br/>
       <br/>
       Fethullah Hoca’nın sözünü dinleyen insanlar, özellikle Orta Asya’daki faaliyetlerinden ötürü uluslararası bir hedef haline gelmiştir. Fethullah Hoca ulaşmış olduğu bu inanılmaz güçten ötürü birileri için son derece önemli bir tehdittir. Hocaefendi ile ilgili asılsız haberlerin Aydınlık dergisinde çıkması bir tesadüf değildir. Doğu Perinçek’in bir Batılı istihbarat servisi tarafından kullanıldığını söylemiştim. Son yaşanan bu olaylarla birlikte bu daha da belirginleşmiştir.
       <br/>
       <br/>
       İhsan Gürkan (Emekli Korgeneral):Uluslararası bir boyut aranmalı
       <br/>
       <br/>
       Ben bu muhterem zatı çok yakından tanımıyorum. Ancak gazete ve televizyonlardaki demeçlerinden kendisinin aydın, açık fikirli bir din adamı olduğunu düşünüyorum. Hocaefendi’nin isminin Susurluk gibi bir olaya karıştırılmasını doğrusu bir türlü anlayamadım. Ancak bu olayın iç politik bir olay olmaktan çok uluslararası bir boyutu olduğunu düşünüyorum. Fethullah Hoca bu tür asılsız haberlerle yıpratılarak, engellenmek isteniyor olabilir.
       <br/>
       <br/>
       Yaşar Kaplan (AKİT Gazetesi):Fethullah Hoca yıpratılmak isteniyor
       <br/>
       <br/>
       Gizli belgelere ulaşabildiğini iddia eden ve bununla gurur duyan bazı çevreler, hiç bir dayanak göstermeden listede Fethullah Hoca ile birlikte 59 kişinin bulunduğunu belirttiler. Belgeler gizli olduğu için aksini ispatlamak nasıl olsa mümkün olmayacaktı. Amaç topluma malolmuş Fethullah Hoca’yı yıpratmak.
       <br/>
       <br/>
       Necdet Sevinç (Gazeteci Yazar) :Herkes boşa konuşuyor
       <br/>
       <br/>
       Ben Fethullah Hoca’nın herhangi bir olaya karışmış olabileceğine inanmıyorum. MİT’e hizmet etmek bir şereftir. Ancak MİT içindeki bazı gruplar arasında yaşanan kavganın nedenleri ortaya çıkarılırsa, Fethullah Gülen’in isminin listeye nasıl girdiği ortaya çıkar.
       <br/>
       <br/>
       Cumhurbaşkanı Süleyman Demirel:Hocaefendi’nin üzülmesine gerek yok
       <br/>
       <br/>
       Susurluk hadisesi ile ilgili Çankaya’da yapılan toplantıda Fethullah Gülen Hocaefendi’nin adı geçmemiştir. Sözkonusu dahi olmamıştır. Zaten böyle bir olayın içinde Hocaefendi’nin adının geçmesi de mümkün değildir. Burada biz varız. Eğer birisi bu iddiayı dile getirirse gerekli cevabı biz veririz. Hocaefendi’nin böyle boş bir şey için üzülmesine gerek yok.
       <br/>
       <br/>
       Abdullah Gül (Devlet Bakanı) Sorumsuzluk
       <br/>
       <br/>
       Sorumsuzca yapılan yayınlar maksadını aşan sözlerin sarfedilmesine neden olabiliyor. Fethullah Gülen Hocaefendi’nin bu ülke için ne kadar yararlı hizmetler yaptığını herkes biliyor ve görüyor. Durum böyle olunca yapılan karalamanın ne kadar büyük olduğu da ortaya çıkıyor. Hocaefendi’nin böyle bir olayda isminin geçmesini herkes gibi ben de tasvip etmiyorum ve yine herkes gibi Hocaefendi’nin karanlık işlere karışabileceğine ihtimal vermiyorum.
       <br/>
       <br/>
       Bülent Ecevit (DSP Genel Başkanı) Kimse inanmayacak
       <br/>
       <br/>
       Böyle bir iddiadan dolayı Hocaefendi'nin üzülmesine üzülüyorum. Türkiye'de aklı başında hiç kimse bu iddiayı ciddiye almayacaktır.
       <br/>
       <br/>
       Fehmi Koru (Zaman Gazetesi) Hocaefendi’nin ismi kullanılmak isteniyor
       <br/>
       <br/>
       Hocaefendi gibi saygınlığı Tükiye’de  herkes tarafından kabul edilen bir şahsın, adı karanlık işlerde geçen onca ismin arasında zikredilmesi bir taşla iki kuş vurmayı tasarlayan bir odak tarafından tasarlanmış olabilir. Diğer taraftan gün geçtikçe itibarını kaybeden devlet içinde çeteleştikleri ve bir çok kanun dışı olaya karıştıkları belirginleşen bir grup Hocaefendi’nin ismini kullanarak itibar kazanmak istemiş olabilir. Burada ismi geçen isimlerin tümü devletin temsilcisi iken, Hocaefendi toplumun temsilcisidir.
       <br/>
       <br/>
       Erol Yarar (MÜSİAD Başkanı): Mesnetsiz açıklama
       <br/>
       <br/>
       Mesnetsiz bir açıklama. Maalesef Türkiye’de böyle mesnetsiz açıklamalar çok yapılıyor. Hocaefendi nezdinde böyle bir açıklama yapılmasını tabii teessürle karşılıyoruz. Türkiye’deki Müslümanlara karşı karalama kampanyaları çeşitli boyutları ile devam ediyor. Bir kısım basın ve maalesef devletin içindeki ve kamuoyundaki tanınan bazı insanlar da buna alet oluyorlar.
       <br/>
       <br/>
       Muharrem Naci Orhan (Alevi Dedesi) Hocaefendi  kâmil bir insan
       <br/>
       <br/>
       Ben Fethullah Gülen’i çok yakından tanımıyorum. Ama medyadan izlediğim ve hakkında duyduklarım kadarıyla bu tür işlerde ismi geçecek bir insan değil. Bugün beni seven sayan binlerce Alevi var. Onlardan biri suç işlese ben de mi işlemiş olurum? Ben Fethullah Hoca’ya böyle bir isnadı tasvip etmiyorum, ehl—i kemal ve iyi bir adam.
       <br/>
       <br/>
       Tuncay Güney (Akşam Gazetesi) Hürriyet kullanıldı
       <br/>
       <br/>
       MİT’in sunmuş olduğu 59 kişilik listenin daha önce Aydınlık dergisinde çıkmış haberlerden derlenmiş olduğunu hepimiz biliyoruz. Bu haberlerden en ilginç olanı kuşkusuz Fethullah Hoca ile ilgili olanı. Aydınlık dergisinden Adnan Akfırat, Fethullah Hoca’yı da Susurluk olayının içine çekebilmek için, önce Hürriyet gazetesindeki arkadaşlarına Haluk Kırcı’nın Fethullah Hoca’nın müridi olduğu şeklinde haber yaptırdı. Aydınlık dergisinde  Haluk Kırcı’yı Fethullah Hoca ile ilişkilendirerek Fethullah Hoca’yı da bu olayın içindeymiş gibi gösterdi.
       <br/>
       <br/>
       Ahmet Hakan Coşkun (Kanal 7)Medya çete gibi
       <br/>
       <br/>
       Medya’nın Susurluk olayının üstüne gitmesini, devletin içindeki çetelerin tasviye edilmesi bakımından destekliyorum. Ancak medyanın bu olayın üstüne giderken bir çete gibi hareket etmesi, bir çete yöntemi sergilemesi savunulacak bir şey değildir. Medyanın bir çete gibi hareket ettiğinin en büyük göstergesi bu olaya Hocaefendi’nin isminin karıştırılmasıdır.
       <br/>
       <br/>
       Tuncer Günay (Araştırmacı) Darbe hazırlığı yapılıyor
       <br/>
       <br/>
       Türkiye’de Refah—Yol hükümetinin kurulmasından beri ortaya konan çok ince, çok detaylı ama sağlam bir planlama ile uygulanan bir oyun var. Bu oyunda planlama merkezine (!) hizmette en etkili güç medya! Bir gazetenin genel yayın yönetmenine “General”lakabı durup dururken takılmadı. Hazırlanan liste daha önce peyderbey yayınlanmıştı. Hem de Genelkurmay Başkanlığı’nın her sayısından 400 adet aldırdığı Aydınlık dergisinde. Liste hükümete ve sivillerin kontrolündeki güvenlik kuruluşlarına itimadı sarsacak bir kurgu ile hazırlanmıştı.
       <br/>
       <br/>
       Ahmet Fevzi İnceöz (RP Milletvekili):Niyet kötü
       <br/>
       <br/>
       Bu iddiaların ilk önce Aydınlık dergisinde  dile getirilmesi, bugüne kadar stratejik konumdaki kişileri hedef haline getirmesiyle tanınan Aydınlık dergisinin asıl misyonunun ne olduğunu anlamamız bakımından önemlidir. Saygınlığı ve yapmış olduğu hizmetler ülke sınırlarını aşmış, Türk toplumunun kalbinde taht kurmuş insanlar ve Hocaefendi hakkında böyle asılsız bir iddiaya yer vermek ancak bazı kötü niyetler taşımakla açıklanabilir.
       <br/>
       <br/>
       Kezban Hatemi (Hukukçu):Tazminat davası  açılmalı
       <br/>
       <br/>
       İlgililerin derhal hem ceza hem de tazminat davası açmaları gerekir. Fethullah Hoca gibi bir zatın böyle asılsız iddialarla yıpratılmak istenmesinin ardında dikkatlerin başka yöne çekilmesini isteyen kötü niyetli bazı insanların olduğunu düşünüyorum. Ancak Türkiye’de herkes kimin kim olduğunu çok iyi biliyor.
       <br/>
       <br/>
       Mazhar Alanson (Sanatçı) Olay komediye döndü
       <br/>
       <br/>
       Herkesin adını geçirmeye başladılar. Olayla ilgisiz kimse kalmadı. Artık komediye döndü. İlgili ilgisiz herkese çamur atılıyor.
       <br/>
       <br/>
       Behiç Kılıç (Akşam Gazetesi) Baltalamak istiyorlar
       <br/>
       <br/>
       O liste o kadar gayriciddi geldi ki bana, ilgilenmedim bile. Bana göre burada dışardan gelen yıkım ekiplerine karşı direniş gösterebilecek insanlara karşı psikolojik bir saldırı var. Devletin içerisinde dışardan finanse edilen, yabancı gizli örgütlerle ilişkisi bulunan birtakım tipler var. Bunların elleri, ayakları terör örgütlerine kadar uzanmakta. Bunların, siyasi ikbal arayan insanlarla bir işbirliği sözkonusu. Bunlar milli bir direnişi kırmak için, abuk subuk bir liste yapma gereği duydular. Fethullah Gülen diri, şuurlu, kültürlü, global dünyaya entegre bir dünya nesli peşinde. Bu, Türkiye’nin düşmanları tarafından büyük bir tehlike olarak görülüyor. Bana göre Fethullah Gülen’in isminin bu listede geçmesinin sebebi, Türk gençliğinin yeniden motive edilmesini sağlayan taa Orta Asya’dan Balkanlara, Amerika’ya kadar uzanan bir şuuru diriltecek çalışmalar içerisinde olmasıdır.
       <br/>
       <br/>
       Ayşe Önal (Gazeteci—Yazar):Karanlık adamlar iyi adam arıyor
       <br/>
       <br/>
       Karanlık adamlar kendi çamurlarına başkalarını da bulaştırmak istiyor. Sadece Hocaefendi değil, bu işle ilgisi olmayan biri de aynı şekilde muamele görebilir. Ama Hocaefendi iyi şeyler yapıyor ve onu işin içine çekmek gerekiyor. Çünkü bir olaya ne kadar saygın isim koyarsanız kendi işlerinizin de o kadar aydınlık görüneceğini zannedersiniz. Ama bu çok zor birşey. Bir de kamuoyunun aklının karışması lazım. Çünkü kamuoyunun aklı ne kadar karışırsa doğruları da o kadar algılayamaz. Böyle bir karışıklığa ihtiyaç vardı. Hocaefendi çok saygın, eğitimle uğraşıyor, Türk İslam kültürü değerlerini evrensel boyutta sunmaya çalışıyor. Bütün varlığını inancı adına ortaya koyuyor. Adanmış bir hayat, böyle bir isim bu insanlara lazım.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18917), [web.archive.org (arşiv bağlantısı)](http://web.archive.org/web/20080922160949/http://www.aksiyon.com.tr:80/detay.php?id=18917)
