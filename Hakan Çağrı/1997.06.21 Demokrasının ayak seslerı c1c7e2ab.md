# Demokrasının ayak seslerı

*Hakan Çağrı 1997.06.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir darbe tartışmasıdır gidiyor. Ha bugün geldiler, ha yarın. Biz beklemekten, bir kısım medya yazmaktan usanmadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607204644im_/http://www.aksiyon.com.tr/resim/133/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ancak bütün bunlara rağmen darbe söylentilerine en büyük tepki yine medyanın içinden geldi. Kimse tankın üstüne çıkacağını söylemedi belki ama, yazılarıyla, konuşmalarıyla büyük çoğunluğun hislerine tercüman oldu. Sivil toplum örgütleri, işadamları ve kendini demokrat olarak tanımlayan herkes sesini tek başına çıkardı. Bu seslerden oluşan koroya, çok uzaklardan gelen destek, darbeci demokratları  şimdilik de olsa susturdu. Daha önce üç kez darbenin yaşandığı ülkemizde darbe ihtimaline karşı verilen tepki, sivil inisiyatifi ve insanların demokrasiye bağlılığını göstermesi bakımından önemliydi.
   <br>
    <br>
     Senaryo değişmiyor
     <br/>
     <br/>
     İsimlerin, tarihlerin değişmesiyle olaylar değişmiyor. Türkiye bugün 27 Mayıs sonrası acımasız medya kampanyalarına eş çalkantılı siyaset gündemini yaşıyor.
     <br/>
     <br/>
     Toplumun her katmanı özellikle fikir ve kalem erbabı  büyük bir demokrasi sınavından geçiyor. Ortalık sütlimanken âleme demokrasi talkını verenler, bugünlerde turnusol kağıdı deneyinden sınıfta kalmış durumda.
     <br/>
     <br/>
     Darbe olur mu, olmaz mı? Bu soru artık çok önemli değil. Önemli olan her ne pahasına olursa olsun sözün ve yazının flulaştığı şu sisli dönemde demokrasi lehine susmayan, konuşan ve yazanların bulunması. Provoke etmeden, sağduyu ve soğukkanlılıkla, “Hayır beyler, yanlış yapıyorsunuz” diyebilenlerin bulunması Türkiye’nin yarınları için gerçekten ümit kaynağı. Aslında birilerinin gerçekten “darbeleri gelmişti”, hoş henüz geçmiş de değil. Fakat, dikkati çeken nokta ne kadar süreceği belli olmayan bu krizde milletin kahir ekseriyetinin ve sorumluluk sahibi kalemlerin sağduyulu tavırları.
     <br/>
     <br/>
     Türkiye bazı dönemler hariç yetmiş yıldır benzer bir süreçten geçiyor. De Gaulle dönemi Fransa’sında olduğu gibi “sürekli darbe”yi yaşıyor. Ne tam anlamıyla kitabî ve harbî bir darbe oluyor ne de bunun tam aksi. Yok gibi görünüyor ama var, var gibi görünüyor ama yok. Sistemi yozlaştıran, tartışmaları anlamsızlaştıran, medyadaki bir çok kalemşorü kişiliksizleştiren de bu netameli ortam.
     <br/>
     <br/>
     Zor zamanda konuşmak, kalemini kırmak pahasına satmamak, inandığı değerlerden taviz vermemek bugünün ortamında oldukça zor. Herkesin sustuğu, susmak bir yana darbe tellalı kesildiği, aba üstünden —sür manşetten— “silah gösterildiği” bir hengâmda gönlünün ve beyninin ışığını kaleminin namusuyla birleştirip haysiyetli yazılara imza atmak hakikaten yürek işi.
     <br/>
     <br/>
     Türkiye, tarihinin hiçbir döneminde yaşamadığı kadar önemli bir onur imtihanından geçiyor. 27 Mayıs, 12 Mart ve 12 Eylül... Dürüst kalem erbabının basınıyla, yargısıyla tekrar tekrar sorgulaması gerektiği kritik tarih dönemeçleri. Yassıada Mahkemelerinin anlı şanlı “hukukçuları” olan Altay Ömer Egesel’leri, Salim Başol’ları bugün kimse hatırlamıyor. Ya da, “Sizi buraya tıkan kuvvet böyle istiyor” diyerek 107 kişinin idamını istemek bugün hüzünlü bir tebessümle karşılanıyor. Ama Adnan Menderes’in resmi yurdun en ücra köyündeki bir kahvede bile “merhum Ednan Bey” olarak, tozlanmış da olsa hâlen duruyor. Buna karşılık darbeyi yapanları ve darbeyi alkışlayanları kim hatırlıyor?
     <br/>
     <br/>
     Türk basını yaşadığımız son dönemle birlikte dört tarih dönemecinde de ne yazık ki fena halde sınıfta kaldı. Hele 27 Mayıs sonrası basının hâli kelimenin tam anlamıyla facia idi. O dönemde bugünkülere nazaran biraz acemice de olsa yeni nesiller için ibret olacak tarihi asparagaslara imza attı gazeteciler. Onlar “ihtilalciler içinde bir gazeteci” olmayı içlerine çok rahat sindirdiler ve sonradan yazdıkları anılarını “kesinlikle iktibas edilemez” kıldılar. Yüzlerce insanı içine alan “darağacına gidecekler” listesi yayınlamaktan utanmadılar. “Düşük” dediler, “Sabıklar, kuyruklar” diye tezyiflerde bulunmaya çalıştılar. İhtilal şakşakçılığı yaparken yalana sarılmaktan bile çekinmediler. “Harb okulunu imha planı ele geçirildi” ya da “Gösterilerde öldürülen öğrencilerin cesetleri, yem makinalarında kıyılıp toz haline getirildi” gibi çok geçmeden yalan olduğu ortaya çıkan ama “ihtilale psikolojik zemin hazırlayabilmek için” gerekli gördükleri  haberleri tekrar tekrar yayınladılar. Onlar son ihtilalin lideri Evren Paşa’dan bile geride kaldılar. Evren Paşa, “Asker hadi düzelt dönemi kapanmalı. Askerin görevi bu değil.  Asker önce alkışlanıyor, 3—5 yıl sonra tu—kaka oluyor” derken, ya da “Kimse ümidini  askere bağlamasın, herkes görevini yapsın. Sivil toplum örgütleri  görevini yerine getirsin” çağrısında bulunurken onlar Yassıada yargılamalarını ve İmralı idamlarını hatırlatarak gözdağı vermeye çalıştılar.
     <br/>
     <br/>
     Onlar “gazeteci—yazar”dı. Geniş bir okuyucu kitlesine sahiptiler. O gün de “çağdaş değerlerin, demokrasinin” yılmaz savunucuları idiler. Ama bir yere kadar. Diktatörlerin bile birer birer yıkıldığı hürriyet asrında, “küreselleşme, entegrasyon, katılımcılık” gibi bugüne kadar kendi savundukları “yükselen değerlerin”  altında kalıverdiler. Onlardan, 1981’de İspanya’da yaşanan darbe teşebbüsüne El—Pais gazetesiyle direnen ve bir darbeyi püskürten Juan Lois Cebrian olmalarını beklemek gerçekten haksızlık olurdu.
     <br/>
     <br/>
     Ağustos—91 Rusya darbesinde Gorbaçov’a tanklar yöneldiğinde Boris Yeltsin tankın üstüne çıkarak darbeye direnmişti. O dönemde Türk basınında da darbe karşıtı yazılar yayınlanıyor, bir darbe ihtimalinde bazı yazarlar tankın üzerine çıkacağını, silaha sarılıp ya dağa çıkacağını ya da yer altına ineceğini söylüyor, bazıları da hiç olmazsa kalemini kırıp yazarlığı bırakacağını belirtiyordu. O gün bu hamâsi sözleri söyleyen yazarlar birinci basamak sınavını hemen bir kaç ay sonra Cezayir darbesinde kaybettiler. İkinci basamak sınavı ise şu geçtiğimiz altı ay içinde yaşanıyor. O gün Rusya’daki komünist darbeyi destekleyerek basında herkesin alay konusu olan Mümtaz Soysal bugün darbeyi desteklerken aslında bir istikrar örneği çiziyor. Ama o gün ona yazılarında “hicviyeler” gönderen diğer anlı şanlı yazarlar ise bugünlerde “onbaşı, çavuş, gedikli” gibi unvanlarla anılıyorlar.
     <br/>
     <br/>
     Dedik ya zor zamanda konuşmaktır aslolan. Amerika ve Avrupa darbeye karşı net tavrını koyduktan sonra yaşanan rahatlama kimse için ölçü olmasın. Hoş yine birtakım yazarlar Amerika’dan cesaret alıp, yüzseksen derece dönüşle darbenin çözüm olmayacağını söylemeye başladılar. Ama iş işten geçmiş, sınav çoktan sona ermişti.
     <br/>
     <br/>
     Demokrasi dindarlara da lazım
     <br/>
     <br/>
     Düne kadar özellikle de dindarlara demokrasi dersi verenler bugün çok hüzünlü bir portre çiziyorlar. Türkiye’nin bir beş yıl sonra bu insanlardan demokrasi konusunda istifade edemeyecek olması, ya da demokrasi konusunda getirecekleri her teklifin müstehzi bir gülüşle karşılanacak olması onlar için dayanılabilecek bir durum olmasa gerek. Demokrasi madalyonunun bir tarafında onlar varken diğer tarafında ise dindarlar bulunuyor. Bugüne kadar demokrasinin ne kadar büyük bir nimet olduğunun bilincine henüz ulaşmamış olan dini hassasiyeti kuvvetli insanlar, son aylarda demokrasiyi keşfettiler. Bugüne kadar demokrasinin bayraktarlığını yapanların aksine bu kez onlar demokrasi savunucusu oldu. Ancak gerçek sınavı bundan sonra verecekler. Ya demokrasinin sadece kendileri için olmadığını görüp, islamiyetin özündeki demokrasiye dönecekler ya da yaşanan olaylardan hiç bir ders almayıp, demokrasi sınavını kaybedecekler. Bir de dini siyasete alet edenlerin alacağı mesajlar var. İslam’ın kimsenin inhisarında olmadığı ve kesinlikle hiçbir şeye alet edilemeyeceği gerçeği ve herkesin malı olan İslam dininin Bediüzzaman’ın işaret ettiği gibi hiçbir şeye alet edilemeyeceğinin artık anlaşılması gerekiyor.
     <br/>
     <br/>
     Ekonomi dünyası rahatsız
     <br/>
     <br/>
     Yaşanan gelişmelere duyarlı davranan kesimler arasında iş dünyasından temsilciler de vardı. Örneğin Sakıp Sabancı. İşadamı Sakıp Sabancı 28 Şubat öncesinden beri demokratik sisteme verdiği destekle sivrildi. Bazı büyük holdinglerle kıyaslandığında çok daha fazla risk alan ve “kendi ayakları üzerinde” duran Sabancı, darbe yanlısı cepheye açık bir bayrak açmamakla birlikte savunduğu fikirlerdeki istikrarı ile dikkat çekti. Bazıları “darbe, darbe, darbe” istese de o “üretim, üretim, üretim” istiyordu. Sabancı, “Ankara’da 548 tane görevli var. 548 tane saygın insanı bu  memlekette halkımız seçmiş, görev vermiş, Ankara’ya vardırmış.  Onların Ankara’ya gitmeleri, güzel Türkiye’ye hizmetler götürmek  içindir. Görevlerini yapmak için çalışan 548 kişiye dua ediyorum.  Alkışlamak istiyorum” diyerek ince mesajlar veriyordu.
     <br/>
     <br/>
     TZOB’dan anlamlı tavır
     <br/>
     <br/>
     Türkiye Ziraat Odaları Birliği Başkanı  Faruk Yücel, sert eleştirilerde bulunduğu TOBB Başkanı Fuat Miras ve TESK Başkanı Derviş Günday’ın, Anadolu tüccarı ve esnafının problemlerini çözmek yerine “bazı çevrelerin rüzgarına  kapıldıklarını ve onlar adına konuştuklarını” söylüyor.
     <br/>
     <br/>
     Türk Silahlı Kuvvetleri’nin, irticaya destek çıktıkları  iddia edilen bazı şirketlerin mallarının kullanılmamasına dönük  şirket ayırımı yaptığına inanmadıklarını da belirten Yücel, şöyle konuşuyor: “TSK, ‘Ülker’den mal almayın’ diyerek, yabancı sermayeli Milka  ürünleri alın demez. Bu tamamen, TÜSİAD tipi insanların, TSK’nın  adını kullanarak yaptıkları açıklamadır. TSK, Petlas’ın lastiklerini  değil de, Fransa’nın ürettiği lastikleri mi alacak? Bu açıklamanın,  TSK’nın da düşmanı olan kişiler tarafından uydurulmuş olduğunu kabul  ediyoruz.”
     <br/>
     <br/>
     Sendikalardan demokrasi muhtırası!
     <br/>
     <br/>
     Türk—İş’e bağlı 10 sendika tarafından “Demokrasiyi Korumaya Çağrı Bildirisi” açıklandı. Bildiri’de, işçi sendikaları dahil bütün meslek kuruluşları ve derneklerin demokrasiye bağlılığını sürdürerek sahip çıkması istendi. Sendikalar, darbeye, demokrasi dışı bütün yönetim biçimlerine karşı olduklarını açıkladılar. Türk demokrasisinin Silahlı Kuvvetler’in gölgesi altında olduğu izleniminin mutlaka giderilmesi istenen ve Türk—İş’e bağlı Sağlık—İş, Demiryol—İş, Dok Gemi—İş, Toleyis, Şeker—İş, Türkiye Koop—İş, Türkiye Maden—İş, Teksif, BASS ve Türkiye Haber—İş  sendikaları tarafından hazırlanan bildiriyi Sağlık—İş Sendikası Genel  Başkanı Mustafa Başoğlu açıkladı.
     <br/>
     <br/>
     Hak—İş’ten tepki
     <br/>
     <br/>
     Hak—İş Genel Başkanı Salim Uslu, Türkiye’de bir hakimiyet mücadelesi olduğuna dikkat çekerken, “Sorun, siyasi denklemde askerlerin mi, sivillerin  mi belirleyici olacağıdır” diyordu.
     <br/>
     <br/>
     KESK’ten kınama
     <br/>
     <br/>
     Kamu Emekçileri Sendikaları Konfederasyonu İzmir Şubeler Platformu ise sonuçta mitinge dönüşen basın açıklamasında bazı sendika kuruluşlarının yöneticileri ve “Sivil Toplum Örgütleri’ni darbeden yana tavır  almakla suçladı.
     <br/>
     <br/>
     TİSK, abartılıyor
     <br/>
     <br/>
     TİSK başkanı Refik Baydur, kendilerindeki istihbarata göre, ister şirket ister sınıf bazında Türkiye’nin yıkımına doğru gidecek bir faaliyetin olmadığını söyledi. Baydur, “Böyle bir istihbarat herhangi bir kanal tarafından tespit edilmişse, herhalde bunun detayları açıklanmalıdır. Bunu ben bilmiyorum.” dedi. Baydur, ordunun müdahalesini kesinlikle istemediklerini de vurguladı.
     <br/>
     <br/>
     Onlar yazdılar!
     <br/>
     <br/>
     Bütün bu menfi tablonun içinde birileri vardı ki onlar baskıya, yönlendirmeye, konserve haberlere itibar etmediler. Onlar ne kalemlerini kırdılar ne de sattılar. Yazdılar, evet sadece yazdılar, hem kendilerini hem de bir dönemi aydınlattılar. Onlara açık açık, “ ahmak” da dense onlar kalemlerini yazmaktan geri çekmediler. Hoş ortada bir organizasyon da yoktu. Demokrasi sınavlarını tek tek verdiler. Ve bu sisli ve karanlık ortamda gerçek bir aydın tavrı sergileyerek bir çeşit aydınlatma fişeği rolü oynadılar. Yazmanın sadece “yaşamak” değil, onuruyla yaşamak olduğunu satırlarındaki vakar, sağduyu ve cesaretle gösterdiler. Demokrasiyi, gerçekten demokrasiyi savunan yazarlar elbette ki bu kadar değil. Sadece bir çırpıda gözümüze batanlar onlar oldu. Dileriz niçin biz bu listede yokuz diyenler önce o soruyu kendine sorar...
     <br/>
     <br/>
     En net tavır..
     <br/>
     <br/>
     Türkiye demokratik bir ülke. Türkiye, bize özgü  İslam anlayışımıza uygun olmayan bu atmosferi kabul etmez. Ne bir meshebin üst kimlik  haline getirilmesini ne de  büyük çoğunluğun  baskı altında kalmasını da kabul etmez. Tabii ki Cezayir özlemleri içinde olanlar olabilir. Demokrasiye ara verip, sandıkları kapatarak, sokak kavgaları ile sorunları çözmek gibi  yola gitmek isteyenler olabilir. Biz bunu kabul etmeyiz. Suriye’de de bir diktatörlük vardır ve bu diktatörlük Suriye çoğunluğunu temsil etmemektedir. Çoğunluğu temsil etmeyen bir diktatörlüğün Türkiye’de de olması  mümkün değil. Bunların hangi çephesinden bakarsanız bakın bölücülüktür. Yani Türkiye, milli, yerli, demokratik ve insan haklarına dayalı bir sistem içinde olmalıdır. Geleceğini de böyle tayin etmelidir.
     <br/>
     <br/>
     Amerika  demokrasi dedi
     <br/>
     <br/>
     ABD’li diplomatik kaynaklara göre Ankara’ya önce Dışişleri Bakan Yardımcısı Strobe Talbot aracılığıyla darbeye tevessül edilmemesi mesajı gönderildi. Çarkın işlemeye devam ettiği anlaşılınca doğrudan mesajlar özellikle kritik 12 Haziran Perşembe günü öğleden önce Litvanya Dışişleri Bakanı ile yaptığı görüşmenin ardından Dışişleri Bakanı Albright “Türkiye’deki gelişmeleri çok dikkatle izliyoruz. Türkiye’nin demokratik ve laik bir ülke olarak devamından yana olduğumuzu çok açık ifade ettik. Oradaki sorunlar, tartışmalar, insanların yapılmasını istediği değişiklikler ne olursa olsun, bunların demokrasi çerçevesi içinde ve asla anayasa dışı yollara başvurmadan yerine getirilmesi gerektiğini de açıkça ifade ettik. Türkiye’nin laik ve demokratik bir ülke olarak devamından yanayız biz” sözleriyle demokrasinin altını çizdi.
     <br/>
     <br/>
     Aynı gün öğleden sonra Dışişleri Bakanlığı sözcüsü Burns'de açıkça laik demokratik yapının anayasal çerçeve içinde kalınarak korunulması gerektiği mesajını verdi. Özellikle NATO bünyesinde en önemli prensiplerden biri olan askerin sivil otoritenin altında olması gerektiğinin altı çizildi. Burns uyarıların yeterli olmadığını düşünmüş olmalı ki 16 Haziran'da şu açıklamayı yaptı: "Türkiye'de, laik—demokrasinin devam etmesi ve kuvvetlenmesi beklentisi içindeyiz. Taraf tutmayacağız. Laik demokrasinin ve sivil otoritenin devamını diliyoruz."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18256), [web.archive.org (arşiv bağlantısı)](http://web.archive.org/web/20070607204644/http://www.aksiyon.com.tr:80/detay.php?id=18256)
