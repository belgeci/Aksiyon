# Dört mahkeme de yanıldı mı?

*Hakan Çağrı 2006.01.23*

<div>
 <p>
  <font>
   25 yıllık mahkûmiyetten sonra 12 Ocak günü tahliye edilen Ağca’nın dışarıdaki hayatı sadece sekiz gün sürdü. Dört ayrı ağır ceza mahkemesinin aldığı karar üzerine tahliye edilen Ağca, yoğun tepkiler nedeniyle Adalet Bakanı’nın talebiyle Yargıtay’ın aldığı kararla yeniden yakalandı. Peki İstanbul’daki mahkemeler kararlarında ısrar ederlerse ne olacak?
   <br/>
   <br/>
   Milliyet gazetesi genel yayın yönetmeni Abdi İpekçi’yi 1 Şubat 1979’da öldürmek, İstanbul’da iki silahlı gasp eylemi yapmak ve Papa 2. John Paul’e 13 Mayıs 1981’de suikast düzenlemek suçlarından 25 yıldır tutuklu bulunan Mehmet Ali Ağca’nın tahliye edilmesi, Türk yargısında bugüne kadar görülmemiş boyutta bir tartışmaya yol açtı. İstanbul’daki dört ayrı ağır ceza mahkemesi Ağca lehine kararlar düzenlemesine rağmen, “Ağca erken tahliye edildi” biçimindeki yoğun tepkiler sebebiyle Adalet Bakanı’nın başvurusu üzerine Yargıtay tahliye kararını bozdu.
   <br>
    <br>
     Tartışmanın özü, Ağca’nın Papa’yı öldürmek suçundan İtalya’da yattığı 19 yıl bir ayın, Türkiye’de işlediği üç suçtan dolayı yatması gereken toplam 36 yıl cezadan düşürülüp düşürülemeyeceği ve Ağca’nın iki defa çıkarılmış olan aflardan yararlanıp yararlanamayacağı. Ağca’nın serbest kalmasına karşı çıkanlar, “İtalya’da Papa’yı vurdu 19 yıl yattı, Türkiye’de bir cinayeti ve iki gaspı var, sadece 5,5 yıl yatıp çıktı.” diyorlar. İlginç olan, İstanbul’daki dört ayrı Ağır Ceza Mahkemesi’nin değişik tarihlerde Ağca lehine kararlar vermesi. İşte bu durumda Ağca tartışmasının ikinci önemli sorusu akla geliyor: Eğer Yargıtay’ın verdiği “Ağca yanlış tahliye edildi” kararı doğru ise, İstanbul’daki bu dört ağır ceza mahkemesi nasıl yanlış bir kararda birleşti?
     <br>
      <br>
       Şimdiden Türk yargı tarihinin en karmaşık dosyalarından biri haline gelen Ağca’nın tahliyesi olayında dört ağır ceza mahkemesinin bile bile yanlış bir kararda ısrar ettiğini düşünmek güç. Sorunun özü, Papa olayında aldığı cezanın ve Türkiye’de iki defa çıkarılmış olan afların Ağca için nasıl yorumlanacağı. Nitekim benzer bir tartışma Haluk Kırcı’nın tahliyesinde de yaşandı. 8 Eylül 1978’de Ankara’da, Türkiye İşçi Partili yedi gencin öldürülmesi suçundan yedi kez ömür boyu hapis cezasına çarptırılan Haluk Kırcı, iki defa tahliye edilmesine rağmen itirazlar üzerine yeniden cezaevine konuldu. İlk defa Meclis’in kabul ettiği af üzerine 26 Nisan 1991’de tahliye edilen Kırcı, DYP-SHP koalisyon hükümetinin Adalet Bakanı Seyfi Oktay’ın itirazı üzerine yeniden yakalandı. Kırcı, 18 Mart 2004’te ikinci kez tahliye edilince, bu sefer Bahçelievler’de öldürülen öğrencilerin avukatları itiraz edince yeniden cezaevine konuldu ve halen içeride.
       <br>
        <br>
         Mehmet Ali Ağca tartışmasında sağlıklı bir sonuç için sırasıyla İstanbul’daki mahkemelerin aldığı kararlara bakalım. 1988 Şubat ayında İstanbul 6. Ağır Ceza Mahkemesi, Papa suikastinden dolayı İtalya'da mahkûm edildiği için, Ağca hakkında bu suç sebebiyle Türkiye'de yeniden ceza verilmesine gerek olmadığına karar veriyor. Savcı bu kararı temyiz ediyor, ama Yargıtay 1. Ceza Dairesi bu kararı onaylıyor. Dönemin Adalet Bakanı, Yargıtay’a başvurup bu kararın bozulmasını istiyor. Yargıtay Ceza Genel Kurulu, bu kararı yanlış bularak bozuyor ve Ağca'nın Türkiye'de de yargılanması gerektiğine karar veriyor. Ancak Yargıtay’ın bu kararına rağmen 6. Ağır Ceza Mahkemesi, Ağca’ya yeniden ceza vermeye gerek olmadığı kararında direniyor. Böylece karar Ağca lehine kesinleşiyor.
         <br/>
         <br/>
         Ağca için ikinci kararı Üsküdar 3. Ağır Ceza Mahkemesi 16 Aralık 2005 tarihinde veriyor. Kararın özü, Ağca’nın iki suikast ve iki gasp suçundan dolayı yatması gereken toplam 36 yıllık hapis cezasını hesaplamak ve af kanunları sebebiyle Ağca’nın bu aflardan nasıl yararlanacağını tespit etmek. Üsküdar Ağır Ceza Mahkemesi kararında şöyle diyor: "1) Ağca, Vatikan eski başkanına yönelik öldürmeye teşebbüs suçundan dolayı 20 yıl hapis cezasıyla cezalandırıldı ve bu süreyi kesintisiz olarak yurtdışında cezaevinde geçirdi. 2) 2000 yılında çıkarılan ve Rahşan Ecevit affı olarak bilinen kanundan Ağca da yararlanır, böylece cezasından on yıl daha indirilmesi gerekir. 3) Ağca 1979’da yakalandığında cezaevinden kaçana kadar 153 gün hapis yattı. 4) 2000 yılında Türkiye’ye getirilen Ağca, 5 yıl 6 ay 27 gün daha hapis yattı.” Mahkemeye göre işte böylece Ağca, infaz hukukunun öngördüğü 36 yılı doldurmuş oldu.
         <br/>
         <br/>
         Bundan sonra ne olacak?
         <br/>
         <br/>
         Peki sonra ne oldu? Kartal 1. Ağır Ceza Mahkemesi, Üsküdar Mahkemesi’nin bu kararını uygun buldu ve Ağca tahliye oldu. Tahliyeden sonra İpekçi ailesinin avukatı Turgut Kazan, bu karara itiraz etti. İtirazı görüşen Kartal 2. Ağır Ceza Mahkemesi, Kazan’ın itiraz talebini reddetti. Yani Kartal 2. Ağır Ceza Mahkemesi, daha önce üç ağır ceza mahkemesinin verdiği kararlardan yana tavır koydu. Bunun üzerine avukat Turgut Kazan, Abdi İpekçi’nin kızı Nükhet İpekçi ile birlikte Ankara’ya, Adalet Bakanı Cemil Çiçek’e gitti. Cemil Çiçek, yükselen yoğun tepkileri de dikkate alarak Yargıtay’a başvurdu. Ve Yargıtay 1. Ceza Dairesi, geçtiğimiz cuma günü, avukat Turgut Kazan’ın itirazını reddeden Kartal 2. Ağır Ceza Mahkemesi’nin kararını kaldırdı. Bunun üzerine aynı akşam İstanbul polisi Ağca’yı yakaladı.
         <br/>
         <br/>
         Peki bundan sonra ne olacak? Sıra Ağca’nın avukatlarında ve bu karmaşanın nereye kadar uzanacağını kestirmek şimdiden güç. Çünkü sadece mahkemeler ve Yargıtay’ın değil, herkesin Ağca hesabı farklı. Örneğin halen Yargıtay üyesi olan eski Ceza ve Tevkif Evleri Genel Müdürü Ali Suat Ertosun’a göre Ağca’nın tahliye olması gereken tarih 1 Ocak 2014. Ağca’nın avukatı Doğan Yıldırım ise şöyle diyor: “Papa olayından aldığı 20 yıl sayılmasa dahi yine tahliye olması gerekir. Çünkü, 2004'te değişen infaz kanunu gereği İpekçi cinayetinden yatması gereken azami süre 20 yıl. İyi hal dolayısıyla, yine İnfaz Kanunu'na göre ayda 6 gün indirim yapılacak. Bu durumda İpekçi cinayetindeki 20 yıl, 16 yıl 2 güne düşüyor. Rahşan affından da 10 yıl indirildiğinde Ağca'nın yatması gereken süre 6 yıl, onu da yattı.” Yıldırım’a göre, ceza hukukundaki aynı mahiyetteki cezaların birleştirilmesi ve en ağır olanın uygulanması ilkesi gereğince Ağca’nın iki ayrı gasp suçundan aldığı 36 yıllık hapis cezası ise bu hesapta dikkate alınmayacak. Çünkü kaç suç işlerse işlesin bir Türk vatandaşının hayatı boyunca yatacağı toplam hapis cezası 36 yıl.”
         <br/>
         <br/>
         Sabah gazetesi yazarı Mahmut Övür’e konuşan Üsküdar 3. Ağır Ceza Mahkemesi Başkanı Ahmet Ateş, “Verdiğimiz kararı eleştirenler isterlerse iki katı eleştirsinler. Biz kararın arkasındayız.” diyor. Gerek bu mahkemede, gerekse İstanbul 6. Ağır Ceza Mahkemesi, Kartal 1. Ağır Ceza Mahkemesi ve Kartal 2. Ağır Ceza Mahkemesi’nde başkanlar dışında ikişer de kıdemli ağır ceza üyesi hâkimin görev yaptığı düşünülürse, 12 ağır ceza hâkimi Ağca lehine sonuç doğuran bu kararları alıyor. Türk yargısı açısından belki de en can alıcı soru şu: Dört ayrı ağır ceza mahkemesi ve 12 ayrı ağır ceza hâkiminin durup dururken hukukun sınırlarını zorlayarak Ağca lehine karar vermekte birleşmeleri mümkün mü? İstanbul’daki yargı çevrelerinin bu soruya tek bir cevabı var: “Hayır”.
         <br/>
         <br/>
         Sorunun özünde, “yorum” ve “bakış” farkı var. Birinci görüş, “Papa davası kararı yok hükmündedir, 36 yıl hesabına katılmaz” diyor. İkinci görüş ise, “Türk vatandaşları dünyanın neresinde kaç suç işlerse işlesin en fazla 36 yıl hapis yatar.” Sonucu İstanbul mahkemelerinin “direnmek” veya “Yargıtay”a uymak konusundaki tavrı belirleyecek
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1046 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23236), [web.archive.org (arşiv bağlantısı)](http://web.archive.org/web/20060525001654/http://www.aksiyon.com.tr:80/yazdir.php?id=23236)
