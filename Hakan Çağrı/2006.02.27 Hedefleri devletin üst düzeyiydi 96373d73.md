# Hedefleri devletin üst düzeyiydi

*Hakan Çağrı 2006.02.27*

<div>
 <p>
  <font>
   Üst düzey yetkiliden Aksiyon'a çarpıcı açıklamalar: 1. Ankara'da birden fazla sauna çetesi vardı, hepsinin hedefi devletin üst düzeyiydi. İleriki aşamada yeni bir Şemdinli olayı tezgâhlayabilirlerdi. 2. Yeşil'i gömdüler, onu bir daha gören olmaz. 3. Rahibi öldüren çocuk, internette kendisi ile chat’leşen bir deli.
   <br/>
   <br/>
   Türkücü İbrahim Tatlıses'in de isminin karıştığı ve Emniyet Genel Müdür Vekilliği yapmış Ertuğrul Çakır ile Özel Kuvvetler'de görevli yüzbaşı Nuri Bozkır'ın tutuklanmasına yol açan Ankara'daki "Sauna Çetesi" soruşturması hakkında üst düzey bir yetkili Aksiyon'a çarpıcı açıklamalar yaptı. Ankara'da siyasetçileri ve üst düzey bürokratları tuzağa düşürmek için iki yıldan bu yana saunalarda gizli kayıt sistemi ile çalışma yapan birden fazla grup olduğunu belirten sözkonusu yetkili, "Şu anda yakalanan grupta bazı CD'ler var, ama asıl tuzağa düşürmeyi amaçladıkları herhangi bir siyasetçi veya üst düzey bürokrat bu CD'lerde yok. Yani amaçlarına ulaşamamışlar." diyor.
   <br>
    <br>
     Peki bu örgütlenmelerin arkasında iddia edildiği gibi "derin devlet" olgusu mu var? Özellikle yakalanmış olan grupta; bir zamanlar Emniyet Genel Müdürlüğünü yönetmiş olan bir polis şefi ve özel kuvvetler kökenli bir yüzbaşının çıkması; kamuoyunda bu kanaati güçlendirdi. Üstelik sızan bilgilere göre bu grup Ankara'yı üç ayrı bölgeye ayırmıştı ve iki bölgenin başında "yarbay" lakaplı kişiler vardı. Öte yandan aynı grup bir tüneli bomba eğitim merkezi olarak kullanmaktaydı. Nitekim, tünelde yapılan incelemede, kullanım amaçlı hazırlanmış C-4 patlayıcı parçaları ve tenekelere yerleştirilmiş bomba düzenekleri bulundu.
     <br>
      <br>
       Polis şefini bitiren şey ne oldu?
       <br>
        <br>
         Konuştuğumuz yetkiliye ilk olarak, polis şefi Ertuğrul Çakır'ın bu örgütlenmenin neresinde olduğu sorusunu yöneltiyoruz. Çakır; tutuklanması üzerine, "Bir manyağa kurban gittim" demişti. Çakır'ın, "Bu adam manyağın teki. Hava atmak için sağa sola bizim liderimiz Ertuğrul Çakır demiş." sözleriyle kastettiği kişi grubun önde gelen sivil isimlerinden Kasım Zengin. 29 yaşında ve ilkokul mezunu olan Zengin, sorgusunda şu çarpıcı anlatımlarda bulunuyor: "Ertuğrul Çakır ve İbrahim Tatlıses ile falcılık merakım yüzünden tanıştım. Çakır, bazı şahıslarla ilgili gizli şeyleri bildirmemi istedi. Öğrendiklerimi ona iletiyordum. Daha sonra 'İstanbul'da futbol dünyasına gir, kur şike benzeri olayları bana bildir' dedi. Keops Bar'da İbrahim Tatlıses ile tanıştım. Hayrettin Alp'ın restoranına futbol ve mafya camiasından insanlar gelip gidiyorlardı. Öğrendiğim bilgileri ve şikeleri ona bildiriyordum. Bunların bir kısmından netice alındığını gördüm."
         <br/>
         <br/>
         Üst düzey yetkili, Ertuğrul Çakır'ın emniyetten emekli olduktan sonra emekli orgeneral Necati Özgen ve emekli vali Mahmut Yılbaş'ın "Müdafa-i Hukuk" grubuna dahil olduğunu, Çakır'ın bu harekete girmesini 1990'ların başında Van'da emniyet müdürü ve vali olarak birlikte çalıştıkları Mahmut Yılbaş'ın sağladığını hatırlatarak şöyle devam ediyor: "Çakır'ı Sauna Çetesi elemanları ile birlikte tutuklanma noktasına sürükleyen şey gece hayatı oldu."
         <br/>
         <br/>
         Yeni bir Şemdinli olayı olabilirdi
         <br/>
         <br/>
         Sauna Çetesi olayında belki de en dikkat çekici noktalardan biri, tutuklanan Yüzbaşı Nuri Bozkır tarafından bu kişilere Ayaş tünelinde bomba eğitimi verildiği iddiasıydı. Kasım Zengin, Yüzbaşı Bozkır hakkında şu anlatımlarda bulunuyor: "Askerlik sorunum vardı, bana askerliğimi Türk Mukavemet Teşkilatı adına istihbari bilgiler vererek yapabileceğimi söyledi. Bana Erdal Özkan adına düzenlenmiş MİT kimliği verdi. Ayrıca 68 tane CD, Kaşif Kozinoğlu (MİT görevlisi binbaşı) imzalı ve mühürlü bir belge verdi." Tutuklanan şahıslardan Serdar Yük ise, "Yüzbaşı Bozkır, Kasım'la beni eğitim yaptıkları tünele götürdü. Bize orada TNT parçaları gösterdi. Bol miktarda şırınga ve ameliyat eldivenleri, boş kovanlardan vardı. Taşın arasından fitil çıkardı. 'Biz gizli infazı burada yapıyoruz, Düzce civarına götürüp bir yere atıyoruz' dedi." diyor. Sorguların ortaya çıkardığı bir diğer konu, kendilerine derin devlet süsü veren grubun üzerinden "Yurtsever halkımıza" başlığını taşıyan ve hükümet aleyhtarı içerik taşıyan bildiriler çıkmasıydı.
         <br/>
         <br/>
         O halde, söz konusu grubun nihai hedefi, Nazlı Ilıcak'ın deyimiyle, çeşitli bombalı ve bildirili eylemler planlayarak bir darbe ortamı mı hazırlamaktı? Üst düzey yetkili bu sorumuza şu cevabı veriyor: "Bazı kişilere bomba eğitimi verildiği belirtilen tünel daha çok bir tahsilat merkezi. Burası sorgu yeri, hatta daha ziyade korku yeri olarak kullanılmış. Başlangıçta, siyasetçileri ve bürokratları ağa düşürmek gibi ideolojik amaçlarla başlayan, ama daha sonra sauna sahiplerinden tahsilat yapmaya ve çıkara dönüşen bir grup. Çünkü bunların tezgahına düşen olmamış. Çeşitli görüntüler olsa bile bunlar; amaçladıkları kişilerle ilgili değil. Bazı şahıslara bomba eğitimi verilmesi ise, ileriki aşamada yeri geldiği zaman yeni bir Şemdinli olayı tezgahlamak olabilir."
         <br/>
         <br/>
         Yetkili, Kasım Zengin isimli kişinin 28 Şubat süreci döneminde İstanbul'daki bazı dinî grupların içine gönderilip istihbarat elemanı olarak kullanıldığı, Ankara'nın üç bölgeye ayrılarak iki bölgenin başına "yarbay" lakaplı kişilerin getirildiği; özellikle Etimesgut bölgesinde üst düzey komutanların yurtiçi ve yurtdışı seyahat bilgilerini de kapsayacak şekilde detaylı istihbarat çalışmaları yapıldığı iddialarına şimdilik net cevaplar vermiyor.
         <br/>
         <br/>
         İbrahim Tatlıses çetenin içinde mi?
         <br/>
         <br/>
         Peki Türkücü İbrahim Tatlıses, nasıl oldu da böylesine garip iddialarla anılan bir oluşumla ilişkiye girdi? İbrahim Tatlıses, Kuzey Irak'a konser vermeye gittiğinde Kasım Zengin kendisine dört koruma tahsis ediyor. Bu korumalar konserden sonra da Tatlıses'in yanında görev yapıyor. Şu ana kadar tutuklananlar arasında, bu korumaların başındaki kişi olan Gökhan Kazancı da var. Ayrıca Tatlıses Ertuğrul Çakır'ın bürosuna gittiğinde orada Nuh Mete Yüksel ile de görüşüyor. Üst düzey yetkili İbrahim Tatlıses için, "Çete işinin hiçbir yerinde yok. Sadece konser işine, derin devletin bir aktivitesi olarak bakmış, bunlarla bir arada bir görüneyim havasına girmiş."
         <br/>
         <br/>
         Sauna Çetesi olayındaki bir diğer ilginç nokta, Ankara'da Sheraton otelinin sahipleri Çarmıklı ailesinin torununu kaçırma veya bir Rus kadınla birlikte kasede kaydederek aileye karşı şantaj amaçlı kullanma planı. Şu ana kadar tutuklananlar arasında Türkiye'de ilk özel güvenlik şirketini kuran kişi olduğu belirtilen Mustafa Aksoy da var. Aksoy'un da tıpkı Kasım Zengin ve Serdar Yük gibi yüzbaşı Bozkır'dan gayrinizami harp eğitimi aldığı belirtiliyor. Gruptaki bir diğer ilginç kişi ise "MİT'çi Osman" olarak bilinen Osman Hüseyin Selçuk. O da tutuklananlar arasında. Yine kendisini "Ateş Binbaşı" olarak tanıtan ve Kuzey Irak'ta istihbaratçı olarak görev yaptığını öne süren Verdi Kırmızıateş isimli sivil bir kişi de tutuklandı. Yeşil ve rahip cinayeti
         <br/>
         <br/>
         Ankara'daki Sauna çetelerini konuştuğumuz yetkili, sağ mı ölü mü olduğuna bir türlü karar verilemeyen Yeşil için de konuştu ve "Yeşil'i gömdüler. Onu bir daha kimse göremeyecek." dedi. İstanbul'da ortaya çıkan ve tutuklanan Yeşil'in oğlu Murat Yıldırım için ise, "Babasının adını sermaye yapmaya çalışıyor. Ama çömez ve arkasında derin devlet filan yok." sözlerini kullandı. Aynı yetkilinin Trabzon'da meydana gelen rahip cinayeti hakkındaki yorumu ise şöyle oldu: "Deli bir çocuğun işi. Çocuk sinir ilaçları kullanıyor. İnternette iki sayfa açıyor. Bir sayfadan diğerine kendi kendine mail gönderiyor, kendi kendisi ile chat'leşiyor. Böyle bir çocuk neredeyse profesyonel terörist yapıldı. Öyle olsa, adamı öldürmeye giderken tabancasını etraftaki kişilere gösterir mi? Siz hiç ailesinin tabancasıyla adam öldüren terörist gördünüz mü? Çocuk süper zeki. Not ortalaması beş üzerinden 4,6, ama bir tane arkadaşı yok."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2831 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23454), [web.archive.org (arşiv bağlantısı)](http://web.archive.org/web/20060515045314/http://www.aksiyon.com.tr:80/yazdir.php?id=23454)
