# “Karanlıkçı” provokatör

*Hakan Çağrı 1998.05.02*

<div>
 <p>
  <font>
   “Askeriye gerçekten laikliğin bekçisi midir? Türkiye asıl bunu tartışmalıdır.
   <br/>
   <br/>
   12 Eylül toplumumuza hiçbir şey öğretmediyse, askeri iktidarla laikliğin korunmayacağını öğretmelidir. Bugün askeri müdahale, bir önceki askeri müdahalenin planlı olarak besleyip büyüttüğü canavardan bizleri koruyacak çare olarak sunuluyor. İrtica mı daha tehlikeli, askeri darbe mi? Kırk katır mı, kırk satır mı gibi bir sorudur bu. Laikliği koruyacak ve geliştireceksek, bunu ancak üniformasız bir rejimle başarabiliriz.”
   <br>
    <br>
     Bu sözler 28 Şubat sürecince neredeyse orduya akıl hocalığı yapmaya soyunan, tanklar yürüdüğünde, “Elbette bu tanklar namlularını bir yere çevirecek” diyerek, demokrasi anlayışını sergilemekten çekinmeyen Doğu Perinçek’e ait. Onu Türkiye insanı aslında çok iyi tanıyor: Toplumun ve aydınların saygı duyduğu, değer verdiği isimlere ve kuruluşlara iftira ve karalama dolu saldırılar yapan, haftalık “iftiraname”sinde başı gideceklerin listelerini yayınlayan, güçlünün sesi olduğu izlenimi uyandırarak, kendinde olmadığını gördüğü gücü başka yerlerden devşirmeye çalışan, dün sol hareket içinde yaptığı bölücülüğü, iftiracılığı, ihbarcılığı, fitneyi bugün bütün Türkiye’ye yayan, aydınlık değil, aksine “karanlık” bir kişilik. Partisinin ve yayın organının tirajı, halkın, onun hakkındaki hükmünü çoktan verdiğinin işareti. Demokrasi, fikir/vicdan özgürlüğü, insan hakları, Kürt sorunu gibi konulardaki tutarsızlıklarını, binlerce vatan evladının kanına giren kanlı örgüt PKK’ya çiçeklerle gittiğini, lideriyle kolkola girdiğini kimse unutmadı. Herkesin aklında hep aynı soru var? Kimdi bu Perinçek, amacı neydi ve neye/kim(ler)e hizmet ediyor? İşte Perinçek’in ibret dolu hayatından kesitler..
     <br>
      <br>
       İlk numara
       <br>
        <br>
         Türk solunun önemli isimlerinden Mehmet Ali Aybar’ın önderliğinde faaliyet sürdüren ve 60’lı yıllarda 6 milletvekili ile Meclise giren Türkiye İşçi Partisi’nin Bilim Kurulu üyesi olan Doğu Perinçek’in Fikir Kulüpleri Federasyonu Başkanlığı’na seçilmesi oldukça maceralı olmuştu. 1960’lı yılların sonlarında Mihri Belli’nin önderliğindeki Milli Demokratik Devrim (MDD) Hareketi ile Mehmet Ali Aybar’ın TİP’i arasındaki yöntem tartışmaları olanca gerilimiyle sürüyordu. Mihri Belli ve ekibi TİP’in Meclise girmesini hazmedemiyor ve bunu devrimci harekete ihanet sayıyordu. Kısa bir süre sonra Dev—Genç’e dönüşecek olan Fikir Kulüpleri Federasyonu bir lider arayışı içerisindeydi. Doğu Perinçek ismi de ilk defa bu sırada duyulmaya başlanmıştı. Çeşitli dergilerde E. Tüfekçi müstear ismiyle Mihri Belli ve MDD hareketine karşı, “Türkiye sosyalistleri artık devrim aşamasındadır” mesajlı yazılar yazan Doğu Perinçek, FKF’de oldukça etkili olan Mehmet Ali Aybar’ın gözüne girmeyi böylelikle başarabilmişti. Ancak Aybar, Perinçek tarafından oyuna getirildiğinin farkında değildi henüz. Çünkü Perinçek’in açıkça söylemese de MDD hareketenin bir sempatizanı olduğu kısa bir süre sonra ortaya çıkacaktı. Eski TİP’li Yusuf Küpeli yıllar sonra o günleri şöyle yorumluyordu: “Bu çabalardan dolayı TİP yönetici kliğinin itimadını kazanmış olan burjuva politikacılığının ustası Doğu Perinçek FKF kurultayında kafasının içindekileri bezirgan kurnazlığında saklamasını bildi ve önemli bir muhalefetle karşılaşmadan başkanlığa seçildi.” (FKF Dev—Genç Tarihi s. 158)
         <br/>
         <br/>
         Perinçek aynı dönemde Türk solunun diğer bir önemli ismi Behice Boran’dan da icazet almıştı. Perinçek, Boran’ın çıkardığı “Dönüşüm” dergisinde partili kimliği ile yazılar yazıyordu. TİP tabanı ise Perinçek’in başkanlığa seçilmesine baştan beri soğuk bakıyordu. Sadun Aren de bu konuda sıkıntısı olanlar arasındaydı ancak Mehmet Ali Aybar’a tavır almaktansa çekimser kalmayı yeğliyordu.
         <br/>
         <br/>
         Kongre düzenlenmiş ve Perinçek konuşması sırasında MDD tezini işleyen ifadeler kullanmaya başlamıştı. TİP lideri Mehmet Ali Aybar büyük bir düş kırıklığı içerisinde konuşmayı dinlerken birdenbire ayağa kalkıyor, Perinçek’e müdahale etmek istiyordu... Salonda buz gibi bir hava esiyordu. Sadun Aren, Perinçek’in karşısına yeni bir liste hazırlamak için kolları sıvamakta gecikmemişti. Ancak herşey için artık çok geçti. MDD yanlısı Perinçek, TİP’lilere oynadığı ayak oyunuyla Fikir Kulüpleri Federasyonu’nun başına geçmişti.
         <br/>
         <br/>
         Kısa bir süre sonra Aybar’dan FKF yönetimine bir talimat geldi: “Gidin ne yaparsanız yapın şu adamı başkanlıktan edin.” (FKF Dev—Genç Tarihi s.160)
         <br/>
         <br/>
         Perinçek ve ekibi Aybar’ın bu sert talimatı üzerine FKF binasından yaka paça çıkarıldı.
         <br/>
         <br/>
         “CIA’nın Maocusu”
         <br/>
         <br/>
         Perinçek’in ikinci durağı Mihri Belli’nin önderliğini yaptığı MDD hareketi idi. İnsanların birkaç kitap okuyup etrafına da birkaç kişi toplayıp gruplar, örgütler kurduğu yıllardı. Perinçek ve ekibi de bu gruplardan biriydi. Kısa bir süre sonra MDD hareketi içerisinde bütün tartışmaların sebebini teşkil ediyorlardı. Ve Perinçek, Aydınlık Sosyalist Dergi’den 5. sayıda ayrılarak Proleter Devrimci Aydınlık’ı (PDA) kuruyordu. Mihri Belli kendi ekibi içinden ayrılarak başka bir dergi kuran Perinçek’e tepkisini “CIA’nın Maocusu” başlıklı bir yazıyla gösterdi. Belli’nin taktığı bu isim Perinçek’in peşini uzun yıllar bırakmayacaktı.
         <br/>
         <br/>
         1961 Anayasası’nın vermiş olduğu rahat ortamı çok iyi değerlendiren sol örgütler ülkeyi bir iç savaşın eşiğine getirmişlerdi. Bu örgütlerin arasında Perinçek’in önderliğindeki Aydınlıkçı’lar da bulunuyordu.
         <br/>
         <br/>
         Bakan yapılacaktı
         <br/>
         <br/>
         Doğu Perinçek tarafından yayınlanan PDA Dergisi’nde Perinçek’e bağlı olarak faaliyet gösteren FKF’ye bağlı DEV—GENÇ militanlarının Türkiye’yi 12 Mart 1971’e götüren terör olaylarında halkı nasıl kışkırttıkları şöyle anlatılıyordu:
         <br/>
         <br/>
         “Yurdun çeşitli yerlerinde mitingler düzenlenmiş,  toprak  işgallerine  gidilmiş,  yürüyüşler
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 449 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17136), [web.archive.org (arşiv bağlantısı)](http://web.archive.org/web/20060524221802/http://www.aksiyon.com.tr:80/yazdir.php?id=17136)
