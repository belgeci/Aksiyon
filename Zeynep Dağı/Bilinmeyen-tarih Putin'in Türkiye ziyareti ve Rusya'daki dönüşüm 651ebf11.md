# Putin'in Türkiye ziyareti ve Rusya'daki dönüşüm

*Zeynep Dağı Bilinmeyen-tarih*

<div>
 <font>
  <img border="0" height="1" src="/web/20050115213116im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050115213116im_/http://www.aksiyon.com.tr/resim/522/48.jpg" vspace="5"/>
  </p>
 </font>
 <font class="content">
  Rusya lideri Vladımir Putin'in 32 yıl aradan sonra gerçekleşen Türkiye ziyareti, her ne kadar Ankara'nın Avrupa Birliği sürecine kilitlenmesi sebebiyle gölgede kalsa da, iki ülke ilişkileri açısından tarihî bir önem taşıyor.
 </font>
 <br/>
 <p>
  <font class="content">
   Eylül ayında Kuzey Osetya’da bir okula düzenlenen ‘terör’ eylemi Rusya Federasyonu Devlet Başkanı Putin’in Türkiye’ye yapacağı resmi ziyaretin ertelenmesine neden olmuştu. 5—6 Aralık tarihinde gerçekleşecek olan Putin’in resmi ziyareti, Türkiye gündeminin şu an için Avrupa Birliği sürecine kilitlenmesi nedeniyle gölgede kalsa da, iki ülke ilişkileri açısından tarihi bir önem arz etmektedir. 32 yıl aradan sonra gerçekleşecek olan bu resmi ziyaret iki ülke arasındaki mevcut ve potansiyel işbirliği alanlarını genişletmede siyasi kararlılığın sembolü olacağından özel bir önem taşımakta.
   <br>
    <br>
     Yakın geçmişe kadar tarihsel olarak ‘güç bir komşuluk’ yaşayan Türkiye ve Rusya arasındaki ilişkilerde Soğuk Savaş döneminde karşıt kampa ait olmanın yarattığı olumsuz hava egemendi. Sovyetler Birliği’nin dağılmasının ardından ancak, her iki ülke de ‘ideolojik tahakkümden’ kurtulma ve ticaretten turizme uzanan geniş bir yelpazede ikili ilişkileri geliştirme fırsatı yakaladı. Bir başka deyişle, Türk—Rus ilişkileri Soğuk Savaş dönemindeki Doğu—Batı eksenli dayatmadan kurtularak, ikili düzeyde ilişkileri geliştirme ve inisiyatif kullanma şansına sahip oldu. Bölgenin iki önemli aktörü olarak Rusya Federasyonu ve Türkiye arasında özellikle Kafkas bölgesi ve Çeçen krizine odaklı gerginlikler yaşansa da, iki ülkenin ulaştığı ticaret hacmi ve turizm sektörünün iki toplumu yakınlaştırma potansiyeli işbirliği yönünde siyasi iradeyi netleştirdi. Ticaret hacminin ve yatırımların giderek artışı, ayrıca her yıl bir milyonu aşkın Rus’un Türkiye’yi tercih etmesi, hem iki ülke arasındaki istikrarı zorunlu kıldı hem de karşılıklı olarak ‘düşman imajının’ çözülmesine katkıda bulundu.
     <br>
      <br>
       Ekonomik ve kültürel alanda başlayan doğal yakınlaşmanın, siyasi süreci olumlu etkilemesi, iki ülkeyi dış politikada daha temkinli olmaya sevk etmekte. Hatta Türkiye’de bazı çevreler AB sürecinde tıkanma olduğu takdirde, Rusya Federasyonu ile birlikte Avrasya’da çok boyutlu bir ortaklığın geliştirilmesini bir alternatif olarak sunmaktadırlar. Türk dış politikasında Rusya’nın artık ‘bölgesel bir ortak’ olarak algılanabilmesi, iki ülke ilişkilerindeki olumlu dönüşümün somut göstergesidir. Ancak, bölgenin iki güçlü devleti olan Türkiye ve Rusya açısından ikili ilişkilerin devamlılığı da bölgesel barış ve istikrarla sıkı sıkıya ilintilidir. Bu bağlamda, Putin yönetiminin bölgeye yönelik dış politikası uzun vadede iki ülke arasındaki ilişkilerde çatışmanın mı yoksa uzlaşının mı hakim olacağını belirleyecektir. Bu nedenle, Gorbaçov’la başlayan Rusya’nın dönüşüm sürecinde Putin’in arayışlarını, ayrıca Putin’in iç ve dış politika yaklaşımındaki değişiklikleri kısaca irdelemekte fayda bulunmaktadır.
       <br/>
       <br/>
       Rusya’da devam eden dönüşüm sancıları
       <br/>
       <br/>
       Uluslararası sistemde Sovyetler Birliği’nin 1991’de dağılmasıyla başlayan değişim süreci gerçekte 1985’te iktidara gelen Gorbaçov’un iç ve dış politikada ‘yeni düşünme’ diye adlandırılan radikal reformları uygulamasıyla başlamıştır. ‘Glasnost’ (açıklık) ve ‘perestroika’ olarak nitelendirilen iki grup programdan oluşan ‘yeni düşünme’, Sovyet sistemini demokratik bir temelde re—organize ederek tıkanıklıkları gidermeyi amaçlıyordu. Gorbaçov öncelikle ‘ideolojik’ temelli geleneksel Sovyet dış politikasından ve militer anlayışından uzaklaşarak Sovyet toplumunun dış dinamiklerle barışmasını sağlayarak Rus düşünce geleneğindeki dönüşümü başlattı. Bu bağlamda Sovyet emperyal kimliğinden uzaklaşarak, öncelikle Batı’nın ve ‘demokrasi, serbest piyasa, insan hakları’ gibi Batılı değerlerin artık bir tehdit olmadığı kamuoyuna aktarılmaya çalışıldı. Hatta Gorbaçov ‘Ortak Avrupa Evi’ fikri ile uluslararası sistemde kutuplaşma yerine Avrupa’da ekonomik, askeri ve siyasi işbirliğinin altyapısını formüle etmeye çalıştı. Gorbaçov karşılıklı bağımlılığın arttığı bir dünyada nükleer silahlanma, çevre kirliliği, açlık, uyuşturucu ve terör gibi küresel sorunlara ancak uzlaşarak çözümler bulunacağını savundu. Glasnost sürecinin önemli bir diğer dinamiği de siyasi yaşam üzerinde ideolojik kontrolün kırılması ile sistemi sorgulayacak demokratik mekanizmaların yani içsel dinamiklerin harekete geçirilmesiydi. Böylece, federal yapıda merkezin gücü sınırlandırılarak, merkez—çevre ilişkilerinin yeniden düzenlenmesi ve federe birimlere daha çok otonomi verilmesi planlandı. Bunların yanısıra, Gorbaçov savunma harcamalarının Sovyet ekonomisini çıkmaza sürüklediğini vurgulayarak, ‘perestroika’ ile ekonominin bir bütün olarak yeniden yapılandırılmasını amaçladı. Sonuç olarak, tüm bu radikal reformlarla Soğuk Savaş dönemi boyunca inşa edilen Demir Perde anlayışından uzaklaşılmış ve Rusya’da dönüşümün anahtarı olan demokratikleşme sürecinde iç ve dış dinamikler harekete geçirilmiştir.
       <br/>
       <br/>
       Putin’in militer söyleminin yansımaları
       <br/>
       <br/>
       Fakat bugün Putin yönetiminin uygulamalarına bakıldığında, Rus siyasi geleneğinde dönüşümün anahtarı olan temel dinamiklerden uzaklaşıldığına tanık oluyoruz. Putin, Yeltsin sonrası ‘kararlı bir lider’ imajı vererek kamuoyunda puan toplasa da, iç ve dış politikada demokratikleşme sürecine mesafeli duruşu, hem Rusya hem de bölgesel istikrar açısından tehlike arz etmektedir. Batı ile ilişkilerini dengede tutmaya özen gösteren Putin aynı zamanda Rusya’nın yakın çevresinde nüfuzunu arttırarak Rus emperyal kimliğini de canlandırmaya çaba harcamaktadır. Putin’in geçen ay ‘uluslararası terörle’ mücadeleyi ön plana çıkararak ‘diğer güçlerde olmayan iki yeni nükleer silah sistemine’ sahip oldukları yönündeki açıklaması Rus dış politikası açısından önemli bir kırılmadır. Putin bu beyanatıyla, Sovyet döneminde olduğu gibi Rusya’nın askeri gücüne vurgu yapmakta ve kaynaklarını ‘savunmaya’ yöneltmektedir. Rusya ‘militer’ anlayıştan uzaklaşarak demokratik dönüşümünü başlatmıştı. Oysa şimdi, ‘askeri güce’ yapılan öncelik ve bölgede yoğunlaşan ‘nüfuz’ arayışları, içerde zaten çok zayıf olan demokrasi kültürüne zarar vermekte, dışarda ise bölgesel gerginliği tırmandırmaktadır.
       <br/>
       <br/>
       Bu bağlamda Ukrayna’yı dağılma eşiğine getiren seçim sonuçları bölgedeki istikrarın ne kadar kırılgan olduğunu göstermesi açısından önemlidir. Seçim sonuçları ayrıca Rusya’nın sadece Orta Asya’da değil, Batı sınırlarında da eski gücünü restore ettiğinin somut kanıtıdır. Rusya’nın Orta Asya’daki nüfuz arayışlarına nispeten sessiz kalan Batı, Ukrayna seçim sonuçları üzerine tedirginlik yaşamış ve Putin’i yanlarında tutarak ‘etkisizleştirmenin’ yollarını aramaya başlamıştır. Geçen hafta Demir Leydi olarak bilinen M. Thatcher Reuters’a verdiği röportajda, Batı’nın eski Sovyet cumhuriyetlerinin demokratikleşme sürecine yeterli desteği yapmadığı takdirde, yeni bir Demir Perde’nin inşasına da engel olamayacağı konusunda uyarısının referans kaynağı gerçekte Putin’in politikalarıdır. Çünkü, Orta Asya ya da genel olarak eski Sovyet coğrafyasında demokratikleşme süreci Rusya’nın demokratikleşmesiyle paralellik arz etmektedir. Rusya’nın güvenlik eksenli politikalarda ısrarı ve yeni bir nükleer yarışı başlatan söylemi hem bölge hem de uluslararası sistem açısından ‘çatışmayı’ besleyen bir boyut taşımaktadır. Bu nedenle Putin’in yeni dönemde izlediği politikaların iyi takip edilmesi ve Batı ile entegrasyonunun sağlam bir zemine taşınması ivedilik kazanmaktadır. Diğer türlü, bölgede gerginliğin ve çatışmanın tırmanması Türk—Rus ilişkilerine de zarar verecek, bu durumdan iki ülkede kaybeden konumda olacaktır. Sonuç olarak, bölgede ve Türk—Rus ilişkilerindeki istikrar Rusya’nın uzlaşmayı besleyecek demokrasi kültürünü iç ve dış politikaya aktarmasına bağlı gözükmektedir. Putin’in Rusya’da dönüşümü başlatan demokratik mekanizmalarla barışık olması, bölgeye de barışın gelmesinin ön koşulu niteliğindedir.
       <br/>
       <br/>
       * Yrd.Doç.Dr., Ufuk Üniversitesi Uluslararası İlişkiler Bölümü Öğretim Üyesi
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### irfan toker, 08-Aralık-2004
> Rusya büyük bir pazar: 
> Şu kritik günlerde Avrupa daha fazla taviz isterse biz de Rusya’ya dönelim. Rusya, Türkî devletler dolayısıyla bize Avrupa’dan daha yakın bir ülke, üstelik  daha büyük bir pazar. Mert düşman, sözüne güven olmayan dosttan daha iyidir.

Kaynak: [www.aksiyon.com.tr](http://www.aksiyon.com.tr:80/detay.php?id=18878&yorum_id=1), [web.archive.org (arşiv bağlantısı)](http://web.archive.org/web/20050115213116/http://www.aksiyon.com.tr:80/detay.php?id=18878&yorum_id=1)
