# Endonezya’nın Türkiye âşığı ressam bakanı

*Selim Çağlayan 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Endonezya Kabine Sekreteri ve Bakan Dipo Alam, iyi bir ressam ve yazar. Ama sayfalarımıza konuk olmasının sebebi bu özellikleri değil. O, tahmin edemeyeceğiniz ölçüde Türkiye hayranı...
  </font>
 </div>
 <div id="newsText">
  <font class="detail-text">
   <p>
    Uluslararası ilişkiler, daha çok güç kavramına göre şekillenir. Peki‚ ‘gönül, sevgi, dostluk’ gibi kavramlar uluslararası ilişkilerde ne kadar önemlidir?
    <p>
     Endonezyalı Dipo Alam, bu konuda iyi fikir veriyor. Endonezya Kabine Sekreteri Alam, bakanlar arası kordinasyondan sorumlu bakan olması ve Devlet Başkanı Susilo Bambang Yudhoyono’ ya yakınlığı ile ülkede önemli bir yere sahip. Türkiye sevgisi İstanbul’da D-8 (gelişmekte olan 8 ülke) Genel Sekreterliği yaptığı yıllara dayanıyor. Aslında Endonezya-Türkiye ilişkileri Osmanlı’ya dayanıyor. O dönemde bugün Endonezya sınırları içerisinde yer alan bazı adalara leventler, serhatlar gönderiliyordu. Bu yüzdendir ki, Endonezya’da ‘Efendi, Paşa, İstanbul’ gibi sıfat ve isimler hâlâ kullanılır. Alam’ın taşıdığı ‘İstanbul beyefendisi’ karakteri biraz da bu gelenekle ilgili.
     <p>
      Alam’ın Türkiye sevgisini anlatmak için çokça örnek var. Van depremi yaşandığı günlerde hac yolculuğuna çıkan Alam, depremzedeler için Endonezya’nın ilk yardım gönderen ülke olmasını sağladı. Havaalanına onu uğurlamaya gelen Türklere de kendi şahsi yardımını verdi. Ayrıca kendi kurbanlarının bir kısmını Van’da kestirdi.
      <p>
       Dipo Alam, Fatih Terim’in Endonezya Millî Takımı’nın başına geçmesi için epey çaba sarf etti; ama olmadı. Güneydoğu veya Kürt sorunuyla da yakından ilgili. Hatta içinde çözüm önerilerinin bulunduğu bir roman yazıyor. Bu romanın filmi çekilmesi için Mahsun Kırmızıgül ile görüşmeler yaptı. Alam’ın bir özelliği de ressamlığı. Başta Cumhurbaşkanı Abdullah Gül ile eşi Hayrünnisa Gül’ün ve Suna Sabancı’nın portreleri ile İstanbul’un tarihî mekanlarını çizdi. Resimlerinden elde edilen gelirle de bir vakıf aracılığı ile Türkiye-Endonezya hakkında araştırma yapacak akademisyenlere burs veriliyor.
       <p>
        Ticari ve soysal alanda yapmayı düşündükleri de var Alam’ın. Ona göre, Endonezya ve Türkiye, dünyada demokrasi ile İslam’ın birlikte olabileceğini gösteren model ülkeler. Çatışmaların yaşandığı bir dünyada iki ülke hem Batı dünyasına hem de Müslüman âlemine çok iyi örnek olabilir.
        <p>
         Alam yaptığı tüm resimleri bir kitap hâline getirip yayımladı. Kitap şimdi Türkçeye çevriliyor ve yakın zamanda Türkiye’de raflardaki yerini alacak. Yazmaya devam ettiği roman da bitme aşamasında. Çok önem verdiği romanının hikâyesi Açe’ye gelen bir Osmanlı subayının gönlünü yerli halktan birisine kaptırması ile başlıyor. Roman günümüzde Güneydoğu veya Kürt meselesi olarak bilinen sorunlara temas ediyor. Alam, şahsi gayreti ile Endonezya’da benzer bir sorunun çözümünü sağlamış. Endonezya’nın Açe eyaletinde bulunan ve Açe’nin bağımsızlığı için uzun yıllar merkezî hükümetle kanlı savaşa giren GAM silahlı örgütü 2005 yılından itibaren feshedildi ve ülke huzura kavuştu. Aynı şeyin Türkiye’ de de olabileceğine inanıyor ve  ‘‘Türkiye bu problemi hallederse dünyanın sayılı ülkelerinden biri olur.’’ diyor.
         <p>
          Bir gün yolunuz Endonezya’ya düşerse muhakkak Dipo Alam’ın evine uğrayın. Daha evinin bahçesine adım attığınızda kapılarda göreceğiniz nazar boncukları size göz kırpıyor olacaktır. Evin her köşesinde Türkiye’ye ait bir iz olması ise tarifi imkânsız duygular yaşatacaktır.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31825-173-endonezyanin-turkiye-%C3%A2sigi-ressam-bakani.html), [web.archive.org (arşiv bağlantısı)](http://web.archive.org/web/20120619034146/http://www.aksiyon.com.tr:80/aksiyon/haber-31825-173-endonezyanin-turkiye-%C3%A2sigi-ressam-bakani.html)
