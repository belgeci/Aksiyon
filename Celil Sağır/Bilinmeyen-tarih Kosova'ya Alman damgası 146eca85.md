# Kosova’ya Alman damgası

*Celil Sağır Bilinmeyen-tarih*

<div>
 <font>
  <img border="0" height="1" src="/web/20050227031211im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031211im_/http://www.aksiyon.com.tr/resim/365/54.jpg" vspace="5"/>
  </p>
 </font>
 <font class="content">
  Kosova ekonomisinde Almanya'nın ağırlığı tartışmasız. Geçerli para biriminin mark olduğu bölgede 4 bin 918  Alman askeri bulunuyor.Ciddi çıkar çatışmalarının yaşandığı Birleşmiş Milletler idaresindeki Kosova'da yaşanan bazı siyasi cinayetlerin arkasında da Almanya'nın yer aldığına dair önemli ipuçları bulunuyor.
 </font>
 <br/>
 <p>
  <font class="content">
   Bursa’yı andıran Prizren, Balkanlar’daki Osmanlı hoşgörüsünün yaşayan bir sembolü adeta. Sinan Paşa Camii, Ortodoks Kilisesi ve Katolik Kilisesi burada aynı sokağı paylaşıyorlar. Ancak yaşanan tarihi süreç sonucu Kosova’da şimdi insanlar faklı bir dilin konuşulmasına dahi tahammül edemiyor. Suni sınırların ve insanları birbirine boğazlatan felsefenin mimarları olan Batılı güçlerin torunları şimdi barışı tesis etmek için yeniden bölgede. Prizrenli gazeteci —yazar Edhem Baymak, ‘Bir Sırp komşumuz vardı. Hep nerede o eski Türk zamanı? Nerede o Osmanlı hoşgörüsü der, iç çekerdi’ diyor.
   <br>
    <br>
     17 Kasım’da yapılan seçimler, uluslararası toplumun bölgede hoşgörülü ve demokratik bir toplum tesisi adına attığı önemli bir adım oldu. 1244 numaralı BM kararıyla bölgede kurulan BM geçici misyonu UNMIK, yetkilerinin bir kısmını seçilen meclise, hükümete ve meclis tarafından seçilecek başkana devredecek. Ancak bu, bölgenin kendi geleceğini belirleme seçeneğiyle başbaşa bırakılması anlamına gelmiyor. Bölgedeki uluslararası idare ve denetim devam edecek.
     <br>
      <br>
       Uluslararası toplumun 1999 Haziranından beri Kosova’da devam ettirdiği bu idare altında ise büyük güçlerin çıkar çatışmaları yaşanıyor. Kosova Gücü (KFOR) şemsiyesinde bölgeye asker konuşlandıran devletler görünürde bölgenin barış ve istikrarı için bulunsalar da stratejik olarak önemli bir konumda bulunan Kosova’da gizliden gizliye büyük bir mücadele yaşanıyor. Priştine Havaalanı’ndaki Suud damgalı bagaj taşıyıcılardan, sokaktaki Wolksvagen arabaya ve Kosova Demokratik Partisi lideri Haşim Taçi’nin masasındaki ‘United States Of America’ damgasını taşıyan bardağa kadar her şey bu mücadeleyi yansıtıyor.
       <br/>
       <br/>
       Ancak, Kosova’da göze çarpan en belirgin durum Almanya’nın ekonomik ağırlığı. Bölgede para birimi olarak Alman markı kullanılıyor. Sokaklardaki araçların büyük çoğunluğu Alman markası. Marketlerde büyük oranda Alman ürünleri var. Bölgedeki yollarda Alman ürünlerinin isimlerini taşıyan kamyon ve tırlar göze çarpıyor. Bunlara 4 bin 918 kişilik bir Alman askeri varlığını da eklemek gerekiyor. Aslında Almanlar bölgenin yabancısı değil. İkinci Dünya Savaşı yıllarında bölgeyi kontrollerine alan Almanlar, kendilerine karşı bir tepki oluşmaması için Arnavutlarla o dönemlerde daha iyi ilişkileri bulunan İtalyanlarla bölgeyi paylaşmışlardı.
       <br/>
       <br/>
       Almanya’nın Doğu Avrupa ve Balkanlar’a karşı özel ilgisinin bulunduğu ve AB’nin doğuya genişlemesinin arkasındaki asıl güç olduğu da bilinen bir gerçek. Kosova’nın Türkiye Temsilcisi Enver Tali’nin Avrupa için ‘Aşil’in topuğu’ olarak tanımladığı bölgede bir çözüme ulaşılamamasının AB’nin güvenlik ve genişleme hesaplarına olumsuz etkide bulunacağı kaydediliyor. Bu bağlamda bölgede bulunan 5 bin 300 kişilik Amerikan askeri varlığı da AB’nin hesaplarını karıştıran bir etken olarak yorumlanıyor. Bütün bunlar bölgedeki çekişmelere yansıyor.
       <br/>
       <br/>
       Bunun en çarpıcı örneği başta Sırplara karşı girişilen intikam saldırıları olmak üzere bir çok olayın arkasından Almanya’nın çıkması. Bölgede işlenen cinayet ve Sırplara karşı girişilen saldırılarda Almanya’nın izlerine rastlandığına dair ciddi duyumlar bulunuyor. Bölgedeki güvenlik kaynakları, yakalanan kişilerden yabancı olanların Alman görevlisi çıktığını, Arnavut kökenlilerde ise Alman üniforması ve silahlarına rastlandığını belirtiyor. Bu arada, yakalanan Alman görevlilerin hapisten kaçmalarını ise bu ilginç ilişkiler zincirinin bir parçası olarak yorumluyor.
       <br/>
       <br/>
       Prizren’de görüştüğümüz Türk gazeteci —yazar ve ressam Edhem Baymak, Alman askerlerinin Kosova Kurtuluş Ordusu (UÇK) gerillalarını dağlardan aşırarak Makedonya’ya taşıdığını ve orada olayların patlak vermesinin ardından Berlin’in ‘ne kadar asker lazımsa gönderelim’ mesajı verdiğini belirtiyor. Bütün bunların Almanya’nın stratejik hesapları olduğunu kaydeden Baymak, ‘UÇK’yı Amerian Merkezi Haberalma Teşkilatı’nın (CIA) da desteklediğini’ hatırlatmamız üzerine, “Berlin, normalde ABD ile birlikte hareket ediyor görünüyor; ancak herkesin kendi çıkarı ve hesapları var” cevabını veriyor.
       <br/>
       <br/>
       Bölgenin kuzey batısındaki Sırp bölgesinde yoğunlaşan 7 bin 300 kişilik Fransız askeri varlığı ise kafaları karıştıran diğer bir konu. Arnavutlara göre bunun arkasında bu bölümün Kosova’dan koparılarak Sırbistan’a bağlanması hesapları yatıyor. Bütün bu karmaşık tabloya, oraya nasıl ulaştıkları hâlâ bir ‘muamma’ olan Rus askeri varlığı eklenince, ne bölgenin geleceği ne de bölge insanının haleti ruhiyesi konusunda net bir resim elde edilebiliyor.
       <br/>
       <br/>
       Arnavutun mark ile imtihanı
       <br/>
       <br/>
       Kosova’nın geleceğiyle ilgili yabancı akademisyenlerin ve gazetecilerin bütün öngörüleri ve oluşturmuş oldukları senaryolar bölgedeki ekonomik ve psikolojik gerçeklere takılıyor. Oluşturulan onlarca bağımsızlık senaryosuna rağmen nüfusun yüzde 90’ını teşkil eden Arnavutların bu konuda pek de istekli olmadıkları görülüyor. Arnavutlar, bunun en açık örneğini bölgenin geleceği açısından tarihi bir öneme sahip olduğu kaydedilen seçimlere göstermiş oldukları ilgiyle ortaya koydular. Avrupa Güvenlik ve İşbirliği Teşkilatı (AGİT) tarafından açıklanan rakamlara göre Kosovalı Arnavutların seçimlere katılım oranı yüzde 64 olarak gerçekleşti. Oysa ki bu oran geçtiğimiz yıl yapılan yerel seçimlerde yüzde 75 civarındaydı. Priştine’deki Arnavut yetkililere göre bunun arkasında, halkın geçtiğimiz yıl büyük umutlarla katıldıkları yerel seçimlerin ardından oluşturulan yerel idarelerin yaşattığı hayal kırıklığı bulunuyor.
       <br/>
       <br/>
       Diğer bir yoruma göre Arnavutlar bölgenin geleceğini kendi siyasi partilerinin belirleyemeyeceğinin bilincinde oldukları için seçimlere ilgi göstermiyor. Bu konuda seçim sonuçlarıyla ilgili olarak rakamlar savaşı yaşanması bu konuya dayanak olarak gösteriliyor. Örneğin, Kosova Demokratik Birliği (LDK) lideri İbrahim Rugova, seçimin ertesi günü dünya basınına ‘Yüzde 70 oranında oy aldım’ açıklaması yaptı. Ancak AGİT, LDK’nın oy oranını yüzde 45.65 olarak açıkladı. Aradaki farkın kafaları karıştırdığını fark eden AGİT misyon şefi Daan Everts defalarca seçimlerin çok temiz geçtiğini yinelemek zorunda kaldı. Şimdilerde ise bölgede Sırpların da dahil olduğu karmaşık koalisyon hesapları yapılıyor. AGİT’in 26 Kasım’da açıkladığı kesin sonuçlara göre LDK 47, Kosova Demokratik Partisi (PDK) 26, Sırpların Dönüş Koalisyonu 22, Kosova Refah İttifakı (AAK) 8, diğer Arnavut partileri olan LKCK, LPK, PD ve PSHDK birer sandalye kazandılar. İki Boşnak partisi olan Vatan ile BSDAK 4 ve 2, Kosova Demokratik Türk Partisi (TDTP) ise 3 sandalye aldı.
       <br/>
       <br/>
       Arnavutların bölgenin geleceğine ilgisiz kalmaları konusunda seslendirilen diğer bir etken ise insanların kafasında hâlâ Sırpların geri geleceği korkusunun varlığı. Buna göre Arnavutlar uluslararası gücün bölgede kalmasından yana.
       <br/>
       <br/>
       Bütün bu yorumların yanı sıra gelişmeleri açıklayabilecek çok çarpıcı ekonomik veriler de mevcut. Üretim adına hemen hemen hiçbir  faaliyetin bulunmadığı bölgede en büyük müşteri ve işveren yabancılar. 600 bin nüfuslu başkent Priştine’de çoğu ailenin neredeyse bir ferdi ya UNMIK ya AGİT ya da geçtiğimiz yılın rakamlarına göre sayıları bine yaklaşan Sivil Toplum Kuruluşları’nda bin ila 2 bin mark arasında bir maaşla çalışıyor. Buna paralel olarak bölgede bulunan binlerce yabancı yüksek bedeller ödeyerek (500—1500 mark) kirada oturuyor ve önemli bir tüketim pazarı oluşturuyor. Bölgede sorunun çözülmesi bütün bu ekonomik imkanların ortadan kalkması anlamına geliyor. Önemli oranda bir işsizliğin bulunduğu Kosova için bu bir kabus demek.
       <br/>
       <br/>
       Bir vekille hapsolan Türk politikası
       <br/>
       <br/>
       Türkiye’nin Kosova’da izlediği politikasını Kosova Türk Demokratik Partisi’nin (KDTP) seçimlerde kazanmış olduğu bir vekil ile özetlemek mümkün. Zira Türkiye Kosova konusunda sayılarının 30 ila 50 bin arasında değiştiği sanılan Türk azınlığa kilitlenmiş durumda. Bunun bir doğal sonucu olarak da Arnavutlar ile ilişkilerinde bir mesafe olduğu gözleniyor. Arnavutlar Türkiye’nin, Mahir Yağcılar liderliğindeki KDTP’yi desteklerken Sezair Şaipi liderliğindeki Türk Halk Partisi (THP) ile temasa dahi geçmemesini yadırgıyor. Arnavutlara göre TDKP hep Sırpların yanında yer aldı. THP ise Arnavutlara destek verdi.
       <br/>
       <br/>
       Prizrenli Türk gazeteci Edhem Baymak Türklerin bu tutumunu şöyle savunuyor: “Ne kadar nüfusunuz varsa o kadar etkiniz var. Türkler kendi kimliklerini korumak için Sırplara yaslanmak zorundaydılar. Örneğin 1990’lı yıllarda Arnavutlar eğitimi protesto ederken Türkler etmediler. Arnavutlar işlerinden ayrıldılar. Türkler bunu yapmadı.”
       <br/>
       <br/>
       Türkiye’nin Türklerin haklarıyla ilgilenmesi elbette doğal bir politika. Priştine’de bu konudaki sorumuzu cevaplandıran Kosova Demokratik Partisi (PDK) lideri Haşim Taçi, bunu ‘meşru bir politika olarak’ nitelendirirken, Kosova Refah İttifakı (AAK) lideri Ramuş Haradinay da ‘bütün etnik toplumların haklarının verildiği bir Kosova oluşturmaktan’ bahsetti.
       <br/>
       <br/>
       Ancak Türkiye’nin, sadece Türk azınlığa kilitlenen bir politika takip ederek Arnavut çoğunluğu bir kenara bıraktığı görülüyor. Balkanlar’da bir Ortodoks ittifakı oluşmasını engelleme çabası tutarlı bir politika olarak görülmekle birlikte, Türkiye’nin Kosova ile ilgili tarihsel bağları ve yükümlülüklerini ihmal etmemesi gerektiği belirtiliyor. Bölge içi ve dışı güçlerin büyük oyunlar oynadığı Kosova’da Türkiye’nin, Türklere kontenjan olarak verilen 2 milletvekilini üç etmek gibi bir politikaya kilitlenmesinin, kendi gücünü ve ufkunu sınırlandırdığına dikkat çekiliyor. Ankara’nın, Balkanlar’da bulunan ve bölge dengelerini etkileyebilecek 6,5 milyon gibi önemli bir Arnavut nüfusu gözardı etmemesi gerektiği vurgulanıyor.
       <br/>
       <br/>
       Bir çok Kosovalı Arnavut’un İstanbul’da akrabası var. İmkanları olanların çoğu tatilini Türkiye’de geçiriyor. Bu insanların yüzleri Türkiye’ye dönük. Priştine’de üç ayakkabı mağazası bulunan bir Arnavut esnafın ‘İstesem ayakkabıları İtalya’dan da alabilirim. Ama ben Türkiye’yi tercih ediyorum’ şeklindeki açıklaması çok şey ifade ediyor.
       <br/>
       <br/>
       Türkiye’nin bu potansiyeli değerlendirme konusunda atması gereken ilk adımı UNMIK’in verediği pasaportların tanınmaması teşkil ediyor. Bu Prizren’de görüştüğümüz Türklerin de isteklerinin başında geliyor. Türklerin bu konudaki diğer bir istekleri ise çifte vatandaşlık hakkının tanınması. Macaristan’ın, Sırbistan’ın Voyvodina bölgesindeki Macarlara bu hakkı tanıması bu konuda örnek olarak gösteriliyor.
       <br/>
       <br/>
       Ankara’nın, aldıkları eğitim gereği Osmanlı ve Türkiye karşıtı düşünceye sahip Arnavut entelektüelleri engeliyle karşı karşıya olduğu da biliniyor. Bu sorun, Arnavut halkıyla sıcak kültürel ve ticari ilişkiler kurularak aşılabilir. Bunun, bölgede Arnavut ve Türk toplumları arasında oluşan olumsuz havayı giderebileceğine de işaret ediliyor.
       <br/>
       <br/>
       Şüphesiz bu konuda en önemli rollerden birini Türk müteşebbislerin oluşturduğu Gülistan Eğitim Kurumları tarafından Priştine’de açılan Mehmet Akif Ersoy Koleji ve International School oynamakta. Bu okullar, gerek Türk— Arnavut toplumları ve gerekse Türkiye ile Kosova arasında köprü vazifesi gördüğü gibi, bir Türkiye lobisinin oluşmasını da sağlamaktadır.
       <br/>
       <br/>
       Türkiye Diyanet İşleri Başkanlığı’nın Kosova’da önemli faaliyetleri söz konusu. Kosova Türk Eşgüdüm Bürosuna bağlı olarak Prizren’deki bir bürosu vasıtasıyla faaliyette bulunan Diyanet İşleri, Türkiye’ye 10’u imam hatip lisesine, 10’u da ilahiyat fakültelerine olmak üzere 20 kişilik bir öğrenci gönderme kontenjanına sahip. Ancak bu yıl sadece 12 öğrenci gönderilebilmiş. Diyanetin diğer önemli bir çalışması ise eski Osmanlı eserlerinin restorasyonu. Bu faaliyetlerin en büyük dezavantajı ise yine sadece Türk azınlığa yönelmiş olması. Zira Arnavutlara yönelik en önemli dini faaliyetleri Vahhabi kökenli Sivil Toplum Kuruluşları (STK) yapıyor. Arnavut din görevlilerinin ve ilahiyatçılarının bugüne kadar çoğunlukla ve bilinçli bir yönlendirmeyle Arap ülkelerinde eğitim almış olmaları bu STK’ların işlerini kolaylaştıran büyük bir etken. Bu faaliyetlerin Arnavut toplumunda Osmanlı ve dolayısıyla da Türkiye’ye karşı bir soğumayı beraberinde getirdiğine inanılıyor.
       <br/>
       <br/>
       Kosovalı Türklerin hakları
       <br/>
       <br/>
       Kosova’daki Türklerin lise düzeyine kadar kendi dilinde eğitim hakkı var. Bir de Türkoloji fakültesi var. Türk toplumu buna eğitim fakültesi eklenmesini istiyor. Öğrencilere bütün dersleri Türkçe anlatacak öğretmenlere ihtiyaç var.
       <br/>
       <br/>
       Türklerin özel basın yayın hakları mevcut, ancak bunu gerçekleştirecek ekonomik güçleri yok. Yeni Dönem adında bir özel gazete ve yine aynı adla özel bir radyoları var. Kosova Radyo Televizyonu’nun (RTK) da günde 2,5 saatlik Türkçe radyo yayını ile beş dakikalık bir TV yayını bulunuyor.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12346), [web.archive.org (arşiv bağlantısı)](http://web.archive.org/web/20050227031211/http://www.aksiyon.com.tr:80/detay.php?id=12346)
