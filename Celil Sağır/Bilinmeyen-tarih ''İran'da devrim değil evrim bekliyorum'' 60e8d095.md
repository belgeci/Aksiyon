# ''İran'da devrim değil evrim bekliyorum''

*Celil Sağır Bilinmeyen-tarih*

<div>
 <font>
  <img border="0" height="1" src="/web/20050120113812im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113812im_/http://www.aksiyon.com.tr/resim/466/46.jpg" vspace="5"/>
  </p>
 </font>
 <font class="content">
  Harvard Üniversitesi profesörlerinden Roy Parviz Mottahedeh, İran"daki değişimin toplumsal tabanını Aksiyon"a anlattı. İran"da seçim geleneğinin uzun bir geçmişi olduğunu belirten Mottahedeh, "Halkta güçlü bir parlamentoya sahip olma arzusu var. Gelecekleri için inisiyatif kullanmak istiyorlar" diyor.
 </font>
 <br/>
 <p>
  <font class="content">
   İran, Ortadoğu"nun en önemli ülkelerinden biri. 1979 yılında Ayetullah Humeyni tarafından gerçekleştirilen devrim, bu ülkenin bütün dünya tarafından tanınmasını sağladı. İran bugün, ABD Başkanı Bush"un "şer ekseni" olarak tabir ettiği ülkelerden biri. Nükleer silah elde etmeye çalışmakla suçlanıyor. Irak"tan sonra sıranın kendisinde olduğu iddia ediliyor.
   <br>
    <br>
     Özgürlük taleplerinin ayyuka çıktığı, reformist bir devlet başkanının görev başında bulunduğu İran"da olup bitenleri kavramak için konunun uzmanı iki önemli kişi ile İstanbul"da görüştük. Bunlardan biri Prof. Roy Parviz Mottahedeh. Foreign Affairs dergisinin 20. yüzyılın en iyi 75 kitabı listesinde yer alan ve geçenlerde Türkçeye "Peygamberin Hırkası" adıyla çevrilen kitabın yazarı. Mottahedeh, Harvard Üniversitesi"nde İslam tarihi profesörü olarak çalışıyor ve Ortadoğu Çalışmaları Merkezi"nde yöneticilik yapıyor. Dr. Brenda Shaffer ise aynı üniversitenin Hazar Araştırmaları Merkezi Direktörü ve İran Azerileri üzerine yaptığı çalışmalarıyla tanınıyor.
     <br>
      <br>
       <b>
        1979 yılında gerçekleştirilen devrim bir sürecin sonucu muydu, yoksa yeni bir dönemin başlangıcı mı?
       </b>
       <br/>
       <br/>
       Hem bir sürecin sonucu hem de yeni bir dönemin başlangıcıydı. Kitabım, devrimin bazı derin köklerinin bulunduğunu ortaya koymaya çalışıyor. Bu köklerden bazıları Şiiliğin tarihinde yatmakta. Bazıları da Velâyet-i Fakih"in gelişiminin sonucudur.
       <br/>
       <br/>
       <b>
        Peki, bugüne baktığımızda İran devrimi nereye doğru gidiyor?
       </b>
       <br/>
       <br/>
       İran"da, halk egemenliği yönündeki isteğin çok güçlü olduğunu düşünüyorum. İnsanlar, İran Meclisi"nin 100 yıllık olduğunu unutmamalı. İran"da seçim yapılması geleneğinin uzun bir geçmişi var yani. Halkın güçlü bir parlamentoya sahip olma arzusu çok fazla. İran"ın, halkın arzusu olan halk egemenliği yönünde ilerlediğini ve bu konudaki hassasiyetin giderek arttığını düşünüyorum.
       <br/>
       <br/>
       <b>
        Bahsettiğiniz Batı tarzı bir  demokratikleşme mi?
       </b>
       <br/>
       <br/>
       İran"daki gelişmenin en güzel yanı, İranlıların bunu "kendileri için kendilerinin yapıyor" olmaları. Bugün Irak"a baktığımızda bunun böyle olmadığını görüyoruz. Siyasi bir süreç sona erdirildi. Belli şeyler empoze ediliyor. Bunun bazı kötü sonuçları olabilir. İran"da ise insanların kendilerinin inisiyatif aldıkları görülüyor. Bir devrim gerçekleştirdiler, reform hareketleri meydana getirdiler. Şimdi de kendi geleceklerini oluşturuyorlar.
       <br/>
       <br/>
       İran, Ortadoğu"da insanların kendilerini yönetimlerinden ve tarihlerinden sorumlu hissettikleri birkaç ülkeden biri. İranlılar geçmişte kendilerini İngiltere ve Rusya, daha sonra Amerika ve Rusya arasında buldular. Ancak şimdi, tarihlerini kontrol ettiklerini hissediyorlar.
       <br/>
       <br/>
       <b>
        Hâlihazırdaki değişimi tetikleyen dinamikler nelerdir?
       </b>
       <br/>
       <br/>
       En önemli dinamiklerden biri İran-Irak savaşının çok geniş boyuttaki olumsuz etkileridir. Bu savaş, dünyanın büyük bölümünde tamamen unutulmuş durumda. 300-400 bin kişi hayatını kaybetti, bir bu kadarı da yaralandı. İngiltere ve Almanya"nın Birinci Dünya Savaşı"nda verdikleri kayıplar gibiydi. Çok sayıda genç nüfus yok oldu.
       <br/>
       <br/>
       Buna bir cevap olarak rejim, belli ölçüde zaten mekruh olan doğum kontrolünü teşvik etmedi. Böylece genç nesil patlama yaptı. 30-40"lı yaşlardaki insanlar belli ölçüde kaybedilmişti; ancak ardından çok geniş bir genç nesil kuşağı geldi. Bugün karşımızda, giderek büyüyen ve yarıdan fazlasını bayanların oluşturduğu bir üniversite gençliği duruyor. Bu, değişim için bir zemin anlamına geliyor.
       <br/>
       <br/>
       <b>
        Bahsettiğiniz nesil, mevcut rejim yürürlükteyken dünyaya geldi ve onun eğitim kurumlarında yetişti. Burada bir çelişki yok mu?
       </b>
       <br/>
       <br/>
       Bu bir çelişki değil; çünkü mevcut eğitim sistemi içinden gelen insanlar dini bir eğitim de alıyorlar, ancak eleştirel özgürlüğü de biliyorlar. Mollaların ne dediklerini anlıyorlar, fakat kendi yorumlarını yapmakta özgür olduklarını düşünüyorlar. Mesela, kendisi iyi bir dindar olan Abdulkerim Suruş"un önemli bir kitabı yarım milyonun üstünde sattı. Tabii ki İran"da çok özgür bir tartışma ortamı olduğunu söyleyemeyiz; ancak canlı bir tartışma da mevcut.
       <br/>
       <br/>
       <b>
        1997 yılında Hatemi"nin iktidara gelişini nasıl değerlendiriyorsunuz?
       </b>
       <br/>
       <br/>
       Muhammed Hatemi, yüzde 70 gibi muazzam oranda bir oyla iktidara geldi. İnsanlar onun önerdiği reformları istiyordu. Ancak nihayetinde halkın büyük bölümü Hatemi"yi biraz ürkek/korkak görüyor. Bunun iyi ya da kötü bir şey olduğunu söylemiyorum; ancak Hatemi biraz ürkek/korkak. Bunu son olarak, Nobel ödülü alan Şirin Ebadi konusundaki tepkisiyle ortaya koydu. Çünkü Ebadi gerçekte rejimin kötü ya da zararlı tarafını ortaya koyup ihbarda bulunmuyor, sadece İran hukukunun kadın özgürlüğü vs. gibi konulardaki bazı yönlerini eleştiriyor. İranlı bir kişinin Nobel ödülü alması aslında büyük bir olaydı. Hatemi, Ebadi konusunda karmaşık bir reaksiyon gösterdi ve İranlıların çoğunu hayal kırıklığına uğrattı.
       <br/>
       <br/>
       <b>
        O halde Hatemi reform sürecini tamamladı...
       </b>
       <br/>
       <br/>
       Hatemi çok önemli bazı değişiklikler yaptı. Bunu kimse inkar edemez. Ancak şimdi sınırlanmış gibi görünüyor. Siyasi açıdan da tam bir "topal ördek" konumunda. Kendisi önemli bir şahsiyet, ama birinci iktidar döneminde önemli çalışmalar yapsa da reform programını tamamlayamadı.
       <br/>
       <br/>
       <b>
        Siyasilerin İran toplumunun isteklerini iyi algıladıklarını düşünüyor musunuz?
       </b>
       <br/>
       <br/>
       Bence Meclis"te görev yapan insanlar bunu yapıyor; çünkü bu insanların seçilme sürecinin oldukça özgür ve açık olduğunu görüyoruz. Meclis"teki insanlar halkla iyi bir iletişim içinde. Fakat, hükümetin bütün ögelerinin böylesi bir iletişim halinde olduğunu sanmıyorum.
       <br/>
       <br/>
       <b>
        Tahran"daki iktidar mücadelesinin temelinde ne yatıyor o zaman? Yaşananlar bir iktidar savaşı mı?
       </b>
       <br/>
       <br/>
       Bu sadece bir iktidar mücadelesi değil. Tabii ki siyasi unsurlar var; ancak dini yorumlama faktörünü de unutmamak lâzım. Suruş gibi kişilerin İslamı yeniden yorumlaması, İran"daki dindar kesimden gelen İslam"a çağdaş bir yorum getirilmesi isteğinin bir yansıması.
       <br/>
       <br/>
       <b>
        Bu mücadelenin toplumsal yansıması ne durumda? Hem Şah hem de devrim dönemini idrak eden toplum, ortaya çıkan çelişkiyi aşabildi mi?
       </b>
       <br/>
       <br/>
       Aslında ekonomik açıdan bir çelişki yoktu. Evet çok zengin bazı kişiler kaçmak zorunda kaldı ve bunların malları dağıtıldı; ancak ekonomik birikimin yeniden dağıtımı yapılmadı. Özel mülkiyet devam etti. Şah döneminde olduğu gibi rejimin etrafında çıkar grupları oluştu. Molla sınıfından insanların başında olduğu büyük kuruluşlar meydana geldi. Bunların doğru ya da yanlış olduğunu söylemiyorum. Ama bunlar birer hakikat ve ekonomik olarak Şah döneminden kalma bir devamlılığın olduğunu gösteriyor.
       <br/>
       <br/>
       Elbette, toplumun diğer bölümlerinde büyük bir değişiklik yaşandı. Azınlıkların memnun olmadıkları görüldü. Çünkü devrim büyük bir beklenti oluşturmuştu. Sıradan insanlar için sosyal yaşamda değişiklik oldu. Bu taşradan ziyade şehirlerde hissedildi tabii.
       <br/>
       <br/>
       <b>
        Kitabınızda, İran"daki 100 yıllık bir değişim sürecinden bahsediyorsunuz. Bu değişimin gideceği son nokta neresi?
       </b>
       <br/>
       <br/>
       Bilmiyorum. Tam bir demokrasinin gelmesini bekliyorum. Hâlihazırda gerçek demokrasinin unsurlarının bulunduğunu söyleyebilirim. Çoğu kişi bunun farkında değil. Beklentim bunun tam bir demokrasiye dönüşmesi yönünde. 1906 devrimi, ulemaya belli söz hakkı tanıyan bir anayasayı doğurdu. Bu karar İran halkı tarafından alınmadı. Ancak şimdi bunu değiştirmek istiyorlar. Aslında İran anayasasının yüzde 80"i dünyadaki anayasaların çoğundan daha iyi standartlara sahip.
       <br/>
       <br/>
       <b>
        Halkın bir kısmı din adamlarının, bir kısmı da seçilmişlerin belirleyici olmasını istiyor. Bu noktada Şiilik ile demokrasi nasıl birlikte olabilir?
       </b>
       <br/>
       <br/>
       İlginç olan nokta şu, tarihin büyük bölümünde çoğu Şii düşünürler, Mehdi gelene kadar dünyada mükemmel bir siyasetin olmayacağını belirtiyor. Her zaman "Adil Sultan" arayışı ve isteği olmuştur. İran"daki ulemanın Şah"ın gücünü sınırlayıcı stratejik bazı hareketleri oldu. Tabii ki bu, iktidarı tam olarak ele geçirmelerinden çok farklıydı. Elbette demokrasinin yükselmesi ulemanın işe karışmasını azaltacaktır.
       <br/>
       <br/>
       Bana göre ulemanın çoğu da bunu istiyor. Çünkü siyasete karışılmasını din açısından bir tehdit olarak görenler var. Yani hükümetin yaptığı şeylerin dine mal edilmesi noktasında dine büyük zarar verileceği endişesi hâkim. Şüphesiz İran Müslüman bir toplum olarak kalacak. Mercei Taklit"e özel vergilerini (zekat) verecekler. Fakat bunu, İran"ı yönetmesi gereken bir kurum olarak görmeyecekler. İran"ın mevcut cumhurbaşkanı, Humeyni ölüm döşeğinde kabul edene kadar müçtehit bile değildi.
       <br/>
       <br/>
       <b>
        İran tarihinde bir devrim geleneğinden bahsediyorsunuz. Yeni bir devrim bekliyor musunuz?
       </b>
       <br/>
       <br/>
       Devrim değil, daha çok bir değişim ve evrim bekliyorum. Belki "post modern devrim". İran-Irak savaşı insanları öyle tüketti ki, artık doğrudan hareket etme düşüncesi çok güçlü değil. Evet öğrenciler arasında bu yönde bir eğilim olabilir; ancak çok emin değilim.
       <br/>
       <br/>
       <b>
        Irak savaşının İran toplumuna etkisi nedir?
       </b>
       <br/>
       <br/>
       Karışık etkileri söz konusu. İran halkı Saddam Hüseyin"den nefret ediyor. Çünkü 8 yıllık savaşa neden olmuştu. Diğer yandan çok sayıda Şii ulemayı öldürttü Saddam. Örneğin El Hakim ailesinden öldürülen 74 kişiden 70"ini Saddam katletti. Saddam"ın gidişi iyi karşılanmakla birlikte Irak"ın geleceği konusunda karışık bir tutum söz konusu. Rafsancani gibi din adamlarının bazıları Irak"ın Vietnam gibi ABD için bir batak olacağını söylüyor. Bunu istiyor ve destekliyor. Reformcular ise yüzde 60"ının Şii olduğu ülkede demokratik bir yapı kurulmasından yana. Bunun ülkeyi İran"ın etkisine açacağını düşünüyorlar. İranlıların çoğu şimdi ABD tarafından kuşatıldıklarını düşünüyor.
       <br/>
       <br/>
       <b>
        Necef"in yeni bir figür olarak ortaya çıkması Kum"un önemini azaltır mı?
       </b>
       <br/>
       <br/>
       Hayır. Necefliler, fıkıh konusunda ön plana çıkıyor, Kumlular ise "usul-i fıkıh" konusunda. İranlılar, sorunlara zeki çözümler getiriyor. Bu Iraklı Şiilerde yok. Necef, daha tutucu ve daha az modern.
       <br/>
       <br/>
       <b>
        ABD İran"a da müdahale eder mi?
       </b>
       <br/>
       <br/>
       Bu Irak"daki gidişata bağlı. Sanırım Amerikalılar, İran"ın çok büyük bir ülke olduğunun ve kalabalık bir nüfusu bulunduğunun farkında. Dolayısıyla kontrol etmeleri çok zor.
       <br/>
       <br/>
       <b>
        Peki İran"ın iç dinamiklerini kullanamazlar mı?
       </b>
       <br/>
       <br/>
       Ben Amerika"nın çok negatif bir siyaset izlediğini düşünüyorum. Amerika"ya gelmek isteyen yaşlılar bile 3 ay vize beklemek zorunda. Entelektüellerin, sporcuların,  sanatçıların bile parmak izleri alınıyor. Bütün bunlar tam bir trajedi. Amerika"ya karşı İran milliyetçiliğinin yükselmesine neden oluyor.
       <br/>
       <br/>
       <b>
        ABD"nin baskısı değişimi mi hızlandırıyor, yoksa reform karşıtlarının elini mi güçlendiriyor?
       </b>
       <br/>
       <br/>
       Bu konuda bir bölünme var. Bazıları bunu değişimin, bazıları ise direnmenin gerekçesi olarak görüyor. Bana göre, aşırı derecede baskı ters tepiyor.
       <br/>
       <br/>
       <b>
        İran etnik olarak bölünebilir mi?
       </b>
       <br/>
       <br/>
       Hayır. Kürtlerin, Belucilerin ve bilhassa Azeri elitlerinin çoğunluğu İran siyasi arenasına ait olduklarını düşünüyor. İran"ın yarısı evinde resmi dil olan Farsçayı konuşmuyor; ancak İran"da ön plana çıkan dil değil toprak. Bölgesel bir İran düşüncesi var. Üstelik bir Şiilik çatısı da mevcut.
       <br/>
       <br/>
       <b>
        DR. BRENDA SHAFFER:
        <br/>
        ABD"NİN İRAN POLİTİKASI YOK
       </b>
       <br/>
       <br/>
       <b>
        İran"da geçtiğimiz yaz beklenen "toplumsal patlamalar" neden gerçekleşmedi?
       </b>
       <br/>
       <br/>
       Bu konuda rejim çok zeki bir siyaset izliyor. Liderleri hedef alıyor. Toplu hareketlere müsamaha gösteriyor. Göstericilere saldırmıyor, bunlardan kimseyi öldürmüyor. Böylece kitlelerin nefretini körükleyecek ve büyük olaylara yol açacak şeylerden kaçınmış oluyor. Liderleri hedef alarak pasifize ettiği için (öldürme, tutuklama) başsız kalan hareketler büyüyemiyor.
       <br/>
       <br/>
       <b>
        Amerikan baskısı işe yaramıyor mu?
       </b>
       <br/>
       <br/>
       İran"daki reformcuların çoğu milliyetçi. Rejimden nefret ediyorlar; ancak İran"ı seviyorlar. Dolayısıyla İran"ın bir kaosa sürüklenmesinden endişe ediyorlardı. Çünkü böyle bir durumda, Saddam Hüseyin ve Taliban"ın bundan istifade ederek İran"a saldırmalarından korkuyorlardı. ABD, Taliban"ı da, Saddam"ı da bitirdi. Diğer yandan, reformcular bu işin şimdi yapılmaması halinde bir daha yapılamayacağını düşünüyor. Yani son şans olarak görüyor.
       <br/>
       <br/>
       İşin ilginç yanı, Irak"taki durum nedeniyle bu kez ABD"nin İran"a ihtiyaç duyması. Bir yıl içinde seçimlerin yapılabilmesi için Irak"ın istikrara kavuşturulması lâzım. Bu nedenle Amerikalılar, İran"ın Irak"taki Şii çoğunluğu kışkırtmaması için mevcut rejimle uzlaşmaya dahi gönüllü görünüyor. Bu durum da reformcuların elini zayıflatıyor. Örneğin İran"daki El Kaide üyelerinin teslim edilmesi meselesi bir yıldan beri müzakere ediliyor.
       <br/>
       <br/>
       <b>
        ABD"nin İran politikası sorunlu görünmüyor mu?
       </b>
       <br/>
       <br/>
       Sanmıyorum. Örneğin, ABD"nin bölgeler ve ülkeler konusunda hazırladığı "Policy Review"ler vardır. Her yönetim bunu yaparak politika belirler. İran için üç yıldan beri bir "Policy Review" yapılmadı.
       <br/>
       <br/>
       <b>
        Neden yapılmadı?
       </b>
       <br/>
       <br/>
       Çünkü bu konuda öne çıkan üst düzey bir yetkili yok. Örneğin konu Irak olduğunda, Paul Wolfowitz, Donald Rumsfeld, Dick Cheney, Richard Perle gibi isimleri görüyoruz. Peki İran konusunda kim var? Sadece büyükelçi Robert Blackwell bu işle ilgileniyor.
       <br/>
       <br/>
       <b>
        Bu durumda ABD"nin 1979"da olduğu gibi gidişatı algılayamayarak ikinci bir hata yapması söz konusu olabilir mi?
       </b>
       <br/>
       <br/>
       "Policy Review" hazırladıklarında da hata yapıyorlar. Nükleer program konusunda hata yapıldığı düşüncesindeyim mesela. Belki kriz aşılmış olabilir; ancak sorun aşılmış değil. Bakın Kuzey Kore ile de 1994"te nükleer program konusunda bir anlaşma imzalandı. Her şeyin halledildiği sanılıyordu. Gelinen nokta bunun böyle olmadığını gösteriyor.
       <br/>
       <br/>
       <b>
        İran Azerileri ayrılıkçı hareketlere neden sıcak bakmıyor?
       </b>
       <br/>
       <br/>
       Burada bir ayrım yapmamız gerekiyor. Çok siyasi bir olay olduğunda, bu o sürecin sonunu gösterir. Gösteriler olduğunda konuya ilişkin başka neler olduğunu bazen göremiyoruz. Ancak, bazen  çok önemli küçük ayrıntılar olabiliyor. Azeri basınında çıkan bir tebrik mesajından bahsedeyim. İranlı bir yetkili tarafından cumhurbaşkanı seçilen İlham Aliyev"e 16 Ekim"de gönderilen mesaj, "Dünyadaki ve İran İslam Cumhuriyeti"ndeki Azeriler için bugün güzel bir gün" cümlesiyle başlıyor. Yetkili mesajında "İran"da yaşayan vatandaşlarınız uzun zamandan beri bu zaferden emindi" ifadesi yer alıyor. Kullanılan üslup sanki Azerbaycan içindeki bir yazışma gibi.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3172&yorum_id=1), [web.archive.org (arşiv bağlantısı)](http://web.archive.org/web/20050120113812/http://www.aksiyon.com.tr:80/detay.php?id=3172&yorum_id=1)
