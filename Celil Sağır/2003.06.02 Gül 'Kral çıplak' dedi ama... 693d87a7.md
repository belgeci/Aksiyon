# Gül 'Kral çıplak' dedi ama...

*Celil Sağır 2003.06.02*

<div>
 <p>
  <font>
   Pentagon"daki şahinlerin yeni Ortadoğu planı çerçevesinde Amerika"nın baskısını enselerinde hisseden İslam ülkeleri, İran"da bir araya geldiler geçen hafta. Müslüman ülkeleri bir araya getiren Tahran buluşmasına İslam Konferansı Örgütü"ne (İKÖ) üye ülkelerin dışişleri bakanları katıldı.
   <br/>
   <br/>
   1969 yılında Kudüs"te El Aksa Mescidi"nin yakılmasının İslam dünyasında uyandırdığı infial üzerine Fas"ta ilk İslam Zirve Konferansı"nın toplanmasıyla kurulan örgütün bu kez hedefteki bir ülkenin başkentinde toplanması oldukça manidârdı. Üye devletler arasında dayanışmayı sağlamayı, ekonomik, sosyal, kültürel, bilimsel ve diğer alanlarda işbirliğini güçlendirmeyi hedefleyen örgütün devasa sıkıntılarla boğuşan İslam âleminin dertlerine derman olacak bir platforma dönüşemediği bir kez daha gözler önüne serildi Tahran"da. Toplantı, İslam ülkelerindeki sıkıntıların daha uzun süre devam edeceğinin sinyalini verdi.
   <br>
    <br>
     ABD ve İngiltere tarafından işgal edilen Irak"ın "boş" koltukla temsil edildiği toplantıya Suudi Arabistan, Kuveyt, Birleşik Arap Emirlikleri ve Afganistan"ın dışişleri bakanları düzeyinde katılmaması, İslam dünyasının içinde bulunduğu çelişkileri ortaya çıkardı. Bu ülkelerin, Riyad"da meydana gelen intihar saldırılarının arkasında İran olduğu yönündeki iddiaları ciddiye aldıkları; dolayısıyla bir nevi protestoda bulunarak İKÖ zirvesine alt düzeyde katıldıkları yorumları yapıldı Tahran"da...
     <br>
      <br>
       Protestoların ve ABD"nin son günlerdeki baskısının hedefi olan İran ise Cumhurbaşkanı Muhammed Hatemi aracılığıyla bir yandan teröre destek suçlamalarını reddederken bir yandan da ABD"ye yüklenmeyi ihmal etmedi. Toplantının açış konuşmasını yapan Hatemi, barış ve demokrasinin iki faktör tarafından tehdit edildiğini belirterek bunları "İslam"ın insanî yönüne aykırı olan terörizm ve fanatizm ile tek yanlı olarak güce başvurma" şeklinde sıraladı. Hatemi, bir yandan İslam dünyasına terör ve fanatizm ile mücadele çağrısı yaparak terörizmle (El Kaide) ilgilerinin bulunmadığı mesajı verirken, bir yandan da alışılageldiği üzere Amerika"nın tek yanlı güç kullanma yaklaşımını barış ve demokrasinin karşısındaki en büyük tehdit olarak ön plana çıkardı.
       <br>
        <br>
         Farklı tonlardaki temenniler
         <br/>
         <br/>
         Hatemi, bu mesajları verirken aynı saatlerde açıklama yapan İran"ın ruhani lideri Ayetullah Ali Hamaney ise ülkesini içerden çökertmeye çalıştığını belirterek, halkına Amerika"ya karşı birlik içinde mücadele etmeleri çağrısı yaptı. Oysa Tahran sokaklarındaki insanların bir kısmı ülke rejiminin devrilmesi için Amerika"nın müdahale etmesine bile sıcak bakıyor.
         <br/>
         <br/>
         Toplantıda Hatemi"nin verdiği mesaja benzer temenniler diğer İslam ülkeleri tarafından da farklı tonlarda dile getirildi. İslam dünyasında onlarca yıldır hakim olan sorun ve çelişkilerin sadece karşı tarafı suçlamakla üstünün örtülmeye çalışıldığı yaklaşımı yine sahnelendi İKÖ toplantısında. Bunlar yapılırken de, mevcut sorunlara çare olacak birçok yönü hep gözardı edilen İslam"ın barışçı ve birleştirici bir din olduğu gerçeğinin arkasına sığınıldı.
         <br/>
         <br/>
         İşte bu noktada devreye giren Dışişleri Bakanı Abdullah Gül, adeta "kral çıplak" diyerek İslam dünyasının içinde bulunduğu perişan durum konusunda farklı bir yaklaşım ve çıkış yolu önerdi. Gül, adeta "onlarca yıldır yaptığımız gibi kendimizi ve halklarımız kandırmayalım; bu böyle devam ettiği müddetçe ne İslam dünyası içinde bulunduğu perişan durumdan kurtularak Batı dünyası standartlarını yakalayabilir, ne de Batı dünyasından gelen baskı kanallarını tıkayabilir" dedi. Abdullah Gül"e göre sözkonusu yeni vizyon, "iyi yönetimin, saydamlığın ve hesap sorulabilirliğin hakim olduğu, temel haklar ve özgürlükler ile kadın-erkek eşitliğinin üstün tutulacağı, kaba retorik ve sloganların yerinin olmayacağı" temel unsurları ihtiva etmeliydi.  Bu vizyonun hayata geçirilmesi için cehaleti, yolsuzluğu, doğal ve maddi kaynakları heba etmeyi sona erdirmekle başlanması gerektiğinin altını çizen Gül, İslam dünyasını şiddetin sebeplerine de bakmaya davet etti. Dışişleri Bakanı, yüksek yaşam standartlarının sağlanmaya çalışılmasının, gelir dağılımı adaletsizliği ile kentsel-kırsal bölgeler arasındaki uçurumun giderilmesinin önemine işaret etti. Gül, açıkça, İslam dünyasının iğneyi kendine batırmadıktan sonra çuvaldızı başkasına batırmaya çalışması halinde, yani bu yeni vizyonu edinmemesi halinde Irak"ın uğradığı akıbetin herkesi beklediği uyarısında bulundu.
         <br/>
         <br/>
         Abdullah Gül"ün çizdiği vizyonun üzerine inşa ettiği temellerin toplantıya katılan 56 üye ülkenin kaçında bulunduğu herkesin malumu. Bu nedenle, Gül"ün yaptığı açıklama "derin bir sessizlikle" karşılandı denilebilir. Zira, böylesi bir vizyonun devreye sokulmasının İslam dünyasında büyük bir rejim kıyımı anlamına geleceğini bilmeyen yok. Türk Dışişleri Bakanı"nın açıklamasını yaptığı sırada salonun neredeyse yarısının boş kalması da bu açıdan dikkat çekiciydi.
         <br/>
         <br/>
         Görmezden geldiler
         <br/>
         <br/>
         Arap Birliği Genel Sekreteri Amr Musa, Gül"ün yeni vizyon önerisini "İKÖ ülkelerinin modernleşmesi açısından olumlu fikirler" olarak nitelendirdi. Aynı şekilde öneriyi "güzel fikirler" şeklinde değerlendiren İran Dışişleri Bakanı Kemal Harrazi"nin buna "Bir çok bakan değişik fikirler ortaya attı. Hepsini değerlendiriyoruz" cümlesini ekleyerek sulandırması dikkatlerden kaçmadı. Körfez ülkeleri ise öneri konusunda yorum yapmamayı tercih ettiler. Bu tarihi çıkışın, gerek İran gerekse Arap basınında yer almaması Gül"ün tespitlerinin ne kadar yerinde olduğunu bir kez daha gözler önüne serdi.
         <br/>
         <br/>
         Gül"ün konuşmasına kulaklarını tıkayanlar için salonda boş kalan Irak koltuğu yeterince etkili bir mesajdı aslında. Hele salon görevlilerinden birinin masada duran Irak bayrağını alıp götürmesi başlı başına bir ibret tablosuydu. Ancak bütün bunların, büyük problemlerle meşgul olan İslam dünyasını, "titretip kendine" getirip getirmeyeceğini zaman gösterecek. Müslüman ülkelerin Irak"ın akıbetine uğramamak için, Pentagon"un büyük Ortadoğu planlarını devreye sokmadan Gül"ün ortaya attığı vizyonu benimseyerek kendi planlarını hayata geçirmeleri kaçınılmaz görünüyor.
         <br/>
         <br/>
         &gt;&gt; TAHRAN
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2351 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=2625), [web.archive.org (arşiv bağlantısı)](http://web.archive.org/web/20060118235025/http://aksiyon.com.tr:80/yazdir.php?id=2625)
