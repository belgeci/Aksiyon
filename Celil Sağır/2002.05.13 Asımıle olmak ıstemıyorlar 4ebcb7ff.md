# Asımıle olmak ıstemıyorlar

*Celil Sağır 2002.05.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Güçlü bir Azerbaycan’ın kendi Azerileri için bir cazibe merkezi olmasından endişe eden İran, bu ülkenin gelişmesini engelleme yönünde hareket ediyor. Uzmanlara göre Karabağ’da Ermenilerin yanında yer almasının ve Hazar’da gerilim çıkarmasının arkasında bu yatıyor
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071114014412im_/http://www.aksiyon.com.tr/resim/388/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de fazla dikkat çekmiyor, ama İran Azerileri son dönemde sık sık dünya gündemine giriyor. Birleşmiş Milletler’in nisan ayında açıkladığı insan hakları raporunda Azerilerin ‘asimilasyon tehdidi altında oldukları’ vurgulanırken, İran Azerilerinin önemli isimlerinden Dr. Mahmudali Çöhreganli de, yurtdışında yaptığı temaslarda kültürel haklarını elde etmek için hukuk normları içerisinde mücadelelerini sürdürecekleri mesajını veriyor. Çöhreganli, aksi durumda silahlı mücadele seçeneğini destekleyenlerin ön plana çıkacağı konusunda uyarıyor. Ancak, İran Azerileri üzerine çalışmalarıyla tanınan Harvard Üniversitesi Hazar Araştırmaları Merkezi Direktörü Dr. Brenda Shaffer gerek devlet ve gerekse İran toplumu ile çok komplike ilişkilere sahip olan Azerilerin büyük bölümünün kendini Iranlı gibi hissettiğine ve devleti bölme niyetinde olmadıklarına dikkat çekiyor.
   <br>
    <br>
     Dr. Mahmudali Çöhreganli liderliğindeki Güney Azerbaycan Uyanış Hareketi (GAMOH) ilk bürosunu geçtiğimiz ay Azerbaycan’ın başkenti Bakü’de açtı. Avrupa ülkelerinde de benzeri büroları açacaklarını duyuran Dr. Çöhreganli, bu yılın başlarında Avrupa’da başlattığı destek arayışlarını Birleşmiş Milletler’e taşımaya niyetli. Türk Dünyası Araştırmaları Vakfı’nın davetlisi olarak temaslarda bulunmak için Türkiye’de de önemli temaslarda bulundu. Haydar Aliyev’in bu ay Tahran’a yapması planlanan ziyaret de göz önüne alındığında İran Azerileri konusu önümüzdeki dönemde sıkça gündemi işgal edecek gibi. Çöhreganli ve Shaffer'la İran Azerileri'ni konuştuk, İran makamlarına yönelttiğimiz sorular ise cevapsız kaldı.
     <br/>
     <br/>
     Yönetenden, yönetilen konumuna
     <br/>
     <br/>
     70 milyon nüfuslu İran’ın üçte birinden fazlasını Azeriler oluşturuyor. BM’nin geçtiğimiz ay yayınladığı İnsan hakları raporunda Azerilerin nüfusunun 30 milyon civarında olabileceğine ve en geniş etnik grubu oluşturuyor olabileceklerine işaret ediliyor. Her ne kadar Dr. Çöhreganli bu rakamı 32 milyon olarak belirtse de Dr. Brenda Shaffer’a göre hem Tahran hem de Azeri tarafı rakamlarla oynuyor, Azeriler nüfusun üçte biri oranında. Türkiye, Ermenistan ve Azerbaycan sınırına yakın yerlerde dağıtılmış durumda olan İran Azerileri, Tebriz, Erdebil ve Urumiye bölgelerinde yoğun olarak yaşıyorlar. Başkent Tahran’daki nüfusları da oldukça yüksek ve Tahran Pazarı’na büyük oranda hakimler. Tebriz’in yer aldığı bölgenin en yüksek dış ticarete sahip olması da, İranlı Azeriler’in bulundukları geçiş konumunu ticari potansiyele dönüştürdüklerini gösteriyor.
     <br/>
     <br/>
     İran Azerileri tarihsel olarak da önemli bir derinliğe sahipler. 10. yüzyıldan 1925 yılına, yani Azeri Kaçar hanedanının İngilizlerin yardımıyla Fars Pehleviler tarafından devrilmesine kadar İran’da yöneten konumunda yer aldılar. Bu iktidar Azeri hanedanlığının 1828’de Ruslara yenilmesine kadar bugünkü Azerbaycan topraklarını da kapsıyordu. Azerilerin, 1945-46 yıllarında Tebriz merkezli bir devlet denemeleri de oldu; ancak 1946’dan beri Tahran yönetiminde azınlık olarak yaşamlarını devam ettiriyorlar.
     <br/>
     <br/>
     Tahran yönetimi altında sadece Azeriler bulunmuyor. Ülkenin yüzde 40’ını oluşturan Fars kökenli insanların dışında yüzde 28’sini oluşturan 15’e yakın etnik grup var. Bütün bu grupların kültürel hakları, İran Anayasası’nın 15 maddesinde yer alıyor. Anadilleri Farsça olmayan insanların, okullarda Farsça eğitim yapma mecburiyetinin yanı sıra kendi dilleri ve edebiyatlarını öğrenmelerine ve anadillerinde gazete ve tv yayını yapmalarına izin veriyor.
     <br/>
     <br/>
     Ancak Dr. Shaffer, İran’da azınlıklara resmi olarak tanınan haklarla uygulama arasında büyük bir fark olduğunu belirtiyor. Özellikle Fars dili haricindeki dillerin öğrenilmesi konusunda sıkıntı var ve Fars dilinde olmayan medya üzerinde çok katı bir kontrol mevcut. 1995’ten beri konuya ilişkin çalışan Kandalı Maurice Danby Copithorne’un hazırladığı BM raporu da Shaffer’ı doğrular mahiyette: “Ana dilerini kullanmakta ve öğrenmekte sorun yaşıyorlar. Anadillerinde yayın konusunda önemli sorunlar var. Kültürel haklar için çabalayan Azeri aydınlara karşı taciz ve hapis uygulaması var. Azeriler, nahoş bir kültürel asimilasyon ihtimali ile karşı karşıya.”
     <br/>
     <br/>
     Hamaney de Azeri kökenli
     <br/>
     <br/>
     Azerilerin bazılarının sadece kültürel haklarla tatmin olmayacakları da belirtiliyor. Çöhreganli’ye göre, ‘Kimileri, medeni ve kültürel bir muhtariyet istiyor. Egemenlik istiyor. Bazıları ise demokratik ve federal bir yapı istiyor. Bazıları da Güney Azerbaycan’ın İran’dan tam bağımsızlığını istiyor. Kültürel haklar konusunda sorunları bulunan Azerilerin, kamusal alanda temsillerinde önemli bir sorun olmadığı görülüyor. Shaffer, birçok Azerinin hükümette ve orduda elit pozisyonlarda bulunduğunu belirtiyor. Örneğin dini lider, Ayetullah Ali Hamaney de Azeri kökene sahip. Tebriz gibi, Azerilerin yaşadığı bölgelerdeki kentlere gittiğinde kalabalıklara sıkça Azeri dilinde hitap ediyor. Çöhreganli ise bu konuda ‘Azeri kültürü ile hiçbir ilgin kalmadığı ve bir İranlı gibi olduğun müddetçe sorun yok’ diyor ve buna siyasi temsil alanında kendisine getirilen engeli örnek gösteriyor. Çöhreganli’nin 1995 seçimlerinde kazandığı milletvekilliği İran makamları tarafından iptal edilmiş ve kendisi meclise kabul edilmemiş. Çöhreganli, şu an İran Meclisi’nin 292 milletvekilinin 100’den fazlasının Türk kökenli olduğunu öne sürmekle birlikte, bunların hiçbir zaman Azeri kültür ve medeniyetini savunmadıklarını dile getiriyor. Bütün bunlar, Tahran merkezli hükümetin Azeri toplumunun kendi kimliğini ön plana çıkarmasını önlemek için belli kısıtlayıcı politikalar uyguladığını göz önüne seriyor. Dr. Brenda Shaffer, devlet açısından bakıldığında, İran devletinin bireysel Azerilere (ve diğer etnik grup mensuplarına) karşı herhangi bir ayrım yapma niyetinde olmadığını; fakat Farisiler haricindeki kolektif isteklere karşı farklı bir tutum sergilediğini vurguluyor. Buna rağmen, Dr. Shaffer’a göre ‘Dilleri ve kültürleri üzerindeki bütün sınırlamalara karşın, İran’daki Azerilerin büyük bölümü kendini İranlı gibi hissediyor. Azerilerin çoğunluğu, İran’ı çok etnik yapılı bir devlet ve Farisi olduğu kadar Azeri olarak görüyor. Kültür ve dil hakkı için mücadele eden insanların bile çoğu bunun İranlı olarak kendi hakları olduğunu belirtiyor ve devleti parçalamaya çalışmıyor.’
     <br/>
     <br/>
     Azerilerin, İranlı kimliğine belli ölçüde yaslanmasının arkasındaki faktörlere göz atıldığında ise ortak tarih, ortak inanç ve toplumsal kaynaşma gibi önemli faktörleri görüyoruz. Azerilerin ve Farisilerin büyük çoğunluğu Şii mezhebine mensup. Bu nedenle, Makedonya’daki Arnavut-Makedon İrlanda’daki Katolik-Protestan veya Sri Lanka’daki Tamil-Sinhali çatışmalarında etkin rol alan din faktörü ön plana çıkmıyor. Diğer yandan, Dr. Shaffer, toplumlararası bağlar açısından önemli bir görev ifa eden karışık evliliklerin Tahran başta olmak üzere pek çok şehirde mevcut olduğunu vurguluyor. Bütün bunlar karşımıza Azerilerin, gerek İran devleti ve gerekse toplumu ile çok karmaşık bir ilişki ağına sahip olduklarını ortaya koyuyor.
     <br/>
     <br/>
     Tabii ki İran Azerileri sadece İran ile sınırlı bir konu değil; zira Azeriler, Azerbaycan ile ortak sınıra sahipler. Kuşkusuz İran Azerileri, Bakü ile Tahran arasındaki ilişkilerde önemli bir rol oynuyor. İki Azeri toplumu arasındaki ilişkinin İran’ın Hazar politikası üzerinde önemli bir etkiye sahip olduğunu vurgulayan Dr. Shaffer’a göre, ‘İran’ın Yukarı Karabağ konusunda Ermenistan’ın yanında yer almasının arkasında, Tahran’ın, güçlü ve zengin bir Azerbaycan’ın, kendi topraklarında yaşayan Azeriler için bir cazibe merkezi olacağı endişesi yatıyor. Aynı nedenden dolayı İran, Hazar’daki sınırlar konusunda bu kadar kararlı davranıyor. Mesele, sadece bir petrol sahası daha kazanmak veya denizde birkaç metreye daha sahip olmak değil, Azerbaycan’ın petrol geliri ile müreffeh olmasını engellemek.’ Benzer bir görüşe sahip olan Çöhreganli ise ilginç bir benzetme yapıyor: Azerbaycan tek bir kişiden oluşsa bile, İran onun ayakta ve sağlıklı olması yerine diz üstü çökmüş olmasını ister. Zira, ona Bakan İranlı Azerilerin, ‘bağımsızlık iyi bir şey değildir’ demesini ister.
     <br/>
     <br/>
     İran-Azerbaycan ilişkilerinde kilit kart
     <br/>
     <br/>
     Bakü ise Azerbaycan ile İran’daki Azeriler arasında kültürel ve ticari ilişkinin gelişmesinden yana bir politika takip ediyor. Azeri hükümetinin çok dikkatli davrandığını ve bunu yayılmacı bir siyaset şeklinde uygulamadığını vurgulayan Shaffer bir noktanın altını çiziyor. Shaffer, bunun örneğinin geçtiğimiz ay yaşandığını belirtiyor. Aşkabat’ta yapılan ve Hazar’ın statüsünün ele alındığı zirve öncesi, İran’ın uzlaşmama sinyali vermesi üzerine Bakü’de Büyük Azerbaycan haritasını (İran’ın kuzeybatısını içeriyor) gösteren kitaplar basıldığını belirten Shaffer, aynı dönemde, Aliyev’in iktidardaki Yeni Azerbaycan Partisi’nin yayın organı “Yeni Azerbaycan” gazetesinde de bu haritanın yer aldığına değinerek, Bakü’nün  Tahran’a 'oyunun kurallarını değiştirme' uyarısında bulunduğunu söylüyor. Türkiye ziyareti öncesi Bakü’de 46 gün kalan Çöhreganli, Cumhurbaşkanı Aliyev tarafından kabul edilmemiş; ancak YAP de dahil bütün siyasi partilerle görüşerek onlardan destek almış. Aliyev’in bu ay Tahran’a yapması beklenen ziyarette çok dikkatli hareket edeceğini belirten Çöhreganli’ye göre Azeriler, Azerbaycan-İran ilişkilerinde köprü rolü oynayabilir.
     <br/>
     <br/>
     BM RAPORUNDA İRAN AZERİLERİ
     <br/>
     <br/>
     İran’ın Türkçe konuşan Azerbaycan halkı en geniş etnik azınlık olarak kabul edilir. 12 milyonu ülkenin kuzeybatısında yaşayan Azeriler’in ülke çapındaki toplam sayıları 30 milyon kadar olabilir. Azerilerin İran platosunda binlerce yıldır yaşadıkları ve Fars kabilelerinin bölgeye gelmelerinden önce burada bulundukları iddia edilir. BM Özel Temsilcisi’ne (Maurice Danby Copithorne) getirilen şikayetler Azeri dilinin kullanılması konusundadır ve Azerilerin nahoş kültürel asimilasyonu ihtimali hızlanmaktadır.
     <br/>
     <br/>
     Raporda yer alan istekler:
     <br/>
     <br/>
     -Anayasanın 15 ve 19. maddelerinin uygulanması.
     <br/>
     <br/>
     -Bir televizyon kanalının Türkçe yayın için tahsisi.
     <br/>
     <br/>
     -Üniversitelerde Azeri Türk dili ve edebiyatı için bölümler açılması. Azeri Türkleri kültür merkezlerinin kurulmasının kolaylaştırılması.
     <br/>
     <br/>
     -Kültürel muhtariyetin reddedilmesine son verilmesi.
     <br/>
     <br/>
     Şikayetler:
     <br/>
     <br/>
     -Kültürel eylemcilerin tacizi ve hapsedilmesi.
     <br/>
     <br/>
     -Azeri dilinin okullarda kullanılmasının yasaklanması.
     <br/>
     <br/>
     -Televizyon ve radyolarda, saf Azerice yerine Farça-Azerice karışımı melez bir dilin kulanılması.
     <br/>
     <br/>
     -Okullarda, İran halkının Pers kabilelerinin gelişiyle doğduğu, Azerilerin, Moğolların istilası sırasında dillerini zorla değiştiren İranlı Aryanlar olduğunun öğretilmesi.
     <br/>
     <br/>
     -Azerice coğrafi isimlerin değiştirilmesi ve çarpıtılması.
     <br/>
     <br/>
     -Çocukların Azerice isimlerle kaydedilmesinin reddedilmesi.
     <br/>
     <br/>
     MAHMUDALİ ÇÖHREGANLİ 600 BİN OYLA MECLİS DIŞINDA KALDI
     <br/>
     <br/>
     Tebriz Üniversitesi öğretim üyeliğinden emekli edilen ve şu an Güney Azerbaycan Uyanış Hareketi’nin liderliğini yapan Mahmudali Çöhreganli (yüzü kanlı), bir büro açmayı hedeflediği Türkiye’den sonra New York’a giderek BM Genel Sekreteri Kofi Annan ile görüşmeyi hedefliyor. Çöhreganli, üç ay önce Strasbourg’da Avrupa Konseyi Genel Sekreteri Walter Schwimmer ile görüşmüş. Almanya, İsveç ve Danimarka’yı ziyaret etmiş. Çöhreganli’nin, 1995’ten beri yürüttüğü sıkı bir mücadelesi var: “1995 seçimlerinde 600 bin oy alarak vekil olma hakkını kazandım. Ancak ismim listeden silindi ve parlamentoya katılamadım. İran hakimiyetini yıkmaya ve bölücülük yapmaya çalışmakla suçlandım. İkisi resmi, biri de gayri resmi olmak üzere üç kez hapiste yattım. 10 ay hapishanede, 5 yıl da ev hapsinde kaldım. Gayri resmi hapishanede iken felç geçirdim. Sol gözüm, kolum ve bacağım kabiliyetlerini önemli oranda kaybetti. Baston yardımıyla yürüyorum. Diller üzerine öğretim görevlisi olarak hizmet ettiğim Tebriz Üniversitesi’ndeki görevimden 16 ay uzaklaştırıldım. Hukuki yollara başvurdum. BM’ye ve İnsan Hakları Mahkemesi’ne şikayet ettim. Devrim mahkemesinde yargılayıp Tebriz’de 6 ay hapse attılar. Açlık grevine başvurdum. Ölümümün pahalıya patlayacağını anlayınca 1999’da serbest bıraktılar. Fakat üniversitedeki görevime dönmeme izin vermeyerek, beni emekli ettiler.” Çöhreganli, BM İnsan Hakları Yüksek Komiserliği ve Uluslararası Af Örgütü’nün girişimleri sonucu dört ay kadar önce İran’dan dışarı çıkma izni aldı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11826), [web.archive.org (arşiv bağlantısı)](http://web.archive.org/web/20071114014412/http://www.aksiyon.com.tr:80/detay.php?id=11826)
