# İran'da Temmuz sıcak geçecek

*Celil Sağır Bilinmeyen-tarih*

<div>
 <font>
  <img border="0" height="1" src="/web/20041106213929im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106213929im_/http://www.aksiyon.com.tr/resim/447/56.jpg" vspace="5"/>
  </p>
 </font>
 <font class="content">
  Bir süredir öğrenci gösterileri ile çalkalanan İran’da gözler temmuz ayına çevrildi. Öğrenciler, 1999’daki olayların yıldönümü olan 9 Temmuz’u bekliyor. Aksiyon’a konuşan Dr. Brenda Shaffer’e göre, 9 Temmuz gösterileri muhalefet ve rejim açısından test niteliğinde.
 </font>
 <p>
  <font class="content">
   ABD’nin ‘rejim değişikliği kaçınılmaz’ açıklaması yapmasının ardından öğrenci olaylarının patlak verdiği İran’ı çok sıcak bir temmuz ayı bekliyor. Muhalifler, polis ve muhafazakârların Tahran Üniversitesi öğrenci yurduna yaptığı ve 1 öğrenci ölümüyle sonuçlanan 1999’daki baskının olaylarının yıldönümü için 9 Temmuz’u beklerken, en büyük etnik topluluk konumundaki Azeriler ise 8. yüzyılda Arap istilâsına karşı ilk direniş hareketini başlatan millî kahraman Babek’i anmak için 2—4 Temmuz’da Tebriz yakınlarındaki Babek Kalesi’nde gövde gösterisi yapmaya hazırlanıyor.
   <br/>
   <br/>
   İran Azerileri üzerine çalışmalarıyla tanınan Harvard Üniversitesi Hazar Araştırmaları Merkezi Direktörü Dr. Brenda Shaffer, 9 Temmuz’un muhalifler için büyük bir test niteliği taşıyacağını belirtiyor. İran’da iktidar ile muhalefet arasındaki çekişmenin çok hassas bir duruma geldiğini belirten Shaffer’a göre rejimin artık iyi kontrol edemediği bir Besic ve Ensari Hizbullah üyesinin veya askerin, gösteri yapan topluluğa ateş açması yönetimin sonunu getirecek olayları başlatabilir.
   <br/>
   <br/>
   “Sınırlar ve Kardeşler: İran ve Meydan Okuyan Azeri Kimliği” (Temmuz 2002, MIT Press) kitabının yazarı olan Dr. Shaffer, İran’daki son gelişmeleri ve bunun gelecekteki yansımalarına ilişkin muhtemel senaryoları Aksiyon için değerlendirdi.
   <br/>
   <br/>
   Rejime karşı hoşnutsuzluk var
   <br/>
   <br/>
   – İran’da 1999’da yaşanan öğrenci olayları ile halihazırda devam eden öğrenci olayları arasında ne gibi farklar var?
   <br/>
   <br/>
   İkisi birbirinden tamamen farklı. İlk olarak, 1999’daki olaylar sırasında göstericilerle Cumhurbaşkanı Muhammed Hatemi müttefik idi. Göstericiler Hatemi’yi destekliyordu, birlikte çalışıyorlardı. Ancak şimdi Hatemi de göstericilerin hedeflerinden birisi durumunda. Hatemi belli vaadlerle bu insanların oylarını aldı; ancak bunları yerine getirtemedi. İkinci olarak, dini lider Ayetullah Ali Hamaney ile Besic ve Ensar—i Hizbullah gibi gönüllü gruplar arasındaki ilişki.
   <br/>
   <br/>
   – Bu ilişkide nasıl bir değişiklik söz konusu?
   <br/>
   <br/>
   Rejime karşı belli bir hoşnutsuzluk var, ekonomi kötü, halk arasında Mollaların yolsuzluk yaptığı ve gerçek dini liderler olmadığı yönünde yaygın bir görüş var. Ülke uluslararası bir izolasyonla karşı karşıya; ancak hâlâ yönetim aynı. Bunun nedeni, yönetimin gücü kullanma konusundaki özenli tavrıdır. Kimsenin çıkıp onlarca göstericiyi öldürmesine müsaade etmiyor. Bu konuda çok seçici davranıyorlardı. Halkı değil, sadece muhalif liderleri hedef alıyorlar. Muhalif yazarlar ortadan kaldırılıyor ya da hapsediliyor; ancak topluma yönelik tepki çekecek bir eylemde bulunmuyorlardı. Dolayısıyla insanların sokakları dolduracakları bir cenaze merasimi türü birşey olmuyordu.
   <br/>
   <br/>
   – Şimdiye kadar da böyle bir şey olmadı. Bu rejimin başarısı değil mi?
   <br/>
   <br/>
   Ancak artık rejimi destekleyen gönüllü gruplar eskiden olduğu gibi kontrol edilemiyor. Kendilerine özel eylemler yapıyorlar. Bu grupların, örneğin 15—20 kişinin öldüğü bir kanlı eylemde bulunması herşeyi bir anda altüst edebilir ve olaylar bir kartopu gibi büyür. Yani herşey bir Besic’in eline otomatik silah alarak göstericiler üzerine ateş açmasına bağlı. Şimdiye kadar çok zekice hareket eden yönetimin en yumuşak karnı bu.
   <br/>
   <br/>
   Bu açıdan rejimin düzenli birlikler üzerinde de eskiden olduğu gibi sıkı bir kontrole sahip olmadığını düşünüyorum. Çılgın bir asker de göstericiler üzerine ateş açabilir ve çorap söküğü gibi herşey birbirini izler.
   <br/>
   <br/>
   – Görebildiğimiz kadarıyla öğrenci eylemleri halk tarafından yaygın bir desteğe sahip değil? Neden?
   <br/>
   <br/>
   Hayır. Bu konu tam olarak dünyaya yansımıyor. Hamedan ve Urumiye’de yüzlerce kişinin tutuklandığı yolunda haberler geliyor. Taşrada bu kadar insan neden tutuklandı. Kim tarafından tutuklandı? Hükümet içinde hükümetler var. Bunlar pek medyaya yansımıyor. Sanki herşey Tahran’daki öğrenci gösterileriymiş gibi bir izlenim oluşuyor. 1999 olaylarının yıldönümü olan 9 Temmuz bu açıdan izlenmesi gereken bir tarih olacak.
   <br/>
   <br/>
   Rejimin dönüşmesi sözkonusu değil
   <br/>
   <br/>
   – 2–4 Temmuz’da Azerilerin Babek Kalesi eylemi de söz konusu. Dolayısıyla temmuz ayının İran için kritik bir ay olduğu söylenebilir mi?
   <br/>
   <br/>
   Kesinlikle katılıyorum. Babek Kalesi’nde son yıllarda belli olaylar yaşanıyordu zaten. Çoğu için bu kültürel bir toplantı; ancak bazıları için bu bir protesto ve Azeri kimliğinin kendini göstermesi. Bilhassa, Azerilerin yaşadığı şehirlerde son günlerde yaşanan tutuklamalar göz önüne alındığında, bu sene aynı faaliyetlerin yaşanacağını sanmıyorum.
   <br/>
   <br/>
   Ancak 9 Temmuz, gösteriler açısından bir test niteliği taşıyor. Protestocular kendilerini ispatlamaya çalışacak. Binlerce kişinin sokakları doldurması söz konusu. Taşrada yaşanan tutuklamalar, normal halkın da artık bu işin içinde olacağını işaret ediyor.
   <br/>
   <br/>
   – Dolayısıyla, ABD Savunma Bakanlığı çevrelerinin seslendirdiği gibi rejim 1–2 yılda değişecek mi diyorsunuz?
   <br/>
   <br/>
   İran rejiminin, bir dönüşüm yaşayacağını sanmıyorum. Reformlar yapılıp, politikalar değiştiğinde Mollaların hâlâ iktidarda olması düşünülemez. Rejim yüzde yüz değişecek. Bu iş Hatemi’nin ufak bazı reformlar yapmasıyla olacak gibi değil. Anayasanın tamamen değişmesi gerekiyor. Dinî liderlik ve Mollalar ile demokrasinin bir arada olması düşünülemez. Dolayısıyla bir hükümet reformu değil, değişikliği söz konusu olabilir. Bunun da er ya da geç, hatta yakın bir zamanda olacağını düşünüyorum.
   <br/>
   <br/>
   – Protestoların, Pentagon’un ‘İran rejimi değişecek’ açıklamasının ardından gelmesini nasıl değerlendiriyorsunuz?
   <br/>
   <br/>
   Ben, Pentagon’un o derece bu işin içinde olduğunu düşünmüyorum. Bence bu gösteriler Washington’da bile sürpriz etkisi yaptı. Gösterilerin dolaylı yoldan ABD ile ilgili olduğunu söyleyebilirim. Amerika, şu an İran’ın düşmanı konumundaki Afganistan ve Irak’ı yenmiş ve iktidarlarını değiştirmiş durumda. İran bu açıdan şu an daha güvenli bir konumda. İran’daki muhaliflerin çoğu yönetimden daha milliyetçi. Bu kişiler Saddam iktidardayken, girişecekleri bir sivil savaşın Irak’ın bu ülkeye müdahalesini kolaylaştıracağından endişe ediyorlardı. Dış güçlerin bundan istifade edebileceklerini düşünüyorlardı. Bu açıdan ABD, Afganistan ve Irak harekatlarıyla bu korkularını giderdi. İkinci olarak, evet ABD’nin Afganistan ve Irak’ta yaptığı rejim değişikliği İranlı muhalifleri cesaretlendirmiş de olabilir. Bunun yanı sıra, Irak’taki etnik grupların elde ettiği yeni haklar İran’daki etnik grupları da teşvik edici bir etki yapmış olabilir.
   <br/>
   <br/>
   Diğer yandan, Şah rejimini yaşamamış; ancak eğitimli ve dünyayı takip eden büyük bir genç nesil var. Bunlar, var olan doğal kaynaklara rağmen içinde bulundukları ekonomik durumu kabul etmekte zorlanıyor ve tabiatıyla faturayı rejime kesiyor. Bunların Pentagon ile bir ilgisi yok.
   <br/>
   <br/>
   – ABD’nin İran planı yok mu?
   <br/>
   <br/>
   Washington’ın aynı anda hem Afganistan, Irak ve Ortadoğu barışı için yol haritasını hem de İran meselesini yürütebileceğini sanmıyorum. Washington, tek mesele ile uğraşabilen bir başkenttir. Afganistan ve Irak’ta sorunların ortadan kaldırılmadığı da açık. Üstelik Amerika’nın, İran konusunda rejim değişikliğini de içeren büyük bir plana sahip olduğunu da sanmıyorum. Hele büyük bir askeri müdahale...
   <br/>
   <br/>
   Temel mesele İran’ın nükleer programı ve bu açıdan Amerika iyi bir konumda bulunuyor. Rusya ve Avrupa Birliği de bu konuda ABD’ye yakın duruyor. Washington’ın, İran iç siyaseti ve muhalif gruplarla bağlantı açısından net bir politikası olduğunu sanmıyorum.
   <br/>
   <br/>
   Etnik grupların açmazları
   <br/>
   <br/>
   – Ancak Güney Azerbaycan Millî Uyanış Hareketi lideri Mahmudali Çöhreganlı, Amerika’dan destek aldığını ve Azerilerin bu işi yapacağını ifade ediyor.
   <br/>
   <br/>
   Evet, Azeriler gibi etnik gruplar İran’da iki sorunla karşı karşıya. Birincisi rejim ile bütün İran toplumu arasındaki genel sorun, ikincisi ise ikinci sınıf bir vatandaş muamelesi görmeleri, horlanmaları ve kültürel haklarından mahrum olmaları. Ancak Azerilerin çoğu kendini İranlı olarak görüyor. Bazıları haklarının verilmesini istiyor; ancak bunları İran’ın bütünlüğü içinde istiyor. Ayrı bir devlet isteyenlerin sayısı fazla değil.
   <br/>
   <br/>
   Üstelik, İranlı muhalif gruplar mevcut rejimden daha fazla Fars milliyetçisi, daha şovenist. Dolayısıyla Azeriler, gelecek rejimin haklarını genişletmek yerine daha da daraltacağından endişe ediyor. Dini lider Hamaney Azeri kökenli. Azeriler devletin organlarında görev alıyor. Muhaliflerin bunları da ellerinden almaları söz konusu olabilir.
   <br/>
   <br/>
   Öte yandan ben dış desteğin bu tür hareketleri etkileyebileceğini sanmıyorum. İran’daki gidişat Brüksel, Moskova veya Washington’ın isteği ile yürümüyor.
   <br/>
   <br/>
   – Şiiliğin İran’daki rejim değişikliği önünde önemli bir engel olduğunu düşünüyor musunuz?
   <br/>
   <br/>
   Şii kimliğinin İran siyasetinde çok etkili bir unsur olduğunu düşünmüyorum. İranlı kimliği Azeriler ile Farsları dinî kimlikten daha güçlü bir şekilde bir arada tutan faktör. Örneğin, İran—Irak savaşı sırasında Şii kimliği Iraklı Şiiler ile İranlı Şiileri birleştirme konusunda bir rol oynamadı. Üstelik, İranlıların çoğu bilhassa İran rejimini yaşadıktan sonra laik düşünceye kaydı.
   <br/>
   <br/>
   – İran’ın bir rejim değişikliğinin ardından çözülmesi mümkün mü?
   <br/>
   <br/>
   1980’lerin sonunda insanlara Sovyetler Birliği’nin dağılacağını söyleseydiniz, hiçkimse inanmazdı. Ancak mevcut durumda bölgede sınırların değişmesini isteyen hiçkimse yok. Bence asıl dikkat çeken husus bölgedeki siyasî sınırlar aynı kalsa da insanların ilişkilerinin değişiyor olması. Bu durum siyasî sınırların daha da açılmasını beraberinde getirebilir. Ülkelerin sınır bölgeleri arasında çok farklı bağlar oluşuyor. Buralardaki insanlar kendi başkentlerinden daha çok sınır komşusu bölgelerle ve başkentlerle bağ kuruyor.
   <br/>
   <br/>
   Diğer yandan, İran’da rejim değişikliği sonrası gelecek iktidarın demokratik olup olmayacağı da önemli sorun. Etnik gruplara tanıyacağı haklar vs... Mevcut rejim muhaliflerinin Fars milliyetçisi olması da bu açıdan önemli bir problem teşkil edecek gibi. 1979 devriminden sonra da benzeri sorunlar yaşandı.
   <br/>
   <br/>
   Türkiye’nin İran’ın yanında yer alması zor
   <br/>
   <br/>
   – İran’ın, Türkiye ile ABD arasındaki ilişkilerde ikinci bir Irak krizi yaşatacağı söyleniyor. Bu konuda ne düşünüyorsunuz?
   <br/>
   <br/>
   Sanmıyorum. Çünkü ABD’nin İran’a büyük bir askerî harekât düzenlemesi söz konusu değil. Dolayısıyla Türkiye’den birlikleri için üs istemesi ve yeni bir tezkere krizi yaşanması düşünülemez. Türkiye ile İran arasında son dönemde bir yakınlaşma vardı; ancak Ankara’nın artık daha temkinli hareket ettiğini görüyoruz. Üstelik, Rusya ve Avrupa Birliği’nin dahi İran’ın nükleer programı konusunda ABD’ye yakın davrandığı bir ortamda Ankara’nın Tahran’ın yanında yer alması düşünülemez.
   <br/>
   <br/>
   Bence Türkiye akıllıca hareket ediyor. Ticarî ve diğer bağlarını devam ettirirken, siyasî açıdan çok yakın duruş sergilemiyor. Çok ilginç bir durum söz konusu, Türkiye’nin doğusundaki bölgeler ile İran’ın kuzeybatısındaki bölgeler arasında ticaret anlaşmaları yapılıyor. Bu siyasetin tamamen uzağında bir durum ve herşeye rağmen devam ediyor.
   <br/>
   <br/>
   İRAN AZERİLERİNDE TÜRKMEN SENDROMU
   <br/>
   <br/>
   ABD’nin, İran’da rejim değişikliği yapma yönündeki niyetini ortaya koyması ve ardından patlak veren öğrenci olaylarıyla birlikte gözler ülkenin en büyük etnik grubu olan Azerilere çevrilmiş durumda. Ancak, Azeriler Irak’taki Türkmenlerin yaşadığı bölünmüş tablonun işaretlerini veriyor. Bazı gruplar arasında büyük sürtüşme ve görüş ayrılıkları yaşanıyor.
   <br/>
   <br/>
   Yaklaşık bir yıldır kaldığı ABD’den geçtiğimiz hafta Türkiye’ye gelen Güney Azerbaycan Milli Uyanış Hareketi (GAMOH) lideri Mahmudali Çöhreganlı, ABD’nin 1,5 yıl içinde İran’da bir rejim değişikliği öngördüğünü ve bu süreçte Azerilerden istifa etmek istediğini söyledi. Çöhreganlı, ABD’nin kendilerini desteklediğini ve Kongre’nin her türlü yardıma onay vermesini beklediklerini ifade etti. Bu konuda Türkiye’nin kendilerine destek vermemesinden yakınan Çöhreganlı, 2–4 Temmuz tarihlerinde Tebriz yakınlarındaki Babek kalesinde yapılacak faaliyetler sırasında Azerilerin fitili tutuşturabileceğini de ima etti.
   <br/>
   <br/>
   Ancak bu tutum bütün Azeriler tarafından paylaşılmıyor. Sayılarının 30 milyon olduğu sanılan İran Azerileri, Anayasa’nın azınlıklara kültürel haklar tanıyan 15. maddesinin tam olarak uygulanması veya genişletilmesinden, 1920’li yıllarda Farslara geçen yönetimin oluşacak demokratik bir idareyle yeniden Azerilere geçmesine, otonom bir Azeri bölgesi oluşturulmasından, bağımsız bir Azeri devleti kurulmasına kadar farklı düşünceler taşıyor.
   <br/>
   <br/>
   Çöhreganlı’nın son çıkışı üzerine Aksiyon’a açıklama yapan Dünya Azerileri Kongresi (DAK) Başkanı Dr. Cevad Derehti, Azerilerin Amerika’nın sözü ile iş yapmadığını ve bu konuda kimsenin kendini yetkili göremeyeceğini ifade etti. Amerika’nın kendi çıkarlarını düşündüğünü vurgulayan Derehti, Azerilerin geçen yüzyılda üç kez devlet olma girişiminde bulunduğunu ve bunların kanlı bir şekilde bastırıldığını hatırlatıyor. 13 yıldır İran’ın dışında yaşayan Derehti, öğrenci hareketlerinin kendilerini ilgilendirmediğini ve ‘Güney Azerbaycan’ın bağımsızlığını istediklerini belirtiyor. Derehti’ye göre, Azeri kahraman Babek’i anma kutlamalarının yapılacağı 2–4 Temmuz tarihlerinde Azeriler dünyaya gerekli mesajı verecek.
   <br/>
   <br/>
   ‘Büyük Kürdistan’a hizmet edebilir’
   <br/>
   <br/>
   1992’den beri faaliyet gösteren DAK’ın Türkiye’deki temsilcilerinden heykeltraş Ruhi Tuna ise Amerika’nın planları çerçevesinde İran’da oluşturulacak otonom veya bağımsız bir Azerbaycan’ın bedelinin ‘Büyük Kürdistan’ olacağını belirtiyor. 1981–88 yıllarında İran’da hapis yatan Tuna’ya göre İran Azerileri, Amerika’nın oyunuyla kanlı bir olaya sürüklenmek istiyor.
   <br/>
   <br/>
   Bu açıdan, Çöhreganlı’nın Babek Kalesi törenleri ve 9 Temmuz’daki öğrenci olaylarının yıldönümü öncesi bölgeye gelmesi dikkate çekici bulunuyor. Azeri kaynaklara göre, İran yönetimi 2–4 Temmuz öncesi Babek Kalesi’ne araçlı turları yasaklamış durumda. Söz konusu tarihte yüzbinlerce Azerinin kaleye yürümesi bekleniyor. Bu esnada provokatif olayların yaşanabileceği yönünde de beklentiler var.
   <br/>
   <br/>
   İktidarı elinde tutan Farslar ile ülkedeki 14 civarındaki diğer etnik gruplarla ‘İranlı ve Şii’ üst kimliği altında birleşen Azerilerin hepsinin ayrılıkçı hareketlere sıcak bakmadıkları biliniyor. Aksiyon’a açıklama yapan İran Azerilerinin önemli isimlerinden Prof. Dr. Cevat Heyet, kendileri için önemli noktanın Azeri dil ve kültürünün korunması olduğunu belirtiyor. Heyet, bu amaçla 24 yıldan beri Varlık adıyla bir dergi de çıkarıyor.
   <br/>
   <br/>
   Hakim Fars kültürü tarafından horlanmalarına ve ikinci sınıf vatandaş muamelesi görmelerine rağmen Dini lider Ayetullah Ali Hamaney de dahil olmak üzere mevcut devletin bütün kurumlarında temsil edilen Azerilerin, takınacakları tutumun İran’daki yeni süreçte etkili olacağı bütün uzmanların ortak görüşü. Ancak Azerilerin, ortak bir tutum sergileyip sergilemeyecekleri ise hâlâ önemli bir sorun.
   <br/>
  </font>
 </p>
</div>


## Yorumlar

### İbrahim YETİŞ, 17-Temmuz-2003
> Bildik Oyunlar,İran ve Tavrımız: 
> Bu harekete bir kaç açıdan bakmak lazım gelir.Bunlardan ilki öğrenciler ne istiyorlar.Eğer siz kuru kalabalık derseniz devrimin ne için yapıldığını ve hareket sahasının ne olduğunu çözemessiniz.İranlı öğrencilerin istekleri dewrimle örtüşüyormu örtüşmüyormu çıkış amacı nedir ve dewrim (ki eğer humeyniden kalan devrimse) neden öğrencile karşısında sessiz kalıyor şiddete başvuruyor bunu çözmemiz lazım.Gençler siyasi mahkumların serbest bırakılmasını istiyorlar Ve üniversitelerin özelleştirilmesine karşı çıkıyorlar. Peki bunları devrimin karşısında kim örgütleyebilir kim destekleyebilir varın siz düşünün.Öğrencileri tamamen manda kabul etmek kullanılıyor iddia etmekte yanlış.Bizce İslam devrimi biraz daha esnek olmalı düşünce suçlularını islam aleyhinde olmadığı sürece serbest bırakılmalı.Ayetullah-i Uzma Muntazari gibi Devrimin yapıtaşları, Agaceri gibi birçok molladan daha İslamcı olan aydınlar ise derhal serbest bırakılmalı hatalar telafi edilip özür dilenmelidir.. Basın üzerindeki anlamsız sansür kaldırılmalıdır.  Hatemi önderliğinde gelişen İslami Özgürlükçü muhalefet te ABD ile mesafesini ve tavrını belirlemelidir ve netleştirmelidir.  Bir diğer olgu ABD nin öğrencileri örgütleyip ileride yapmayı tasarladığı IRAK rejimini değiştirdiği gibi İranada bu tür bir darbe vurmak için içten parçalamaya bölmeye çalışmaktadır.Amaç İslam devletini yıkıp kendine özgü seküler bir devlet yapısı oluşturup mandası altına almak istemesidir..Öğrencilerin istekleri ne olursa olsun işin bu yönünde ABD nin ekmeğine yağ sürmektedir.Devrim kendini yenilemeli ve halkın istekleri doğrultusunda bir yapı geliştirmelidir.Öğrenciler Kürtler gibi oyuna gelmemeli ABD nin kuklası olmamalıdır.  ABD Hatemiyi rejim karşıtı gibi göstermeye devam edecek ve Hateminin bazı hadiseleri önleme açısından girişeceği planları önceden insanlara duyurup hatemi ABD yandaşıymış gibi gösterip halkı ikiye bölecektir.İşte bunun içinde şu an öğrencileri kullanmakta yada kullanacaktır.Öğrenci hareketlerini desteklediğini açıklaması da muhafazakarların öğrencilerin isteklerine cevap vermelerini engellemeye yönelik bir taktik. Amerika bilinçli olarak Islah hareketini kendi safında bir tabloya yerleştirip tavizssiz antiemperyalist muhafazakarların muhafazakarlıklarını sürdürmelerini istemektedir  Devrimciler ülkeyi korumak ve devrimi canlı tutmak istiyorlarsa HAMANEY ve kadrosu zulmden vazgeçmeli ve taktik değiştirmelidir.Ellerinde her türlü imkan bulunmaktadır.İran İslam Cumhuriyyeti derhal yapılandırmalarını kendi halkı doğrultusunda yapmalı yoksa ABD denen firavun ülke İranı yıkacaktır.Velayet-i Faqih İslam Cumhuriyetine açılım sağlayarak Hatemi çizgisiyle ortak noktalar belirlemeli yakınlaşmalıdır.  Tabi bu noktada reformcularda kendilerine düşeni yapmalıdır.Sadece devrimin insanları fedakarlık yapacak değiller.Hatemi yanlıları kendilerine çeki düzen vermeli.Çünkü yaptıkları hareketler devrimi yıpratırken ülkeyi göçerteceğini unutmamalılar.İslam devriminin Önderi olan Humeyni ile Hamaney ne yazıkki zıt insanlar.Humeyni gerçekten değerli bir insandı.Fakat Hamaney ve Hatemi Humeynini ne anlamışlar nede mirasına sahip çıkmışlardır.  Başka bir değişle ABD nin en büyük derdi hizbullah ve organize ettiği eylemler.Bu yüzden önce İranı içten göçertmek sonrada Hizbullahı yok etmek istiyor.  Peki kazın AB ayağını hiç düşünüyormuyuz.İran'a "kitle imha silahı yapacak" diye baskının arttığı bir dönemde, AB Konseyi, "kitle imha silahlarının yayılmasına karşı mücadele" bahanesiyle, "siyaset ve diplomasinin etkili olmadığı yerde askeri müdahalelerin yapılabileceği kararını aldı. İran gündeminin tartışıldığı toplantıda Tahran'a yönelik baskının da artırılması kararlaştırıldı. Bu karar, Irak pazarından istediği kadar pay alamayan emperyalist Avrupa'nın İran'da farklı bir tavır alacağının belirtisi olsa da, çatışmalar da sürecektir. Ancak bu çatışmaların da pazardan daha fazla pay alabilmek için yapıldığı unutulmamalıdır. Aksi durumda "Barışı savunan Avrupa" yanlışlığı Irak'ta olduğu gibi yinelenecektir. Sizce neden Fransada Halkın Mücahidlerine ait yerler Fransız askeri ve polisi tarafından basılıp tasfiye ediliyor.Manidar mı değilmi?Burda AB ile ABD nin arasındaki restleşmeyi daha iyi görmek mümkün.ABD İranı yıkmak için Halkın Mücahidleri denen örgütü besliyor ve destekliyor.Fakat AB Meryem Recawi yi vede diğer liderleri tutukluyor.ANLAMLI...  İşin bu yönünde neden Halkın Mücahidleri emperyalist güçlerle ortak oluyor ve desteklerini kabul edip karşı çıkmıyor.Kendine islamcı siyonist ismi takan bu hizip nedense ABD ile kolkola.Bizim ülkemizdeki bazı fırkalar gibi.  AKP İktidarından Amerika'ya destek kaçınılmaz.Iraka teskere krizi kendilerini epey üzmüşe benziyor.O yüzden İran politikasında AKP nın tavrını pek merak etmiyoruz.A. Gül'ün ABD Dışişleri Bakanı Powell'e yazdığı mektupta "Türkiye'nin Ortadoğu vizyonu, Amerika'nın politikası ile tam olarak örtüşmektedir demesi AKP iktidarının ne olduğunu açıkça ortaya koymaktadır.AKP derhal kendine gelmelidir.Türkiydeki MANDACI KARTEL basın çanağı çoktan tutmuş durumda Mollalara HALK tan cevap yazıları ile İran İslam Cumhuriyetini kötülemek ve müslümanları aşağılamak için yarışa girdiler bile.  Sonuç olarak bütün bu olaylar ABD nin İsraile destek ve Ortadoğu politikalarının sonucu olduğunun görmemek için kör olmak gerek.Ortadogu kultur mozagine uygun bir devrim modeli ortaya koymak ancak bir oyundur.Bunun içinde İranın içerisindeki genç pontansiyeli kullanıp İran halkını birbirinne kırdırmaktan öteye geçmeyecektir.İran derhal ekonomiyi ve halkın refah seviyesini yükseltmeli ve halkı ile barışık reformlar yapmalı.Oyuna gelmeyelim çünkü bu oyunun son ayağı TÜRKİYEDİR.    İran'a yapılan bu tacizlerin meşru tarafı yoktur ve müslümanlar ABD ye karşı İranı desteklemelidirler.

### Kursat Karayaylali, 03-Temmuz-2003
> Turk Dis Politikasi: 
> Iranda bunlar oluyorda Turkiye ne yapiyor?Yillardir uygulanan korkak ici bos dis politikalar bugunde uygulamada.  Iran'in, Irak'in, Rusya'nin, Afganistan'in ic isleri diyerek hicbirseye karismamak. 30 milyon Azeri Turk'u kimin umrundaki! Irakta dusulen duruma bir bakin. 3 milyon Turkmene ne kadar yardim edildi? Son ayakta iki kamyon kizilay cadiri. Komik. Turkiye dis politikasini degistirmeli. Irak savasi oncesi ve sonrasi sergilenen rezil  politikadan vaz gecip buyuk bir devlet gibi davranmali artik. Iranda olacaklar belli. Bir rejim degisikligi kesin. Sinirlarin degismesi ihtimalide gozardi edilmemeli.  Turkiye 30 milyon Azeri Turkune destek vererek gelisecek olaylar kontrol edilebilir. Olaylarin disinda kalinirsa sonuc bir yikim olacaktir. Turkiyenin bu asamada izleyecegi cesur dis politika Turki Cumhuriyetlerinede guven verecektir.

Kaynak: [www.aksiyon.com.tr](http://aksiyon.com.tr:80/detay.php?id=2742&yorum_id=1), [web.archive.org (arşiv bağlantısı)](http://web.archive.org/web/20041106213929/http://aksiyon.com.tr:80/detay.php?id=2742&yorum_id=1)
