# Ermeni lobisi Hıristiyanlığı sömürüyor

*Celil Sağır Bilinmeyen-tarih*

<div>
 <p>
  <font>
   ABD'li savcı  Weems,  Ermeni lobisinin sözde soykırımla ilgili çalışmalarını inceledi ve 'Büyük Hile' adlı kitabını yazdı. Weems'e göre Ermeni lobisi para kopartmak için Hıristiyanlığı kullanıyor. Hıristiyan dünya buna dur demeli. Hz. İsa, Ermeniler’in Karabağ’da Azerilere yaptıklarını yapar mıydı?
   <br/>
   <br/>
   ABD’deki Ermeni lobisi bugünlerde yine hummalı bir çalışma içinde. Çünkü, Osmanlı’nın Ruslarla işbirliği yapan Ermeni komite merkezlerini kapattığı ve önde gelen üyelerini tutukladığı tarih olan 24 Nisan yaklaşıyor. Amaç, bu tarihte ABD Başkanı George Bush’a Ermenilere soykırım yapıldığını söyletmek. Ermeni lobisiyle çalışan ABD Temsilciler Meclisi’nin 60 üyesi, 5 Mart 2002 tarihli bir mektupla Bush’tan “Ermeni soykırımını” tanımasını istedi. Nisan yine sıcak geçecek. Aslında Ermeni lobileri, Atlantik’in bu yakasında daha başarılı. Son olarak sözde soykırım iddialarının yer aldığı bir rapor 28 Şubat 2002 tarihinde Avrupa Parlamentosu’nda onaylandı.
   <br>
    <br>
     Arkansas emekli bölge savcısı ve yazar Samuel A. Weems, Ermeni lobisinin bu kadar ses getirmesini iki nedene bağlıyor: Para ve Hıristiyan kartı. Samuel A. Weems, dört yıllık bir çalışmanın ardından yayımladığı “Armenia: The Great Deception, Secrets of a ‘Christian’ State (Ermenistan: Büyük Hile, ‘Hıristiyan’ Bir Devletin Sırları)” adlı kitabını tanıtmak ve bir dizi toplantıya katılmak için geçtiğimiz hafta İstanbul’daydı. Amerikalı Profesör Justin mccarty gibi Weems de soykırım iddialarının büyük bir yalandan ibaret olduğunu söylüyor.
     <br>
      <br>
       Weems ile bir program nedeniyle geldiği Boğaziçi Üniversitesi’nde Aksiyon okurları için konuştuk. Emekli bir savcının bu soruna nasıl dahil olduğundan, Türkiye’nin ve Batı’nın yapması gerekenlere kadar, ilgiyle okuyacağınız bir dizi çarpıcı noktayla karşılaştık.
       <br>
        <br>
         —Siz emekli bir savcısınız. Böyle bir kitabı yazmak nereden icap etti?
         <br/>
         <br/>
         Kitabın ortaya çıkışı, yıllar önce bir Kongre üyesi arkadaşla sohbetle başladı. Kendisi bana ilgili olduğu bir Kongre çalışmasını verdi. Burada, Rusların, Azerbaycan’a saldırmaları için Ermenilere 1 milyar doların üzerinde bir askeri yardım yaptığı yazıyordu. ABD de Ermenistan’a 1.5 milyar dolar yardımda bulunmuştu. Böylece, Amerika ve Rusya, ilk kez Müslüman bir devlete karşı bir devleti destekliyordu. Ermeniler, Kafkaslarda güç dengesini devam ettirmek istediklerini söylüyordu. Arkadaşım bunun saçma olduğunu ve Türkiye gibi bir müttefik varken, neden böyle bir şey yapıldığını soruyordu. Türkiye istediği takdirde Ermenistan’ı üç günde hallederdi. Ermenistan’da Rus üslerinin bulunmasının mantıki bir açıklaması yoktu. Ben bunları okumaya başladığımda Ermenistan’ın lehine bir önyargım vardı. Ancak, okudukça Ermenilerin, Hıristiyan dünyasını kandırmak ve soykırım yalanını inandırıcı hale getirmek için onların Hıristiyanlık hisleri üzerinde oynadıklarını gördüm. Hıristiyan kartını oynuyorlardı. Fakat yaptıkları şeylerin hiçbirinin İsa’nın söyledikleriyle ilgisi yoktu. Hiç kimseyi yaptığı şeyin doğru olup olmadığını görmeden sırf Hıristiyan olduğu için destekleyemezsiniz. Bütün bu süreç sonunda bu kitap ortaya çıktı.
         <br/>
         <br/>
         —Peki soykırım diye bir şey olmadı mı?
         <br/>
         <br/>
         İncelediğim Ermeni kaynakları kilisenin bu işin başlıca sorumlusu olduğunu gösteriyor. Orada hayatını kaybedenler oldu. Ermeniler öldürüldü. Ermeniler de Türkleri öldürdü. Ancak burada Kilisenin rolü çok önemli. Ermeniler, Osmanlı’ya karşı Ruslara destek verebilmek için terörist faaliyetlerde ve sabotajlarda bulunuyordu. Osmanlı yönetimi, Ermeni Patriği’nden, bu eylemlerin durdurulmasını istedi. Ancak Patrik bunu reddetti. Hıristiyanlıkta, terörist faaliyetlerde bulunmaya destek vermek gibi bir nokta yok.
         <br/>
         <br/>
         Diğer taraftan, Ermenilerin verdiği rakamlar da olayın ne kadar uydurma olduğunu gözler önüne seriyor. Ben bütün kitapta sadece üç kez Türk kaynağına başvurdum. Bu rakamlar Ermeni kaynakların kendi rakamları. Ermeniler, 1.5 milyon Ermeni’nin öldürüldüğünü söylüyor. Bu rakam, o anda bölgede olan Ermenilerin sayısından 500 bin daha fazla. Ermeniler, kendi kitaplarında 1 milyon Ermeni’nin de göç ettiğini söylüyor. Toplam 2.5 milyon oluyor ama kendi kitaplarında o bölgede 1 milyon Ermeni olduğu belirtiliyor. Onun için Ermenilerin iddia ettikleri, 1.5 milyon Ermeni’nin öldürülmüş olması çok büyük yalan.
         <br/>
         <br/>
         Ermeniler 1918’deki Paris Konferansı’nda ezildiklerini belirtip denizden denize (Karadeniz’den Akdeniz’e) kadar olan bölgenin kendilerine verilmesini istediler. Ermeniler, ABD’den de yardım istediler. Bu bölgenin kendilerinin olabilmesi için 70 bin asker ve 3 milyar dolarlık yardım istediler. Oysa ki, kendileri istedikleri toprakların sadece yüzde 20’sini oluşturuyorlardı. Üstelik tarihsel olarak da bu topraklar kendilerine ait değildi. Ruslar sayesinde bu bölgeye geldiler.
         <br/>
         <br/>
         Ancak bu istek Senato’dan geçmedi. Eğer böyle bir şey olsaydı, bu ABD’nin 20. Yüzyıldaki ilk Vietnam’ı olacaktı. Ermeniler bu dönemde herkesin kendilerine birşey vermesi için çabalıyordu. Toprak, para vs... 1919’da Amerika’daki Hıristiyan toplumu Ermeniler için 15 milyon dolarlık yardım yaptı. Kendileri de ABD’den 50 milyon dolar borç aldılar. Ancak hiçbir zaman tamam demediler. Aldıklarının tek kuruşunu geri vermek gibi bir düşüncede olmadılar. Tarihin bu kesiti sadece bir örnek. Bu hep böyle devam etti.
         <br/>
         <br/>
         — Ermeni iddialarına karşı ABD ve AB’nin yaklaşım farkı var. ABD, iddiaların onaylanmasını bir şekilde durduruyor; ancak AB onaylanmasına göz yumuyor. Neden?
         <br/>
         <br/>
         Amerika’da ‘para siyasetin anne sütüdür’ diye bir söz vardır. Ermeniler, son kampanyalarında Amerikalı siyasetçileri etkilemek için 14 milyon dolar harcadılar. Önceki sene, soykırım iddialarını içeren tasarı Clinton yönetimi tarafından son anda önlendi. Fakat bu Fransa’da onaylandı. Şundan eminim ki, Fransız siyasetçilere yapılan maddi katkılar incelendiğinde, tıpkı Amerika’da olduğu gibi işin altından Ermeniler çıkacaktır. Amerika’da Müslümanların veya Türklerin bu tür siyasi sürece dahil olmadığı görülüyor. Dolayısıyla Ermeniler istedikleri gibi at oynatıyor.
         <br/>
         <br/>
         —Türkiye bunu önlemek için ne yapmalı?
         <br/>
         <br/>
         Türkiye’ye ülkemde nasıl bir siyaset izlemesi gerektiği konusunda akıl verecek durumda değilim. Ancak, ben Türklerin yerinde olsam şunları yapardım: Türkiye ile ABD arasında geçtiğimiz yıl 7 milyar dolarlık bir ticaret gerçekleşti. Türkiye, dünyadaki yedinci büyük tahıl ithalatçısı. Eğer çiftçi ürününün Türkiye tarafından satın alındığını bilse yaklaşımı farklı olur. Türkler hiçbir zaman ticari ilişkilerini kullanmıyor. Ben Türkiye’nin yerinde olsam bunları kullanırdım. Bakın California’daki okullardaki kitaplar 20. Yüzyılın ilk soykırımını Türklerin yaptığını ve 1,5 milyon zavallı Hıristiyan Ermeni’yi katlettiğini yazıyor. Ermeniler bu işleri iyi yapıyor. Ermeni temsilciler 1918’deki Paris Barış Konferansı’nda iki gün boyunca mağduriyetlerini anlatan sunum yaptılar ve yardım koparmaya çalıştılar. Bugün de aynı hikayeleri anlatıyorlar. Örneğin geçtiğimiz birkaç yılda Avrupa ülkeleri 378 milyon dolarlık yardımda bulundu.
         <br/>
         <br/>
         Önemli bir nokta daha var. Geçtiğimiz yıl Ağustos—Eylül aylarında Hıristiyan Video için bazı metinleri gözden geçiriyordum. İlk kez bir Kur’an okudum. İncil ile Kur’an arasındaki benzerlikler beni şok etti. Hıristiyan dünyası ile İslam dünyasının farklılıklarını ön plana çıkarmak yerine, ortak noktalarda diyalog yapabilme şansları var. Örneğin, Kur’an da sevgi ve barıştan bahsediyor, İncil de. Bir sürü ortak nokta var. Bu ortak noktalardan hareketle bir iletişim kurulabilir. Her şeyin ötesinde iki dünya da bir tek Allah’a inanıyor. Bu diyalog için önemli bir nokta.
         <br/>
         <br/>
         Ancak Hıristiyanların çoğu İslam’ı bilmiyor. Biz hep Haçlı seferlerini dinleyerek büyüdük. Kutsal toprakların nasıl kurtarıldığını öğrendik. Oysa ki gerçek böyle değildi. Haçlı seferleri yağmalardan ibaret.
         <br/>
         <br/>
         —Türkiye’nin, soykırım iddialarını kabul ettiğini ve özür dilediğini farz edelim. Ermeniler, söylendiği gibi bununla yetinir mi?
         <br/>
         <br/>
         İlk olarak şunu belirtmeliyim: Eğer Türkiye, soykırım iddialarını kabul ederse, boş bir yalanı onaylamış, olmamış bir şeye onay vermiş olur. Kitabımda bu iddiaların gerçeği yansıtmadığını ispat ettim. Bu işin sorumlusu Ermeni kilisesidir. Osmanlı’nın uyarısını reddetmiştir. Osmanlı devleti, Rusları destekleyen faaliyetlerinden dolayı Ermeni toplumunu başka bir yere göç ettireceğini haber verdiğinde, Ermenilerin hepsinin bölgeyi terk etmelerine yetecek kadar bir süre olan 6 hafta vardı. Ancak, Ermeni Patriği Osmanlının tehcire girişeceğini haber vermesinden sadece 3 gün sonra, Rus Büyükelçisine giderek Ermenilerin katledildiğini haber verdi. Tehcir başlamadan nasıl katliam oluyor. Ruslar, İngilizlere, İngilizler de Amerikalılara haber verdi. Sonunda, ortada bir şey yokken Osmanlı hükümeti protesto edildi.
         <br/>
         <br/>
         Türkiye’nin bu yalanı gerçekte olmuş gibi kabul etmesi halinde, Ermenilerin bir özür ile yetinmeyecekleri kesin. Kendileri Amerika’da yıllardır Türkiye’den toprak ve para istiyorlar. Böyle bir durumda kesinlikle bu isteklerini daha fazla seslendirecekler. Olmamış bir şeyden dolayı toprak ve tazminat isteyecekler. Dolayısıyla bu özür dileyin bitsin işi bir oyun. Tıpkı Ermeni—Türk Uzlaşma Komisyonu gibi. 6 Türk ve 4 Ermeni’den oluşan bu komisyon Türkleri soykırım yalanını kabule yanaştırmak için bir Ermeni oyunuydu. Başlangıçta Ermeniler komisyonla birlikte bölündü gibi göründüler. Komisyon dağılınca tekrar bir araya geldiler. Aslında hiçbir bölünme yoktu. Türkiye’nin dikkatli olması gerekiyor.
         <br/>
         <br/>
         — Mesele Avrupa’daki mahkemeye taşınırsa ne gibi bir sonuç çıkar? Olayın hukuki geleceği sizce nedir?
         <br/>
         <br/>
         Ben Avrupalılara kendi işlerine bakmalarını tavsiye ederim. ABD için bile bu böyledir. Amerikalılar 1492’de geldiklerinde yerli halklar vardı. Avrupalıların buna benzer sorunları var. Kendilerine gelince kulak tıkarlar; ancak iş Türkiye olunca burunlarını sokarlar. Bence ortada yine bir Müslüman—Hıristiyan kartı var. Bakın size şunu garanti edebilirim: Eğer Türkiye Hıristiyan bir ülke, Ermenistan da Müslüman bir ülke olsaydı, bu iddiaların hiçbiri gündeme gelmeyecekti. Karabağ’daki duruma bakın. 1915’te yaşamını kaybeden Ermeniler için koparılan yaygaralar arasında, bugün evlerinden uzakta zor şartlarda yaşam mücadelesi veren 1 milyondan fazla Azeri’den kimse bahsetmiyor. Ermeniler, biz Hıristiyan’ız, İsa’yı temsil ediyoruz diyor. Acaba Hz. İsa bunların Azerilere yaptıklarını yapar mıydı?
         <br/>
         <br/>
         —Peki bu sorun nasıl çözülecek?
         <br/>
         <br/>
         Biz Amerikalılar ve Hıristiyanlar, Ermenilere gerçekleri söyleyene dek destek vermemeliyiz. Sırf bunlar Hıristiyan olduklarını iddia ettikleri için her yıl milyonlarca dolar para akıtılıyor. Hıristiyanlar, verdikleri vergilerin uydurma hikayeler için yardım olarak verilmesine mani olmalı. Bugün Türkiye’de, Ermenistan’dakinden daha fazla sayıda kilise olduğunu biliyor muydunuz? Ama Ermenistan’da hiç cami yok. Ermenistan’da da kilise ile devlet birbirinde ayrılmalı. Hıristiyan dünyası artık bu gerçekleri görmeli.
         <br/>
         <br/>
         Ermeniler Türklerden o kadar çok nefret ediyor ki, Türkiye’deki Hıristiyan mirasını anlatan bir belgeselin California’da gösterilmemesi için saldırılar düzenlediler. Oysa bu Hıristiyan mirasıyla ilgili bir filmdi.
         <br/>
         <br/>
         Kitap nedeniyle Ermeniler beni de tehdit ediyorlar. Çok sayıda e—mail ve tehdit mektubu aldım. Ölümle tehdit ettiler.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11918), [web.archive.org (arşiv bağlantısı)](http://web.archive.org/web/20050228022505/http://www.aksiyon.com.tr:80/yazdir.php?id=11918)
