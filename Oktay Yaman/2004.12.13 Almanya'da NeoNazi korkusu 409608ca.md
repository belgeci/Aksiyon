# Almanya'da Neo–Nazi korkusu

*Oktay Yaman 2004.12.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BERLİN - Avrupa’da son zamanlarda tekrar gündeme gelen yabancı düşmanlığı, Almanya’daki birlikte yaşama kültürünü tehdit etmeye başladı. Yabancı düşmanlığını bir yandan ekonomik sorunlarla desteklenirken, bir yandan da bazı sağcı politikacıların verdiği demeçlerle daha da hız kazanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626192120im_/http://www.aksiyon.com.tr/resim/523/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son zamanlarda Avrupa’da yabancılara yönelik saldırılar artmaya başladı. Geçenlerde Hollanda’da yaşananların kıtanın geneline yayılması ihtimali yabancıları,  özellikle de Müslümanları tedirgin ediyor. Almanya’nın eski başbakanlarından Helmut Schmidt’in Müslümanları kastederek “1960’lı yıllarda Almanya’ya farklı kültürlere mensup misafir işçilerin getirilmesinin hata olduğu” şeklindeki sözleri, söz konusu tedirginliğin Almanya’daki boyutunu gözler önüne seriyor.
   <br>
    <br>
     Şüphesiz bu kaygıların artmasında Alman siyasi partileri arasında “ırkçı” söylemleriyle ön plana çıkan siyasi oluşumların varlığı da önemli bir rol oynuyor. Alman Federal Parlamento seçimlerine iki yıl kala yabancı düşmanı ırkçı partilerden Almanya Milliyetçi Partisi (NPD) ile özellikle doğu eyaletlerde potansiyel seçmeni olan Alman Halk Birliği’nin (DVU) “ulusal birlik için büyük seçim ittifakı” yapması ve ortak adayla seçime katılma kararı alması bu konuda verilebilecek en iyi örneklerin başında geliyor. Irkçı partilerin hedefi, Alman meclisinde temsil hakkı kazanmak.
     <br/>
     <br/>
     Bu hedefin ayrıca sembolik bir anlamı da var. Weimar Cumhuriyeti’nde halkın desteğini alarak seçimle yönetime gelen Naziler, bütün ırkçı konseptlerini meclisin yer aldığı tarihi Reichstag binasında yasal hale getirdiler çünkü... Peki, geçmişte bütün dünyaya kabus gibi çöken ırkçılık ve onların yaptığı katliamlar Almanya’da yeniden ortaya çıkar mı? Bu soruya, bugün kendilerini “postmodern ırkçılar” olarak gören ve bu ülkedeki demokratik rejimin sağladığı bütün imkanları kullanarak “yeni bir Almanya” kurmayı hedefleyenlerin politikalarına bakarak cevap vermek mümkün.
     <br/>
     <br/>
     Dördüncü imparatorluğu kurma hayali
     <br/>
     <br/>
     Almanya Milliyetçi Partisi’nin (NPD) Thüringen eyaletindeki Leinefelde kentinde düzenlediği parti kurultayından çıkan sonuçlar bu konuda yeteri kadar ipucu veriyor. NPD, siyasi söylem olarak sık sık “Dördüncü İmparatorluk” kavramını ön plana çıkarıyor. Bununla, NPD’nin demokratik rejim için bir tehdit teşkil ettiği kolayca anlaşılıyor. Zira, Nazi Almanyası’ndaki ırkçılar “Üçüncü İmparatorluğu” kendileri kurmuşlardı. Aşırı sağcı parti Milliyetçiler (Republikaner) de ırkçı söylemleri olan bir diğer parti. Ancak, bu parti “NPD ve DVU partileri demokratik rejimi ortadan kaldırmayı amaçlıyor.” gerekçesiyle seçim öncesi kurulan ‘büyük ittifak’ta yer almayı reddetti. Ama, onların bu tavrı, kendi ırkçı açıklamalarını görmezlikten gelmek anlamına gelmiyor.
     <br/>
     <br/>
     Siyasi alanda partileri olan ırkçı söylemlerin toplumda bir karşılığı var mı peki? Alman Anayasa Teşkilatı Verfassungschutz’in düzenli aralıklarla yayımladığı raporlara göre, ırkçılar ciddi bir potansiyele sahip ve toplumda açıktan şiddet eğilimi gösteriyorlar. Alman Polis Teşkilatı’nın geçtiğimiz yıllarda özellikle Almanya’nın doğu eyaletlerinde çok sayıda yabancı düşmanlığı içerikli yayına, müzik CD’sine ve parti dokümanlarına el koyması da rapordaki gerçeği ortaya koyuyor. Almanya’daki bütün eyaletlerde, özellikle 25 yaşın altındaki gençlerde bu tür partilerin gençlik teşkilatlarına yönelenlerin sayısında ciddi bir artışın olması da ırkçı söylemin toplumda karşılık bulduğunun bir göstergesi.
     <br/>
     <br/>
     Aşırı sağ fikirler gençlere cazip geliyor
     <br/>
     <br/>
     Üniversitelerde yapılan araştırmalar, ırkçı söylemlerin toplumda benimsenmesinin arkasında giderek kötüleşen ekonomik verilerin olduğu saptamasını yapıyor. İşsizliğin özellikle gençler arasında kaygı verici boyutlara ulaşması, “Yabancılar olmasaydı işiniz olacaktı.” türü argümanların prim yapacağı varsayımına dayalı politikaların üretilmesine zemin hazırlıyor. 13 Haziran 2004’te Almanya’da yapılan Avrupa Parlamentosu (AP) seçimlerinde ve Almanya’da bazı eyaletlerdeki yerel seçimlerde ırkçı partiler oylarını artırdı. Federal Seçim Dairesi’nin açıkladığı rakamlara göre NPD oyunu 100 binden 200 bine yükseltti. Bir zamanlar kapatılması gündeme gelen, ancak Federal Anayasa Mahkemesi tarafından kapatılması reddedilen NPD, eyaletler düzeyinde oylarını önemli oranda artmış oldu böylece... Irkçı partiler eyalet çapında toplam yüzde 8,8 oranında oy alırken, iktidardaki Sosyal Demokrat Parti’nin (SPD) seçmenden sadece yüzde 11,9 oranında rey toplayabilmesi, ırkçı tehlikenin Almanya’daki boyutlarını gözler önüne seriyor.
     <br/>
     <br/>
     Bugün NPD içinde 170 Skinhead (dazlak) ve binlerce aktivistin yer aldığı devlet tarafından biliniyor ve bu gerçek resmi belgelere de yansımış durumda. İşin doğrusu aşırı sağ fikirlerin gençler arasında hızla yayılması, sadece Almanya’nın değil bütün bir Avrupa’nın problemi artık. Çözüm için vakit geçirilmeden gençlerin eğitimine önem verilmesi kaçınılmaz görünüyor.
     <br/>
     <br/>
     Elbette burada Avrupa basınına büyük iş düşüyor. Ancak, Hollanda’da yaşananlardan sonra medyanın Müslümanları rencide eden yayın yapması, zaman zaman olayları körüklemesi hiç de iç açıcı değil aslında. Özellikle zihinlerdeki önyargıların dışavurumunu göstermesi bakımından... Gelişmelerden rahatsız olan sağduyu sahibi bazı politikacı ve kanaat önderlerinin olayları yatıştırmak için çaba sarf etmeleri, gelinen noktanın ne kadar vahim olduğunu işaret ediyor. Federal Hükümet’in Göç Komisyonu Başkanı Rita Süssmuth, Hollanda’da işlenen bir cinayetten dolayı tüm Müslümanların zan altında bırakılamayacağını belirterek bir tespitte bulundu: “Kötü bir gidişat içindeyiz.”
     <br/>
     <br/>
     Müslümanların büyük bir kesimi Almanya için “potansiyel bir tehdit” olarak algılanıyor. Başörtülü Müslüman bayanların iş veya meslek eğitim yeri bulmaları neredeyse imkansız. Müslüman ailelerin bazıları kız çocuklarını yüzme derslerine göndermiyorlar diye bütün Müslüman kadınların “baskı altında yaşayan ikinci sınıf vatandaş” olarak görüldüğü Almanya’da sorunların bir anda çözüme kavuşturulması hayli zor görünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19074), [web.archive.org (arşiv bağlantısı)](http://web.archive.org/web/20070626192120/http://www.aksiyon.com.tr:80/detay.php?id=19074)
