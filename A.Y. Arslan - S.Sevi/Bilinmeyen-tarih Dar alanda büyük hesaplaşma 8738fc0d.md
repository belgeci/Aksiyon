# Dar alanda büyük hesaplaşma

*A.Y. Arslan - S.Sevi Bilinmeyen-tarih*

<div>
 <font>
  <img border="0" height="1" src="/web/20031024072302im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024072302im_/http://www.aksiyon.com.tr/resim/45/52.jpg" vspace="5"/>
  </p>
 </font>
 <font class="content">
  Dünya savaş için Bağdat’a kilitlenmişken, ülkenin kuzeyindeki küçük bir bölgede büyük hesaplar yapılıyor. Saddam’ı devirme konusunda hemfikir olan farklı etnik gruplar ortak eylem stratejileri belirliyor, Türkiye ise Irak’ın toprak bütünlüğünden endişe ediyor.Irak’taki etnik gruplar arasındaki muhalefet neredeyse yarım asırdır sürekli gündemde olan bir konu.
 </font>
 <p>
  <font class="content">
   Zaman zaman kendi aralarında çatışmalar da yaşayan bu gruplar son iki yıldır Saddam’sız bir Irak konusunda görüş birliğine vardılar.
   <br/>
   <br/>
   Savaş için geri sayımın başladığı bir dönemde defalarca ertelenmenin sonunda Irak muhalefeti toplanabildi ve üç gün süren bir toplantı gerçekleşti. Toplantıya damgasını vuran ise Talabani’nin Türkiye aleyhtarı açıklamaları ve Irak’ın toprak bütünlüğü tartışmaları oldu.
   <br/>
   <br/>
   Bölge küçük, hesaplar büyük
   <br/>
   <br/>
   Toplantının nasıl bir ortamda yapıldığını kavramadan, sonuçları doğru yorumlamak mümkün olmayabilir. Birkaç gündür yaşanan gelişmeler ve sergilenen tutumlar ülkelerin politikalarını özetliyor. Mesela KDP ile Türkiye hükümeti arasında gazetecilerin bölgeye geçişi konusunda bile restleşmeler yaşandı. 1996 yılından bu yana bölgeye gazeteciler giremiyordu. Sınırın beş günlüğüne açılacağını duyan yüzlerce gazeteci Kuzey Irak’a geçebilmek için Silopi’ye akın etmişti. Basın Yayın Enformasyon Genel Müdürlüğü’nün açıklamasına göre yerli ve yabancı basından yaklaşık 350 kişi akredite olmuştu ve bir an önce Kuzey Irak’a geçmek için bekliyordu. Ancak gazetecilerin işi sandıkları kadar kolay olmadı; tam 6 gün Habur kapısında beklemek zorunda kaldılar. Kendi imkanları ile geçmelerine Türkiye güvenlik gerekçesiyle izin vermiyordu. Talabani yönetimi de Ankara ile olan restleşmelerini gazetecilere yansıtıyordu. İki kez sınıra kadar gelen gazetecilerin otobüsleri KDP yetkililerince “Türk askerinin eskortunda geldikleri” için sınırdan geri çevrildi. Artık geri dönmeye hazırlanırken Irak’tan gelen bir haberle yola koyulduk.
   <br/>
   <br/>
   Sınırın Irak tarafında gazetecilerin otobüslerine ücretsiz olarak mazot doldurularak yola çıkıldı. Biz bir an önce toplantının yapılacağı Selahaddin kentine ulaşmak istiyorduk ancak onlar Dohuk’ta kalmamızı istiyorlardı. Sonunda havanın da bozuk olması gerekçe gösterilerek Dohuk’ta kalındı.
   <br/>
   <br/>
   Yolculuk uzadıkça uzuyordu. Sabah erken yola çıkmamız gerekirken görevliler öğle saatlerine kadar otobüslerde bekletti. Normal şartlarda 4 satte alınabilen 250 kilometrelik Dohuk—Selahaddin yolu 27 saat sürdü. Türk gazetecileri taşıyan otobüslerin önüne yerleştirilen koruma eskortlarının sık sık ve nedensiz şekilde bekletmesi, üstelik de sorulara cevap vermemeleri yolcuğu kâbusa çevirmişti. Bütün gezi Talabani ve ekibinin şovuna dönüştü. Tam gideceğiz derken elinde kalaşnikofla birileri gelip kimliklere bakıyor ya da otobüsü bekletiyordu. Bazı gazetecilerin olaya tepki göstermesi üzerine verdikleri cevap şöyleydi: “Burası bizim toprağımız. Biz ne dersek o olur.” Bir ara ortam hareketlendi. Ellerinde M16’lar bulunan bir cip dolusu kişi otobüsün yolunu kesti. Peşmergelerle hararetli tartışmalardan sonra Türkçe olarak bir sorunumuz olup olmadığını sordular, iyi yolculuklar dilediler. Ciple gelenler gittiler, KDP görevlisi rehberimiz de sinirli biçimde “Bunlar sizinkiler” deyip konuyu kapattı.
   <br/>
   <br/>
   Hayırsız ve Beyaz Dağları arasında uzayıp giden uzun yolculuğun sonunda Selahaddin kentine ulaştık. Ancak her noktada durdurulmamız yüzünden toplantının ilk gününü kaçırmıştık. Burada da etrafımız kalaşnikoflu bir grup tarafından çevrildi. Hava almak için bile otobüsten inmemize izin verilmedi. Sonunda Erbil’e doğru hareket ettik. Yaklaşık 30 kilometrelik yolu aşabilmemiz bir saatten fazla sürdü.
   <br/>
   <br/>
   Şehirdeki tüm oteller CNN ve BBC ekiplerine tahsis edildiği için Türk gazeteciler ve diğer ülke muhabirleri battaniyelere sarılıp yerlerde uyumak zorunda kalmışlardı, ama olsun, ertesi sabah toplantı salonuna gidebilecektik. Sabah olduğunda Selahaddin kentine doğru yola çıktık. Asıl sıkıntıyı ikinci gününe giren toplantı salonunda yaşadık. Bölgede kuş uçurtmayan CIA ve FBI görevlileri gazetecileri yüz metrelik bir alan içerisinde çoraplarına kadar tam 8 defa aradılar. Günümüz durup beklemek, sıraya girip aranmak ve toplantı salonunun önünden geri çevrilmekle geçti.
   <br/>
   <br/>
   Sadece 3 dakikalık görüntü
   <br/>
   <br/>
   Çektiğimiz onca eziyete rağmen toplantı salonuna sadece 3 dakika görüntü alabilmek için girebildik. Bir çok gazeteci ise o şansı bile yakalayamadan otel lobisindeki canlı yayından izlemek zorunda kaldı toplantıyı. Üstelik de toplantıya katılan hiç kimseyle konuşma şansı bile bulamadan. Aslında KDP yetkilileri toplantıya iyi hazırlık yapmış. Yol güzergahınca bize adeta fotoğraf veren Peşmergeler, yolların iki tarafına yerleştirilmiş Arapça ve İngilizce “Kürdistanın birliği, özgürlüğü” pankartları ve yabancı gazetecilere tanınan kolaylıklarla şehirde “herşeye hakim bir yönetim var” imajı oluşturulmaya çalışılmış.
   <br/>
   <br/>
   Toplantıyı izlemeye gelen ancak istediğini alamayan gazeteciler Erbil’de, Dohuk ve Selahaddin’de insanların ne düşündüğünü, savaşa nasıl hazırlandıklarını görüntülemek istedi ancak bu da kolay olmadı. Çünkü bu bölgede elinde kalaşnikof olmayan yok gibi. Birisi tarafından çevrilip sorgulanmanız, kendinizi anlatmak için ter dökmeniz rutin olaylar.
   <br/>
   <br/>
   Erbil’de Mitterand Caddesi
   <br/>
   <br/>
   Erbil aslında Kuzey Irak’ın en gelişmiş kenti. Klasik bir Arap yerleşim merkezi izlenimi veren kentin dikkat çeken bazı özellikleri de var. Kürdistan Merkez Bankası, bakanlıklar ve diğer önemli devlet kurumları Erbil’de. Şehrin en büyük caddelerinden birinin adı ise Mitterand Caddesi.
   <br/>
   <br/>
   Halk gazetecilere konuşmuyor, konuşanların tek söylediği şey de KDP’nin Kürdistan TV ve yerel medya ile işlediği “Türkiye bölgeye müdahale etmesin” tezi. Yüzlerce gazetecinin bölgeye gelmesini iyi değerlendirmek isteyen Talabani yönetimi, sivil toplum kuruluşlarını organize ederek sesini duyurmayı hedefliyor. Toplantının bitiş saatinde Kürdistan Kadınlar Birliği gösterişli bir toplantıyla “Türkiye bölgeye müdahale etmesin. Kendi geleceğimizi kendimiz belirleyeceğiz” diyerek Bush başta olmak üzere dünya liderlerine birer mektup postaladılar. Hatta bazı sivil toplum örgütü mensupları mektubu ellerini keserek kanlarıyla imzaladı. Üç gün önce imzaya açılan bir metni imzalayan Erbilli Azad Fuad ile Nagip Ebubekir “Biz bölgede Amerikan askeri istiyoruz. Türkler gelmesin. Biz Barzani’nin halkıyız ve öyle kalmak istiyoruz” diyorlar. 2 bin imzayı toplayan Kadınlar Birliği daha geniş çaplı eylemler yapmayı hedefliyor.
   <br/>
   <br/>
   Türkmen — KDP gerginliği
   <br/>
   <br/>
   Aslında Erbil, Türkmenlerin en yoğun yaşadığı bölge. Bazı bölgeler Türkmen mahallesi olarak ayrılmış. Ancak Talabani yönetiminin ezici etkisi kendini hissettiriyor bölgede. Irak Türkmen Cephesi liderlerinden Emir İzzet, bayramda Türkmenevi’ne bayramlaşmaya giderken KDP askerleri tarafından gözlem altına alınmış, halen tutuklu. İzzet’i önce El Kaide ile ilişkilendiren ve Amerika’ya şikayet eden KDP yönetimi daha sonra da terörist eylemler yapacağını gerekçe göstererek mahkemeye sevk etti. İzzet’in ailesi de yoğun baskı altında. Arama bahanesi ile Emir İzzet’in evini basan KDP askerleri hamile eşini tekmeleyip yerlerde sürükleyince İzzet’in hacdan yeni dönen babası İzzet Muhammed kalp krizi geçirerek hayatını kaybetti. Bu olay bölgedeki Türkmenlerle KDP yönetimi arasındaki gerginliği artırdı.
   <br/>
   <br/>
   Toplantı Türkiye aleyhtarlığına dönüştü
   <br/>
   <br/>
   Türkiye’nin Kuzey Irak’ta yapılmaması için uzun süre diplomasi atakları yaptığı bu toplantı beklendiği gibi Türkiye aleytarlığına dönüştü. Bush’un Irak danışmanlarından Zalmay Halil Zat’ın, aralarında generallerin de bulunduğu 65 kişilik heyetle katıldığı toplantının açılış konuşmasını yapan KDP lideri Celal Talabani demokratik Irak’ı kurmanın kolay ancak yönetmenin zor olduğunu belirterek “Irak’ın geleceğinde Iraklılar söz sahibi olmalıdır. Saddam gitmeli ve toprak bütünlüğü içerisinde tek bir devlet kurulmalı” şeklinde konuştu. Son dönemde Türkiye ile arası açılan Barzani ise yine Türkiye’ye yüklendi açılış konuşmasında. “Burada tüm dünya ülkelerine sesleniyorum. Biz hiç bir bölgesel gücün Kuzey Irak’a müdahale etmesine müsaade etmeyeceğiz. Gerekirse savaşırız.”
   <br/>
   <br/>
   Barzani’nin bu konuşması salonda bulunan delegasyondan büyük destek aldı. Bu tablo ikinci gün de devam etti ve Talabani’nin yönettiği toplantıda söz alan Kürt temsilciler toplantının kapanış metnine Türkiye’nin bölgeye asker göndermemesinin resmen yazılmasını istediler. Ancak gün sonu kulislere yansıyan bilgilere göre, Amerika’nın arabuluculuğunda bir heyet Türkiye’ye gelerek bu konuyu diplomatik yollarla çözme kararı aldı.
   <br/>
   <br/>
   Toplantının sonunda basına açıklama yapan IKDP Dış İlişkiler Sorumlusu ve  toplantının da resmi sözcüsü Hoşyar Zebari, Türkiye ve Amerika arasında Kuzey Irak ile ilgili birtakım gizli hesaplar yapıldığını; ancak kendilerinin bu tip girişimlere karşı olduğunu söyledi. Amerika’nın Saddam’ı devirmek istediğini söyleyen Zebari’ye göre bunun tek yolu bölgede önemli bir güç olan Kuzey Irak muhalefetiyle iş birliği yapmak. Türkiye’nin kesinlikle Kuzey Irak’a müdahale etmemesi gerektiğini savunan Zebari, “Türkiye bizim içinde bulunduğumuz koalisyonu reddetti. Dolayısıyla bölgenin kaderine etki de etmemeli. Biz Londra’da Irak’ın bütünlüğü için anlaştık” diyor.
   <br/>
   <br/>
   Türkmenler göz ardı ediliyor
   <br/>
   <br/>
   Londra’daki toplantıda olduğu gibi bu toplantıda da Türkmenler göz ardı edildi. Toplantıya katılan KDP, KYB, Asuriler ve Şii Arapların yanında sesi bastırılan Türkmen Cephesi temsilcilerinden Ahmet Aga ile Dr. Aydın Bayatlı toplantıyla ilgili sorularımızı “Türkmenler Irak’ta önemli bir unsurdur. Irak’ın geleceği inşa edilecekse ve huzur getirilmesi isteniyorsa bu bizsiz başarılamaz. Türkmenlerin göz ardı edilmesi bölgede yeni sorunları beraberinde getirecektir” şeklinde cevaplayarak Türk tarafının görüşlerini dile getirdiler. Toplantılarda yeterli yer verilmeyen Türkmenler, bu toplantıların bölgeye huzur getirmeyeceğini dile getiriyor. Irak Türkmenleri “Saddam’ın zulmü bitti, şimdi Talabani’nin zulmünden korkuyoruz” şeklinde konuşuyorlar. Erbil’deki hemen herkesin bir kalaşnikofu var ve silahlı gücü olmayan yalnızca Türkmenler.
   <br/>
   <br/>
   Olayların gerilmesi ve KDP yönetiminin Türkmenler üzerindeki baskılarının artması üzerine Akıncılar adında silahlı bir birlik oluşturan Iraklı Türkmenler, kendilerini savunabilmeyi hedefliyor. Bu askerler Türkmenlere ait parti merkezlerini, büroları ve dernekleri koruyor. Resmi kayıtlara göre hafif silahlara sahip Akıncılar yaklaşık bin kişi.
   <br/>
   <br/>
   Bölge yeni savaşlara gebe
   <br/>
   <br/>
   Türkiye bölgede yapılacak bir toplantıya başından beri sıcak değildi. Hatta protesto ederek toplantıya katılmayan Türkmenlerle bazı Şii grupları “muhalefetin muhalefeti” şeklinde örgütlemek isteyen Türkiye, bölgede yaşanacak bir savaşın yeni çatışmaları beraberinde getireceğini savunuyor. Tarihi ve coğrafi nedenlerle yakından ilgi duyduğu bölgede yaşanacak bazı gelişmelerin kendi geleceğini de sıkıntıya düşüreceğini savunan Türkiye’nin en büyük endişesi Türkmenlerin temsil hakkına sahip olamamaları. Türkmenlerin çoğunluğunu temsil eden Irak Türkmen Cephesi’ne muhalif bazı küçük Türkmen grupları, Barzani ile işbirliğine gidiyor. Türkiye ise 1999 yılından bu yana Barzani’ye karşı diğer grupları destekliyor. Hatta Habur sınır kapısından ayda 1 milyar dolar civarında gelir elde eden KDP’ye karşı Suriye üzerinden başka bir sınır kapısını açma girişimlerini başlatarak ekonomik olarak KDP’yi köşeye sıkıştırmayı hedefliyor.
   <br/>
   <br/>
   Bölgede uzun yıllar görev yapan bir askeri yetkili şöyle diyor: “Türkiye olarak bölgeye yönelik bazı hatalı politikalarımız oldu. 1996 yılına kadar bölgede Türkmenlerin varlığını bile göz önüne almadık. PKK ile mücadele süresince Barzani ile işbirliği yaptık ancak o bazı ülkeleri ardına alınca bize rest çekti. Oysa Talabani ile savaşırken ‘Türk ordusu beni kurtar’ diye resmen yardım istemişti. Şimdi Türk ordusu girmesin diyor. Bölgenin kendine göre çok hassas noktaları var. Bu bölgede çıkacak büyük bir savaş ve toprak bütünlüğünün sağlanamaması yeni savaşları beraberinde getirir.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2438), [web.archive.org (arşiv bağlantısı)](http://web.archive.org/web/20031024072302/http://www.aksiyon.com.tr:80/detay.php?id=2438)
