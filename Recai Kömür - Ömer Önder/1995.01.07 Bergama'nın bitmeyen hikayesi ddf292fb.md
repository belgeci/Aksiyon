# Bergama'nın bitmeyen hikayesi

*Recai Kömür - Ömer Önder 1995.01.07*

<div class="pNewsDetailMainContent ctx_content" itemprop="articleBody">
 Türkiye'de ilk defa altın çıkartılacağı duyulduğunda büyük bir sevinçle karşılanmıştı.1989 yılında Eurogold Madencilik A.Ş. adıyla çalışmaya başlayan AlmanyaAvusturalya ortaklığı bir şirket, Bergama'da Ovacık'ta 24 ton altın ve 24 ton gümüş olduğunu açıklıyordu. Yaklaşık 38 milyon Dolarlık yatırımla günümüz piyasa değeri ile 300 milyon dolarlık bir gelir elde edilecekti. Ve şirket brüt kârının yüzde 10'unu Türkiye'ye bıraktıktan sonra bütün elde ettiğini yurt dışına götürecekti ama olsundu. Buna da katlanılırdı.Yöre insanı için de iş imkanı demek olan altına büyük umutlar bağlanmıştı. Ancak kısa bir süre sonra herşey değişti. Altının çıkarılmasında siyanür kullanılacağının öğrenilmesiyle birlikte Bergama ülke gündemine oturdu. Bergama Belediyesi başta olmak üzere Ovacık, Narlıca ve Çamköy'de siyanürle altın çıkarılmaması konusunda geniş bir kamuoyu oluştu. Bergama Belediyesi şirket yetkilileri tarafından 'şov yapmayla' suçlanırken, Eurogold'un kimyasal arıtma tesisi kurmaması gözlerden uzak tutuluyordu. Öte yandan, köyler arasında çıkarılsınçıkarılmasın kavgaları meydana geldi. Hatta aynı köy içerisinde taraftarlar ve karşıtlar ayrı kahvehanelerde oturmaya başladılar.
 <br/>
 <br/>
 Kamuoyunun yoğun baskısına rağmen, ekim ayı içinde Çevre Bakanlığı, 'emniyet katsayısı yüksek' olduğu gerekçesiyle Türkiye'nin ilk altın madenini işletecek olan Eurogold Madencilik Şirketi'ne gerekli ruhsatı verdi. Çevre Bakanlığı Çevre Etki Değerlendirme ve Planlama Genel Müdürü Murat Sungur Bursa, 'Eurogold firmasının maden için aldığı çevresel etki değerlendirmesi raporunun ilk kez 14 Ocak l991'de Bakanlığa ulaşmasından sonra, aynı yöntemle Etibank tarafından Kütahya'da işletilen gümüş tesislerinin çevreye herhangi olumsuz bir etkisinin olmadığını' açıkladı. Bergama'da çalışacak şirket de kağıt üstünde bütün tedbirlerini almış görünüyordu. Bakanlığın 19 Ekim 1994 tarihinde şirketle yaptığı protokolle Bergama Ovacık'ta siyanürle altın çıkarılmasına resmen izin veriliyordu.
 <br/>
 <br/>
 Başlangıçta siyanürlü altın aleyhine haber yapan bazı basın mensuplarının şirket tarafından Yeni Zelanda'daki Waihi altın madenine götürülmesinden sonra basındaki menfi hava da bastırıldı.
 <br/>
 <br/>
 <br/>
 <br/>
 YÖRE HALKI MAHKEME KAPISINDA
 <br/>
 <br/>
 <br/>
 <br/>
 Siyanürün işin içine girmesiyle birlikte 'çevre bilinci'ne ulaşan yöre halkı, Çevre Bakanlığı tarafından verilen iznin hemen ardından iptal için girişimlerde bulundu. Yaklaşık 500 kişi Izmir Barosu avukatlarından Senih Özay'a tek tek vekalet verdiler. Avukat Özay, 'Anayasa'nın 138. maddesinden bahisle Türk Ceza Kanunu'nun l46. maddesine göre Çevre Bakanlığı'nın Anayasa'yı ihlal ettiği' gerekçesiyle mahkemeye başvurdu.
 <br/>
 <br/>
 Köylüler arasında huzursuzluğa ve bölünmeye sebep olan altın madeni için büyük bir kararsızlık devam ederken, bugün yöre halkı madenin işletilmesi konusunda referandum yapılmasını bekliyor. Infial içinde olan Çamköy, Narlıca ve Ovacık sakinleri, Çevre Bakanlığı'nın verdiği kararın mahkeme tarafından iptal edilme beklentisini taşıyor.
 <br/>
 <br/>
 Şirketin, çevre ve halk sağlığına menfi hiçbir etki olamayacağını savunmasına rağmen konuştuğumuz yöre halkında, 'Burada biz yaşıyoruz. Ya bir şey olursa' endişesini görmek pek zor değil. Altının siyanürle ayrıştırılmasının çevreye zararlı olacağı yönündeki intiba ise kırılacak gibi görünmüyor. Özellikle Bergama ve yöresinin deprem kuşağında olmasını siyanürün içme suyuna sızması bakımından tehlikeli gören köylüler, 'Bakan Akçalı gelsin, bizimle görüşsün. Bize sormadan bizim sağlımızla oynamaya hakkı yok' şeklinde sitem ediyorlar.
 <br/>
 <br/>
 Öte yandan, altının siyanürle ayrıştırılması yönteminin dünyanın birçok yerinde kullanıldığını ifade eden Eurogold firması yetkilileri, projenin bütün eksikliklerinin giderildiğini ve çifte emniyet tedbirlerinin alındığını dile getiriyorlar. Bu tedbirler arasında, suyun boşaltılacağı havuzun su sızdırmaz bir yapıya kavuşturulması, su içindeki siyanürün litrede 1mg'a indirilmesi, yöre halkının sağlık taramasının yapılması, kimyasal maddelerin güvenilir yollarla taşınması, halkın sigorta edilmesine kadar birçok madde yer alıyor.
 <br/>
 <br/>
 Izin sonrasında bir yıl gibi bir sürede çalışmaya başlayacak tesislerde her ay yaklaşık 20 ton siyanür kullanılacak. Özel konteynerlerle Izmir limanından getirilecek paketler çifte ambalajda korunacak. Işlem sürecinde siyanürün çevreye yayılması ise minimuma indirilecek. Tabiatta çoğu maddeyle tepkimeye girmeyen altın, yalnızca siyanürle tepkimeye girmesiyle ayrıştırılabiliyor.
 <br/>
 <br/>
 Bütün güvenilirlik iddialarına rağmen, siyanürlü altın, sonuçları görülünceye kadar muğlaklığını koruyacağa benziyor. Çünkü, şirket yöneticilerine yönelttiğimiz "Siyanürle altın ayrıştırılması zararsız ise, niçin Türkiye'de bu kadar tepki gördü?" sorusuna aldığımız, "Biz de anlayamadık. Ancak tepkinin altında fısıltı gazetesinin ve Bergama Belediyesi'nin menfi propagandası yatıyor" cevabı yeterli görünmüyor."
 <br/>
 <br/>
 <br/>
 <br/>
 Eurogold
 <br/>
 <br/>
 Madencilik A.Ş. Genel Müdür
 <br/>
 <br/>
 Vekili
 <br/>
 <br/>
 Ahmet Gürer:
 <br/>
 <br/>
 <br/>
 <br/>
 "Çifte emniyet tedbiri aldık"
 <br/>
 <br/>
 <br/>
 <br/>
 Tesislerimiz, kamuoyunun hassasiyeti nedeniyle birkaç defa daha emniyetli hale getirildi. Çevre Bakanlığı ile imzaladığımız protokole imza atarken, Orman Bakanlığı, DSI, Sanayi ve Ticaret Bakanlığı, Sağlık Bakanlığı'na kadar birçok kuruluşa karşı sorumlu olduğumuzu kabul ettik. Maden çıkarma süresince çevreye olabilecek her türlü etki, Izleme ve Denetleme Komisyonu tarafından takip edilecek. Komisyon, taahhütname dışında bir hareketimizi tesbit ettiğinde durdurma yetkisini bile kullanabilecek. 8 sene sonra şirketin Türkiye'den çekip gideceği yollu bir iddia da doğru değil. DSI'ye ağaçlandırma için 1.5 milyon dolarlık teminat ödenecek. Bu süre zarfında teminatlar yerine getirilmediği takdirde, başlangıçta verdiğimiz teminat mektubu nakde çevrilecek. Ayrıca, tesislerimizden kaynaklanacak zararların tazmini için üçüncü şahıslar adına 150 milyon dolarlık sigorta çalışmamız bulunuyor.
 <br/>
 <br/>
 Tesislerin izin aşaması devam ediyor. Inşaat izni için Izmir Bayındırlık Il Müdürlüğü ve Il Sağlık Müdürlüğü nezdinde çalışmalarımızı sürdürüyoruz. Işlemler tamamlandıktan sonra üç ay içinde inşaata başlayacağız. 9 ayda inşaat bitirilecek ve üretime başlanacak.
 <br/>
 <br/>
 Kamuoyunda bu kadar tepki görmesini ise bizim kamuoyunu bilgilendirmede geç kalmamız olarak değerlendiriyorum. Kamuoyunun duyarlılığı sebebiyle dünyanın hiçbir yerinde olmayan çifte tedbirleri aldık. Tabii süreçte havayla bozunan siyanürü litrede 1 mg.'a kadar indirerek havuzlara vereceğiz. Kesinlikle çevreye zararlı bir etkisi olmayacak.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/bergamanin-bitmeyen-hikayesi_500436), [web.archive.org (arşiv bağlantısı)](http://web.archive.org/web/20160304001825/http://www.aksiyon.com.tr:80/dosyalar/bergamanin-bitmeyen-hikayesi_500436)
