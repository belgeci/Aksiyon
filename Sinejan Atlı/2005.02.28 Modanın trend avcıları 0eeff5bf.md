# Modanın trend avcıları

*Sinejan Atlı 2005.02.28*

<div bgcolor="#FFFEF6">
 <font>
  <img border="0" height="1" src="/web/20051225192214im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225192214im_/http://www.aksiyon.com.tr/resim/534/16.jpg" vspace="5"/>
  </p>
 </font>
 <font class="content">
  Moda trendleri diye bazen çok büyük anlamlar yüklediğimiz akımlar çoğu zaman günlük gelişmelerden etkileniyor. Hava şartları, doğal afetler ve savaşlar da çok garip görünse bile moda akımları üzerinde belirleyici. Uzun sözün kısası, dönem dönem gelişen ve hayata dair farklılıkları yansıtan ne varsa moda akımlarına katkı yapabiliyor.
 </font>
 <p>
  <font class="content">
   Türkiye’de kış, etkisini yavaş yavaş kaybediyor. Her ne kadar havalar henüz ısınmasa da baharın habercisi işaretler bir bir ortaya çıkmaya başladı. Cemre havaya düştü mesela... Baharın geldiğini müjdeleyen sadece cemreler değil. Vitrin camekanları da değişen mevsimler hakkında ipucu veren birer işaret aslında. Şu günlerde, alışveriş merkezlerinde tatlı telaş yaşanıyor. Vitrinleri süsleyen kış koleksiyonları yerlerini ilkbahar-yaz ürünlerine bırakıyor...
   <br>
    <br>
     İşin doğrusu, vitrinler zincirin son halkası... Ürünler son satış noktasına gelinceye kadar sayısız aşamadan geçiyor. Önce uygun renkler tespit ediliyor, sonra onları taşıyacak elbise kesimleri hazırlanıyor. Ardından ürünler moda alanında söz sahibi kişilerin huzuruna çıkarılıyor. Mesela, bu sezon tasarlanan ürünler için aylar önce Haute Couture (kişiye özel, lüks dikim) ve Pret-a-porter (hazır giyim) defileleri düzenlendi. Bütün kreatörler yeni modellerini görücüye çıkardı.
     <br/>
     <br/>
     Peki ortaya nasıl bir sonuç çıktı? Modacıların ortak kararıyla bu yaz hayatımızda çok daha fazla renk olacak. Tonlamalar daha belirgin hale gelecek ve ürünler daha geniş bir yelpazede arz-ı endam edecek.
     <br/>
     <br/>
     Moda, hayatımızı kuşatan bir fenomen artık. Toplumda, “Moda kendine yakışanı giymektir.” diye kanaat olsa da genellikle insanlar, hem markası ön plana çıkan ürünleri hem de o yıl “moda” olarak kabul edilen renkleri tercih ediyor. O zaman akla şu soru geliyor: “Renkleri ve moda olacak ürünleri kim, nasıl tespit ediyor?”
     <br/>
     <br/>
     Modadaki “trendler” Premiere Vision adı verilen dizayn ofislerinde belirleniyor. Kumaş deneyimi olanlarla stil ajanslarındaki profesyonellerin tecrübeleri birleştiriliyor ve elde edilen veriler, bir sonraki sezonda öne çıkarılacak trendlere yön veriyor. Sonra bunlar moda evlerine satılıyor ve Paris’ten bütün dünyaya dağılıyor.
     <br/>
     <br/>
     Sistem yıllardır bu şekilde işliyor; ama son dönemde stil bürolarının pabucunu dama atan bir meslek türü boy göstermeye başladı: trend avcılığı! Sanat ve moda dünyasına yeni bir profesyonellik anlayışı getiren bu yaklaşımın temel felsefesi, “yanlış yapmadan kendinden emin olarak, modayı yönlendiren trend fenomenini anlamak ve onu en hızlı şekilde pazarlamak” olarak tanımlanıyor. Bu yeni mesleğin amacı, herkesten önce yarının trendlerini öğrenip ele geçirmek için strateji üretmek.
     <br/>
     <br/>
     Trend avcılarından sadece tekstil ve moda sektörü yararlanmıyor. Kozmetik ve dekorasyon dünyası, söz konusu yeni sektörden istifade etmek için sıraya girdi; çünkü doğru ürünü doğru zamanda piyasaya sürebilmek için buna ihtiyaçları olduğunu düşünüyorlar. Şüphesiz, stil büroları da boş durmuyor. Dışarıya bilgi sızdırmadan sıra dışı keşiflerle farklı çalışmalara imza atmaya çalışıyorlar.
     <br/>
     <br/>
     Kuşkusuz bütün bu arayışların altında tüketicileri belli bir çember içinde toplayamamak yatıyor. Günümüzde yaşam tarzlarının çok çabuk değişmesi, geçmişteki sadık müşteri portresinin ortadan kalkmasına yol açtı. Bu nedenle markalar piyasaya sürecekleri ürünlerin kabulünü herkesten önce onaylayacak rehberler arıyor.
     <br/>
     <br/>
     Trendin hakimiyeti yeni değil
     <br/>
     <br/>
     Trend Analizcisi David Wolfe, dünyada trend veya moda akımı gibi kavramların 1960’lardan itibaren duyulmaya başladığını belirtiyor. Günümüze kadar trendlerin birçok farklı anlamlar kazandığı tespitini yaparak, “Bazı Avrupa ülkeleri ile ABD’nin bu farklılaşmada büyük payı var. Öyle görünüyor ki insan aradığı rahatlığa erişene kadar bu akımlar hayatımızda daha da yaygınlaşarak sürecek.” diyor. Değişen hayat şartlarının ve modernitenin insan hayatına  kalıpları ve standart hayat tarzlarını eskisinden daha fazla sokmaya başladığını vurguluyor.
     <br/>
     <br/>
     Modanın tüketime teşvik boyutunun, insanların gelir durumlarının göz önüne alınmadan sürekli arttığını belirterek, “Yalnızca kendi hayatları ile ilgilenen insanlar artık kendilerini beğenmemeye ve kimliklerini başka insanlarda aramaya başladı. Mesela, iş elbisesi ile spor kıyafeti ayrı ve belirli iken artık herhangi bir kıyafet, herhangi bir yerde giyilebilir hale geldi. Bu durum sanılanın aksine işimizi kolaylaştırmadı; çünkü seçenekler ne kadar çoksa işiniz o kadar zordur.” diyor.
     <br/>
     <br/>
     Aslında moda trendleri diye bazen çok abartılı sıfatlarla değerlendirdiğimiz akımlar, çoğu zaman günlük gelişmelerden ve sıradan olaylardan bile etkileniyor. Moda trendlerini etkileyen araçlar bazen günlük politika veya ekonomik gelişmeler olabiliyor. Dönem dönem gelişen ve hayata dair farklılıkları yansıtan ne varsa moda akımlarına katkı yapabiliyor. Hava şartları, doğal afetler, savaşlar da çok garip görünse bile moda akımları üzerinde belirleyici. David Wolfe, “Bugünün trendlerinin nereden geldiğini kestirmemiz çok zorlaştı; çünkü birbirinden farklı birçok olay zinciri mevcut. Bugünün trendleri olması gerekenin aksine moda ile ilgili olamayabiliyor. Trendler artık dünyadaki büyük değişimleri yansıtıyor.” diyor.
     <br/>
     <br/>
     Moda hayatın bir yansıması
     <br/>
     <br/>
     Sezonun moda kıyafetleri ya da renklerinin belirlenmesi hemen olup biten bir iş değil! En az 18 ay önceden belirleniyor, trend olacak renkler ve tasarımlar. Mesela önümüzdeki sonbahar-kış ve ilkbahar-yaz modaları çoktan belirlendi bile. Kreatörler edindikleri bilgilere göre hazırlıklarını sürdürüyor. Modacı Rabia Yalçın, bütün akımlara ve etkili trendlere rağmen tasarımlarını hazırlarken özgün çalışmayı tercih eden isimlerden. Bunun gerekçesini müşterisinin trendleri kendisinin belirlemesi olarak gösteriyor.
     <br/>
     <br/>
     Dünya modasındaki akımların doğru kişiler tarafından belirlenmediğine yönelik bir de eleştirisi var Yalçın’ın. Ya da doğru kişiler belirlese dahi, doğru seçimler yapamıyorlar. Bu yüzden birilerine bağlı kalmadan özgün çalışmayı tercih ediyor. Trendlere yönelik bütün eleştirilerine rağmen önümüzdeki ilkbahar-yaz tercihlerini ise kendi tarzına uygun buluyor: “Bu yaz her şey bir arada güzel ve hoş olacak. Sade desenler, parlak ve soft renkler, pliseler, taşlar ve danteller var.”
     <br/>
     <br/>
     Moda tasarımcısı Esin Arıcan ise trendler hakkında Rabia Yalçın gibi düşünmüyor. Dünyadaki moda olgusunun görmezden gelinemeyeceğine vurgu yapan Arıcan’a göre, kendisi daha çok, oluşturulmuş bir çizgi etrafında, birçok şeyi birleştirerek üretim yapma taraftarı. Kopyalamaya karşı, ama genel çizgilerin dışına taşmaktan da hoşlanmıyor. Arıcan, modaya damgasını vuran en önemli unsurun renk olduğunu söylüyor. Sezonun favori renklerinin sürekli izlenmesini bir modacı için vazgeçilmez görüyor. Kendi birikimleri ile güncel bilgileri birleştirmeyi tercih eden Esi Arıcan, “Dünya trendleri bilinerek onun ışığında çalışılmalıdır. Bu yazın tercihlerine değinecek olursak, daha çok dantel göreceğiz. Baskılı şifonlar olacak. Gül kurusu renkler ve tonları, yeşiller ve oranjlarla bizi çok renkli bir yaz bekliyor.” diyor.
     <br/>
     <br/>
     Seçeneklerin fazlalığı bazen zorluk oluşturabilir, ama günümüzde maksimum seçenek isteyenlerin sayısı da az değil. Rabia Yalçın kendi müşteri kitlesinin çeşitliliğine dikkat çekerek, seçeneklerin çok olmasının kendisi için bu açıdan bir avantaj olduğunu belirtiyor. Hem açık hem de tesettürlülerden oluşan bir müşteri kitlesine sahip olduğunu söyleyen Yalçın, iki kesimin kıyafet tercihleri arasındaki küçük ayrıntılara dikkat çekiyor: “Kapalı müşterilerim için sadece ek parçalara ihtiyacım oluyor. Kıyafetin onların içini göstermemesi için daha hassas davranıyorum. Yani kumaş kalınlığı ve astar farkı oluyor.”
     <br/>
     <br/>
     Paçanın Pavarottisi olarak bilinen ünlü modacı Christian La Croix, “Modern ve geleneksel keşifler için klasik dünyamda maceracı ruhum ile gezintiye çıkarım.” diyor. Bu gezintinin yalnızca ona özgü olmadığını Esin Arıcan’ın sözlerinden anlıyoruz. Farklı kültürlerden ve farklı ülkelerden müşterileri olduğu bilgisini vererek, güzel kıyafetlerin ülkesinin olmadığını belirtiyor. Müşteri kitlesinin bu çeşitliliğinde İstanbul’un bir kültürler mozaiği olmasının da büyük katkısı var. Böyle bir kentte iş yapan bir modacının da, yaşadığı ortamın çoğulculuğuna uygun bir tarzı olması gerekiyor.
     <br/>
     <br/>
     BU SEZONUN GÖZDELERİ
     <br/>
     <br/>
     Çiçekler:  İlkbahar yaz koleksiyonları rahatlık ve şıklıktan yana olacak. Nakışlı ve tüllü beyaz etekler, yumuşak renkli üst gruplar, romantik bir hava estirecek...
     <br/>
     <br/>
     Elbiseler: Özgür emprimelerin yanı sıra bu yaz da çiçekler kendilerini gösterecek. T-Shirt’lerde, eteklerde, çantalarda ve hatta ayakkabılarda sevilen çiçek ferahlığını bulacağız. Ayrıca, çiçekli broşların ağırlığı hissedilecek.
     <br/>
     <br/>
     Küçük ceketler: Bu yaz beyaz, bütün koleksiyonlarda sınırsız kalıplar içerisinde çıkacak karşımıza. Kısa ceketler, fırfırlı midi ve uzun etekler, tunikler, ayakkabı ve çantalar beyaza bürünecek. Rahat kesimler ile kadife, coton (pamuklu) kısa ceket en iddialı dönemini yaşayacak bu yaz.
     <br/>
     <br/>
     Trench: Geçen yaz her yerde trench’e (60’lı yıllarda patlama yapan diz altı kruvaze ceket) rastlamak mümkündü. Trench, bu yıl da kendisini gösterecek; ama kaba ve klasik kalıplarından sıyrılmış olarak. Trench, etrafında flaş olan bütün renkleri topluyor...
     <br/>
     <br/>
     Sentez: Şekilli, çizgili veya başka türlü olsun, renkler kendilerini cömert bir şekilde sergileyecekler bu yaz. Turuncu, yeşil, kırmızı, sarı, ve beyaz bu renklerden birkaç tanesi yalnızca. Bu renkler ile birlikte modern ve 1960’lı yılların kesimleri birleşecek ve koleksiyonlardaki şıklık derecesinin taktiri son tüketicinin beğenisine bırakılacak...
     <br/>
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20227), [web.archive.org (arşiv bağlantısı)](http://web.archive.org/web/20051225192214/http://www.aksiyon.com.tr:80/detay.php?id=20227)
