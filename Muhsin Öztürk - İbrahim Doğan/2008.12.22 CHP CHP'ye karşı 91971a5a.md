# CHP, CHP'ye karşı

*Muhsin Öztürk - İbrahim Doğan 2008.12.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Partinin tutucu kanadı, CHP’nin tarihî nitelikteki ‘çarşaf açılımı’na direniyor. Ya yüzyıllık tek parti siyaseti ve zihniyetini bırakacak ya da siyaset dışı hayaller kurmaya devam edecek. CHP kritik bir kavşakta, Genel Başkan Deniz Baykal’ın en son kararını bekliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090416205349im_/http://www.aksiyon.com.tr/resim/733/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090416205349/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090416205349/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090416205349oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090416205349oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bazılarına göre 60, bazılarına göre 30, bazılarına göreyse 15 yıl sonra CHP yeni bir şey söyledi ve artık hiçbir şey eskisi gibi olmayacak! Parti, ergenlik çağını henüz aşmış gençlerin ilk defa şahit olduğu, yarım asırlık gecikmiş bir hesaplaşmayı andıran söylem ve eylem içinde. Kendi eliyle korku nesnesine dönüştürdüğü çarşaflı ve başörtülü kadınlara itibarlarını iade ederken, kendi mazisiyle hesaplaşıyor, bir yerde de tek parti mirasını reddediyor. Siyaset bilimciler, ülkenin önde gelen siyaset sosyologları bunu böyle tartışadursun; partinin ikinci, üçüncü adamları skalasında yer alanlar için bu öyle çok yeni bir şey değil: “CHP, her zaman kadınlarımızın, annelerimizin yanında olmuştur. Siz, yani perestroika (yeniden yapılanma) ve glasnost (açıklık) diyenler, sadece yeni duymuş olmalısınız. Endişeye mahal yok, biz buradayız, kıpırdamadık bile…”
   <br>
    <br>
     Genel Başkan Yardımcısı Onur Öymen, böyle diyenlerden. Ona göre ‘çarşaf açılımı’ bile dememek lazım. “Bizim partimizin laiklik, çağdaşlık çizgisinde, politikasında hiçbir değişiklik yok. Yasalara uygun giyinen insanların, partimize katılmak istemeleri hâlinde, reddedilmelerinin doğru olmayacağını düşünüyoruz. İşin özü budur. Siyasi simgeye kapalıyız, geleneksel olana açığız. Anayasa Mahkemesi’ne gittik, yine gideriz. Çarşafı gayrimeşru saymıyorduk ki meşrulaştıralım… Başını örten kadınlarımız ya aile ya da mahalle baskısı altındadır; üniversitede serbest olursa bu ‘baskı’ devam edecektir. Hedefimiz kadını özgürleştirmektir. Türkiye kadın özgürlüğü sıralamasında 130 ülke arasında 123. sırada yer alıyor, bunu değiştirmeliyiz…” Öymen haklı, kendisi yeni hiçbir şey söylemiyor.  Ama bu, CHP’nin yeni bir şey söylemediği anlamına gelmiyor.
     <br>
      <br/>
      İlk 27 yıl ‘resmen’ devlet olan, sonraki yıllarda da ‘devlet gibi’ hareket eden bir parti için en uzak, en korkulan, en yabancı, zaman zaman da en düşman şeydi çarşaf. Dile getirildiği gibi çarşaf, onlar için Anadolu kadınının geleneksel giysisi değildi; İran rejiminin ihraç ettiği, düpedüz şeriat devletinin ayak sesleriydi. Kara idi… Çarşafın, CHP’nin reformist çıkışının bir sembolü olabileceğini kim düşünebilirdi ki?
      <br/>
      <br/>
      TEK PARTİ MİRASININ REDDİ
      <br/>
      <br/>
      6 oklu rozetin çarşafa iliştirildiği günün yankıları dinmiyor. Deniz Baykal, ayaküstü ya da dost meclisinde değil, Türkiye Büyük Millet Meclisi çatısı altında, bütün kameraların önünde yaptı tek parti eleştirisini. “Siz meşrulaştırıyorsunuz” diyen partiliye, “Niye? O da bizden biri. Onun da çocuğu bu vatan için şehit oluyor.” dedi. Çarşaf açılımını yeni ve farklı kılan şey, kullanılan bu tevilsiz dildi zaten. Türk siyasetinde genel başkanların belirleyiciliğini hatırlatan, “Baykal devam ettirirse kimse buna itiraz edemez.” diyen siyaset bilimci, Ege Üniversitesi Öğretim Üyesi Doç. Tanju Tosun’a göre, bu bir redd-i mirastı ve geri dönüşü zor bir sürece girildiğinin göstergesiydi. “Recep Pekerci tek partinin terki ile ilgili somut bir adım atıldı. Yani CHP, bir anlamda otoriter zihniyetle, yani kendi tarihiyle hesaplaşıyor. Dolayısıyla buna sürekliliği ve kalıcılığı olan bir açılım olarak bakmakta yarar var. Çarşafın, başörtüsünün, geleneksel bir örtünme biçiminin dışında aslında muhafazakâr dünyayı da temsil ettiğinin biliniyor olması lazım.”
      <br/>
      <br/>
      Bazı CHP’li yöneticiler reddetseler bile bu, partinin on yıllarca sürdürdüğü katı, sert laik politikanın apaçık terki demekti. Zaman Gazetesi yazarı Ali Bulaç’ın, Baykal’ı, bu çıkışları nedeniyle SSCB statükosunu yıkan Mihail Gorbaçov’a benzetmesi, tartışmanın bu minvalde ilerlemesine yol açtı. Yani Baykal, yıllardır CHP’ye yöneltilen en temel eleştirileri, hiçbir dolaylı anlatıma girmeden sahiplenmiş ve partisine kabul ettiği çarşaflı, türbanlı kadınlarla bunu somutlaştırmıştı.
      <br/>
      <br/>
      Aslında açılımın derinliğine ilişkin görüşler, CHP’deki krizin derinliği ve bunun Türkiye’yi nasıl felaketin eşiğine sürüklediği fikrine dayanıyor. Tosun bunu, “Baykal, 22 Temmuz seçimlerinde hem kendisi hem de CHP için denizin bitmekte olduğunu gördü.” cümlesiyle özetliyor. Elbette oylarını artırma isteği var; ama değişimin ancak toplumsal talepleri okumakla ve gereğini yerine getirmekle mümkün olacağının kabulü de var: “Baykal meseleye tipik, klasik bir CHP’li gibi değil de bir siyaset bilimci kimliğiyle bakmaya başladı. Türkiye’de adı türban ya da çarşaf olsun, bir özgürlük sorunu bulunduğunu yavaş yavaş kavramaya başladı. Bunun bir adım ötesi, üniversitelerdeki türban sorununa yaklaşımını değiştirmesi olabilir. Yeni kimliği ile özgürlüklere biraz daha geniş bir perspektiften bakan Baykal, orta vadede daha cesur adımlar atabilir, atmak da istiyor.”
      <br/>
      <br/>
      Evet, bir değişim var, doğru. Bu değişimin yapısal bir tarafı bile olabilir. Peki, CHP’nin son birkaç yıllık ‘ülkede asker iktidara el koymuş da sanki sadece onlar haberdarmış’ tavrına ne olmuştu? Gaziosmanpaşa Üniversitesi Öğretim Üyesi ve siyaset bilimci Yrd. Doç. Cennet Uslu’ya göre, değişimin kaynağında, bu beklentinin gerçekleşmemesi yatıyor biraz da: “Deniz Baykal’ın bu ‘açılımı’nı Türkiye’de siyasetin normalleşmesi ve demokrasi açısından iyi bir gelişmenin işareti olarak görüyorum. Seçimlere az bir zaman kala yapılan bu halka yönelme hamlesini, CHP ve Deniz Baykal’ın Türkiye için doğrudan veya dolaylı bir darbe ve olağanüstü rejim olasılığını/olabilirliğini, -en azından yakın dönem için- siyaset hesaplarının dışında tutmasının işareti olarak okuyorum. Tabiri caizse artık CHP, en azından kısa vade için doğrudan veya dolaylı bir darbe vasıtasıyla oluşacak bir iktidar imkânından ümidini kesmiş görünüyor.”
      <br/>
      <br/>
      Belki de bir parti olarak daha fazla sayıda seçmenin oyuna talip olmak dışında bir alternatifinin kalmamış olması da olabilir; ama Uslu, partinin kurultaya program ve tüzük değişikliği ile gidiyor olmasını, bu açılımın sadece çarşaf ile sınırlı kalmayacağının göstergesi olarak yorumluyor: “CHP, bu açılımlarla bir siyasi parti olduğunu yeniden hatırlıyor.”
      <br/>
      <br/>
      ‘Dine saygılı laiklik’ kavramını hatırlatan, Şişli Belediye Başkanı Mustafa Sarıgül’ün DSP’ye geçişi ile CHP’nin çarşaf açılımı arasında bağ kuran da yok değil. GENAR Araştırma Şirketi yöneticisi Mustafa Şen, CHP içinde hâlâ Sarıgül taraftarlarının olduğunu, hâlihazırda dine saygılı laiklik ilkesini savunan bazı CHP’lilerin DSP’yi tercih etme ihtimallerinin göz ardı edilmemesi gerektiğini söylüyor. Tıpkı 1946 açılımının DP’ye, 1965’teki ‘ortanın solu’ söyleminin TKP’ye karşı yapılan bir manevra olduğu gibi.
      <br/>
      <br/>
      Bir yoruma göre ise Anayasa Mahkemesi’nin başörtüsü ile ilgili bütün siyasi kapıları kapatması, CHP’ye bir hareket alanı sağladı. Nasıl olsa kimse başörtüsüne özgürlük talebine cüret edemeyecek artık. Ancak ciddi toplumsal ve kurumsal mutabakat olması hâlinde, üniversitelerde başörtüsü serbestisinin sağlanabileceği, CHP’nin son açılımının da buna katkı yapacağı görüşü de ortadan kalkmış değil; bilakis güçlenmiş durumda.
      <br/>
      <br/>
      Aralık ayının başında, ‘çarşaf açılımı’nın henüz başladığı tarihlerde GENAR’ın yaptığı kamuoyu araştırmasına göre, CHP’nin İstanbul’da gözle görünür bir oy artışı var. İstanbul’da 5 bin 594 kişiyle yapılan bu ankete göre, yerel seçim olsa CHP’li adaya oy vereceklerin oranı yüzde 29,8, genel seçim olsa CHP’ye gidecek oy oranı yüzde 31,6.
      <br/>
      <br/>
      ‘Deniz Baykal geri hareket eder mi?’ sorusunun cevabını kamuoyunun tepkisine bağlıyor Mustafa Şen: “Yukarı doğru hareket gördükçe bu değişimi devam ettirecektir. Bir yenilik geliştirmiş, pazara sürmüş, alıcı bulmuş. Fakat seçmen tam olarak meyletmedi, ihtiyat payını saklı tutuyor. Baykal’ın daha önce ortaya çıkıp kaybolmalarının getirdiği bir ihtiyat var. Ne olursa olsun özgürlük, insan hakları, sivilleşme, çoğulculuk diyorsa bu ürün bu pazarda satar. Aynı ürünün daha iyi bir satıcısı çıkana kadar.”
      <br/>
      <br/>
      Tanju Tosun, CHP’nin yerel seçimlerde yüzde 15’in üzerinde oy alması hâlinde bu açılımın devam edeceği görüşünde. Cennet Uslu’ya göre ise Baykal’ın önünde, bu açılım sebebiyle, partili muhalifler ve mevcudiyetlerine kendi eliyle destek verdiği laikçi-ulusalcı fanatiklerle yapmakta olduğu ve yapacağı bir mücadele duruyor.
      <br/>
      <br/>
      CHP’DE NELER OLUYOR?
      <br/>
      <br/>
      Sultangazi’de çarşaf adımı ya da açılımından sonra yapılan CHP’nin Merkez Yönetim Kurulu (MYK) toplantısında Deniz Baykal’a eleştiriler yöneltildi. Özellikle Genel Sekreter Önder Sav’ın başını çektiği bir grubun, çarşaflı kadınların CHP’ye katılmasını hazmettiği söylenemez. Sav, suyun içine konulan bir kurbağanın ısıtılan suyun sıcaklığını hissedemeyeceği ve bir süre sonra suyun kaynamasıyla birlikte kurbağanın haşlanarak öleceği hikâyesini anlattı MYK’da. Sav, çarşaflılar gibi düşünenlerin partiye zamanla ağırlığını koyacağını, dolayısıyla CHP’nin laiklik ilkesini bırakacağını ima etti bir nevi. Ona Nur Serter, Mehmet Ali Özpolat, Faik Öztrak, Mustafa Özyürek gibi isimler destek çıktı. Laiklik karşıtlığının sembolü olarak görülen çarşaflıların vitrine çıkartılmasını istemeyen Nur Serter, bu olayın bir daha tekrarlanmaması talebinde bulundu. Kamuoyu önünde en sert tepkiyi ise Necla Arat verdi. Baykal ise çarşaflıların kıyafetlerini kimseye dayatmadığını, kimsenin çarşaflılara “CHP’de size yer yok” diyemeyeceğini dile getirdi.
      <br/>
      <br/>
      Baykal’a en yakın isimlerden Mehmet Sevigen bu açılıma destek çıktı, Baykal’ın adımını olumlu bulduğunu beyan etti, bize de kamuoyuna da deklare ettiği gibi. Kulislerde zaten bu açılımın arka plandaki mimarlarından biri olarak Mehmet Sevigen ismi geçiyor. Hatta Önder Sav’ın bu yüzden Sevigen’e karşı tavır alıp “Bu iş senin başının altından çıktı.” türünden bir söz ettiği de ifade ediliyor. Sav ile arasında soğukluk bulunan Yılmaz Ateş ise Baykal tarafında yer alıyor. Ateş, bir zamanlar çarşaflı olan annesinin hâlâ Ankara’da başörtüsü taktığını anlatan, Baykal’ın açılımına sahip çıkan isimlerden.
      <br/>
      <br/>
      Kurultaydaki güzel konuşmasından dolayı Baykal tarafından MYK’ya alınan Ağrılı Savcı Sayan da bu açılımın arkasında. Diyarbakır eski milletvekili ve MYK üyesi Mesut Değer de çarşaflı üyelerin partiye katılmasını destekliyor. Partinin önde gelen diğer üyelerinden Mustafa Özyürek, Cevdet Selvi ve Onur Öymen gibi isimler ise bu açılıma karşı çıktıklarını da genel başkandan dolayı açıkça beyan etmiyorlar. Ancak çarşaflı üyelerin partiye dâhil edilmesi, parti üst yönetimindekilerin önemli bir kısmı tarafından çok da olumlu karşılanmıyor. Birçok üst düzey partilinin basına destekleyici açıklama yapmaması, kendi aralarındaki sohbetlerde bu konuyu eleştirmeleri, tavırlarını ortaya koyuyor. Bu açılımı destekliyor görünenler basına açıklama yapmaya yanaşmıyor. Bizim de telefonlarımıza çıkan birçok üst düzey partili ‘çarşaflı üyeler’ konusunu duyunca konuşmak istemediğini kibarca ifade ediyor. Deniz Baykal parti içinde yeterli desteği bulamadığı için şu ana kadar çarşaflı üyelere dönük yeni katılımlarda fazla boy göstermedi. Baykal’ın en yakınında bulunan Mehmet Sevigen, genel başkan adına farklı illerdeki çarşaflı-başörtülü üyelerin katılım törenlerinde yerini alıyor.
      <br/>
      <br/>
      Yaygın görüşe göre, plansız şekilde gelişen çarşaflı üyelerin CHP’ye katılımı, medyanın konuyu büyütmesiyle partiye mal oldu. Baykal da pragmatist bir tavır sergileyip bu konuya sahip çıktı. Ancak Deniz Baykal’ın etrafında yer alan katı-laikçi bir kesimin sert tavrı kırılmadı. Başörtülü, türbanlı, çarşaflı her kadına mesafeliler. Partiye üye olması bir yana, onlarla konuşmayı bile doğru bulmuyorlar. Partiye çarşaflıların üye yapılmasını destekleyenlerin dışlanmasını, parti yönetiminden uzaklaştırılmasını da talep ediyorlar. Her adımını düşünerek atan Deniz Baykal da etrafından destek almadan, yeni adımlar atmaya yanaşmıyor. ‘Eğer biraz daha cesaret gösterse, koltuğu sallanmaya başlayabilir’ deniyor. Bir üst düzey partili, “Deniz Bey’in açılımı desteklenirse sorunlar çözülecektir. Anadolu insanı 50 yıl çalışsa bu fırsatı yakalayamaz. Bu fırsatı tepmeyelim. Kendi kamuoyumuzda bile sıkıntı var. İnsanlar bu oluşuma katkı vermeli. Halk destek verirse çözemeyeceğimiz sorun yok. Bu açılımın altını dolduramazsak bırakın CHP’yi, hiçbir parti bu sorunu çözme konusunda cesaret gösteremeyecek. O zaman Deniz Baykal altında kaldı diyecekler.” diyor.
      <br/>
      <br/>
      Özellikle Doğu ve Güneydoğu Anadolu’dan MYK ve Parti Meclisi üyelerinin bu açılıma sahip çıktığı gözleniyor. Bu bölgelerde dibe vuran CHP’nin yeniden oy alabilmesi için ‘dinle barışık bir parti’ olduğu görüntüsü vermesi talep ediliyor. Bu sebeple Doğu ve Güneydoğu’dan çarşaflı, örtülü kadınların partiye katılım törenlerinin gövde gösterisine dönüştürülmesi isteniyor. Önümüzdeki günlerde CHP’nin önemli isimleri bu bölgelerde kamuoyunun karşısına yeniden çıkacak.
      <br/>
      <br/>
      Son 10-15 yılda olduğu gibi CHP’nin bu yeni açılımı, Baykal’ın ve birkaç kişinin bilgisi dâhilinde gerçekleşiyor. Yine genel başkan tek söz sahibi ve isterse dediğini yaptıracak güçte. İtirazcıların seslerinin beklenenden çok az çıkmasının nedeni, oturdukları koltukları Baykal’a borçlu olmaları. Sahi Canan Arıtman’ı duyan oldu mu hiç?
      <br/>
      <br/>
      Çok partili hayatla birlikte ‘iktidar’ın kenarına düşen partiyi bugünlere getiren güç, tek parti zihniyeti ve o zihniyetin taşıyıcı bürokratik kadroları. CHP’nin bu değişimi, ülkenin yüzde 90’ı ile siyasi, sosyal ve dinî problemleri olan bürokratik elitin dönüşümüne hizmet edebilir deniliyor. CHP iktidarda olmasa bile bir nevi devlet sayılırdı, sözgelimi başörtüsü meselesini sadece ve sadece CHP çözebilirdi; çünkü devlet nezdinde meşruiyet sahibi tek parti oydu. CHP rejim krizine yol açan korkuların varlığına son verebilir, toplumsal barışı sağlayabilirdi. Sırf bu nedenle, ‘devlet-halk’ buluşmasının, planlı programlı CHP dışında pişirilmiş en büyük adım şeklinde yorumlanması, tesadüf değil.
      <br/>
      <br/>
      <br/>
      <br/>
      Mustafa Şen: DİN, CHP İÇİN ZORUNLU İSTİKAMET
      <br/>
      <br/>
      “90’lı yıllarda Boğaziçi Üniversitesi’de, neredeyse liberal diyebileceğim bir konuşma yaptı Baykal. Dolu salonda komünistlerin sesleri yükselince çok iyi hatırlıyorum, Baykal da ‘Arkadaşım, Marks yanıldıysa ben ne yapabilirim!’ demişti. Bir tarafta alkışlar, bir tarafta yuh sesleri…” Aileden CHP’li ve araştırmalarını bu partiye yönelten GENAR Araştırma Şirketi yöneticisi Mustafa Şen, 90’lı yıllarda karşılaştığı Baykal’ı sevmiş sevmesine de ilerleyen yıllarda CHP’nin sol bir partiden nasyonal sosyalizme dönüşünü, Anadolu Solu’nun nasıl rafta kaldırıldığını da izlemiş arka sıra.
      <br/>
      <br/>
      GENAR, 2004 ve 2007’de Türk solu ve seçmen davranışı üzerine iki araştırma yaptı. 2007 Eylül ayında yapılan araştırmaya göre, Türk toplumunun yüzde 33’ü ‘kesinlikle ben sol partiye oy vermem’ diyor. Yani yüzde 67’si CHP’ye oy verebilir demek bu. Yüzde 15’i ‘ben sol partilerden başka partilere oy vermem’ diyor. “Sol zihniyet, Türkiye’de bu yüzde 15’e oynadı hep ve yüzde 67’yi kaçırdı. Bu siyasal akıl değil, siyasal ahmaklıktır.” diyor Mustafa Şen. Şen’e göre, Türk solu dediğimiz kesimin içinde oy verenlerin bir kısmı dindar. Çok büyük bir kısmı dine saygılı, partiden de bunu istiyor. Partinin içinde dinle yıldızı barışmayan küçük ama güçlü bir kitle var.
      <br/>
      <br/>
      2007’de yapılan bir araştırmaya göre, sol partilere oy veren vatandaşların yüzde 80’i ‘ben dinî değerlere önem veriyorum’ diyor. ‘CHP dinî değerlere önem vermelidir’ diyenlerin oranı yüzde 76. “Türkiye’de sol partilerle dinî değerler arasında bir mesafe var mıdır?” sorusuna yüzde 52’si evet, yüzde 16’sı kısmen, yüzde 26’sı hayır cevabını veriyor. “Peki, bu durumda sol partilerle din arasında mesafe olmalı mıdır?” sorusuna ise yüzde 57’si hayır, yüzde 36’sı evet cevabını veriyor. “Din meselesinde bir barışmaya gidilmelidir.” diyen Mustafa Şen, bu görüşünü aynı araştırmadaki Türkiye’nin din algısına dayandırıyor. Seçmenin yüzde 96’sı herhangi bir dine inanıyor. Çok büyük bir kısmı da İslam dinine inanıyor. Yüzde 96’nın yüzde 37’si inancın gereğini kısmen yerine getiriyor, yüzde 31’i tümünü getiriyor. Yüzde 20’si az da olsa yerine getiriyor. Yüzde 7’si ise bir dine inanıyor ama dinin herhangi bir emrini yerine getirmiyor. “Böyle bir toplumda yüzde 96’nın olumladığı bir şeyin karşıtlığını yaparak oy alamazsınız. Türkiye’de seçmen davranışlarını belirleyen en önemli faktör lider ve liderin özellikleri. Görünmeyen belirleyici etken olarak din ön plana çıkıyor.”
      <br/>
      <br/>
      Sol seçmene göre sol tanımlamasındaki değer hiyerarşisi şöyle: kültürel ve sosyal eşitlik, özgürce yaşama ideolojisi, toplumun ortak refahı için programı olan öğreti, Atatürk ilke ve inkılaplarına bağlı olmak, emeğin değerini savunmak, laiklik ilkesine bağlı gelişim, insan hak ve özgürlüklerine saygılı, tüm ezme ve ezilme biçimlerine karşı olmak... Şen’e göre bütün bunlar Türkiye’de yüzde 80’lik kesim tarafından rahatlıkla paylaşılabilir. “Nedense sol zihinler bu kadar güzel şeyler söylerken sol partilerin elitleri tam tersi yola girmişlerdir. Türk sol seçmenin yüzde 27’si CHP’nin bu politikasını ideal görüyor. Geriye kalan yüzde 72 özgürlükçü, demokrat bir sol istiyor.” Yani parti seçmeninin 4’te 3’ü CHP’nin sol değerlerden uzaklaştığını ve dinle ilgili sorunu olduğunu kabul ederken, sadece 4’te 1’i bugüne kadarki politikasından memnun, dinle alakalı bir sorun görmüyor. 2004 araştırmasına göre yine aynı dilim CHP’nin emekçilerle ilgili bir sorunu olmadığını düşünüyor. “4’te biri CHP’de söz sahibi ama onların geri plana doğru itilmeye başlandığını anlıyorum.” diyor Şen.
      <br/>
      <br/>
      * GENAR Araştırma Şirketi Genel Müdürü
      <br/>
      <br/>
      <br/>
      <br/>
      <br/>
      Mehmet Sevigen:  TÜRBANLIYI ALMAZSAK KENDİMİZİ REDDEDERİZ!
      <br/>
      <br/>
      CHP Sultanbeyli belediye başkan adayı eski Sultanahmet Camii imamı Osman Nuri Bedir, “Zafer inananlarındır” diyerek adaylığını açıklamıştı. Aynı törende CHP İl Başkanı Gürsel Tekin ile birlikte yer alan Mehmet Sevigen, bu açılımın mimarlarından. Her ne kadar kendisi buna ‘açılım’ demese bile. “Burası benim mahallem, benim oturduğum yer. Bu insanlarla ayrım gayrım yok. Bunlar sadece mutaassıp aileler.” diyerek çarşaflı kadınları toplumun bir parçası olarak gördüğünü vurguluyor. Yıllarca ihmal edildiği için bu insanların CHP’den uzak düştüğünü dile getiriyor: “Katılım töreninde özür diledim. Gazetelerde manşet oldu. Koca köşe yazarları ‘çarşaftan özür diledi’ dedi. Ben yoksulluktan, işsizlikten, çaresizlikten özür diledim. Sizi ihmal ettiğimiz için, bu yöreye gelen arkadaşlar çalışmadıkları, sizi bulamadıkları için, AKP’li yöneticilerin elinde kaldığınız için sizlerden özür diliyorum dedim.”
      <br/>
      <br/>
      Dindar insanların sol partilere mesafeli durduğu düşüncesinin de çarşaflı üyelerin katılımıyla kırılmaya başlayacağına inanan Sevigen, insanların da kendini laikliğe ve cumhuriyete bağlılık konusunda sorgulamaya başladığını dile getiriyor: “Biz demişiz ki senin başın örtülü, sen camiye gidiyorsun; camiye giden sağcıdır. Sağa oy vermiş. Biz şimdi bu ezberi bozduk. Oy kaygısıyla yapmıyoruz, tamamen insani duygu ve parti görevidir. Bu insanların kafalarının içinde ne var, bunlar Cumhuriyet düşmanı mı, değil mi meselesini aşmak gerekiyor. Başörtülü olup da Cumhuriyet’le kavgası olmayan o kadar çok ki. Başı açık olup Cumhuriyet’le kavgası olanlar da var. Çarşaflı insanların evinde Atatürk resimleri var. Bu kadar korkulacak insanlar değil. Onların yaşam tarzı da böyle. Toplum birbirini tanıyacak. Barışı sağlamaya yönelik en büyük adımı attık.”
      <br/>
      <br/>
      Sevigen’e göre çarşaflı kadınları eğer AKP’liler üye yapsaydı yer yerinden oynardı: “Zaten insanların güveni yok, daha kötü olurdu. CHP yapınca ‘Biz güvencedeyiz, CHP’ye inanıyoruz’ diyor. Benim gelinlerim türban takıyor, kardeşimin kızları da… Ama aslan gibi CHP’ye oy veriyorlar. Annem İstanbul’a üzerinde ipekli çarşafla geldi. İlçe başkanlarımızın çoğunun, il başkanlarımızın bir kısmının eşi başı örtülü, türbanlı. Ben bunları kabul etmezsem o zaman kendi kendimi reddetmiş olurum. Deniz Bey, sen çarşaf giyiyorsun, senin başında türban var, ben rozet takmıyorum, nasıl der?”
      <br/>
      <br/>
      Parti içindeki tepkileri anlayışla karşılayan Sevigen, “Bu tartışılır, eninde sonunda birbirimizi ikna edeceğiz. Anlamayan varsa neyin doğru olduğunu anlatacağız. Kurul ne karar verirse o doğrultuda hareket edeceğiz.” diyor. Sevigen; Erzurum, Hakkâri, Diyarbakır gibi doğu illerinde ve İstanbul’da çarşaflı, başörtülü kadınlarla birlikte katılımların süreceğini söylüyor.
      <br/>
      <br/>
      * CHP Genel Sekreter Yrd.
      <br/>
      <br/>
      <br/>
      <br/>
      <br/>
      ÖNDER SAV, KURULTAYDA GÜÇ KAYBEDECEK
      <br/>
      <br/>
      Cumhuriyet Halk Partisi, 21 Aralık’ta yaptığı tüzük kurultayı ile AK Parti’deki yapılanmanın benzerini getiriyor. Merkez Yönetim Kurulu’nun (MYK) yapısı değişiyor; genel saymanlık ve genel sekreterlikler kaldırılıyor. Bunun yerine dört olan genel başkan yardımcılığı sayısının 13 civarında olması öngörülüyor. MYK’nın üye sayısı da azaltılacak. Tarım, ekonomi, basın, yerel yönetimler, kadın kolları gibi çok farklı alanlardan sorumlu genel başkan yardımcıları sayesinde kimin ne iş yapacağı, hangi işten sorumlu olacağı netleşecek. Bu sayede partinin daha dinamikleşmesi ve pratikleşmesi hedefleniyor. Yeni yapılanma ile partinin iki numaralı ismi Önder Sav’ın yetkileri de tırpanlanmış olacak. AK Parti’de genel sekreterlik sıradan bir görev iken, CHP’de ‘ikinci adam’ rolünü üstlenen, CHP’nin halkla buluşmasını engellemekle suçlanan, halktan çok köpeğiyle ilgilendiği eleştirileri yöneltilen Önder Sav’ın kimi yetkileri genel başkan yardımcılarına dağıtılacak. Önder Sav sadece, partinin yazışma ve hukuk işlerinden sorumlu olacak, resmî kurumlarla ilişkileri yürütecek. Böylece Deniz Baykal’ın parti içinde eli daha da güçlenecek ve kendisine yakın MYK üyelerine daha aktif görevler verebilecek. Baykal’ın kurultaydan sonra daha cesur adımlar atması bekleniyor. CHP’nin tüzük kurultayına giderken ‘Değişim İçin Pusula’ adıyla hazırladığı kapsamlı çalışmada Anayasa’nın tümden değil, evrensel hukuk kurallarına uymayan maddelerinin değiştirilmesi öngörülüyor. YÖK, üniversiteler, sosyal güvenlik, yargı gibi konularda da reform vaadinde bulunuluyor. Bireysel, kültürel hakların kazanılması vurgusu yapan CHP, GAP’ın hızla tamamlanmasını ve AB’ye tam ve eşit üyelik hedeflerini de bu pusulaya koyuyor. Doğu ve Güneydoğu Anadolu bölgelerine pozitif ayrımcılık öngören çalışmaya göre, CHP’nin hedefi bu bölgelerde yatırım hamlesini devletin yapmasını sağlamak.
      <br/>
      <br/>
      <br/>
      <br/>
      <br/>
      <br/>
      DEĞİŞİMİN BAŞLADIĞI YER: CHE
      <br/>
      <br/>
      Kâğıthane Gürsel Camii’nin hemen aşağısında İstanbul’un ilk varoşları denilebilecek bir yerdeyiz. Bir apartmanın ilk iki katı Cumhuriyet Halk Evi’ne dönüştürülmüş. Merkezin yöneticisi Yeşim Terlemez bir CHP üyesi değil, sigortacı iken aldığı bir teklifle burada görev üstlenmiş. Büyük bir plazada çalışıyormuş havası, bu mahalleyle çok sıcak ilişkiler kurmasına mani olmamış. Terlemez, gelip gidenlerin ve gönüllülerin siyasi görüşleriyle ilgilenmedikleri gibi kimin hangi ‘parti’ye yakın olduğunu bile bilemeyeceklerini söylüyor.
      <br/>
      <br/>
      CHP İstanbul İl Başkanı Gürsel Tekin’in girişimiyle açılan Cumhuriyet Halk Evleri, mart ayından bu yana faaliyette. Çok önceden çarşaflı ve başörtülülerle tanışmış, yoğrulmuş bir merkez burası. Fotoğrafı çeken başörtülü arkadaşımıza sohbetin ilerleyen safhasında “Siz gönüllü olur musunuz fotoğraf dersleri için? İlk öğrenciniz ben olurum.” diye takılıyor Yeşim Terlemez.
      <br/>
      <br/>
      Gerçekten de içeride bir parti havası yok. ‘Siyaset konuşmaya kesinlikle izin verilmiyor’ diyorlar. Mahalle insanının ayakaltı ettiği bir yer gibi. CHE’de iki görevli oluyor, geriye kalan herkes gönüllü. Biz konuşmaya başlarken, diksiyon ve yaşam koçu eğitmenleri ve onların başörtülü öğrencileri geliyor. Diksiyon dersi veren Melek Hanım, TRT’den emekli, 12 Eylül sonrasında 1402’lik olup önemli ansiklopedi projelerinde koordinatörlük görevi üstlenmiş. Her hafta İstinye’den kalkıp buraya geliyor. Sarıyer’den gelen yaşam koçu Şermin Hanım’la konuşurken öğrencisi başörtülü Nahide Özer, “Bu kurs beni tekrar hayata kattı, ona çok şey borçluyum.” diyor memnun bir ifadeyle. Haftanın belli günlerinde düzenli bir şekilde hukukçu, doktor ve psikologlarca danışmanlık hizmeti veriliyor burada. İngilizceden okul derslerine, bilgisayardan gitar kursuna kadar pek çok kurs var. Ama en çok ilgiyi psikolog çekiyormuş. İstanbul’da yaklaşık bir yılda iki ayrı merkezde 3 bin 500 kişi bu hizmetten yararlanmış.
      <br/>
      <br/>
      İlk açıldığında mahalleli çocuklarla ‘burada ne oluyor’ meselesi olduğunda Yeşim Terlemez, ‘Peki, o zaman ne olduğunu niye gelip görmüyorsunuz?” der ve kısa zamanda mahallelinin desteğini sağlar. Sohbetimiz sırasında, çocuğu kursa gelen bakkal, temizlik maddeleri getiriyor. Duvarları süsleyen panolar sözgelimi mahalle esnafı tarafından karşılanmış. Kasımpaşa’dan diksiyon kursu için gelen başörtülü bayan, CHP’nin açılımını sorduğumuzda “Hoşuma gitti. Yıllardır karşıydılar, bu açılıma sevindim.” diyor. İçerideki siyaset yasağına uyup daha fazla üstelemiyoruz. İstanbul’da sadece iki yerde bulunan Cumhuriyet Halk Evleri’nin sayıları artacak. Yönetim kurulu üyesi Sitare Ergenekon, önümüzdeki dönemde her ilçede bir tane, büyük ilçelerde iki tane, gerekiyorsa üç tane açmayı planladıklarını söylüyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31948), [web.archive.org (arşiv bağlantısı)](http://web.archive.org/web/20090416205349/http://www.aksiyon.com.tr:80/detay.php?id=31948)
