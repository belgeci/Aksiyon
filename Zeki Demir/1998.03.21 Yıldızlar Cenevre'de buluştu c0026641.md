# Yıldızlar Cenevre'de buluştu

*Zeki Demir 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Frankfurt ve Paris'ten sonra dünyanın en büyük otomobil fuarı olan Cenevre Otomobil Fuar'ı bu sene 515 Mart 1998 tarihleri arasında ziyaretçilerle buluştu.
  </font>
 </div>
 <div id="newsText">
  <font class="detail-text">
   Avrupa'da 1998'in ilk otomobil fuarı olan Cenevre Otomobil Fuarı, 68'inci kez düzenleniyor. Otomobilseverler, 93 bin metrekare kapalı alana kurulu fuarda, 33 ülkeden toplam 280 firmanın sergilediği 1020 adet ürünü yakından görme fırsatı buldu.
   <br/>
   <br/>
   Gün geçtikçe kişiye özel otomobil anlayışının daha bir önem kazanmasından dolayı, firmalar da bu konuda daha hassas davranmaya başladılar. Hatta bu seneki fuarın ana teması "The Car: Tailor Made Mobility" (Ismarlama otomobil) olarak belirlenmiş. Bu seneki Cenevre Otomobil Fuarı'nın en önemli özelliği, 80 yeni otomobilin dünyada ilk kez bu fuarda tanıtılması.
   <br/>
   <br/>
   Spor otomobiller yürek hoplatıyor
   <br/>
   <br/>
   Fuarda kuşkusuz görünce insanı en fazla heyecanlandıran otomobiller spor otomobillerdi. En fazla dikkati çeken model ise, tasarımını Murat Günak isimli bir Türk'ün yaptığı Peugeot 207 CoupeCabrio idi. 207'nin en büyük özelliği 16 saniye gibi kısa bir zamanda Coupe görünümünden Cabrio görünümüne kavuşması. İç mekanda kullanılan kırmızı renk otomobilin cazibesini artırıyor. İlk etapta kullanılacak olan motor, 1.6 litre ve 90 beygir gücünde olacak.
   <br/>
   <br/>
   Fuarın diğer bir yıldızı ise, yine ilk kez sergilenen Mercedes CLK Cabrio'ydu. CLK temeli üzerine kurulan bu model, Sport ve Elegance donanımları ile 4 ve 6 silindirli motorlara sahip. Mercedes CLK Cabrio özellikle 4 kişinin rahatça oturabileceği geniş iç mekanı ile dikkatleri çekiyor.
   <br/>
   <br/>
   İlk tanıtımı Tokyo Otomobil fuarında yapılan Volswagen W12 Roadster Avrupa'da ilk kez bu fuarda görücüye çıktı. VR6 bloğundan oluşan silindir başına 4 subaplı 12 silindirli bir motoru bulunuyor. 6 vitesli W12'nin bu motoru tam 420 beygir güç üretiyor. Bu sınıfta ilk kez bu fuarda sergilenen diğer modeller ise, Volkswagen Golf Cabrio, Porsche 911 Carrera Cabrio.
   <br/>
   <br/>
   Fuardan sonra piyasa iyice hareketlenecek
   <br/>
   <br/>
   Fuarda sergilenen ve hemen sonrası satışına başlanacak yeni otomobiller oldukça ilgi gördü. Bunlardan bir tanesi Opel'in 10 ayda toplam 500 bin adet satmayı planladığı yeni Astra modeli. Oldukça iddialı olan Opel, yeni Astra'nın projesine toplam 2 milyar 400 milyon dolar harcamış ve en büyük rakibi olan yeni Volkswagen Golf'ün liderliğini elinden almayı düşünüyor. 20 Mart'ta Avrupa'da piyasaya çıkacak olan yeni Astra, haziran ayına doğru Türkiye'ye de getirilecek. İlk etapta 3 ve 5 kapı Hatchback ile Stationwagon modeli piyasaya çıkacak. Yaz aylarında ise aileye Sedan versiyonu da katılacak.
   <br/>
   <br/>
   İlk kez bu fuarda sergilenen ve mayıs ayında Avrupa ile aynı anda Türkiye'de de satışına başlanacak olan yeni 5'inci nesil BMW 3 serisi ilgi gören diğer bir modeldi. Dışarıdan bakıldığında, yeni 5 serisi ile eski 3 serisinin karışımı imajını uyandıran yeni 3 serisinde, 4 ve 6 silindirli, güçleri 118 ile 193 beygir arasında değişen benzinli ve dizel motorlar bulunacak.
   <br/>
   <br/>
   Ford'un ilerde Türkiye'de de üretmeyi düşündüğü yeni Escort modeli de ilk kez sergilenen otomobillerden. Fuarda 2 ve 4 kapı Hatchback modellerinin sergilendiği yeni Escort modelinin ekim ayına doğru Avrupa'da, 1999 yılının başından itibaren de ülkemizde piyasaya çıkması bekleniyor.
   <br/>
   <br/>
   Ayrıca, Renault Clio II, Citroen Xsara Stationwagon, Saab 93, Audi A6 Avant, BMW M5, Mercedes E 55 AMG T, Skoda Octavia Stationwagon, Rolls Royce Silver Seraph, Kia Carnival gibi otomobiller de ilk kez bu fuarda ziyaretçilerin beğenisine sunuldu.
   <br/>
   <br/>
   Onlar gelecek yüzyılın otomobilleri
   <br/>
   <br/>
   Her fuarda olduğu gibi firmaların prestij için geliştirdikleri, bulunduğumuz zamanın çok daha ötesinde üretilebilecek kavram otomobiller yine ilgi odağı oldular. En fazla dikkati çeken araç ise Renault'un çöl faresi diye nitelendirilen ZO modeliydi. 3 kişilik olan ZO'nun karoseri plastikten yapılmış. Geniş tekerlek mesafesi, uygun vites oranları ve ilginç yapısı ile farklı mekanlarda kullanılabiliyor. Fuarda ilgi çeken diğer bir konsept otomobil ise Hyundai Euro1 idi. Tasarımı Almanya'da yapılan bu model 6 şanzımanlı bir vitese sahip ve iki kişilik.
   <br/>
   <br/>
   Daha önce başka fuarlarda sergilenen Mercedes Maybach, hem elektrik, hem de benzinle çalışabilen Toyota Prius, Opel Monterey, Ford Cougar da ziyaretçilerin dikkatini çeken diğer modeller. Fuar özellikle Avrupa firmalarının gövde gösterisine bürünmüş. Amerika ve Uzakdoğu ülkelerinden katılımcılar vardı; fakat Avrupa firmaları kadar ihtişama sahip değillerdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3569-yildizlar-cenevrede-bulustu.html), [web.archive.org (arşiv bağlantısı)](http://web.archive.org/web/20121220010126/http://www.aksiyon.com.tr:80/aksiyon/haber-3569-yildizlar-cenevrede-bulustu.html)
