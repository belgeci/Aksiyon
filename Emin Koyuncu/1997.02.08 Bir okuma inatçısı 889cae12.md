# Bir okuma inatçısı

*Emin Koyuncu 1997.02.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de yaşayanların kitap okumak için boş vakti yoktur. Çünkü hafızamıza yer etmiştir 'kitaplar boş zamanlarda okunur' diye.
  </font>
 </div>
 <div id="newsText">
  <font class="detail-text">
   Kahvehanelerde oturup etrafımızda gelişen olayları anlatmaktan veya otobüste giderken her gün gördüğümüz yerleri defalarca seyretmekten daha önemli ne olabilir ki? Belki yol kenarlarındaki çimler biraz daha büyümüştür. Hele televizyonların evin baş köşesinde yer alması, kitapları evin vitrinindeki kullanılmayan fincanlar ile ebedi komşu yapmıştır. Kitap için ayrılacak para yoktur. Sadece gazetelerin promosyon olarak verdikleri veya vitrinin rengine uyacak kitaplar tercih edilir olmuştur. Ama okumayan topluma inat, ısrarla okuyan kişiler de var aramızda.
   <br/>
   <br/>
   17 yaşından beri okuma ateşini yüreğinde hisseden 63 yaşındaki Yavuz Argıt, hayatını tamamen okumaya adamış nadir kişilerden birisi. 46 yıldır kendisini kitapların arasına kapatan Yavuz Argıt, şimdiye kadar 35 binin üzerinde kitap okuyarak rekorları zorluyor. Bütün servetini kitaplara bağlayan Argıt, 'Kitap okuyamam' endişesiyle evlenmeyi dahi düşünmemiş.
   <br/>
   <br/>
   Ailesinden kalan servet kitaba gitmiş
   <br/>
   <br/>
   Yavuz Argıt, kendi deyimiyle 'selülozmani' olmadığını, ancak ısrarlı ve inatçı bir okuyucu olduğunu vurguluyor. Selülozmaninin, bibliyomaniden daha öte mantıksız bir kitap toplayıcılığı olduğunu açıklayan Argıt, bu kişilerin ellerine geçen lüzumlulüzumsuz bütün kağıt artıklarını topladıklarını kaydediyor. Ailesinden kalan bütün malları satarak sermayesini kitaba bağlayan Argıt, okuduğu kitapları evinde biriktiriyor. Yaklaşık 30 binin üzerinde kitaba sahip olan Argıt, günde ortalama 2 bin sayfa kitap okuduğunu söylüyor. Bu sayının konulara ve kitabın içeriğine göre değiştiğini belirten Yavuz Argıt, astronomi ve felsefe kitaplarında bir günde okuduğu sayfa sayısının bine kadar düştüğünü kaydediyor.
   <br/>
   <br/>
   Argıt, yeme, içme ve uyuma gibi zaruri ihtiyaçlarının dışındaki bütün zamanını kitap okumaya ayırmış. Acıktığında aperitif bir şeyler atıştırıyor. Uykusu geldiğinde uyuyor. Ancak uyuyabilmesi için bir şart daha var; eline aldığı kitabın bitmesi gerekli. Zaten günde en fazla 5 saat uyuyor. Uyandığı gibi yine kitaplarının sayfalarına dönüyor.
   <br/>
   <br/>
   Yavuz Argıt, hiç bir hızlı kitap okuma kursuna gitmemiş ancak, yılların verdiği tecrübe ile hızlı okuma alışkanlığı kazanmış. Seyahate çıktığında ise başkalarının kendisini rahatsız etmemeleri ve okumasına engel olmamaları için yanına fazla kitap alıyor. Kendisi ile sohbet etmek isteyenlerin ellerine yanındaki kitapları sıkıştırarak vaktinin okumadan geçmesine mani oluyor.
   <br/>
   <br/>
   Merakı babasından kalma
   <br/>
   <br/>
   Denizcilikten emekli olan ve birçok ülkeyi gezen Yavuz Argıt, kitap okuma isteğinin babasından geldiği düşüncesinde. Çünkü babası da Osmanlı yazısına karşı çok meraklı imiş. Argıt'a göre kitapların çoğu lüzumsuz ifadelerle dolu. 300 sayfalık bir kitabın bütün konusu tek bir sayfada özetleniyor. "Bu tek sayfayı yani lübbü'l lübü(özün özünü) kavramak için 300 sayfayı okumak gerekir. Elime bir kitap aldığımda iyi olsun, kötü olsun onu kesinlikle bitirmeden bırakmam" diyor Argıt. Aslında son zamanlardaki yazarların hiç birinden memnun değil. Ama yine de kitap okumadan yaşamayı düşünemiyor. Refik Cevat Ulunay, Peyami Sefa, Vala Nurettin Valu gibi yazarların ise ayrı bir yeri var nazarında.
   <br/>
   <br/>
   Yavuz Argıt, şu an kütüphanesini tasfiye etmek istese elinde bulunan kitapların yüzde 95'ini hiç arkasına bakmadan elinden çıkartabileceğini kaydediyor: "Benim için okunmuş bir kitap artık fethedilmiştir. O kitabı bir daha elime almam. Artık o kitap orijinaliteliğini kaybetmiştir. Ama içerisinde ne olduğunu bilirim. Bu kitapların yüzde 95'i benim vaktimi çalmaktan başka bir şey vermemiştir. Yani bu kitapları okumak 1 gr şeker elde etmek için bir çuval keçiboynuzu çiğnemeye benzer. Bütün bunlara rağmen ne bir tane kitabımı elimden çıkartır veya satarım, ne de okumaktan vazgeçerim. Bu bir konfittir, yani bir çatışmadır. Bunun temelinde mantıksızlık yatar. Issız bir adaya dahi gitsem yanıma alacağım üç şey yine kitap olacaktır. Eğer kitap okuma yasağı olsa o an intihar ederim."
   <br/>
   <br/>
   Her ne kadar kitapları bir kere okuduğunu belirtse de istisnaları yok değil. Mesela Risalei Nur' ların çok kez okunması gerektiğini, bunların her okunuşta daha iyi anlaşıldığını ifade ediyor. Kendisinin çok defa Risale külliyatını tamamen okuduğunu belirten Yavuz Argıt, Bediüzzaman Said Nursi Hazretleri'nin çok zorlu bir hayat geçirdiğini, onun kitapları gibi bir başka kitabın bulunmadığını ifade ediyor.
   <br/>
   <br/>
   4 katlı evini kitaplarla dolduran Yavuz Argıt, öldükten sonra kitaplarının tamamını bir cemaate vermek istediğini açıklayarak, "Şu an bütün cemaatleri araştırıyorum. Benim kitaplarıma kim daha iyi önem verirse o cemaate kitaplarımı hibe edeceğim. Kitaplar benim bir parçam gibi. Meşguliyetim artar ve kitap okumaya vakit bulamam endişesiyle evlenmeyi düşünmedim. Eğer kitaplarıma saygı gösterecek bir bayan bulursam yine de evlenmeyi düşünürüm. Ama evleneceğim hanım kitapları kendisine rakip görmemelidir. Çünkü ben ilk evliliğimi kitaplarla yaptım" şeklinde konuşuyor.
   <br/>
   <br/>
   Bütün okuduğu kitaplardan notlar tutan Argıt, tuttuğu notların bir yazıya dönüştürülmesi için yakın birisine vasiyette bulunacağını belirtiyor. Elindeki bütün gayrimenkulleri kitaba dönüştüren Argıt'ın en büyük hayali ise güçlü bir teleskopa sahip olabilmek. Astronomiye karşı olan ilgisi dünya dışındaki gezenlere de merak duymasına sebep oluyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2242), [web.archive.org (arşiv bağlantısı)](http://web.archive.org/web/20140717224331/http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2242)
