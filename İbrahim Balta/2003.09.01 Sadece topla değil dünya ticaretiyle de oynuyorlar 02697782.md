# Sadece topla değil dünya ticaretiyle de oynuyorlar

*İbrahim Balta 2003.09.01*

<font class="agenda2NewsSpot">
 Real Madrid, Çin"de 10 milyon dolar kazandı; ama daha önemlisi Çin bu sayede üzerindeki kötü imajı silip milyarlarca dolarlık kaybını önleyecek bir hamle yaptı. Dünyada aynı anda milyarlarca gözün üzerinde olduğu başka insan yok. Onlar dünyanın bir avuç yıldız futbolcuları, basketbolcuları ve tenisçileri...
</font>
<font class="newsDetail">
 Hem ürünlerini tanıttıkları şirketlere, hem de kulüplerine kazandırırken; kendileri de dünyanın sayılı zenginleri arasına giriyorlar. Milyarlar televizyonda hayranlıkla onları seyrediyor, gazetelerde haberlerini okuyor ve doğal olarak onların sevdiği ürünleri tüketiyor. Kullandıkları markalar rakiplerine göre daha çok tercih ediliyor ya da artık kendi markalarını taşıyan ürünlerle piyasada yer alıyorlar.
 <br/>
 <br/>
 2003 Haziran"ında İngiliz Manchaster United futbol kulübünden ayrılıp İspanyol Real Madrid"e 4 yıllığına 41.3 milyon dolara imza attığında, çoğu kimse David Beckham"a astronomik transfer ücreti ödendiğini düşünmüştü. Oysa Beckham 2003 Ağustos"unda Adidas ile 140 milyon dolarlık bir sponsorluk anlaşmasına imza atıp ne kadar değerli bir ticari marka olduğunu kanıtladı.
 <br/>
 <br/>
 Real Madrid formasıyla ilk golünü takımının hazırlık kampı için gittiği Çin"de attı. Aslında Beckham"ın golü SARS yüzünden dünyayla ticareti kötüye giden Çin"in rakipleri ve 41.3 milyon dolarlık transfer ücretini kendisine çok görenlereydi. Real Madrid Çin"de bulunduğu sırada yaptığı hazırlık maçları ve Beckham marka ürün satışlarından tam 10 milyon dolar kazandı. Bu ülkede Real Madrid"in antrenmanlarını bile 30 bin kişilik bir hayran kitlesi izledi.
 <br/>
 <br/>
 Pepsi firması da 2003 Temmuz"unda Beckham"ın gladyatörü canlandırdığı 90 saniyelik reklam filminin çekimlerini İspanya"nın kuzeyindeki Medinaceli arenasında yaptı. Pepsi reklam filmi son 4 yıldır her yıl Beckham"a 4 milyon dolar kazandırdı. Pepsi, pazar payını Beckham imajıyla koruyor.
 <br/>
 <br/>
 Türk milliler golleri yabancı
 <br/>
 <br/>
 şirketler için atıyor
 <br/>
 <br/>
 2003 Temmuz"unda Nike 6 yılı kesin 3 yılı da opsiyonlu olmak üzere Türk Milli Futbol Takımları ile 9 yıllık bir anlaşma yaptı. Nike milli takımların malzeme ihtiyacını karşılama ve 5 yıl için 15 milyon dolarlık destek karşılığında sponsor oldu. Nike"tan önceki sponsor Adidas şirketiydi. Nike, Brezilya ve Hollanda milli futbol takımlarının da sponsoru.
 <br/>
 <br/>
 Yerli Colaturka"nın piyasadaki mevcut pazar paylarını altüst ettiği bugünlerde Pepsi, Türk A Milli Futbol Takımı sponsorluğuna öyle sıkı sarıldı ki, İngiltere ile İstanbul"da 11 Ekim 2003 günü yapılacak milli maçtan tam 10 bin bileti kendine ayırttı. Pepsi bundan önce İngiltere-Türkiye maçına sadece 10 kişiyi çekilişle götürmüştü. Kolalı içecekte kıyasıya bir rekabetin yaşandığı dönemde milli maç Pepsi"nin can simidi oldu. Pepsi 1996"da yıllık 2 milyon dolar karşılığı Milli Takıma 2006"ya kadar sponsor olmuştu.
 <br/>
 <br/>
 A Milli Futbol Takımı"nın bir diğer sponsoru İngiliz ve Hollanda ortaklı petrol şirketi Shell. Şirket yılda 700 bin dolar artı 1 milyon 200 bin litre bedava benzin karşılığı sponsorluğu aldı. Her yıl 50 bin dolar artırılacak 3 yıllık anlaşma 2005"te sona erecek.
 <br/>
 <br/>
 Almanların ünlü otomobil firması Mercedes ise Milli Takımın dünya üçüncü olmasından önce yılda 3 araç tahsisi üzerine kurulu sözleşmeyi yeniledi. Yeni anlaşmayla Türkiye ve Avrupa"da kullanılmak üzere 55 Mercedes Futbol Federasyonu"na ücretsiz tahsis edildi. Her 3 yılda bir yenilenecek olan Mercedeslerin servis ve vergi gibi giderlerini de Mercedes Benz şirketi karşılıyor.
 <br/>
 <br/>
 Türk şirketlerinden Efes Pilsen yıllık 2 milyon dolar, karşılığı Milli Takıma 2006"ya kadar sponsor olmuştu.
 <br/>
 <br/>
 A Milli Futbol Takımı"nın bir diğer sponsoru İngiliz ve Hollanda ortaklı petrol şirketi Shell. Şirket yılda 700 bin dolar artı 1 milyon 200 bin litre bedava benzin karşılığı sponsorluğu aldı. Her yıl 50 bin dolar artırılacak 3 yıllık anlaşma 2005"te sona erecek.
 <br/>
 <br/>
 Almanların ünlü otomobil firması Mercedes ise Milli Takımın dünya üçüncü olmasından önce yılda 3 araç tahsisi üzerine kurulu sözleşmeyi yeniledi. Yeni anlaşmayla Türkiye ve Avrupa"da kullanılmak üzere 55 Mercedes Futbol Federasyonu"na ücretsiz tahsis edildi. Her 3 yılda bir yenilenecek olan Mercedeslerin servis ve vergi gibi giderlerini de Mercedes Benz şirketi karşılıyor.
 <br/>
 <br/>
 Türk şirketlerinden Efes Pilsen yıllık 2 milyon dolar, İş Bankası"ysa yıllık 1 milyon 100 bin dolar karşılığı Milli Takıma sponsor oldu. Yerli firmalardan giyecek sponsorluğunu Sarar, iletişim sponsorluğunu ise Turkcell üstlendi.
 <br/>
 <br/>
 Eğer bir gün dünyaya satış yapan Türk markaları olursa, onları da diğer ülkelerin takım ve sporcularına sponsor olarak göreceğiz. Bugünse Milli Takımın kazandığı başarılardan sonra 3 Mercedes yerine 55 Mercedeslik anlaşmaya imza atmasıyla övünüyoruz.
 <br/>
 <br/>
 Sahanın ticari gücünü Vestel keşfetti
 <br/>
 <br/>
 Bayanlar 1500 metrede dünyanın altın kızı Süreyya Ayhan ise ilk defa uluslararası bir yarışmada Türk seyircisinin önüne çıktığı 22 Haziran 2003 günü, sponsorlarından Nike"ın forması olmadığı için yazısız bir formayla koştu. Diğer atletler için hazırlanmış formaları Nike ile anlaşması gereği giyemedi. Giydiği forma ise ayyıldızsız ve Vestel logosuz olduğu için eleştirilince, "Ayyıldız çıkarmasını formama yapıştırdım. Ama, ayyıldız ve Vestel logosunun yer aldığı göğüs numaram formamdan düşmüş" dedi.
 <br/>
 <br/>
 Sahaların satıştaki gücünü farkedip; 1500 metrenin rakipsiz ismi Süreyya Ayhan ile sponsorluk anlaşması imzalayan yerli firma beyaz eşya üreticisi Vestel oldu. 2002 yılında ihracatta Türkiye şampiyonluğunu yakalayan Vestel, bir dünya markası haline gelen Süreyya ile anlaştı. Vestel, 2002"de 783.8 milyon dolar ihracat yaptı. 2. ligdeki futbol takımı Vestel Manisaspor"un başına da Mustafa Denizli"yi getirdi.
 <br/>
 <br/>
 Hagi"yi getirirken ticareti de düşündüler
 <br/>
 <br/>
 Bu sene Gheorghe Hagi"yi takımın başına getiren görüşmeleri bizzat yürüten Bursaspor Genel Sekreteri Yunus Egemenoğlu, Beckham"ın Real Madrid"e transferinin konuşulduğu günlerde Londra"da "Avrupa futbolu ve finansı" başlıklı uluslararası konferansın Türk katılımcısıydı. Real Madrid temsilcisi o gün Beckham için, "Real Madrid bir marka, ama Beckham da bir marka. Real Madrid, kendi markası içine yıldız markaları katarak büyüyor. Biz olaya sadece şov olarak değil, ticaret olarak da bakıyoruz. Tüketici ve taraftarımızın iyi bir sunumla Beckham"ın parasının çok daha fazlasını döndüreceğini biliyoruz" dedi. Ve Beckham gelir gelmez Real Madrid, kulübe18 milyon dolar kazandıracak Beckham"ın çizgi film kahramanı olacağı film projesini sinemacılara götürdü.
 <br/>
 <br/>
 Yunus Egemenoğlu da, futbolu bir endüstri olarak gördüğünü ve Real Madrid Beckham"ı hangi mantıkla transfer ettiyse kendilerinin de Hagi"yi aynı mantıkla Bursaspor"un başına getirdiğini Aksiyon"a açıkladı. Egemenoğlu, "Hagi olayında da aynısını yaptık" dedi. Fenerbahçe, Beşiktaş ve Galatarasay dışında ticari mantığı yakalayan 4. futbol kulübü ve ilk Anadolu takımı olduklarını belirten Egemenoğlu, Romanya"nın 38. zengin adamı Hagi ile transferi için tam 8 ay boyunca görüşmüş.
 <br/>
 <br/>
 Egemenoğlu"nun anlattığına göre Bursaspor sadece bir teknik adam değil Barcelona, Real Madrid ve İtalya"da oynamış, dünyanın tanıdığı bir markayı transfer etti. Hagi bir dünya markasıydı, bir reklam filminde oynarsa kazancını kulübüyle yarı yarıya paylaşacak. Bu haliyle Bursaspor bir şirket, o da iş ortağı gibi. Bursaspor da zaten bugünlerde şirketleşecek, tüzük değişikliğini hazırladı. Değişiklikten sonra Sportif Yatırımlar A.Ş., Sportif A.Ş., Spor Ürünleri Pazarlama A.Ş. ve sigorta şirketi kurulacak.
 <br/>
 <br/>
 Stadın altında 2 tane, Uludağ Üniversitesi kampusünde 1 tane ve metro istasyonlarında 2 tane olmak üzere toplam 6 yeni Bursastore mağazası açılacak. Mağazada akla gelen her türlü eşya Bursaspor logosuyla, Hagi fotoğrafıyla satılacak. 2 milyonluk nüfusuyla Türkiye"nin 5. büyük kenti Bursa, sanayisiyle Bursaspor"a bol çeşitlilik sağlayacak altyapıya sahip.
 <br/>
 <br/>
 Strateji Mori"nin bir araştırmasına göre Türkiye"de yaşayanların yüzde 79.6"sı kendini bir futbol takımının taraftarı olarak görüyor. Bunların ise sadece yüzde 12.9"u takımının logosunu taşıyan ürünleri takımlarına ait mağazalardan alıyor.
 <br/>
 <br/>
 Fenerbahçe"nin Fenerium, Beşiktaş"ın BJKstore ve Galatarasay"ın store adıyla açılan mağazalarından sonra ilk defa şehirde 6 ayrı noktada mağaza açıp akla gelen her türlü eşyayı satacak futbol kulübü Bursaspor olacak.
 <br/>
 <br/>
 Fenerbahçe, Beşiktaş ve Galatarasay"ın mağazalarından ürün satışları yıllık toplam gelirlerinin yüzde 5"ini oluşturuyor. 1995 yılında Avrupa"nın ilk şirketleşen takımı 1.5 milyar sterlinlik Manchaster United"in, kendi logosunu taşıyan ürün satışları bütçesinin yüzde 32"sini oluşturuyor.
 <br/>
 <br/>
 Şirketleşen Manchaster değerini ve gücünü artırırken, Avrupa"nın şirketleşmeyen kulüpleri mali olarak krize girdi. Çünkü Belçikalı futbolcu Bosman bonservisiyle ilgili açtığı davayı kazandı. Ve Bosman yasaları olarak tarihe geçen kararla klüplerin futbolcu bonservisinden para kazanmaları dönemi sona erdi. İşte bundan sonra Avrupa futbol kulüpleri yeni finans kaynakları aradı. Bunun için dernek şeklinde yönetilen takımlar şirketleşti ve ticarete yöneldi. Kendi logolarının yeraldığı ürünler imal ettirip satmaya başladı. Takımlar ve futbolcular futbolu sadece sahadaki seyirciler için değil, saha dışındaki ürün satışları için de oynamaya başladı.
 <br/>
 <br/>
 Hagi"yi getiren Bursaspor ne planladıysa hepsi gerçekleşiyor. 40 yıllık tarihinde kombine bilet satışında rekor kırdı. Daha önemlisi şu anda Beşiktaş"ın sattığı kombine biletten daha fazlasını satmış durumda. Saha içi reklam satışları ve sponsorluk anlaşmalarında da, Bursaspor tarihinin en iyi parasını kazandı. Egemenoğlu, "İçimizdeki enerjiyi harekete geçirecek birine ihtiyaç vardı. Bu da Hagi idi ve oldu. Hagi gelmeden önce şehirde yürüyüş yapıldı, geldiği gün de ben hayatımda ilk defa izdihamdan ezilme tehlikesi geçirdim" diye konuşuyor.
 <br/>
 <br/>
 Galatarasay"da oynarken Tofaş kullanan Hagi, Bursa"da Fiat kullanıyor. Kahvaltısını tesiste yapıyor. O PAF takımını çalıştıran tek birinci lig teknik direktörü. Antrenmanlarına gidip amatörlere top oynamayı öğretiyor. 3 haftadır PAF takımı farklı galibiyetler aldı. Bu sene Bursaspor PAF takımının rakibi yok. Bursaspor"un futbol altyapısında halen bin 400 çocuk geleceğin yıldızı olma hayaliyle top koşturuyor.
 <br/>
 <br/>
 Asıl mesleği avukatlık olan Yunus Egemenoğlu, 8 ay üzerinde çalıştıkları tüzük değişikliği konusunda diğer Anadolu takımlarıyla da deneyimlerini paylaşabileceklerini söylüyor. Beşiktaş"ın bir santrfora harcadığı 5 milyon doların 9 Anadolu kulübünün bir yıllık bütçesi olduğuna dikkat çeken Egemenoğlu, Anadolu kulüplerini bilet, saha içi reklam ve televizyon yayını geliri dışında ürün satışı geliri konusunda ortak hareket etmeye davet ediyor.
 <br/>
 <br/>
 Anadolu kulüplerinin haftada bir gün 2-3 saat uğrayan amatör yöneticiler tarafından idare edildiğini savunan Egemenoğlu, bu kulüplere de şirketleşmeyi ve yönetimi profesyonellere bırakmayı öneriyor. Egemenoğlu, "Futbol artık bir endüstri. 100 milyon dolar bütçeli bir şirket düşünün. Bu dernekle idare edilebilir mi? Nasıl daktilo bilgisayara direnemediyse, dernekler de şirketleşmeye direnemeyecek. Kulüpler ya şirketleşecek ya da lisanssız kalacak" diyor. UEFA, lisans için futbolculara ödenmemiş borcu olan ya da iflas etmiş takım da istemiyor.
 <br/>
 <br/>
 Simon Kuper"in "Futbol asla sadece futbol değildir" sözü dün perde arkası olayları anlatıyor gibiydi. Bugün futbol artık Real Madrid ile Çin örneğinde olduğu gibi doğrudan dünya ticaretine yön veriyor. Bizde de Abdullah Öcalan"ın Roma"da saklandığı günlerde İtalyan menşeli otomobiller yakılırken, Hakan Şükür"ü transfer eden  Fiat olumsuz gidişata bir dur demek istemişti.
 <br/>
 <br/>
 Bir ürün çıkarıp dünyaya satmak bal küpüne sahip olmaksa sporcu veya takımların bundan kazandığı ancak bir parmak bal olabilir. Ürettiğinin üçte birinden fazlasını ülke dışına satmak şartı taşıyan dünyadaki en değerli 100 şirketten 62"si Amerikan şirketi. İlk sırada Coca Cola yer alıyor, onu Bill Gates"in Microsoft"u izliyor. 2002 yılına göre Coca Cola marka değeri 70.45 milyar dolar oldu.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-10407-38-sadece-topla-degil-dunya-ticaretiyle-de-oynuyorlar.html), [web.archive.org (arşiv bağlantısı)](http://web.archive.org/web/20110404122933/http://www.aksiyon.com.tr:80/aksiyon/haber-10407-38-sadece-topla-degil-dunya-ticaretiyle-de-oynuyorlar.html)
