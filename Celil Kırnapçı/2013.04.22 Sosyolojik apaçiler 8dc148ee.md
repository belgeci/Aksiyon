# Sosyolojik apaçiler

*Celil Kırnapçı 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şehrin kıyısında bir kafe, yakın zamanda sosyal medyada izlenme rekorları kıran videosu ile gündeme gelmişti. Bugünlerde ise bu mekânın müdavimleri sosyolojik bir konu olarak ele alınıyor.
  </font>
 </div>
 <div id="newsText">
  <font class="detail-text">
   <p>
    10 lira karşılığında, dar ve karanlık merdivenlerden inilerek girilen Şanzelize’de, elbiseleri parlak renkli, saçları jöleli, garip hareketlerle eğlenen gençler dikkat çekiyor. Kimilerine göre ‘modifiye’ kıro, maganda, zonta ve hırbo sayılan, varoşlarda yaşayan bu yoksul çocuklar kim?
   </p>
   <p>
    <img alt="" height="387" src="http://web.archive.org/web/20130530130918im_/http://medya.aksiyon.com.tr/aksiyon/2013/04/22/1895901.jpg"/>
   </p>
   <p>
    Toplum tarafından Apaçi olarak adlandırılan gençlerle ilgili birçok sorunun cevabını merak eden Sosyolog Ömer Miraç Yaman, doktora tezi için İstanbul Esenler’de saha çalışması yaptı. Farklı hayat tarzlarıyla öne çıkan gençlerle birlikte yaşadı. Uzun süren araştırma ve gözlemlerini ‘Apaçi Gençlik’ adıyla kitap hâline getiren Yaman, gençlerin büyük çoğunluğunun, örf ve âdetlerin aile içi ilişkilerde belirleyici bir role sahip olduğu ailelerden çıktığına dikkat çekiyor. Yaman, “Çoğu zaman horlanan, ağır hakaretlere, dışlayıcı ifadelere maruz kalan bu çocukların ‘Apaçi’ etiketlerinin ardında, büyük dramların, sosyal parçalanmaların gizlendiğini gördüm.” diyor.
   </p>
   <p>
    <img alt="" height="387" src="http://web.archive.org/web/20130530130918im_/http://medya.aksiyon.com.tr/aksiyon/2013/04/22/2095901.jpg"/>
   </p>
   <p>
    Sosyolog Ömer Miraç Yaman’a göre, İstanbul’da ‘Apaçi’ olarak tanımlanan gençlerin büyük çoğunluğu Doğu ve Güneydoğu kökenli. Başta terör olmak üzere ekonomik sebeplerden göç ettikleri İstanbul’da tutunmaya çalışıyorlar. Yaman, onları kötü genç olarak tanımlanmaya iten birtakım sosyal sebeplerin varlığına dikkat çekiyor: “Eğitim boyutunun çok temel bir argüman olarak karşımıza çıktığını görüyoruz. Görüştüğüm gençlerin çoğu, bir şekilde bu kentte okuyamıyor. Çünkü toplumun bu ‘Apaçi’ algısı, aynı şekilde eğitim kurumunda da öğretmenleri tarafından gençlere yansıtılıyor. Dolayısıyla okulda da bu çocuklar yaramaz, hayta, tembel, okulu sevmeyen, ailesinin ilgilenmediği çocuklar olarak görülüyor.
   </p>
   <p>
    <img alt="" height="387" src="http://web.archive.org/web/20130530130918im_/http://medya.aksiyon.com.tr/aksiyon/2013/04/22/1995901.jpg"/>
   </p>
   <p>
    Bunların epey bir kısmı doğru; fakat bir eğitim kurumundaysanız ve öğretmenseniz bu çocuklara başka bir cümle kurmanız gerekiyor. Dönüp baktığımızda hikâyeye, bu gençlerin anne ve babalarının eğitimsiz olduğunu görüyoruz. Ufacık evlerde, bodrum katlarda yaşayan, genellikle kalabalık ailelerin fertleri olduğunu görüyoruz. Böyle bir ortamda bu çocuklardan okulda başarı beklemek zaten olağanüstü bir durum.”
   </p>
   <p>
    Okuldan dışlanan bu çocuklar, nitelikli bir eğitim alamadıkları için vasıfsız eleman olarak buldukları uzun mesaili işlerde düşük ücretlerle çalışıyor. Bu ortamda suça bulaşmaları, madde kullanmaları da kaçınılmaz bir sonuç olarak ortaya çıkıyor. Bu çocuklar iki şeyi çok seviyor: Uyumayı ve hap kullanmayı. Çünkü ikisi de bu dünyadan kaçıp gitmek, sorunlardan kurtulmak demek.
   </p>
   <p>
    <img alt="" height="387" src="http://web.archive.org/web/20130530130918im_/http://medya.aksiyon.com.tr/aksiyon/2013/04/22/2095903.jpg"/>
   </p>
   <p>
    Kitap, ‘Apaçi’ gençler arasındaki ilişkinin boyutlarını da çok çarpıcı örneklerle gözler önüne seriyor. Yoksulluk, kısıtlı sosyal çevre ve yetersiz aile desteği, gençleri kaçınılmaz bir biçimde kendi aralarında dayanışmaya itiyor. Ancak bu dayanışma, içten ve samimi bir ilişkiden ziyade, menfaat merkezli bir yapıya sahip. Karşı cins cinsel bir obje olarak değerlendiriliyor. Bazı gençler bu duruma kafe benzeri ortamların sebebiyet verdiğini, bu ortamlarda ister istemez ahlaklarının bozulduğunu vurguluyor. Gençlerin yoğun bulundukları mekânlardan birinde çalışan DJ Kaya, gençler arasındaki gayrimeşru ilişkilerin yaygın olduğunu ifade ediyor. DJ Kaya, istenmeyen gebeliklerde 250 lira gibi düşük fiyata kürtaj yapan doktor çetelerinin bile oluştuğunu anlatıyor.
   </p>
   <p>
    <img alt="" height="291" src="http://web.archive.org/web/20130530130918im_/http://medya.aksiyon.com.tr/aksiyon/2013/04/22/apaci.jpg"/>
   </p>
   <p>
    Ayrıca ‘Apaçi’ geçlerin ekseriyeti, siyasete ve siyaset kurumuna karşı büyük oranda duyarsız. Sosyolog Yaman’a göre bu ilgisizlik, 1980 darbesinden sonra gençliğin apolitikleşmesiyle paralellik arz ediyor. Genel olarak siyasi aktörleri tanıyorlar. Partilerin eğilimleri hakkında yüzeysel bir malumata sahip olmakla birlikte siyasete aktif olarak katılma ve sorunların çözümü noktasında siyasal bir duruş sergilemiyorlar.
   </p>
   <p>
    Kafe sahibi Süleyman’ın kitapta yer alan şu ifadeleri oldukça ilginç: “Adama diyorum ki kardeşim senin ne işin var parti mitinginde? Adam bana diyor ki ‘Yav Süleyman abi adam beni havuza götürüyor, Çanakkale’ye götürüyor, öğle yemeğimi veriyor. Kafeye gelsem sana 10 lira para vereceğim ben niye geleyim, gidiyorum oraya!’  Mesela, ‘Sen Galatasaraylısın, ne işin var Fenerbahçe tribününde?’ diyorum. ‘Abi, yemeğimi veriyor, onu veriyor, bunu veriyor, masraflarımızı karşılıyor. Bunun karşılığında gidiyoruz, bağırıyoruz Fenerbahçe diye, Galatasaray diye, Beşiktaş diye.’ diyor."
   </p>
   <p>
   </p>
   <p>
    <strong>
     Apaçi Sözlüğü
    </strong>
   </p>
   <p>
    <strong>
     Askı:
    </strong>
    Gece hırsızlığı
   </p>
   <p>
    <strong>
     Atar yapmak:
    </strong>
    Asi bir tavra bürünmek
   </p>
   <p>
    <strong>
     Barzani:
    </strong>
    Görgüsüz
   </p>
   <p>
    <strong>
     Ciklemek:
    </strong>
    İspiyonlamak
   </p>
   <p>
    <strong>
     Derman:
    </strong>
    Esrar
   </p>
   <p>
    <strong>
     Fişek:
    </strong>
    Bir miktar esrar
   </p>
   <p>
    <strong>
     Fitillemek:
    </strong>
    Saklamak
   </p>
   <p>
    <strong>
     Harman kalmak:
    </strong>
    Uzun zaman esrar içmemek
   </p>
   <p>
    <strong>
     Jameika:
    </strong>
    Esrar
   </p>
   <p>
    <strong>
     Mahoni:
    </strong>
    Kıro
   </p>
   <p>
    <strong>
     Mantarlamak:
    </strong>
    Aksiyonsuz bir hayat yaşamak, yaşlanmak
   </p>
   <p>
    <strong>
     Popi:
    </strong>
    İnternette popüler olan
   </p>
   <p>
    <strong>
     Tırrık:
    </strong>
    Boş adam
   </p>
   <p>
    <strong>
     Tufa:
    </strong>
    Sabah hırsızlığı
   </p>
   <p>
    <strong>
     Zarbo:
    </strong>
    Polis ekibi
   </p>
   <p>
    <img alt="" height="580" src="http://web.archive.org/web/20130530130918im_/http://medya.aksiyon.com.tr/aksiyon/2013/04/22/2195901.jpg"/>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### ali kara, 26 April 2013, 11:50
> Yitik ve dışlanmış bir gençlik. Apaçi kelimesini duyuyordum  ama bu kadar belirgin bir yaşayış biçiminin olduğunun farkında değildim.

Kaynak: [www.aksiyon.com.tr](http://www.aksiyon.com.tr:80/aksiyon/haber-35360-sosyolojik-apaciler.html), [web.archive.org (arşiv bağlantısı)](http://web.archive.org/web/20130530130918/http://www.aksiyon.com.tr:80/aksiyon/haber-35360-sosyolojik-apaciler.html)
