# 2006’da Türkiye ekonomisi ve beklentiler

*Sema Kalaycıoğlu 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070607205326im_/http://www.aksiyon.com.tr/images/yazar_.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Son 4 yıldır, Türkiye ekonomisi, kriz öncesi döneme kıyasla fevkalade olumlu bir tablo sergilemektedir. Bunda, IMF destekli program ve AB müzakere sürecine hazırlık nedeni ile yapılan reformlar kadar, popülizme kurban edilmeyen ulusal ekonomi politikalarının önemli rolü olduğu yadsınamaz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Ayrıca hızla artan petrol fiyatlarına rağmen olumlu seyreden uluslararası ekonomik konjonktür, Türkiye'nin makro ekonomik istikrar açısından uzun yıllar erişemediği başarı hedeflerine ulaşmasını kolaylaştırmıştır.
    <br>
     <br>
      Ancak, 2006 yılının başında elbette akıllara takılan en önemli soru, taviz verilmeksizin sürdürülen dezenflasyon programı ile elde edilen başarının ne kadar sürdürülebilir olduğu, büyüme ve istihdam üzerindeki etkilerin bu yıl ne yönde gelişeceğidir. Ayrıca, 2007 yılında yapılacak genel seçimler öncesinde, siyasetin, ekonomiyi yeniden esir alıp almayacağı önemli bir endişe kaynağıdır. Dışa her zamankinden açık bir hale gelen Türkiye ekonomisi dış şoklara karşı ne kadar dayanıklıdır? Örneğin yüksek seyreden petrol fiyatları, hangi aşamada makro göstergeleri pençesine alabilir? Bunlar yanıtlanması gereken sorulardır.  Bütün bu soruların çağrıştırdığı bir başka temel soru ise, Türkiye'nin, AB'nin Lizbon hedefleri ile de örtüşecek biçimde,  dinamik, güçlü ve rekabetçi bir ekonomi olma hedefine ne ölçüde yaklaşabileceği; koşmakta olduğu kulvar'larda, Çin, Hindistan gibi düşük maliyet, Finlandiya, İsveç gibi yüksek teknoloji rekabetine ne ölçüde tepki göstereceği ve bu tepkiler için gerekli altyapıyı bu günden ne şekilde oluşturmaya başladığı sorusu olacaktır.
      <br/>
      <br/>
      Türkiye'nin ekonomik istikrar koşullarını etkileyen bir dize ekonomik ve ekonomik olmayan etkenden söz etmek mümkündür. Hâlâ AB ortalamalarının altında seyreden verimlilik ve ulusal tasarruf oranı, denetim altında tutulmazsa çığırından çıkabilecek bütçe açığı, cari açık, dış borç ve sosyal güvenlik kara delikleri, esnek hale getirilmesi gereken iş piyasaları gibi ekonomik etkenler, erişilen istikrara rağmen 2006 ve hatta ötesinde hâlâ önemli birer tehdit unsurudur. Ayrıca yeterince yaygınlaştırıp modernleştiremediğimiz mesleki ve teknik eğitim, ortadan kaldıramadığımız yolsuzluklar, korunması gereken toplumsal huzur ve uzlaşma düzeyi gibi ekonomi dışı etkenler, geçmişte  ekonomik istikrarı olumsuz etkilemiş unsurlar olup, Türkiye'nin  gelecekteki ekonomik performansının önüne de çıkabilecek sorunlardır.
      <br/>
      <br/>
      Ancak, Türkiye ekonomisinin, 2001 sonrasında kazandığı reform disiplini ve dış finansman desteği ile ekonomik büyümesini enflasyonsuz, yani gerçek büyümeye dönüştürme basiretini gösterdiğini ve artan dış borç ve cari açıklara rağmen, dışa açılma düzeyini para biriminin aşınmasına bağımlı olmaktan kurtarma başarısı elde ettiğini yadsımak haksızlık olur. En önemlisi Türkiye, şu ana kadar elde ettiği istikrarın sürdürülebilirliğini sağlama yeteneği kazanmış gözükmektedir. Her ne kadar,  Türkiye'nin ekonomik büyümesinin, yeni yatırım artışından çok, kapasite kullanım oranlarındaki yükselişten kaynaklandığı sık dile getirilse de, kriz yıllarında kullanılmayan kapasitenin, kriz sonrasında kullanılarak sınai üretim artışına yansıtılması da önemlidir. Ancak artık 2006 ve sonrasında yeni ve verimli yatırımların ekonomik büyümeyi beslemesi gerekmektedir.
      <br/>
      <br/>
      İzleyen tablo ekonominin büyüme, enflasyon ve dış ekonomik göstergeler itibarı ile durumunu gözler önüne sermektedir.
      <br/>
      <br/>
      Düşen enflasyon ve dolar karşısında değer kazanan ulusal para, 2005 yılı başında yürürlüğe giren Yeni Türk Lirası (YTL) na, dolar karşısında değerlenen TL ve YTL, ithalat maliyetlerindeki düşme yolu ile ekonomik istikrara olumlu katkı sağlarken, dolar ile yapılan ihracatın azalmaması, ihracatın paranın değer kaybından soyutlanıp gerçek mukayeseli üstlüklere göre biçimlenmesini sağlamıştır.
      <br/>
      <br/>
      2004 yılı itibarı ile Türkiye mal ticaretinde dünyanın en büyük 34. ihracatçı ve en büyük 22. ithalatçı ülkesi konumuna gelmiştir. Bu sıralama hizmet ticareti itibarı ile yapıldığında, Türkiye'nin en büyük 28. ihracatçı ve 37. en büyük ithalatçı ülkesi olduğu gözükmektedir. Tekstil ihracatçıları itibarı ile ilk 10 ülke içinde yer alması önemlidir. Ayrıca, İthalatın daha çok ihracata yönelik iktisadi faaliyetlerin ihtiyaçlarına cevap verecek mal gruplarından oluşması, büyüyerek artan dış ticaret açığının, ekonomi üzerindeki olumsuz etkisini sınırlı hale getirmiştir. 2000 yılından bu yana ilk defa, 2005 yılında kritik % 5 sınırını aşan cari işlemler açığı /GSMH oranı, önemli bir risk unsuru olsa bile, kendi başına Türkiye ekonomisi için henüz bir istikrar sorunu yaratacak hale  gelmiştir denemez.
      <br/>
      <br/>
      Türkiye ekonomisinin  riskleri: Değerlendirme ve sonuç
      <br/>
      <br/>
      Ancak bu olumlu tablo, ortaya çıkabilecek bir durgunluğun muhtemel etkisini veya ülkenin yeni bir krizin pençesine düşme ihtimalini göz ardı etmemize neden olmamalıdır. Her şeyden önce 2003’ten bu yana Türkiye'ye giren ve yaklaşık olarak 30 milyar doları aşan yabancı sermayenin istikrarsızlık yaratabilecek bir potansiyel taşıyabileceğini  değerlendirmek zorundayız. Ülkeye hâlâ gelmeye devam eden yabancı sermayenin önemli bir kısmının spekülatif olması yanı sıra, doğrudan yabancı sermayenin yeni yatırım yerine, satın almalar biçiminde ülkeye girmesi,  Türkiye'yi makro istikrar açısından riskli hale getirmektedir. Ayrıca eğer, herhangi bir nedenle spekülatif sermaye geldiği gibi giderse, dengeleri tutmak için alınacak önlemler, özellikle büyüme üzerinde olumsuz etki yaratabilir. Diğer taraftan üretken yatırımların yeterince hızlı olmayışı, büyüme, istihdam ve istikrar ile ilgili endişeleri de beraberinde getirmektedir.
      <br/>
      <br/>
      Son 2 yıldır yüksek seyreden petrol fiyatları,  dünya ekonomisi ve Türkiye ekonomisi üzerinde beklenen olumsuz etkiyi henüz yaratmış denemez. Ancak gelişmiş ekonomilerin bile gerekli önlemleri almaya başladıkları dikkate alınırsa, şoklara artan dayanıklılığına rağmen Türkiye'nin de kendini 2006 ve ötesinde bu açıdan en kötü senaryolara hazırlaması, durgunluk ve artan işsizlik tehdidini bir de bu açıdan iyi değerlendirmesi gerekir.
      <br/>
      <br/>
      Türkiye'de işsizlik oranı  %10’un üzerinde istikrar kazanmış durumdadır. Uzun dönemli işsizlik oranı ise, UNDP verilerine göre % 31 düzeyinde olup, bu yüksek oranlar ekonomik büyümenin istihdam dostu olmadığının göstergesidir. Başlı başına bir risk unsuru olan işsizlik, aynı zamanda  Türkiye'nin AB üyelik perspektifi açısından da en zayıf noktasıdır. Halihazırda, AB üyesi ülkelerin, % 63 oranında istihdamı gerçekleştirdikleri göz önünde bulundurulursa,  Türkiye'nin de istihdam çıtalarını yükseltmesi, yatırım  ve bilgi teknolojileri, araştırma ve geliştirme ve eğitimi hızlandırması ve büyümeyi rekabet üstünlüğü kazandıran büyüme haline getirmesi gerekir.
      <br/>
      <br/>
      Türkiye ekonomisinin orta ve uzun dönemde asıl yüzleşmek zorunda olduğu bir başka gerçek de uluslararası piyasalarda, uluslararası standartlara hızlı uyum ve  rekabet üstünlüğünü koruma sorunudur. Her ne kadar, gümrük birliği üyeliği, Türk imalat sanayi ürünlerinin AB piyasalarına serbestçe ulaşmasına olanak verse bile, sağlık ve kalite standartları ile bu serbestinin önü her zaman kesilebilir. En yoğun ilişki içinde bulunduğu AB piyasalarına erişim ve giriş engelleri ile karşı karşıya kalması olasılığı, hâlâ dışa açık büyüme modelini uygulayan Türkiye için önemli bir sorun olabilir.
      <br/>
      <br/>
      Türkiye, ayrıca,  "Küresel Rekabet Edebilirlik*", "Büyüme Rekabeti** "ve "İşletme Rekabet Edebilirliği*** " gibi standart ölçütler açısından, aynı kulvarda koşmaya çalıştığı AB ülkelerinin ve Çin, Brezilya, Meksika ve Hindistan gibi yeni sanayileşen ülkelerin  gerisindedir. Bu durum bugünden yarına çözülecek bir konu olmamakla birlikte, rekabet gücü, Türkiye'nin hızla çözümlemesi gereken önemli bir sorunudur.
      <br/>
      <br/>
      * 2004 yılı için genel puanı: 3.62, sıralaması 67. Değerlendirme kurumlar, fiziksel altyapı, makroekonomik istikrar, güvenlik ve temel beşeri sermaye itibarı ile  yapılmaktadır. Bk. Global Competetiveness Index 2004
      <br/>
      <br/>
      ** Teknolojiye hazır olma, kamu hizmet kalitesi ve makroekonomik çevrenin eytkileri açısından notu 3.82 ve sıralaması 66. Bk. Growth Competetiveness Index 2004
      <br/>
      <br/>
      ***  İşletme stratejileri ve Business Competetiveness Index  2004 e göre sıralaması 50.
      <br/>
      <br/>
      <br/>
      <b>
       * Prof. Dr. Sema Kalaycıoğlu, Işık Üniversitesi İktisat Bölüm Başkanı
      </b>
      <br/>
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23231), [web.archive.org (arşiv bağlantısı)](http://web.archive.org/web/20070607205326/http://www.aksiyon.com.tr:80/detay.php?id=23231)
