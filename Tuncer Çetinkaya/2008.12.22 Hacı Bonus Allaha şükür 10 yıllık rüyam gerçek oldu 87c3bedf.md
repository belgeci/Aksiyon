# Hacı Bonus: Allaha şükür 10 yıllık rüyam gerçek oldu

*Tuncer Çetinkaya 2008.12.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bu yılki hacı adayları arasında Türk halkının ‘Bonus’ reklamıyla tanıdığı ressam Orhan Albaş da vardı. Geçen yıl saçı yüzünden vize verilmeyen Albaş, hacca geliş hikâyesini ve düşüncelerini Aksiyon’a anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201182417im_/http://www.aksiyon.com.tr/resim/733/60a.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201182417/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201182417/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201182417oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201182417oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye, onu aslında bir reklam filmiyle tanıdı. ‘Bonus Kafa’ saç şekliyle dikkat çeken ressam Orhan Albaş’a bu yıl hac nasip oldu. Albaş, on yıldır hacca gitmek için hazırlık yapıyordu. Üç senedir de Diyanet’e başvuruyor; ancak kontenjan probleminden dolayı kura çekiminde şans kendisine gülmediği için kutsal beldelere gidemiyordu. Geçen yıl da kurada ismi çıkmayınca özel bir şirket vasıtasıyla ‘kasap’ veya ‘berber’ olarak hacca gitmek istedi. Fakat vize almaya gittiğinde Suudi makamları ‘böyle kasap olmaz, berberse önce kendi saçını kessin’ diyerek başvurusunu reddetti. Albaş, ısrar edince ‘diğer hacıların dikkatini dağıtacağı’ gerekçesi ileri sürüldü. Ancak Albaş pes etmedi. Bu yıl hacca gelmeyi başardı; hem de ‘görevli’ sıfatıyla. Daha önce 4 yıl Sivas ve Ankara’da cami imamlığı yapan İmam Hatip Lisesi ve Güzel Sanatlar Fakültesi mezunu ressam Albaş, hacca gelişini ve hac sırasında yaşadıklarını Aksiyon’a anlattı:
   <br>
    <br>
     - Hac serüveni nasıl başladı?
     <br/>
     <br/>
     Benim için hacca gitmek Allah’a, Peygamber’e bir adım daha yaklaşmaktı. Çok istedim. Yaptığım sanat bana her yönüyle Allah’ı gösteriyordu. Bir yaprakta, bir böcekte, bir çiçekte, Allah’ın yarattıklarında onun muhteşem sergisini dolaşırken O’na bir adım daha yaklaşmak istiyordum. Bu süreç tam on yıl sürdü. Geçen yıl da hacca gelmek istediğimde, Suudi Arabistan Konsolosluğu saçımı bahane etti. Başkalarının ibadetini engellerim diye vize vermediler. Ama Allah’a şükür bugün hacdayım. Bir şekilde hacca gelmeyi başardım.
     <br/>
     <br/>
     - Suudilerin endişeleri doğru çıktı mı?
     <br/>
     <br/>
     Konsolosluğun endişelenmekte haklı olduğunu gördüm. Kâbe’de insanlar hep bana bakıyor, görmeyenler de diğerleri tarafından ‘geçene bak’ şeklinde uyarılıyordu. Hangi milletten olduğumu merak ediyorlardı.
     <br/>
     <br/>
     - Görenlerin tepkisi nasıldı?
     <br/>
     <br/>
     Bildiğim kadarıyla Araplar sevmedikleri bir şeye elleriyle dokunmazlarmış. Yüzümde tebessüm gördükleri anda gelip saçımı okşayanlar, fotoğraf çekenler… Hatta bazıları saçımı öpüyordu. Olumsuzluk neredeyse hiç olmadı. Ancak haddinden fazla ilgi görmek nefsime dokunuyordu.
     <br/>
     <br/>
     - Türk olduğunuzu öğrenenlerin tepkisi...
     <br/>
     <br/>
     Diyanet’in bize verdiği kırmızı bantlı kimlik kartını saklıyordum. Türk olduğum anlaşıldığında Türkler benimle mutlaka konuşmak istiyordu. Bu da ibadetimi engelliyordu. Komik olaylar da oluyordu. Tavaf sırasında Türkçe konuşanları duyuyordum. Bazıları “Kurabiye Canavarı Kâbe’ye gelmiş.”  “Bak hanım Kâbe’yi bununla süpürüyorlar.” diyordu. Hatta saçıma çaput bağlamaya çalışanlar bile oldu. Bu hâlimin faydasını da çok gördüm. Her gün bir başka hâlle karşılaşıyordum. Artık Kâbe’deki her asker, her görevli beni tanıyor. İlk geldiğim gün bir asker elimden tuttu, beni Hacer-ul Esved’e götürdü ve dokunma imkânı sağladı. Bir başka gün ise kraliyet muhafızlarının konuğu oldum. Su, yemek ve çiçek verdiler. Fotoğraf çektirmek isteyenlerin sayısını hatırlamıyorum. Binlerce kişiyle fotoğraf çektirdik.
     <br/>
     <br/>
     - Kâbe'yi ilk gördüğünüzde ne hissettiniz?
     <br/>
     <br/>
     Kâbe içinizde olmalı; aslına ulaşmak gibi, buluşmak gibi. O zaten vardı, sanki ben onu hep görüyordum namazlarımda. Şimdi o da beni gördü. Bu duyguyu anlatmak mümkün değil. Her şeyi aslında gözden boşalan damlalar anlatır.
     <br/>
     <br/>
     - Hac ne anlatıyor size?
     <br/>
     <br/>
     İnsan kalabalığında ben 37 yaşımda ölmüşüm.  Üç buçuk milyon hacıyla birlikte sırata yürüyoruz, hesap vermek hiç de kolay değil. Sanki Kâbe 37 senenin hesabını soruyor. Ölünce insana bir şans daha verilemeyeceğini biliyorum. Şimdi böyle bir şansı yakaladığımı düşünüyorum. Burası haşir meydanı gibi. Cebi olmayan kefenim üzerimde, yanımda hiçbir dostum yok, tek başıma, sadece Yaratan’a hesap vermeye hazır vaziyette, çaresiz bir şekilde kalabalıkların içindeyim. Beni sadece Allah görüyor, ondan başka sığınılacak kimsenin olmadığı bir gündeyim. Kim beni koruyabilir, kim bana yardım elini uzatabilir? Yaptığım zerre iyilik ve kötülükler gözümün önünden geçiyor. Yer yer korkuyorum, yer yer utanıyorum, yer yer kendimi affetmiyor, ama sadece Gafur-ur Rahim olan Yüce Mevlâma sığınıyorum.
     <br/>
     <br/>
     - Kâbe’nin örtüsünden bir parça size hediye edilmiş…
     <br/>
     <br/>
     Evet. Mekke’de yaşayan âlim bir kişinin aracılığı ile bir parçası hediye edildi. Kâbe örtüsü benim için sevgiliden gelen bir çiçekti. Hiçbir hediye bu kadar değerli değildi. Bana çok bilinen son model lüks bir otomobil hediye edildi; ama hiçbir hediye bu kadar değerli değildi. Ben her yıl bir defa resim sergisi açarım. Bu sergiye üst düzey insanlar gelir. Kâbe’nin bu parçasını elmastan bir mahfaza yaptırarak sergiye koyacağım.
     <br/>
     <br/>
     - Cemaratta şeytan taşlarken ne hissettiniz?
     <br/>
     <br/>
     Ben kalbimde bir peygamber yaşatırım. 500 hadis-i şerif bilirim. Her konuya aslında ben değil, peygamber cevap verir. Bu şeytan meselesi de bununla alakalıdır. Şeytan taşlamada yine içimdeki sese kulak verdim. Bu şimdiki anlamda beyin jimnastiğidir. Ardımı dönüyorum. Tarife sığmayan, iğrenç bir yaratık, bana sırıtarak “O taşları bana atmak için mi topluyorsun?” dedi. “Evet” dedim. Suratını asıp “Şüphesiz ki senin taşın bana değecektir. Çünkü senin taşın hesapsızdır. Gel seninle anlaşalım.” dedi. Sordum: “Neden Allah’a isyankâr oldun, neden Hz. Âdem’e saygı göstermedin?” Şeytan dedi ki: “Bu soru bana daha önce de sorulmuştu. Ben ateşten yaratılmıştım. Âdem ise topraktan. Kıyamet sabahına kadar insanları peşime takıp cehenneme götürecektim. Bugün görüyorum ki ben görevimi ziyadesiyle yapmışım. İnsanlık gururda, kibirde. Cinayetle, çocuklara sirayet eden tecavüzleriyle ve döktüğü kanlarla beni çoktan geçtiler. Şimdi taşı istediğine at. Ya bana ya da kendini insan zanneden, şeytandan da şeytanlara…”
     <br/>
     <br/>
     - Arafat malum, Allah’la buluşma mekânı. Orada ne yaptınız?
     <br/>
     <br/>
     Arafat, Peygamberimizin ifadesiyle hac demek. Ruhsat alma ve arınma yeri. Arafat’ın gün batımında günahlardan temizlendiğimizi hissettim. Bir dahaki Arafat benim için haşir meydanı olacaktı. Allah bugünden sonra şeytana uymaktan bizleri uzak etsin.
     <br/>
     <br/>
     - Mekke’den sonra Medine’de nasıl bir hava ile karşılaştınız?
     <br/>
     <br/>
     Medine’de Peygamberimizin şefkati ile karşılaştık. Peygamberimize selat-ü selam getirerek geldiğimizi haber verdik. İçimden ‘Acaba O da (s.a.v) bana ümmetim gelmiş’ diyor mudur diye düşündüm. Sonra mutlaka diyordur kanaatine vardım.
     <br/>
     <br/>
     - Medine’deki İslam tarihinin yaşandığı yerler ne anlatıyor?
     <br/>
     <br/>
     Beni en çok etkileyen Uhud Dağı ve Okçular Tepesi oldu. Burası imanın küfürle kıran kırana savaştığı yerdi. Hz. Hamza’nın öldükten sonra kalbinin çıkarıldığı, Peygamber’in (s.a.v) okçulara ‘Ne olursa olsun ayrılmayın’ dediği tepe, çok ibretliktir. Aslında bizim kendi felaket asrımızda bu savaş her gün yaşanıyor. Nasıl yaşanıyor savaş… Nefsimizle yüzyüze, günahlarla savaşıyoruz.
     <br/>
     <br/>
     - Saçınız sizi rahatsız etmiyor mu?
     <br/>
     <br/>
     Fıtratımla alakalı bir konu. Küçüklükten itibaren saçım uzun. Ben bunun sünnet olduğuna inanıyorum. Niyetim bu.
     <br/>
     <br/>
     - Saçınızı niçin sigortalattınız?
     <br/>
     <br/>
     Bazı projelerim var. Proje kapsamında bir firma ile anlaştım. Daha önce bazı reklam filmlerinde oynadım. Saçımın şekli işimle de alakalı. Bu yüzden anlaştığım firma 450 bin YTL’ye 15 yıllığına sigortalattı.
     <br/>
     <br/>
     - Hac dönüşü ne tür projeleriniz var?
     <br/>
     <br/>
     İki idealim var. Birincisi sanatı kirlerinden ayırmak ve bu sahayı tekrar edebi, ahlaki hâle getirmek. Sanat sanat için mi yoksa insan için mi değil de Allah için sanat yapmak. Bununla ilgili bütün kapıların hızla açıldığını görüyorum. İnşallah yakın gelecekte İslam sanatı bütün ihtişamıyla inkişaf edecek. İkinci projem ise Fatih Sultan Mehmet’i Çağrı filmi tadında sinemaya aktarmak. Tiyatral kişiliğimle sinemada da yer almak istiyorum. Bu konuda bazı tecrübelerim oldu. Bugünkü teknoloji sayesinde Fatih’in filmini yapmak mümkün. Aslında böyle bir filmin senaryosu beynimde sürekli gösterimde. Ayda bir rüyasını görüyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31938), [web.archive.org (arşiv bağlantısı)](http://web.archive.org/web/20090201182417/http://aksiyon.com.tr:80/detay.php?id=31938)
