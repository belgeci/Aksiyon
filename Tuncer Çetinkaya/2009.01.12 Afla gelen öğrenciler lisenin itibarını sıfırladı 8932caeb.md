# Afla gelen öğrenciler lisenin itibarını sıfırladı

*Tuncer Çetinkaya 2009.01.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ÖSYM’nin geçen hafta yayımladığı verilere göre, genel liseler 2008 ÖSS’de ‘sıfır’ çekti. Okul idarecileri, 15-20 zayıfı olduğu hâlde bakanlık affıyla okula dönen öğrencilerin oluşturduğu tabloyu velilere bir türlü anlatamıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201182441im_/http://www.aksiyon.com.tr/resim/736/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201182441/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201182441/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201182441oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201182441oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Liseler 4 yıllık eğitime geçtiği için 2008’de mezun vermedi. Ancak, Öğrenci Seçme ve Yerleştirme Merkezi (ÖSYM)’nin Öğrenci Seçme Sınavı (ÖSS)’na ilişkin  geçen hafta yayımladığı veriler ilginç bir başarısızlık hikâyesini ortaya çıkardı.
   <br>
    <br>
     Evvelki yıl ÖSS’ye, sadece liselerin eski mezunlarıyla eğitimini bundan önce 4 yıl olarak sürdüren fen ve Anadolu liselerinin öğrencileri girebilmişti. Ancak ÖSYM verilerine göre mezun vermemesi gereken genel lise ve bazı meslek liselerinin öğrencileri sınavdan ‘sıfır’ çekti. 28 ayrı vilayetten 41 lise, hiçbir öğrencisini, 4 yıllık fakülteler bir tarafa, açık öğretim ve sınavsız girilen yerler dâhil üniversiteye yerleştiremedi. Çok sayıda okul ise ya 2 yıllık bölümlere ya da açık öğretim fakültesine öğrenci gönderebildi.
     <br/>
     <br/>
     Kamuoyunda ‘sıfırcı, başarısız liseler’ şeklinde nitelemelere maruz kalan okullar yaşadıkları sıkıntıyı anlatmakta zorlanıyor. Bu sıkıntıyı yaşayan okullardan biri Ankara Etimesgut Lisesi. ÖSYM’ye göre 2008 ÖSS’de hiçbir başarı gösteremeyen, tek bir öğrencisini dahi açık öğretim ve 2 yıllık meslek yüksekokulu dâhil herhangi bir üniversiteye gönderemeyen okulda veliler idarecilere şu soruyu yöneltiyor: Okuldan bu yıl mezun çıkmadığına göre bu başarısızlık nasıl oldu?
     <br/>
     <br/>
     Bu yıl liselerin ÖSS’de başarısız görünmesinin tek sebebi, “10-15 zayıfıyla sınıf tekrarına kalan ve başarısızlığı sebebiyle örgün eğitim kurumlarından açık öğretim lisesine gönderilmesi gereken öğrencilerin geçen yıl bakanlık affıyla yeniden okula dönmesi.”
     <br/>
     <br/>
     Etimesgut Lisesi Müdürü Cevdet Güneş, ÖSS verilerinin yayımlanması üzerine soluğu hemen Millî Eğitim Bakanlığı’nda almış. Ortaöğretim Genel Müdürü’ne yazılı bir rapor sunan Güneş, bu öğrencilerin 3 yıllık sisteme tabi başarısız öğrenciler olduğuna vurgu yapıyor. Lise 1’den bile zayıf dersi olduğu hâlde üst sınıflara bakanlık affı ile sorumlu geçen, 10-15 zayıf dersi ile zaten akademik başarısı olmayan gençlerin ÖSS’ye girdiğini hatırlatan Güneş, “Bu çocukların ÖSS’den yüksek puanlar alarak bir üniversiteyi kazanması mucize olurdu. Eski sisteme tabi 13 öğrencimiz vardı. Zaten çoğu mezun bile olamadı. Çok sayıda zayıfı olup da aftan yararlanarak üst sınıfa geçen çocukların başarısızlığıyla bizim okulumuzun başarısı ölçülürse bu çok büyük adaletsizlik olur.” diyor. 2007 verilerine göre Türkiye genelindeki bütün liseler arasında Sözel 1 puan türünde 70, Eşit Ağırlık’ta ise 120. sırada olduklarını ifade eden Güneş, asıl başarının 2009 ÖSS’de görüleceğine vurgu yapıyor.
     <br/>
     <br/>
     İstanbul Yenibosna’daki Necip Fazıl Kısakürek Lisesi de Etimesgut Lisesi ile aynı kaderi paylaşan okullardan. ÖSYM verilerine göre N. Fazıl Kısakürek Lisesi’nden 12 öğrenci ÖSS’ye girmiş gözüküyor. Bu öğrencilerden hiçbiri sınavlı veya sınavsız girilebilen herhangi bir üniversiteyi kazanamamış. Okul rehber öğretmeni Şennur Şahinkaya, bu çocukların af kapsamında yeniden okula gelen ve sadece N. Fazıl Kısakürek Lisesi’nden değil, Yenibosna Lisesi ve Çobançeşme Lisesi dâhil 3 liseden toplama öğrenciler olduğuna vurgu yapıyor: “Bu çocuklardan başarı beklemek bir tarafa, onlarla ders işlemek bile çok zordu. Bu öğrencilerin zaten üniversite kazanma diye bir hedef ve ideali yoktu. Öğretmenlerimiz daha çok, bu çocukları hayata kazandırmak için çalıştı. Bu öğrencilerin başarısı ile okulları değerlendirmek yanlış olur.”
     <br/>
     <br/>
     Bu yılki başarısızlıkta, bu ‘özel’ durum dışında okul idarecilerinin dikkat çektiği bir konu daha var: ÖSS’de başarılı gözüken Anadolu ve fen liselerinin öğrencileri zaten sınavlarda başarılı olan seçme çocuklar. Genel liselere ise meslek liselerinin bile kabul etmediği başarısız öğrenciler kayıt yaptırıyor. Meslek liseleri her sene kayıt döneminde ilköğretim diploma notuna göre en başarılı öğrencileri ön kayıtla kabul ediyor. Meslek lisesine girmek için diploma notu yetersiz olan öğrencilerle liselere giriş sınavlarında başarısız olanların başka çare olmadığı için yöneldiği genel liselerden ÖSS’de akademik başarı beklemek haksızlık olur.
     <br/>
     <br/>
     İstanbul Kültür Üniversitesi Araştırma Geliştirme Danışmanı Burak Kılanç, bu yıl ÖSYM’nin yayımladığı verilerin doğruları pek yansıtmayacağını söylüyor. Liselerin mezun vermemesinin yanı sıra fen liselerinin de bu yıl yarı yarıya mezun vermediğine dikkat çeken Kılanç, “Her yıl 6 binin üzerinde mezun veren fen liseleri bu yıl 3 bin 200 civarında mezun verdi. Bu yüzden yüksek puanlı tıp ve mühendislik fakültelerine Anadolu lisesi öğrencileri daha çok yerleşti. Aftan gelen başarısız öğrenciler sebebiyle başarıları sıfır gibi gözüken genel liseler ile başarıları çok yüksek gibi gözüken Anadolu liseleri insanları yanıltabilir.” diyor.
     <br/>
     <br/>
     Kılanç, ÖSYM istatistiklerinin kullanılmasındaki önemli bir yanlışlığa da vurgu yapıyor. İnsanlar en başarılı liseyi veya başarısızı sınava giren bütün okullar ve öğrenciler arasında aramamalı. Fen lisesi ile bir meslek lisesini aynı çizgide değerlendirmek yanlış olur. Bir değerlendirme yapılacaksa, her okul kendi türündeki okulla, fen lisesi diğer fen liseleriyle, özel okul diğer özel okullarla, meslek lisesi de diğer meslek liseleriyle karşılaştırılmalı. Ayrıca özel okullara da farklı bakmak lazım. Özel okulların önemli bir kısmına zaten gelir seviyesi yüksek ailelerin çocukları gidiyor. Bu çocuklar sınav sistemine dahil olmadan yurtdışında üniversite eğitimi almak istiyorlar. Türkiye’de hedefi olmayan bu öğrencilerin sadece barajı geçmek için girdiği ÖSS’de başarısız gibi gösterilmeleri doğru değil.
     <br/>
     <br/>
     Samanyolu Televizyonu’nda yayımlanan Eğitimin Zirvesi programının yapımcısı ve rehberlik uzmanı Hakan Baykal, genel liselerdeki başarısızlığın önemli sebeplerinden birinin, diğer faktörlere ilave olarak meslek liselerine üniversiteye girişte uygulanan puan kotası olduğunu belirtiyor. İlk başta Baykal’ın bu yorumuna ‘Meslek lisesi ile genel lisenin ne ilgisi olabilir?’ sorusuyla tepki verebiliyorsunuz. Ancak Baykal buna şöyle açıklık getiriyor: “Meslek lisesi öğrencilerinin popüler, yüksek puanlı fakülteleri kazanması neredeyse imkânsız olduğu için aileler bazen akademik başarısı yüksek olmadığı hâlde öğrencileri normal liseye yönlendiriyor. Normalde zaten öğrencinin üniversiteyi kazanması çok zor iken ve meslek lisesine yönlendirilmesi gerekirken, psikolojik etkenlerden dolayı çocuk genel liseye gidiyor. Ve sonunda da başarısız oluyor.” Baykal bütün bu sebeplerden dolayı bu yıl ÖSYM’nin yayımladığı verilerin çok dikkate alınmaması gerektiğini ifade ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32111), [web.archive.org (arşiv bağlantısı)](http://web.archive.org/web/20090201182441/http://aksiyon.com.tr:80/detay.php?id=32111)
