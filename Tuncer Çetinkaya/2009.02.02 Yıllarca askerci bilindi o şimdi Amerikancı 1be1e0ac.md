# Yıllarca askerci bilindi, o şimdi Amerikancı

*Tuncer Çetinkaya 2009.02.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ülkücüyken Demirel hayranlığına terfi etti, ‘Ordu göreve’ pankartı altında mesut pozlar verdi, şimdilerde ise ulusalcılıktan Amerikancılığa geçti.  Kemal Gürüz, ETÖ davası sebebiyle yeniden gündemde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090412230639im_/http://www.aksiyon.com.tr/resim/739/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090412230639/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090412230639/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090412230639oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090412230639oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Ergenekon Terör Örgütü davası iddianamesinde, Kemal Gürüz ismi 14, YÖK Başkanı sıfatı 17 kez geçiyor. Rektörler ve öğretim üyelerine ağza alınmayacak küfür ve hakaretleri, adı ‘apoletli bilim adamı’na çıkan Celal Şengör’ü YÖK’e seçtirme çabası, yine ETÖ davası sanıklarından Kemal Alemdaroğlu’nu mahkûm olduğu davalardan kurtarmak için Danıştay nezdindeki girişimleri iddianameye yansıyan Kemal Gürüz fotoğraflarından bazısı.
   <br>
    <br>
     Kemal Gürüz, ETÖ soruşturmasının 11. dalgasında gözaltına alınınca yeniden Türkiye’nin gündemine geldi. Gözaltına alınış şekli, polis sorgusunda 4 kez ağlaması, sonrasında gazete ve televizyonlara verdiği röportajlar dikkat çekiciydi. Bir zamanların ‘kudretli’ YÖK Başkanı, şimdi bambaşka bir portre çiziyordu. Çünkü ona da bir gün hukuk lazım oldu.
     <br>
      <br/>
      Peki, gözaltına alınırken aşağılanmış hissine kapıldığını ifade eden Kemal Gürüz kim? Görev yaptığı 1995-2003 yılları arasında Türk yükseköğretimine neler yaşattı? Hangi uygulamalara imza attı? Rektörleri niçin zorla istifa ettirdi? Kaç gencin umutlarını söndürdü? Öğretim üyelerini nasıl yaftaladı? Onun yüzünden kaç akademisyenin huzuru kaçtı, hayalleri yıkıldı, aile saadeti bozuldu? Televizyonda ağlattığı rektöre ne dedi?  ‘Astığım astık, kestiğim kestik’ felsefesiyle herkese korku salan ve üniversiteleri ‘korku İmparatorluğu’na dönüştüren geçmişin kudretli YÖK Başkanı bu gücü nereden alıyordu?
      <br/>
      <br/>
      Gürüz ve yaptıklarını kısaca hatırlamakta fayda var. Şimdilerde ‘Amerikancı’ olduğunu ilan eden Gürüz’ün öğrencilik yıllarındaki dünya görüşünü İstanbul Üniversitesi Öğretim Üyesi Prof. Dr. Veysel Batmaz şöyle açıklıyor: “Kemal Gürüz ile tanışıklığım ODTÜ’lü yıllara uzanır. Ben sol öğrenci derneği yöneticisi iken, o, Kimya Mühendisliği Bölümü’nde Tarık Somer’in ülkücü asistanı idi ve Öğrenci Temsilcileri Konseyi’nin aralarında benim de bulunduğum üyelerince zaman zaman hırpalanırdı.”
      <br/>
      <br/>
      Girit’ten Selanik’e, oradan da İzmir’e göç eden bir ailenin çocuğu olan Gürüz, Hürriyet Gazetesi’ne verdiği röportajda inançlarıyla ilgili bir soruya şöyle cevap veriyor: “Ben Türk ve Müslüman bir ailenin çocuğuyum. Müslüman olarak doğdum, Müslüman âdetlerine göre gömüleceğim. Dinî vecibelerimi tam anlamıyla yerine getirebildiğim söylenemez. Oruç tutmuyorum; ama üniversitelerde beş öğün yemek çıkmasına titizlikle dikkat ederim.” Bir günde 5 öğün yemek meselesi kafaları karıştırsa da kendisini sosyolojik anlamda Müslüman kabul eden Gürüz, milliyetçilik konusunda hayli iddialı: “En az MHP lideri Bahçeli kadar milliyetçiyim.”
      <br/>
      <br/>
      Gürüz, daha önce kendini ‘liberal sağ’ olarak niteleyen ilginç bir sosyal kişilik. Hiçbir dernek veya vakıf işinde yer almayı sevmeyen Gürüz, Yahudilerin İspanya’dan sürülüp Osmanlı topraklarına kabul edilmelerinin 500. yıldönümünde, yani 1989 yılında Türkiye Yahudileri ile birlikte 500. Yıl Vakfı’nı kurdu. Yıllarca ulusalcı söylem geliştiren ve ulusalcılarla aynı safta yer alan Gürüz şimdi “Amerikan emperyalizmi palavradır. Ben Amerikancıyım. Dünya barışını ancak Amerika sağlayabilir.” diyor. Daha önce yaptığı açıklamalarda 28 Şubat sürecinde generallerden kesinlikle telkin almadığını ifade ediyordu. Oysa dönemin Genelkurmay II. Başkanı Orgeneral Çevik Bir’in ÖSS sistemini değiştirmesi için yazı gönderdiği ortaya çıktı. ETÖ davası sanığı Kemal Alemdaroğlu ile birlikte Ankara’da yapılan bir miting sırasında ‘Ordu Göreve’ pankartının arkasında yer alarak, ulusalcılara destek veren Gürüz şimdi o pankartın açılmasını ‘sapıklık’ olarak nitelendiriyor.
      <br/>
      <br/>
      12 Eylül askerî darbesi sonrasında çıkarılan özel bir kanunla daha doçentlik süresi dolmadan kısa sürede profesörlüğe yükseltilen ve ardından Ankara Üniversitesi Eczacılık Fakültesi dekanlığı ve Karadeniz Teknik Üniversitesi rektörlüğüne getirilen Gürüz’ün YÖK’e başkan olması da ilginç. Prof. Dr. Mehmet Sağlam, DYP’den politikaya atılmak üzere YÖK başkanlığından istifa eder etmez, veda için, kendisini o göreve getiren Cumhurbaşkanı Süleyman Demirel’e çıkar. Bir süre sohbet edip lafı çürütürler. Mehmet Bey’in Cumhurbaşkanı’ndan beklentisi, “Senden sonrası için tavsiyen kimdir?” diye sormasıdır. Ancak o soru bir türlü gelmez. Zamanı gelince “Eh, ben kalkayım Sayın Cumhurbaşkanım.” der ve tam kapıya yöneldiği sırada ‘son görevini yerine getirme’ düşüncesiyle şunları söyler: “Efendim, benden sonra kimi atarsanız atayın YÖK istikametten sapmaz. Kemal Gürüz hariç 63 rektörden herhangi birini yerime düşünebilirsiniz...” Bu tavsiye Demirel’in pek hoşuna gitmez ve “Merak etme Hoca!” demekle yetinir. Sonrası malum; Cumhurbaşkanı anayasanın kendisine verdiği yetkiyi kullanarak Yükseköğretim’in başına Gürüz’ü atar.
      <br/>
      <br/>
      1999’da bütün partilerin tepkisine rağmen Demirel tarafından ikinci kez YÖK Başkanlığı’na getirilen Gürüz, görev yaptığı süre içinde sürekli tartışmaların odağında yer aldı. Özellikle 28 Şubat sürecinde rektörler üzerinde kurduğu baskı ve istediğini yapmayan rektörlere ya soruşturma açması ya da istifaya zorlamak için baskı yapması günlerce konuşuldu. Çanakkale Üniversitesi eski Rektörü Prof. Dr. Abdurrahman Güzel, 1998 yılında yaşadıklarını şöyle anlatıyor: “Zorla istifa ettirildim. Durmuş Yalçın Bey (YÖK Genel Sekreteri) istifa etmem gerektiğini ifade etti. ‘Etmem’ dedim. ‘Soruşturma açacağız’ dediler. Soruşturmalar açıldı. Neticelenmedi. YÖK Başkanı’nın davetiyle Ankara’ya gittim. Odasına geçtik. ‘İstifa etmenizi istiyoruz’ dedi. ‘Suçum nedir?’ dedim. ‘Suçunuz arkadaşlarınızla kimyanızın uyuşmamasıdır’ dedi. 45 dakika böyle mücadele oldu. ‘İstifa etmem’ diyerek ayrıldım; ama Çanakkale’ye döndükten sonra istifa ettim.”
      <br/>
      <br/>
      Marmara Üniversitesi eski Rektörü Prof. Dr. Ömer Faruk Batırel, “Kemal Gürüz tarafından bir istifa dilekçesi yazılıp tarafıma imzalattırılmıştır.” diyor. Pamukkale Üniversitesi eski Rektörü Prof. Dr. Arif Akşit ise yaşadıklarını şöyle anlatıyor: “Seçimlere iki ay kala YÖK Başkanı ‘başarısız’ olduğumu iddia ederek istifa etmem gerektiğini söyledi. İstifa sebebimi hâlâ bilmiyorum.”
      <br/>
      <br/>
      Televizyonda hakarete uğrayan ve bir çocuk gibi ağlatılan Mersin Üniversitesi Rektörü Vural Ülkü’nün düştüğü durum hâlâ hafızalarda. Bir rektör yardımcısını görevden alması için baskı yapan Gürüz’e karşı çıktığı için Ülkü’ye “Açtırmayın bana dosyaları. Siz insan mısınız? Siz ne biçim yöneticisiniz, bir dakika bile o görevde kalamazsınız. Devlet hepinizin işini bitirecek.” demişti.
      <br/>
      <br/>
      Özgür düşünen onlarca öğretim üyesinin üniversiteden ihracı, farklı kimlikteki öğretim üyelerinin sicillerinin bozulması (mesela, Prof. Dr. Zafer Üskül), kişisel husumeti sebebiyle Kıbrıs’taki Yakın Doğu Üniversitesi’ni 1988 ÖSYM kılavuzundan çıkarmakla tehdit etmesi, Fatih Üniversitesi’ni öğrenci kontenjanı vermeyerek kapatma girişimi, ikide bir rektörleri Ankara’ya toplayarak ‘muhtıra’ niteliğinde bildirilere imza atması, üniversitelerde kadrolaşmaya gitmesi, sevmediği akademisyenlere farklı üniversitelerde görevlendirerek sürgün hayatı yaşatması, yurtdışına doktora için gönderilen yüzlerce akademisyen adayını hiçbir somut delile dayanmadan ‘şeriatçı’ diyerek Türkiye’ye çağırması, ‘başörtüsü’ diye bir problem yokken üniversitelere başörtüsü problemini getirmesi, bazı Ortadoğu veya Uzakdoğu ülkelerindeki üniversiteleri ideolojik sebeplerle tanımayarak ülkelerarası gerginliğe sebep olması, 15 yıldır öğretmenlik yaptıkları hâlde diploma denkliklerini iptal ederek onlarca gencin hayatıyla oynaması (Ezher mezunları gibi)... Akla bir çırpıda gelen Kemal Gürüz icraatları.
      <br/>
      <br/>
      Ayrıca Kemal Gürüz döneminde tarihte bir ilk de gerçekleşti. Türkiye Büyük Millet Meclisi, 1999’da YÖK ve üniversitelerde yaşanan sıkıntı ve yolsuzlukları araştırmak üzere komisyon kurdu. O dönem hükûmette Bülent Ecevit’in DSP’si, Mesut Yılmaz liderliğindeki ANAP ve MHP vardı. Komisyonun başkanı MHP eski Milletvekili Doç. Dr. Mustafa Gül, 6 ay çalışan komisyona Kemal Gürüz aleyhinde 30 bin şikâyet dilekçesi geldiğini ifade ediyor. Komisyon, İstanbul Üniversitesi ve Rektör Kemal Alemdaroğlu başta olmak üzere çok sayıda üniversite ve rektörün yolsuzluklarını tespit etti ve bunların Gürüz tarafından korunduğunu raporlaştırdı. YÖK’teki yolsuzluk ve görevi kötüye kullanma hususlarında savcılara 7 ayrı suç duyurusunda bulunuldu. Ancak dönemin DSP’li Millî Eğitim Bakanı Metin Bostancıoğlu, Kemal Gürüz’ün yargılanmasına izin vermedi. Doç. Dr. Gül “Biz vazifemizi yaptık ve tespitlerimizi yargıya intikal ettirdik. Ancak dosyalar sümen altı edildi. Kimsenin yargılanmasına izin verilmedi. Kemal Gürüz hâlâ aklanmış değil. Belki yargılansaydı hapis yatacaktı” diye konuşuyor.
      <br/>
      <br/>
      İşte Türk yükseköğretim tarihinde adı hep olumsuzluklarla anılacak Kemal Gürüz portresi böyle. ETÖ davasından gözaltına alınınca çoğu insanın ‘etme bulma dünyası’ diye yorum yaptığı Kemal Gürüz’e de bir gün hukuk lazım oldu.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32291), [web.archive.org (arşiv bağlantısı)](http://web.archive.org/web/20090412230639/http://www.aksiyon.com.tr:80/detay.php?id=32291)
