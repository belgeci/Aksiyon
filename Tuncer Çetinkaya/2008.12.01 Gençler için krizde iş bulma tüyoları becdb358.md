# Gençler için krizde iş bulma tüyoları

*Tuncer Çetinkaya 2008.12.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Küresel çaptaki ekonomik ve mali kriz, işsizlik sorununu da depreştiriyor. Ancak üniversiteli gençlerin önü tamamen kapalı değil. İşte, ‘Her üniversiteliye bir iş’ projesini yürüten Secretcv’nin genel müdürü Okan Tütüncü’den önemli tüyolar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090201182638im_/http://www.aksiyon.com.tr/resim/730/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090201182638/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090201182638/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090201182638oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090201182638oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İşsizlik, Türkiye’nin önemli problemlerinin başında geliyor. Türkiye İstatistik Kurumu’nun (TÜİK) açıkladığı son verilere göre, ülkede hâlen 2 milyon 500 bin işsiz var. Küresel ekonomik/mali krizin etkisiyle şimdilerde bu sorun daha derinden hissediliyor… Peki hiç mi iş bulma imkânı yok? Elbette var. Mesela yönetim danışmanlığı yapan Secretcv firması ‘Her üniversiteliye bir iş’ sloganıyla bir proje başlattı. Proje kapsamında 1 milyon 100 bin üniversite öğrencisine ulaşılacak. Özellikle son sınıflardaki 250 bin öğrencinin CV’si alınarak eleman arayan 10 bin firmaya teklif sunulacak. Projenin uygulayıcıları küresel krize rağmen gençler adına ümitli. 5 Aralık’ta sona erecek projeyi ve ekonomik krizde iş bulmanın taktiklerini Secretcv Genel Müdürü Okan Tütüncü ile konuştuk.
   <br>
    <br>
     -Gençlere iş hayatına gidecek yolda rehberlik ediyorsunuz. Projenizin uygulama şekli nasıl?
     <br/>
     <br/>
     CV doldurma merkezi olarak dizayn ettiğimiz bir midibüs ile üniversitelerin kampüslerinde birer gün konaklıyoruz. Her araçta dört bilgisayar öğrencilerin kullanımına açık. Araçlarımızda öğrencilerin merak ettiği soruları cevaplayan ve onlara CV doldurma, iş görüşmeleri, mülakat teknikleri gibi konularda bilgi veren danışmanımız bulunuyor.
     <br/>
     <br/>
     -Herkese iş bulabilecek misiniz?
     <br/>
     <br/>
     Krizin nasıl gideceği belli değil. Hedefimiz 1 milyon 100 bin öğrenciye ulaşmak; ama bunların yüzde 20-25’ine, yani son sınıf düzeyindekilere iş imkânı sağlamayı düşünüyoruz. Geri kalanlarına da staj imkânı sunmamız lazım. Herkese iş olmayabilir. Biz bütün üniversitelere gidiyoruz. Benim en çok üzerinde durduğum şey ‘part-time’ denen yarı zamanlı, yazın veya hafta sonları çalışma imkânı sağlamak.
     <br/>
     <br/>
     -Neden?
     <br/>
     <br/>
     Böyle olursa çocuk öncelikle iş disiplinini öğrenecek, kurumsal bir firmanın nasıl çalıştığını anlayacak. Mesela bize birçok kişi geliyor. Al bu faksı çek diyoruz. Faks nasıl çalışır bilmiyor. Bilgisayar, e-mail, outlook kullanmasını bilmiyor. Bunu nasıl öğrenecek? İş hayatına atılarak.
     <br/>
     <br/>
     -Firmalar eleman alırken üniversite ayrımı yapıyor mu?
     <br/>
     <br/>
     Yapanlar var. Belli başlı üniversitelerin mezunlarını isteyenler var; ancak son yıllarda bu anlayış değişiyor. Üniversite tercihinden ziyade kişinin yaptığı veya yapacağı işe bakıyorlar.
     <br/>
     <br/>
     -O zaman bu proje Anadolu’daki üniversitelerde okuyanlar için bir açılım olsa gerek.
     <br/>
     <br/>
     Zaten amaçlarımızdan biri, 48 üniversiteye ulaşarak herkesi işin içine dâhil edebilmek.
     <br/>
     <br/>
     -İş hayatına yeni başlayacak insanlarda gözlemlediğiniz en büyük sorun nedir?
     <br/>
     <br/>
     Bir numaralı sorun, daha okurken iş hayatına atılmamak. Hele okuduğu alanda çalışıyorsa çok daha güzel. Mesela gazetecilik okuyorsa, gidip bir gazetede staj yapması veya hukuk okuyorsa bir hukuk bürosunda çalışması gibi. Tecrübesizlik en önemli sorun. İş dünyasında iki grup şirket var. Biri ‘yeni mezunları alır, eğitir, şirketime ve insanlığa kazandırırım’ diyenler. Bu güzel bir şey. Ama ikinci grup şirket, tecrübeli eleman istiyor. Bu yüzden iş hayatına tecrübeli başlamak kişiye avantaj kazandırır.
     <br/>
     <br/>
     -Portföyünüzde kaç kişinin CV’si ve ne kadar şirketle temasınız var?
     <br/>
     <br/>
     7 milyon civarında kişinin CV’si var. 9 bin 500 kadar şirket de veri bankamızdan faydalanıyor.
     <br/>
     <br/>
     -İş arayan veya veren sizinle nasıl temas kuruyor?
     <br/>
     <br/>
     Bizim işte ilan mantığı var. Firma bize önce aradığı vasıf ve pozisyondaki kişiyi bildiriyor. Biz onlara bir şifre veriyoruz. Bu şifreyle sanal ortamda ilan çıkıyor. İlana gelen başvuruları görebiliyor. Mesela firma bir mühendis arıyor. Bizim veri bankamızdan bu pozisyona uygun 200 kişi çıktı. Firmanın talebi bu kişilere otomatik e- posta yoluyla gidiyor. Adaya soruyoruz: ‘Bu firma size uygun bir iş öneriyor, ne dersiniz?’ Aday bakıyor; firma, iş, ücret her şey uygun. Kabul ettikten sonra firma o kişinin CV’sini görebiliyor.
     <br/>
     <br/>
     -Gizlilik ilkesi var yani?
     <br/>
     <br/>
     Evet, Secretcv’de yüzde 100 gizlilik ilkesi uygulanır. Kişi kendini gizlemek istiyorsa, adını, kişisel bilgilerini hatta çalıştığı firmanın ismini bile yazmaz.
     <br/>
     <br/>
     -Üniversitelerdeki öğrencilere ne tür tüyolar veriyorsunuz?
     <br/>
     <br/>
     Bir kere en başta iş doğru CV doldurmaktan geçiyor. Yaptığın işi doğru tanımlaman lazım. Bu çok önemli. Öğrencilere daha birinci-ikinci sınıfta iken part-time çalışmasını öneriyoruz.
     <br/>
     <br/>
     -Kriz döneminde iş bulabilmeleri veya çalışıyorlarsa işlerini kaybetmemeleri için gençlere neler tavsiye edersiniz?
     <br/>
     <br/>
     Çalışanlar firmanın kendisine verdiği görevi hakkıyla ve eksiksiz yerine getirsin. İşini en verimli şekilde yapsın. Bütün gücüyle çalışsın. Firmaya faydalı olmaya baksın. Yeni mezun adaylara da önce kendini tanımasını tavsiye ediyorum. Ne iş yapacaklarını anlasınlar ve şirkete girer girmez maksimum verimli olmanın yollarını arasınlar. Biz aslında daha üniversite birinci sınıftan itibaren çocukları iş hayatına hazır hâle getirmeye çalışıyoruz. Yarı zamanlı işler tavsiye ediyoruz. Ancak gördüğümüz manzara da şaşırtıcı. Dünya umurlarında değil gençlerin. Daha mezuniyete çok var, diyorlar.
     <br/>
     <br/>
     <br/>
     <br/>
     <br/>
     CV NASIL OLUŞTURULUR?
     <br/>
     <br/>
     CV’nin açılımı Latince Curriculum (Rota) Vitae (Hayat). Yani şu ana kadarki deneyimlerinizin özeti ve bundan sonraki hayatınızın haritası demektir. Özgeçmişiniz, çalışmak istediğiniz firmalarla sizin aranızdaki iletişimin ilk adımıdır. İnsan kaynakları yetkilileri veya bölüm yöneticileri bir özgeçmişe ortalama 20-30 saniye bakar. Okumaya devam etmelerini sağlamak için bir şeyler yapmalısınız.
     <br/>
     <br/>
     <br/>
     <br/>
     İÇERİK
     <br/>
     <br/>
     • Girişte kariyer özeti olmalı.
     <br/>
     <br/>
     • Son işten geriye doğru deneyimlerinizi kronolojik olarak göstermeli.
     <br/>
     <br/>
     • Her işinizdeki başarılarınızı mümkünse sayısal olarak ifade ediyor olmalı.
     <br/>
     <br/>
     • İşe etki edecek kritik beceri ve yetkinliklerinizi vurgulamalısınız.
     <br/>
     <br/>
     • İş tecrübeniz varsa eğitim ve kişisel bilgiler bölümleri iş deneyiminizden sonra yer almalı.
     <br/>
     <br/>
     • Kolay anlaşılır olmalı.
     <br/>
     <br/>
     • 3. tekil şahıs olarak anlatılmalı.
     <br/>
     <br/>
     • İş tanımlarını değil, fiilen yapılan işleri vurgulamalı.
     <br/>
     <br/>
     • Deneyimlerdeki başarılara yer vermeli.
     <br/>
     <br/>
     • Hedefe yönelik olmalı, bilgileri önem sırasına göre sunmalı.
     <br/>
     <br/>
     • Bireysel becerilerin yanı sıra takım oyunu ve liderlik özelliklerini vurgulamalı.
     <br/>
     <br/>
     <br/>
     <br/>
     FORMAT- GÖRÜNÜM
     <br/>
     <br/>
     • Kolay okunabilen, profesyonel bir formatta yazılmalı.
     <br/>
     <br/>
     • Abartılı olmamalı.
     <br/>
     <br/>
     • Paragraflar kısa ve aralıklı, A 4 beyaz/krem kâğıtta, tek tarafı baskılı olmalı.
     <br/>
     <br/>
     • Girişte ismin altında iletişim bilgileri olmalı.
     <br/>
     <br/>
     • İmla kurallarına uygun olmalı.
     <br/>
     <br/>
     • En fazla iki sayfa olmalı.
     <br/>
     <br/>
     <br/>
     <br/>
     ÖZGEÇMİŞİN BÖLÜMLERİ
     <br/>
     <br/>
     Başlık
     <br/>
     <br/>
     Ad, soyad, adres, telefon numaraları ve e-mail adresi gibi iletişim bilgilerini içerir.
     <br/>
     <br/>
     Kariyer Amacı
     <br/>
     <br/>
     Sizi özgeçmişiniz ya da görüşme yolu ile tanıyan kişilerin bilmek istedikleri hususların başında ne yapmak isteğiniz ve diğer beklentileriniz gelir. İş amacınızı belirlemeniz ve bunu ifade etmeniz şirketle uyumunuzun anlaşılması için de gerekli olabilir.
     <br/>
     <br/>
     İş Deneyimi ve Başarılar
     <br/>
     <br/>
     Bu bölümün amacı, bugüne kadar yaptığınız işleri, bunları ne kadar iyi yaptığınıza dair destek ifadeleriyle yazmaktır. Çalıştığınız her işyerindeki deneyiminizle ilgili önemli başarıları özgeçmişin bu bölümüne ekleyin. İşlerinizi ve iş yerlerinizi sondan başa, tarih ve yer belirterek yazın. Her işin önce kısa bir tanımını yaparak sorumluluk alanlarınızı açıklayın. Daha sonra her bir işteki başarılarınızı yazın. Bunları mümkün olduğunca sayısal ya da ölçülebilir biçimde vermeye çalışın.
     <br/>
     <br/>
     Öğrenim
     <br/>
     <br/>
     Mezun olduğunuz okulları sondan geriye yazın.
     <br/>
     <br/>
     Üniversite mezunu iseniz; lisenizi ancak adı size yardımcı olacaksa yazın.
     <br/>
     <br/>
     Profesyonel Gelişim / İşle İlgili Eğitimler
     <br/>
     <br/>
     Aldığnız mesleki eğitimler ya da bunların içinden seçmiş olduklarınız, iki sayfalık özgeçmişe sığıyorsa o bölüme yazın. Sığmıyorsa, bunları ayrı bir sayfa olarak listeleyin, gerekirse sunun.
     <br/>
     <br/>
     Kişisel Bilgiler
     <br/>
     <br/>
     Paragraf biçiminde ya da liste olarak ifade edilebilir. ‘Doğum Tarihi’ ya da ‘Yaş’ ve ‘İlgi Alanları’nızı eklemek ülkemizde alışılmıştır. 40’ın üzerindeyseniz sağlık durumunuzun mükemmel olduğunu belirtmeniz, katıldığınız spor faaliyetlerini eklemeniz -özellikle de bir kulüp üyesiyseniz- yerinde olur.
     <br/>
     <br/>
     Askerlik durumunuzu belirtin. Özel bir deneyim yoksa, sadece tamamlandı deyin.
     <br/>
     <br/>
     Hobilerinizi yazarken, gerçekten normal bir insandan çok daha fazla ilgilendiğiniz konuları yazın. ‘Kitap okumak’, ‘yürümek’, ‘futbol oynamak’ gibi çok genel ifadelerden kaçının.
     <br/>
     <br/>
     Varsa sosyal/toplumsal faaliyetlerinizi ve üyeliklerinizi de buraya yazın.
     <br/>
     <br/>
     <br/>
     <br/>
     <br/>
     <br/>
     MÜLAKATTA GELEBİLECEK BAZI SORULAR VE CEVAPLARI
     <br/>
     <br/>
     <br/>
     1. Amirinizle ters düştüğünüz bir durum oldu mu, ne yaptınız?
     <br/>
     <br/>
     Amirlerimle büyük anlaşmazlıklar olmadı; ancak bazı fikir ayrılıkları yaşadım. Bunun tarafların bakış açılarını iyi anlamadıkları zaman oluştuğunu düşünüyorum. Önce amirime kendi argümanını detaylı şekilde anlatmasını rica ederim ve kendi perspektifimi net olarak açıklarım. Orta yolda buluşabilir miyiz, araştırırım. Son noktada anlaşma sağlayamıyorsak nasıl ilerlememiz gerektiğini kendisine bırakırım.
     <br/>
     <br/>
     2. Geriye dönebilseydiniz hayatınızda neyi değiştirmek isterdiniz?
     <br/>
     <br/>
     Şimdiye kadar hayatımda ‘keşke’ dediğim bir şey olmadı. İş hayatımda adımlarımı hep planlayarak attım. İnsan ilk işini seçerken doğal olarak zorlanıyor; üniversite ile birlikte çalışmaya başlasaydım bu kararı daha rahat verirdim diye düşünüyorum. Ancak mesleğimi seviyorum ve doğru karar verdiğime inanıyorum.
     <br/>
     <br/>
     3. Son işinizden neden ayrıldınız/ ayrılmayı düşünüyorsunuz?
     <br/>
     <br/>
     Burada doğal olmak ve kısa ve net bir cevap vermek doğru olur. Çalıştığınız kurumun ve kendinizin ileriye dönük planlarından, yetkinliklerinizi ne derecede kullanabildiğinizden, beklentilerinizden bahsedebilirsiniz. “Beni terfi ettirmediler, bu sebeple ayrılmak istiyorum”, ya da “Müdürümle anlaşamadım” profesyonelce bir cevap değil. İşten çıkarıldıysanız da defansif olmayıp şirketin küçüldüğünü veya pozisyonunuzun ortadan kalktığını söyleyebilirsiniz.
     <br/>
     <br/>
     4. Eski amirinizle konuşsak, güçlü ve zayıf yönleriniz hakkında ne der?
     <br/>
     <br/>
     Amirimle … yıl birlikte çalıştık ve birbirimizden pek çok şey öğrendik. Sorumluluk duygumun yüksek olduğunu, işimi sahiplenerek yaptığımı bana sık söylemiştir. Müşteri ilişkilerimin, rapor hazırlama yetkinliğimin de iyi olduğunu söyler. Son performans görüşmemizde zaman yönetimi konusunda çalışmam gerektiğini vurgulamıştı ve bu konu üzerinde birlikte bir gelişim planı hazırladık.
     <br/>
     <br/>
     5. Baskı altında çalıştığınız bir durumu anlatır mısınız?
     <br/>
     <br/>
     Kalite denetimi için denetçiler gelmeden önceki 2-3 haftayı örnek verebilirim. Günlük işleri yürütürken bir yandan da kalite departmanının istediği iş akışındaki güncellemeleri yapmamız gerekiyordu. Şirkette herkes yoğun bir baskı altındaydı. Bölüm olarak toplanıp müşteri işleri ve kalite için yapılacaklar konusunda öncelikleri belirledik ve iş bölümü yaptık. Kalite departmanıyla da yakın bir koordinasyon içinde, her gün … saat fazla mesai yaparak denetçiler gelmeden tüm raporları hazırladık. Ekibin takibi, eksik işlerin arkadaşlara hatırlatılması yoluyla ben de bu süreçte önemli bir rol üstlendim ve zamanında hiçbir şey aksamadan denetime hazır olduk.
     <br/>
     <br/>
     6. Son işinizde gerçekleştiremediğiniz bir hedefinizden bahsedin. Niye gerçekleştiremediniz?
     <br/>
     <br/>
     Bu soru sizin gerçekleştiremediğiniz bir hedefiniz olduğunu varsayıyor. Tüm hedeflerinizi gerçekleştirdiğinizi düşünüyorsanız söyleyin. Gerçekleşmeyen bir hedefiniz varsa sizin dışınızdaki hangi faktörler buna etki etti anlatın. Mesela, “Satış destek fonksiyonundan saha satışa geçmeyi hedefliyordum. Ancak o sene boş kadro olmadığı için bunu gerçekleştiremedim.” Bu deneyimden ne öğrendiğinizi eklemek de iyi olacaktır.
     <br/>
     <br/>
     7. Lider olduğunuz bir durumdan örnek verin.
     <br/>
     <br/>
     Muhasebe (ya da satış) bölümü SAP’ye geçecekti. Ben resmî proje lideri değildim; ancak birinci ayın sonunda proje yavaş ilerlemeye başladı. Bölüm içinde proje planını takip ederek fazladan sorumluluk üstlendim, her cuma proje revizyon toplantıları yapmayı önerdim ve amirimle konuşarak ekipteki arkadaşlara destek verdim. Bir süre sonra herkes beni doğal lider kabul edip çıkan sorunları benimle paylaşmaya başladı. Proje lideriyle birlikte bunları tartışarak çözümledik ve diğer bölümlerle aynı zamanda geçişi tamamladık.
     <br/>
     <br/>
     8. Sizin için ideal iş ortamı nasıl olmalı?
     <br/>
     <br/>
     İş hayatımda benim için en önemli değerler dürüstlük ve başarı. Çalışanların samimiyetle işle ilgili ve kişisel konular hakkında görüş paylaştığı, başarının görülerek takdir edildiği, gelişime ve paylaşıma önem veren yöneticilerin olduğu kurumlarda daha verimli olduğumu gördüm.
     <br/>
     <br/>
     9. İşte eleştirildiğiniz bir durumu anlatın. Ne yaptınız?
     <br/>
     <br/>
     Burada savunmaya geçmeyin, çok önemli olmayan bir olayı anlatın. Mesela: İş arkadaşlarımdan biri bölüm toplantılarında fazla öne çıktığımı, her konuda fikir beyan ettiğimi ve bundan rahatsız olduğunu belirtti. Önce birkaç kişiye daha bu konuda ne hissettiklerini sordum, bazıları rahatsız olmadıklarını, bir kişi de katıldığını söyledi. Bundan sonra toplantılarda dinlemeye biraz daha önem gösterdim, gerçekten gerekli olduğunu düşündüğümde konuştum. Ama tabii sadece daha az konuşmak adına toplantılarda pasif bir havaya bürünmedim.
     <br/>
     <br/>
     10. Sizi neden işe alalım?
     <br/>
     <br/>
     Önemli kişilik özelliklerinizden, deneyim ve yetkinliklerinizden bahsedin. Daha önceki işyerlerinize neler kattığınızı anlatın. Pozitif bakış açısı, sorun çözme becerileri, ekiple birlikte aynı hedefe uyum içinde ilerlemek konularından bahsetmeniz çok olumlu etki bırakır. Yetkinliklerinizi abartmayın, yapmadığınız şeyleri yaptım demeyin. Dürüst ve samimi olun.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31782), [web.archive.org (arşiv bağlantısı)](http://web.archive.org/web/20090201182638/http://aksiyon.com.tr:80/detay.php?id=31782)
