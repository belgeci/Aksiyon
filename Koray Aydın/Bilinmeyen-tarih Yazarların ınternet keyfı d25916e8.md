# Yazarların ınternet keyfı

*Koray Aydın Bilinmeyen-tarih*

<div>
 <font>
  <img border="0" height="1" src="/web/20050302224125im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224125im_/http://www.aksiyon.com.tr/resim/299/8.jpg" vspace="5"/>
  </p>
 </font>
 <font class="content">
  Kokoreççinin gelişmeleri ‘faynenşıl tim’den takip ettiği bir ülkede yaşıyoruz. Teknolojik gelişmelerden haberdar ve bu haberdarlığı lafta kalmayıp pratiğe dökebilen insanların sayısının çoğalmasını kim istemez ki?
 </font>
 <br/>
 <p>
  <font class="content">
   Her ne kadar Türkiye, internet kullanımı açısından reklamlara yansıtıldığı gibi iyimser bir tablo çizmese de, bir kesim internetin hayatı kolaylaştırıcı yönünü keşfetmiş durumda.
   <br>
    <br>
     İnternet gerçekten de birçok işlemi eğlenceli bir şekilde zevk alarak yapmamızı sağlayan geniş bir ağ. Ve bu ağ sadece bilgisayarlar arasına değil, hayatımızın birçok alanına örülmüş vaziyette. İnternete bağlanıp bankacılık işlemlerimizi oturduğumuz yerden yapabiliyor, canımız sıkıldığında “gezinerek” eğlenebiliyoruz. Dünyadaki gelişmeleri anında öğrenebilmek de mümkün artık. Gerek bilgi kaynakları, gerek iç ve dış basın organları internette açtıkları sitelerle kullanıcıların monitörlerine servis yapıyor bilgiyi.
     <br>
      <br>
       Bilgi ve habere erişme insanların temel ihtiyaçları arasında yer alıyor. Bu ihtiyaçları gazete, radyo ve televizyon gibi kitle iletişim araçlarını takip ederek gidermeye çalışıyor. İnternet ise geniş kitleleri gelişmelerden haberdar etme noktasında günümüz medyasına alternatif olarak duruyor. İnternet, hem güçlü bir rakip olarak medyayı tehdit ediyor, hem de medyaya büyük kolaylıklar sağlıyor. Bu kolaylıklardan en çok yararlanan kesimlerin başında görevleri haber iletmek olan gazeteciler geliyor kuşkusuz... Özellikle yabancı dili ve bilgisayar kullanımını iyi bilen gazeteciler için internet çok sayıda işlemi kolaylıkla halledebiliyor. Kütüphane, ajans, arşiv ve gazetecinin yükünü hafifletecek daha birçok fonksiyona sahip internet.
       <br/>
       <br/>
       Tıklıyorum, habere ulaşıyorum
       <br/>
       <br/>
       Acaba gazeteciler işlerini yaparken internetten nasıl yararlanıyor? Mesleğin önde gelen isimlerine bu soruyu sorduk ve aldığımız cevaplar internetin kolaylığını gözler önüne seren mahiyette.
       <br/>
       <br/>
       Sabah gazetesi yazarı Murat Birsel interneti sıklıkla kullanan gazetecilerin başında geliyor. Gazeteciliği internetsiz yapmanın imkansız hale geldiğini belirten Birsel, “Bize önceden de ajanstan, başka yerlerden haberler geliyordu. Ama gazeteye gidip haberleri öğrenmemiz gerekiyordu. İnternetle daha hızlı, daha kolay erişiyoruz haberlere. Ancak bir—iki gün sonra ulaşabildiğimiz yabancı gazetelere de artık güncellendiği anda ulaşmak mümkün” şeklinde konuşuyor. Ayrıca internetteki tartışma gruplarına katılıp, oradaki eğilimleri ve fikirleri de görebildiğini ifade ediyor Birsel.
       <br/>
       <br/>
       İnternetle sıkı fıkı olan bir diğer gazeteci ise Zaman gazetesi yazarı Nuh Gönültaş. Yazdığı yazılarda zaman zaman internetten bahseden Gönültaş, işini yaparken mutlaka on—line olma zorunluluğu hissettiğini belirtiyor. Nuh Gönültaş internetin mesleki formasyonuna katkısını şu şekilde özetliyor: “Yabancı medyanın takibi konusunda internet bana büyük olanaklar sunuyor. Herhangi bir konuda araştırma gereği hasıl olduğunda arama motorlarından faydalanıyorum. Bilgiye kısa sürede ulaşmak işimizi yaparken bize büyük bir zaman tasarrufu ve maddi kazanç sağlıyor.”
       <br/>
       <br/>
       Radikal Genel Yayın Yönetmeni Mehmet Yakup Yılmaz internetten yabancı yayınları takip etme konusunda yararlandığını, ayrıca internetin mesleki yayınları izleme imkanı da sağladığını söylüyor. Cumhuriyet gazetesi yazarı Oral Çalışlar evindeki bilgisayarıyla internetten faydalandığını, araştırma ihtiyacını çeşitli sitelere girerek karşıladığını, ayrıca internet gazeteleri ve internetten yayımlanan günlük gazeteleri takip ettiğini belirtiyor.
       <br/>
       <br/>
       ‘Bilgi otoyolu’
       <br/>
       <br/>
       Türkiye'de gazeteciler arasında interneti ilk kullananlardan biri olduğunu iddia eden Akit gazetesi yazarı Abdurrahman Dilipak, internetten “dünya kitabına” zaman zaman göz attığını söylüyor. Dilipak'ın internete yaklaşımı ise şu şekilde: “İnternet hem bilgi almak ve hem de vermek açısından önemli bir imkan. Evinizdeki bilgisayarınız dünyaya açılan bir penceredir.” Dilipak son noktayı çarpıcı bir şekilde koyuyor: “Yasak fikir, yasak yayın yok. Cennet'e ya da Cehennem'e bilgi otoyolunu kullanarak olağanüstü bir hızla ulaşabileceksiniz!”
       <br/>
       <br/>
       Yeni Şafak yazarı Mehmet Barlas internetin kendisi için müthiş bir bilgi kaynağı olduğunu, interneti bilgiye ulaşmak için sıkça kullandığını vurguluyor. İnternetle dünyanın uzak bölgelerindeki insanlarla yazışarak iletişim kurabildiğini belirten Barlas, medyaya dönük gelişmeleri ve haberleri öğrenmek için en sık kendi mesleğiyle ilgili siteleri takip ettiğini söylüyor. Radikal gazetesi yazarı İsmet Berkan “Yabancı gazeteleri ve dergileri okumak için beklemek gerekmiyor. Sabah rutinim The New York Times ve Washington Post ile başlıyor. İnternet sayesinde yıllardır Fransızca olduğu için okuyamadığım Le Monde Diplomatique'i bile okuyabiliyorum artık” diyor.
       <br/>
       <br/>
       İnternetin bilgiye daha hızlı ve kolay bir şekilde ulaşmayı sağladığı, özellikle dış basının takibini ve araştırmaları oldukça kolaylaştırdığı ve tüm bunların gazetecilerin yükünü hafiflettiği konusunda hemfikir bütün gazeteciler.
       <br/>
       <br/>
       Hem de eğlence aracı
       <br/>
       <br/>
       İnternetin gazetecilerin mesleki yaşamlarına katkıları bu şekilde. Peki özel hayatlarında internetin yeri nedir? Mesela canları sıkılınca chat yaparlar mı? Ya da müzik dinlerler mi? Özel hayatlarında da interneti kullanan gazeteciler olduğu gibi, sadece iş amaçlı kullananlar da mevcut.
       <br/>
       <br/>
       Murat Birsel, zaman zaman chat odalarına girip gençlerin neler yaptığını, neler konuştuklarını gözlemlediğini belirtiyor. Ünlü olduğu için gerçek hayatta sağlıklı bir şekilde yapamayacığı gözlemleri, onun Murat Birsel olduğunu bilmedikleri bir ortamda rahatlıkla yapabiliyor. Birsel, internette eğlenmek için özel birşey yapmadığını ama sitelerde gezinirken sörfü eğlenceli hale getirdiğini ifade ediyor.
       <br/>
       <br/>
       Nuh Gönültaş da chat yapan yazarlardan. Gönültaş: “ICQ, bilgisayar başında olduğum sürece masaüstümün bir köşesinde sürekli açıktır. Listemdeki dostlarımla internetten mesajlaşırım. Zaman zaman okurlarımla da chat yaparım” şeklinde konuşuyor.
       <br/>
       <br/>
       Mehmet Y. Yılmaz ise ilginç bir noktaya temas ediyor ve tanımadığı insanlarla paylaşabilecek çok fazla şeyi olmadığını belirterek bu yüzden chat yapmadığını söylüyor: “İşten çıkınca bilgisayar başında vakit kaybetmek yerine kitap okumayı ve ailemle ilgilenmeyi tercih ediyorum.”
       <br/>
       <br/>
       İsmet Berkan özel hayatında daha çok eğlence amaçlı kullanıyor interneti. Serdar Turgut ise müzik dinlemek ve video izlemek için yararlandığını belirtiyor.
       <br/>
       <br/>
       E—maille iletişim
       <br/>
       <br/>
       İnternetin kullanıcılara sağladığı en önemli ve en çok kullanılan imkanların başında gelen ‘e—mail’den gazeteciler ne oranda yararlanabiliyorlar? Soru sorduğumuz yazarların hepsi en azından e—maillerini okuyorlar. Ama gazetenin kendine verdiği ve köşesinden ya da gazetelerin internet sitesinden duyurulan e—mail hesabını kullanmayan gazeteciler var. Ve tabii hiç e—mail hesabı olmayan, kullanmasını bile bilmeyen gazeteciler de mevcut.
       <br/>
       <br/>
       Murat Birsel herkesin birşeyler yolladığını, okuyucunun tepkisini e—mail’le bildirdiğini belirtiyor. Birsel, “Hepsine cevap veremesem de en azından okumuş ve okurun düşüncelerinden haberdar olmuş oluyorum. Mesela okuyucular ‘Af’ konusunda internetten kampanya başlattılar. Çeşitli ihbarlar da geliyor e—mail yoluyla, ‘Murat Bey şu konuya da bir baksanız’ türünden.”
       <br/>
       <br/>
       Mehmet Barlas e—mail’in okuyucularıyla arasında inter—aktif bir iletişimin kurulmasında büyük katkısı olduğunu, yazdığı yazıların okuyuculardaki etkisini ve okuyucuların yazılarına tepkisini öğrenme şansı bulduğunu söylüyor. En pratik haberleşme yolunun e—mail olduğunu düşünen Nuh Gönültaş, okuyuculardan gelen e—mail’lere klavyeyi hızlı kullandığından çok çabuk cevap verebilme imkanı olduğundan bahsediyor ve ekliyor: “Mektuplara mektupla cevap vermek artık gündemimde yok.” Mehmet Y. Yılmaz ise “Bana e—posta gönderen tüm okuyuculara yanıt vermeye çalışıyorum. Eskiden mektup yazmak vs. daha çok zaman gerektiriyordu ve ihmal edebiliyordum. Şimdi ihmal etmiyorum” şeklinde konuşuyor.
       <br/>
       <br/>
       İsmet Berkan okurlarıyla iletişiminin e—mail adresinin köşesinde yayınlanmaya başlamasıyla tam olarak kurulduğunu, samimiyetle yazıştığı okurlarının bulunduğunu belirtirken bir husustan yakınıyor; hakaretler. Okuyucunun hoşuna gitmeyecek yazılar yazınca, okur, dozajını kaçırıp hakarete vardırabiliyor tepkisini. Ve e—mail vasıtasıyla anında bu tepki yazara ulaşıyor. Hakaretlerden şikayet eden bir diğer yazar da Abdurrahman Dilipak. “Zaman zaman bana ufuk açan, bilgi veren ve eleştirileri ile katkı sağlayan kişiler yok değil. Ama kendini gizleyerek hakaret edenler de var.” Dilipak e—mail'i verimli kullanamadığını, çünkü her hafta binlerce mesaj aldığını söylüyor. Oral Çalışlar ise günde 30 civarında e—mail aldığını, çok azını özellikle acil olanları cevapladığını belirtirken zaman zaman gelen bilgileri yazılarında kullandığını da ifade ediyor.
       <br/>
       <br/>
       Bir web sitem bile yok!
       <br/>
       <br/>
       Son zamanlarda ünlüler internette yerlerini almaya başladılar. Ses sanatçıları, mankenler, film yıldızları ve sporcular kendi adlarına açtırdıkları sitelerle sevenleriyle buluşuyorlar. Acaba gazetecilerin böyle bir düşünceleri var mı?
       <br/>
       <br/>
       Abdurrahman Dilipak’ın kendi adına bir web sitesi mevcut; www.teha.org/dilipak adresinden ulaşılabilen sitenin kuruluş amacını Dilipak şu şekilde özetliyor: “Bana dair başkalarının sual—i mukadderlerine cevap olsun diye düşünüldü. Akit internette yayınlanmazken benim yazılarım internette yayınlanıyordu. Çok verimli kullandığım söylenemez ama gelecekte daha güzel şeyler olacak.” Mehmet Barlas hâl—i hazırda bir siteye sahip olmasa da ilerde açmayı düşündüğünü belirtiyor. Kırk yıllık meslek hayatı, elliyi aşkın incelemesi, binlerce makalesi, kendisiyle yapılmış sayısız mülakat olduğunu ve bunları başvuru kaynağı olarak bir siteye koymayı planladığını ifade ediyor Barlas.
       <br/>
       <br/>
       Nuh Gönültaş ve İsmet Berkan da web sitesi açma eğiliminde olan gazetecilerden. Kendi adına yaptığı birkaç amatör sitenin buluduğunu belirten Gönültaş, yakın zamanda yazı ve düşüncelerini koyacağı bir web sitesi açmayı düşündüğünü ve bunu kendinin yapacağını söylüyor. İsmet Berkan ise, www.ismetberkan.com adresinden şimdilik test yayını yaptığı sitesinin eylül başında çalışmaya başlayacağını belirtiyor ve bunun okurlarla iletişim için iyi olacağını düşündüğünü vurguluyor.
       <br/>
       <br/>
       Gazetecilerin internete bakış açıları bu şekilde. Kimisi internetle çok içli dışlı, kimisi sadece ihtiyaç hissettiği oranda kullanıyor. Ama şu da var ki; gazetecilerin büyük çoğunluğu daha internetin kıymetli hazinelerini keşfedememiş durumda. Hatta yazılarını hâlâ elle veya daktiloyla yazan yazarlar bile var günümüzde. Yani her alanda olduğu gibi medya alanında da değişime direnen gazeteciler var. Ama değişime ayak uyduran ve teknolojiyi kullanarak hayatlarını daha da kolaylaştıran gazeteciler bugün daha başarılı olacakları gibi, geleceğin medyasında prim yapacakları da su götürmez bir gerçek.
       <br/>
       <br/>
       koray_aydin@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14061), [web.archive.org (arşiv bağlantısı)](http://web.archive.org/web/20050302224125/http://www.aksiyon.com.tr:80/detay.php?id=14061)
