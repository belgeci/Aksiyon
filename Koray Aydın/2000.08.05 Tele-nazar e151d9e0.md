# Tele-nazar

*Koray Aydın 2000.08.05*

<font class="agenda2NewsSpot">
 Her nerede yaşıyor ve yaşatılıyor" olursanız olun, akşam işten evinize geldiğinizde koltuğunuza rahatça uzanıp televizyonunuzun  kumandasıyla kanallar arasında haber avı yaptığınız olmuştur mutlaka.
</font>
<font class="newsDetail">
 Günün kayda değer gelişmelerini, her alanda yaşanan günlük olayları öğrenmek için haber spikerlerinin aktardıkları haberleri dinlemeye koyuluruz. Saatlerce haber mutfağında hazırlanan haberler, vakti gelince haber spikerleri vasıtasıyla servis edilir izleyicilere. Gerçi günümüzde haber spikeri kavramı yavaş yavaş tarihe karışmaya, yerini haberi sunan kişinin daha aktif ve gözde hale geldiği "anchorman"  ve "anchorwoman"lık müesseselerine bırakmaya başladı.
 <br/>
 <br/>
 Eskiden haber spikerlerini haber başında alttan verilen isimleriyle tanıyabiliyorduk ancak. Ama son zamanlarda özellikle 'büyük' özel TV'lerin haber sunucuları ve isimleri iyice medyatik bir hal almaya başladı. Bu da haberi sunan kişinin isminin daha çok duyulmasını, bu yüzden o kişi hakkında daha çok konuşulmasını beraberinde getiriyor. Hatta öyle bir noktaya gelindi ki, haber sunucularının özel yaşantıları bile haber olarak izleyiciye sunuluyor artık..
 <br/>
 <br/>
 Nazarı meçhul
 <br/>
 <br/>
 Televizyonlarda boy gösteren haber spikerleri her an göz önündeler. İsimleri çeşitli vesilelerle anılıyor değişik mekanlarda, olumlu ya da olumsuz kendilerinden bahsediliyor. Hal böyle olunca bu kişilere nazar değme potansiyeli de yüksek oluyor. Daha önce dergimizde kapak konusu olarak da işlenen nazar, bilimsel olarak kanıtlanan bir gerçeklik. Düşüncenin bioenerjiye dönüşümü olarak nitelenen nazarın varlığı ilahi dinler tarafından da kabul görüyor. Nazarın sebepleri arasında kıskançlık, çekememezlik  ve kötü niyet gösterilmekte. Kıskançlık ile birleşen kötü düşünce, enerjiye dönüşerek hedefteki kişiye zarar verebiliyor. Ya da başarıya tahammül edemeyenlerin çekememezlikleri nazar olarak tezahür edip istenmeyen sonuçlar doğurabiliyor.
 <br/>
 <br/>
 Bizi bu konuyu araştırmaya yönelten televizyon dünyasının ünlüleri arasında yaşanan ve büyük benzerlik gösteren sağlık sorunları oldu. Ünlü televizyoncuların son zamanlarda çeşitli problemlerle karşı karşıya kalmaları gerçekten de dikkat çekici. Kanal7'nin Haber Koordinatörü Ahmet Hakan Çoşkun geçtiğimiz yıllarda oldukça ağır bir trafik kazası geçirmişti. Haziran ayı başlarında fıtık ameliyatı olmak zorunda kalan Show Haber Genel Yayın Yönetmeni Reha Muhtar, talihsiz bir şekilde asansör boşluğuna düşerek vücudunun çeşitli yerlerinden yaralanan ATV Haber Dairesi Başkanı Ali Kırca, yapılan tedkikler sonucu rahim kanseri teşhisi konulan Kanal D'nin sempatik sunucusu Defne Samyeli de sağlık problemleri yaşayan habercilerden. Yaptığı sansasyonel haberlerle ve değişik haber üslubuyla adından sıkça söz ettiren Sadettin Teksoy da görünmez kaza geçirerek sağlık problemi yaşayanlar arasında yerini almıştı. Haber yıldızlarının başına gelen bu elim olaylar ister istemez insanların akıllarında soru işaretlerinin belirmesine neden oluyor. Acaba son zamanlarda televizyon habercilerinin karşılaştığı sağlık problemlerinin sebebi nazar olabilir mi? Yoksa tüm bunlar birer tevafuktan mı ibaret?
 <br/>
 <br/>
 Gözdeler göze mi geldi?
 <br/>
 <br/>
 Ahmet Hakan Coşkun... Kanal7 televizyonunun haber koordinatörü ve aynı zamanda sunucusu. 28 Aralık 1996 günü BandırmaGönen karayolunda şarampole yuvarlanarak trafik kazası geçiren ve kaza sonucu ağır yaralanan Coşkun'un ameliyat sonrasında dalağı alınmıştı. Ölümden dönen Ahmet Hakan Çoşkun bir süre ekranlardan uzaklaşmak zorunda kalmıştı. Kanal7'de yayınlanan Haber Saati programı o zamanlarda şimdiki gibi büyük ilgi görüyor, uzun süren yayın saatine rağmen Kanal7'nin en çok izlenen programı olmayı başarıyordu. Bu başarıda kendine özgü üslubuyla haberi izleyiciye ileten Ahmet Hakan Coşkun'un payı yadsınamaz elbette. Ahmet Hakan Coşkun'a son zamanlarda televizyoncuların geçirdikleri sağlık problemlerini sorduk. Bu tür kazalar ve sağlık problemlerinin herkesin başına gelebileceğini belirten Çoşkun, "Fakat her akşam ekrana gelen kişiler olarak bizler bir problem yaşadığımızda ekrana çıkmazsak seyirci doğal olarak merak ediyor. Bu eksiklik izleyicilerin dikkatini çekiyor ve bu nedenle bu tür haberler daha çok gündemde yer alıyor." şeklinde konuşuyor. Nazara inandığını belirten Ahmet Hakan'a bu benzerliklerin nedeninin nazar olup olamayacağı şeklinde yönelttiğimiz soruya oldukça çarpıcı bir cevapla karşılık alıyoruz: "Nazar değmesi için Türk televizyonculuğunun büyük başarı kaydetmesi gerektiğine inanıyorum. Ortada böyle bir başarı sözkonusu olmadığı için genel olarak başarıdan kaynaklanan bir nazardan söz etmek imkansız." Ama başka bir noktaya dikkat çekiyor Coşkun, genelde televizyonlarda sık sık görünür olmanın nazara sebebiyet vereceğini belirtiyor. İzleyicilerin Defne Samyeli hakkında "Aman ne güzel kadın", Ali Kırca hakkında ise "Bu yaşta bu performans" şeklinde düşünebileceklerini belirten Coşkun "Hele bir de maşaallah dememişlerse nazar değme olasılığı yüksektir" diyerek duanın da önemine dikkat çekiyor.
 <br/>
 <br/>
 Kendisine Haber Saati programının genelde başarılı bulunduğunu hatırlattığımızda, Coşkun zamanında oldukça başarılı mücadeleler verdiklerini gizlemiyor. Kazadan sonra başarısının boyutlarını daha iyi anladığını şu sözlerle anlatıyor: "Kazadan sonra çok büyük ilgi gördüm. O olayın toplumsal barışı kuvvetlendirdiğini düşünüyorum. Sağolsunlar televizyon camiasından arkadaşlar çiçek yolladılar, telefonla geçmiş olsun dileklerinde bulundular, ziyaret ettiler. İzleyiciler de desteklerini esirgemediler bu süreç içinde. Bu da bana benim ne kadar doğru yaptığımı test etme olanağı sağladı." Acaba Türk televizyonculuğu içindeki sizin bu özel başarınız size nazar değmesine sebep olmuş olabilir mi diye soruyoruz Coşkun'a. Temkinli konuşuyor, "Belki nazar değmiş olabilir."
 <br/>
 <br/>
 Nazar var mı nazar?
 <br/>
 <br/>
 Sağlık problemiyle karşı karşıya kalan bir diğer haberci Show Haber Genel Yayın Yönetmeni Reha Muhtar. "Televizyon ekranlarının en çok izlenen haber bülteni" olduğunu iddia ettiği Show Haber'de haberi sunuş tarzıyla dikkat çeken ve yer yer eleştirilere maruz kalan Reha Muhtar, en çok taklit edilen, gaflarına internet sitelerinde sıkça rastlanan ünlülerden. Yaptıklarıyla her an gündemde olmayı başaran, adından sıkça söz ettiren Reha Muhtar acaba nazarın kurbanı mı oldu? Zira Reha Muhtar bir ay boyunca kendisini rahatsız eden bel ağrılarından kurtulmak üzere bel fıtığı teşhisiyle hastaneye yatar. Bıçak altına yatması gerekiyordur. 3 Haziran 2000 tarihinde başarılı bir ameliyat geçirir ve bu rahatsızlığından kurtulur Reha Muhtar. Televizyoncular içerisinde en şanslısı Reha Muhtar olsa gerek çünkü rahatsızlığından hemen kurtulur ve 48 saat içinde görevinin başına döner, hem de bütün habercileri atlatıp kendi ameliyatını haber yaparak. İsminden olumlu ya da olumsuz sık sık bahsedilen Muhtar'a kem göz değmesi ihtimali de var.
 <br/>
 <br/>
 Ali Kırca da talihsiz şekilde geçirdiği görünmez kazayla sağlık sorunu yaşayan televizyoncular kervanına katılanlardan. 15 Haziran 2000 sabahı yeni taşındığı evin 3. katından asansör boşluğuna düşerek yaralanan Kırca, bu görünmez kazayı ucuz atlattı. Sağ kolu omuzdan çıkan, sağ omuz başı ve sol ayak parmaklarından biri kırılan, sol diz kapağında da ufak bir çatlak meydana gelen ATV Haber Dairesi Başkanı Ali Kırca bir süre ekranlardan uzak kalacak. Kırca ATV anahaber bülteninin yanı sıra Siyaset Meydanı programını da istikrarlı bir şekilde yürütmekteydi. Ciddi habercilik anlayışıyla ATV Haber'in bugünlere gelmesinde büyük katkıları var Ali Kırca'nın. Peki nazar onu asansör boşluğunda yakalamış olabilir mi?
 <br/>
 <br/>
 Son olarak da Defne Samyeli eklendi sağlık problemi olan televizyoncular arasına. Kanal D ana haber bülteninin sempatik sunucusu Defne Samyeli'ne konulan rahim kanseri teşhisi televizyon dünyasını adeta şoke etti. Yayılma olasılığı bulunan hastalık erken teşhis edildiği için oldukça şanslı olan Samyeli, tedavi amacıyla geçtiğimiz günlerde Amerika'nın yolunu tutmuştu. Amerika'da başarılı bir ameliyat geçiren Samyeli'nin bir süre istirahat etmesi gerekiyor. Her akşam Kanal D ekranından bizlere haberleri aktaran güzel sunucuya acaba Ahmet Hakan Çoşkun'un değindiği gibi güzelliğinden dolayı nazar değmiş olabilir mi?
 <br/>
 <br/>
 Geçtiğimiz Nisan ayında bir diğer televizyon habercisi, Sadettin Teksoy da şanssız bir kazaya maruz kalmıştı. Sürekli tekrarladığı "Aman izleyiciler, sakata gelmeyelim" temennisi, ne yazık ki işe yaramadı ve Sadettin Teksoy 'sakata geldi'. Urfa Balıklıgöl'de gezerken kayarak düşen ve iki kaburga kemiği kırılan, bir kaburga kemiği çatlayan Teksoy da bilindiği üzere gündemde kalmayı başarabilen habercilerden.
 <br/>
 <br/>
 "Defne'nin rahatsızlığını
 <br/>
 <br/>
 önceden biliyordum."
 <br/>
 <br/>
 Evet, görüldüğü gibi Türk televizyonunun gözdeleri yaşadıkları rahatsızlıklarla bir süre ekrandan uzak kaldılar veya kalıyorlar. Peki televizyon âlemindeki meslektaşların çeşitli problemlerle karşı karşıya gelmelerinin sebebi nazar olarak değerlendirilebilir mi? Ekranın gözdelerine göz değdi mi? Bu soruyu nazar ile ilgili araştırmaları bulunan renk uzmanı Metin Yahya Üster'e sorduk. Televizyonda her an göz önünde olan insanların, doğal olarak izleyicinin dikkatini çektiğini belirten Üster, izleyicilerin düşünce gücüyle bu kişilere enerji aktarımı meydana getirebileceklerini söylüyor. "Düşünceler iyi ve ya kötü olabilir ama maalesef daha çok kötü düşünceler sonucu insanlara göz değmesi söz konusu oluyor. Kötü niyet ve düşünceler sonucu meydana gelen enerji dalgası oldukça hızlı bir şekilde hedefe ulaşıyor. Hedef kişinin organizmasına çarpan negatif enerji kişiyi olumsuz olarak etkiliyor ve çeşitli rahatsızlıkların meydana gelmesine sebep oluyor." şeklinde konuşuyor Üster. Aslında bütün hastalıkların auradan (iç fiziksel nedenlerden) dolayı başladığını, tıbbın ancak fiziksel nedene sirayet ettiği zaman hastalığı teşhis edebildiğini öne süren Üster ilginç bir açıklamada bulunuyor; "Defne Samyeli'nin rahatsızlığını önceden biliyordum." 'Bir bakışta enerji ve renk gücü yöntemi' ile Samyeli'nin hastalığını çok önceden saptadığını belirten Üster, hastalığın daha da erken teşhisi için iç fiziksel nedenlerin saptanması gerektiğini belirtiyor.
 <br/>
 <br/>
 Evet görünen o ki, ünlü televizyoncular birer birer nazarı meçhullerin kurbanı oluyorlar. Gerçi günümüzde nazarı meçhuller çok da ön planda değil. Zira faili meçhullerle onlarca gazeteci ve aydın hayatlarını kaybettiler. Silah ve bomba gibi öldürücü etkisi fazla bulunmasa da nazar, düşünce ve bakışın ateş ve barut gibi yanyana gelmesi gibi birleşince hedefe zarar veriyor. Nazara karşı en büyük kalkanın dua olduğunu hatırlatır ve rahatsızlık yaşayan bütün ünlülere geçmiş olsun dileriz. Nice nazarsız yayınlara...
 <br/>
 <br/>
 koray_aydin@hotmail.com
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-6437-34-tele-nazar.html), [web.archive.org (arşiv bağlantısı)](http://web.archive.org/web/20101026090628/http://aksiyon.com.tr:80/aksiyon/haber-6437-34-tele-nazar.html)
