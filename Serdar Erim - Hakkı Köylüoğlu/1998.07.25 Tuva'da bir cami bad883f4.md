# Tuva'da bir cami

*Serdar Erim - Hakkı Köylüoğlu 1998.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İrkutsk, binlerce ırmağın beslediği Baykal gölünün kenarında bir kent. Tuva Türk Cumhuriyeti'nin başkenti.
  </font>
 </div>
 <div id="newsText">
  <font class="detail-text">
   Bu kentteki Müslümanların hikayesi, İslam'ın kuzeye doğru yayılışının da bir anlamda özetini oluşturuyor. Ve İrkutsk'taki Tatar Camii, müslümanlığın Tuva'daki acı ve tatlı hatıralarını baştan sona yorgun bedeninde taşır.
   <br/>
   <br/>
   Müslümanların İrkutsk şehrine gelmeleri  19. yy'ın başlarına rastlar. 1835 yılına ait resmi kaynaklara göre bu yıllarda İrkutsk şehrinde 350'ye yakın müslüman yaşamaktadır. 20. yy'ın başlarına doğru Sibirya'daki politik gelişmeler ve köylü reformlarının da etkisiyle Rusya'nın Avrupa kesiminden buralara Urallar'dan, Kazan ve Orenburg şehirlerinden birçok müslüman gelir.
   <br/>
   <br/>
   Zamanla sayıları artan müslümanlar dini vecibelerini yerine getirebilecekleri, dini bayramlarını kutlayabilecekleri ve eğitim alacakları bir camiye ihtiyaç duymuşlar. Zaidullah ve Şeyhullah adlı kardeşlerin Selamet Caddesi'nde (caddenin adı geçtiğimiz yıllarda Karla Libknehta olarak değiştirildi) bulunan inşaatlarından biri 1897 yılı kışında alınan izin ve destekle hızla cami inşaatına çevrilir. Minarenin de eklenmesiyle cami tamamlanır ve İrkutsk şehrinde açılan ilk cami olma unvanını alır. Caminin ilk imamı Garıh Baymuratof'tur.
   <br/>
   <br/>
   Caminin yapılmasını sağlayan kardeşlerin mensup olduğu Şafuigulin ailesi 19 ve 20. yy'da sahip olduğu ticari müessese ve hayır işleriyle adını bir çok kez duyurmuş. Tüccarlık yapan Hacı Şeyhullah Şafigulin, ilk olarak Kazan şehrinden Omsk şehrine gelmiş. Omsk'a meyve getiren Hacı Şeyhullah'a Kranayansk şehrine gitmesini, orada mallarını daha pahalıya satabileceğini söylemişler. Hacı Şeyhullah buradan Krasnayask'a gelmiş ve gerçekten mallarını iki kat pahalıya satmış, sonra İrkutsk'a gelmiş ve buraya yerleşmiş. Bir çok madalya almış Hacı Şeyhullah Şafigulin. İki kez şehir meclisine girmeyi başaran Hacı Şeyhullah sayesinde müslüman halk pek çok problemini çözebilmiş ve cami inşaatını tamamlayabilmiş.
   <br/>
   <br/>
   Bu yıllarda İrkutsk şehri dışında müslümanların yaşadığı Ziminsky, Zalarinsky, Çeremhova ve Oginsky gibi  yerleşim birimlerinde de camiler açılmış. İrkutsk Tatar Camii fakirlere ve yetimlere yardım edilen, hatta fakirler için hergün bedava yemek hazırlanan bir hayır yuvası olduğu gibi, kütüphanesi ve müslüman çocukların eğitim gördüğü medresesi ile ilim merkezi haline de gelmiş. Sovyet rejiminin ayakta durduğu yıllar, diğer dinlerle birlikte  İslam dini için de sabır yılları olmuş. 19201940 yılları arası kapatılan cami değişik amaçlarla kullanılmış, medresesi kapatılmış ve minareleri yıkılmış.
   <br/>
   <br/>
   Şimdiyse günde 5 vakit namaz kılınan özellikle cuma günleri dolup taşıyor.  Caminin aynı zamanda 20 kişilik organizasyon komitesi de mecvut. Bu komitenin başkanlığını B. A. Agaev yapmakta. Agaev aynı zamanda Azerbaycan Kültür ve Yardımlaşma Derneği'nin de başkanı. Cami yetkilileri  minareleri yeniden yapmak istediklerini, bunun için de 1 milyar rubleye(yaklaşık 160 bin dolar) ihtiyaçları olduğunu söylüyorlar.
   <br/>
   <br/>
   Bu yıl 100. yaşını kutlayan cami değişik ülkelerden misafirleri ağırladı. Şehrin müzik tiyatrosunda düzenlenen programda konuşma yapan cami imamı Ferid Mengaliyev "Camiler Allah'ın evidirler. Bu caminin varlığı tarihimizin, ruhumuzun ve kültürümüzün varlığı ve devamı demektir." diyordu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3959), [web.archive.org (arşiv bağlantısı)](http://web.archive.org/web/20130908032232/http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3959)
