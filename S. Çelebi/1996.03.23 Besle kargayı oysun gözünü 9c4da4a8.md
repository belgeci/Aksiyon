# Besle kargayı oysun gözünü

*S. Çelebi 1996.03.23*

<div>
 <p>
  <font>
   1980 sonrası Türkiye’nin başına bela kesilen PKK’nın 1982’de gerçekleştirilen 2. kongresi, örgütün yapılanması konusunda çok önemli kararların alınması özelliğini taşır. Bu kongre sonucunda, Lübnan Helve  kampında Avrupa’dan getirilen elemanlar eğitilmiş, Libya’da örgütlenme kararı alınmış ve burada bir temsilcilik açılmıştır.
   <br/>
   <br/>
   Elbette Ortadoğu eksenli bir terör örgütünün Avrupa’da da bir sacayağı bulunmalıydı. Bu zarureti çok iyi gören örgüt, en has adamlarından Resul Altınok’u Avrupa’ya gönderecek ve kendi ifadeleriyle, ‘Iki yıl besleyecek, her türlü ihtiyaçlarını karşılayacak, bela ve tehlikelerden koruyacaktı’. Örgüte Avrupa'da yeni üyeler bulmak zor olmadı. Maddi olarak da güçlü olan bu insanlardan aidatlar toplandı. Derken daha çok paraya ihtiyaç duyan örgüt, çeşitli yasadışı işlere de bulaşmaya başladı. Avrupa’ya bir şekilde gelmiş işsiz 18 yaşındaki gençler, kendilerini milyonlarca dolarlık “uyuşturucu ticareti”nin içinde buldular. PKK, beyaz ticaretinin en önemli ismi oldu Avrupa’da. Dernekler kuruldu ve buralara uğrayan gençlere “ezildikleri”, “haklarının yendiği” anlatıldı. Ancak bir süre sonra Altınok, Öcalan'ın kararlarını eleştirmeye başlayınca, örgüt tarafından MIT ajanlığıyla suçlandı.
   <br>
    <br>
     PKK’nın Avrupa serüveni, böyle başlıyor işte. Bu serüvene uyuşturucu ticareti, kaçakçılık, haraç, gasp, soygun gibi faaliyetler de dahildi, ama ilk zamanlar PKK’yı ‘mazlum’ gören Avrupa kollarını sonuna kadar açtı. PKK’nın örgütlenmesine resmen göz yumdu. Gün geçtikçe örgütün kendi halklarının da zararına eylemlere giriştiği anlaşılınca, paçalar tutuştu. Son Dortmund olayları da işin tuzu biberi oldu. Almanya Cumhurbaşkanı Roman Herzog, bu konuda sert bir açıklama yaparak “Ülkemizde yaşayan yabancı asıllı hemşehrilerimizden kim şiddet eylemlerine katılırsa burada kalabilme hakkını kötüye kullanmış olur. Böyleleri ülkemizi terketmeliler” dedi.
     <br>
      <br>
       Geçtiğimiz hafta sonu Dortmund’da yapılmak istenen mitingin mahkeme kararıyla yasaklanmasının ardından bu yasağı dinlemeyen bölücü terör örgütü mensupları, yaptıkları eylemlerle gerçek yüzlerini bir daha gösterdiler. Emellerine ulaşmak için herşeyi göze alan PKK militan ve sempatizanları kendilerini engellemek isteyen emniyet güçlerine de saldırarak ikisi ağır olmak üzere toplam 38 polisi yaraladılar.
       <br>
        <br>
         Bölücü terör örgütü Almanya genelinde yasak olmasına rağmen, yeni isimlerle açılarak, aynı gayeye hizmet eden derneklerle faaaliyetlerini sürdürürken, gerek emniyet güçleri gerekse politikacılar bu duruma göz yummalarının faturasını ağır ödüyorlar. Almanya Içişleri Bakanı Manfred Kanther, olaylardan sonra sert bir açıklama yaparak, “Devletin bütün mevcut imkanlarıyla terör örgütü PKK’nın üzerine gidilecektir ve sorumlular kanun önünde hesap verdikten sonra sınır dışı edilecektir” dedi. Dışişleri Bakanı Kinkel ise, bu tür gözü dönmüş eylemcilere karşı en sert tedbirlerin alınacağını belirterek, “Hukuk devleti olan Almanya’da PKK’ya getirilen yasak daha sert bir şekilde uygulanacaktır ” diyecekti.
         <br/>
         <br/>
         Olaylarda 38 meslektaşları yaralanan Almanya Polis Sendikası Başkanı Klaus Seffenhagen de yaptığı açıklamada, eylemlerden politikacıları sorumlu tutarak, “Emniyeti sağlamakla görevli polislerin eylemciler tarafından ölünceye kadar dövülmek istenmesi, PKK’nın gerçek yüzünü ortaya çıkarmıştır ” dedi.
         <br/>
         <br/>
         Bu arada olaydan sonra sessizliğini koruyan Helmut Kohl da, bir açıklama yapmak zorunda kaldı ve sınırdışı etme yasasının görüşülüp karara bağlanacağını söyledi.
         <br/>
         <br/>
         Örgütün Avrupa’daki taraftarlarıyla Türkiye’dekilerden daha kolay iletişim kurduğu kesin. Kendi yönetimindeki MedTV’de yayınlanan açık oturumlarda ve diğer proğramlarda sürekli Apo’nun mesajları veriliyor. Beka Vadisi’nden gönderilen mesajlar Avrupa’daki genç sempatizanlarca hemen pratiğe dökülmeye çalışılıyor.
         <br/>
         <br/>
         Daha önce, yakılan, Türkler'e ait işyerleri için hiçbir ciddi tedbir almayan Almanya’nın, iki polisinin linç edilmekten son anda kurtarılmasına gösterdiği tepki Herzog, Kanther ve Kinkel’in cümlelerinde saklı. Acaba iki polise karşı böyle bir saldırı olmasaydı, Alman yetkilileri bu kadar sert açıklamalar yaparlar mıydı?
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 266 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21710), [web.archive.org (arşiv bağlantısı)](http://web.archive.org/web/20060526155021/http://www.aksiyon.com.tr:80/yazdir.php?id=21710)
