# Hayvan sevgisi nereye kadar?

*Fatma K. Barbarosoğlu 1994.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   6570 Sayılı Kanun'a göre; müstakil olmayan evlerde köpek, tavuk gibi hayvanları beslemek suç sayılmaktadır.
Pendik'ten Kadıköy istikametine doğru gitmekte olan bir minibüsün içerisindeyiz. Ayşekadın durağından, kırmızı kıyafetler giydirilmiş süs köpeği ile birlikte binen genç kadın, yaşlı bayanın yanındaki boş yere oturuyor. Oturmasıyla birlikte kavga da başlıyor.
  </font>
 </div>
 <div id="newsText">
  <font class="detail-text">
   Yeni binen kadının kucağındaki köpekten rahatsız olan yaşlı kadın, "Hayvanın başını kendine doğru çeksene, rahatsız ediyor" diye çıkışıyor.  Köpeğin sahibi, "Bir şey yapmaz hanımefendi, korkmayın" diyerek yaşlı kadını yatıştırmaya çalışıyor. Kırmızı elbiseli köpek, sahibinin kucağına sığmamakta ısrarlı olmalı ki, yaşlı kadın bir taraftan söylenirken  bir taraftan da etrafındakilerden yardım istiyor: "Allah aşkına biri benimle yer değiştirsin. Üstümde sürünmedik yer bırakmadı bu hayvan".
   <br/>
   <br/>
   Ön sırada bir yerin boşalmasıyla birlikte hışımla yerinden kalkan köpekli hanım buraya geçiyor. Kızgınlığından yanına oturduğu hanımın hamile olduğunu farkedemiyor bile. Hamile hanım da "Lütfen benden uzak durun, ben hayvandan çok korkarım" diye söylenmeye başlayınca kırmızı elbiseli köpeğin sahibi kendini dizginleyemeyerek bağırmaya başlıyor: "El kadar hayvandan ne istiyorsunuz. Bir kanişin (küçük süs köpeği) kime zarar verdiği görülmüş. Dur kızım, dur yavrum... Ayıptır bu yaptığınız. Ne kadar gayri medeni insanlarsınız? Bu toplumda hayvan sevgisi diye bir şey hiç gelişmemiş."
   <br/>
   <br/>
   Aslında az ya da çok her insanda vardır hayvan sevgisi. Bazı insanlar köpeği, kediyi, bazıları ise balığı, kuşu sever. Tabiattan uzakta, büyük şehirlerde yaşayan bir çok insanın gönlünden, evinde hayvan beslemek geçer. Fakat bu pahalı sevgiyi çok az kişi yerine getirir, getirebilir.
   <br/>
   <br/>
   Hayvan besleme imkanını elde eden insanlar, kendilerini bir çok zorluğun beklediğini bilmelerine rağmen bu hobilerinde ısrarlıdırlar. Beslenilen hayvanın fiyatı yükseldikçe, getirdiği sıkıntı da buna bağlı olarak artar.  Yetiştirdikleri hayvanın verdiği eziyet, getirdiği külfet yetmiyormuş gibi, çevresindeki insanların gösterdikleri tepki, hayvan beslemenin ne kadar fedakarlık gerektiren bir şey olduğunu daha da iyi ortaya koyar.
   <br/>
   <br/>
   <br/>
   <br/>
   HAYVANLARI GERÇEK ANLAMDA SEVMIYORUZ
   <br/>
   <br/>
   <br/>
   <br/>
   Özellikle büyük şehirlerde, Avrupai tarzda icra edilen bir hayvan sevgisine şahit oluyoruz. Evinde hayvan yetiştirenler ile bunları sevmeyenler arasında yaşanan çatışmanın temelinde de bu nüans yatıyor: Yetiştirilen hayvanlar bizim kültürümüzde yer almayan şekliyle besleniyor. Bazıları hayvanı gösteriş olsun diye besleyip, yanında gezdirirken; bazıları da  muhtaç insanlara göstermedikleri sevgiyi bu hayvanlara göstererek ne kadar "hümanist" olduklarının zoraki gayreti içine giriyorlar. Bu da, 'klasik' hayvan sevgisi içerisindeki insanlarla, 'modern' anlayışa sahip hayvanseverleri karşı karşıya getiriyor.
   <br/>
   <br/>
   Bazı insanların sokak hayvanı olarak bilinen kedi ve köpeği apartmanlarda  yetiştirmek istemeleri, apartman sakinleri arasında kavgaya kadar giden tartışmalara sebep oluyor. Sakinlerin tahammüllerini zorlayan saiklerin başında köpek havlaması geliyor. Sahipleri tarafından uzun süre evde aç bırakılan köpeklerin inleme ve havlamaları, komşuları canından bezdiriyor. Asansörle bilmem kaçıncı kata çıkarılan kurt köpeğinden şikayet, onun asansörde def'i hacet gidermesinden çok, hayvanın bir esir gibi kendisine uygun olmayan dört duvar arasında yaşamaya mahkum edilmesinden kaynaklanıyor.
   <br/>
   <br/>
   Evlerinde kediköpek besleyenler bu hayvanları beslerken kendilerinin aldıkları zevkin dışında iki şeyi düşünmek zorundalar: "Hayvanı ev şartları içinde hapsetmeye ne kadar hakkım var" ve "Benim bu hakkım ne zaman başkalarının haklarını ihlal etme noktasına varıyor."
   <br/>
   <br/>
   <br/>
   <br/>
   Nazan Bekiroğlu (AkademisyenYazar):
   <br/>
   <br/>
   Yangında ilk kurtaracağım minik kedimdir
   <br/>
   <br/>
   <br/>
   Bence hayvanları sevmek değil, sevememek insan tabiatına aykırı. Hayvan sevgisi çıkarsız bir sorumluluğun, dahası şefkatin göstergesi. Hayvanları sevmenin, insanları sevmekle çok yakın ilişkisi olduğuna inanıyorum. Hayvanı sevmeyen, insanı da sevemez.
   <br/>
   <br/>
   Hayvanlarla ilişkimiz, inanın sosyal hayatımızın sağlıklılığı hakkında ilk göstergedir. Sokağına 'Körkedi' adını verebilen, leylekler ve diğer hayvanlar için hayvan hastaneleri açan medeniyet bunu başarmıştı.
   <br/>
   <br/>
   Bebeklerin öldürüldüğü böyle bir dünyada sadece karabataklar için ağıt yakmak, sığ vicdanların rahatlatılmasından başka hiç bir işe yaramaz. Esas olan elbet insandır. Ama her şey insanla bitmez. Yaratılmış olan aleme karşı tümüyle sorumluluk taşıdığımız muhakkak. Sadece hayvan meselesi bile değil. Bitkilere, havaya, suya, taşa karşı bile sorumluluğumuz var.
   <br/>
   <br/>
   Hayvanları çok seviyorum. Onlar için çok ağladığımı bilirim. Evimde 2'si kedi, 2'si köpek 4 hayvan besliyorum. Gönlüm, kedi ve köpek başta olmak üzere pek çok hayvanı kucaklayabilir. Doğrusu pek çok derken de huzursuzum. Neden hepsi değil? Hepsini sevebilmek için kendimi çok zorladım. Ama maalesef olmuyor. Sürüngenleri filan sevemiyorum. Üzgünüm, korkuyorum. Ve galiba ben, galiba değil muhakkak; yangında Rembrant tabloyu bırakıp minik kedi yavrusunu kurtaracak olanlardanım.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-415-34-hayvan-sevgisi-nereye-kadar.html), [web.archive.org (arşiv bağlantısı)](http://web.archive.org/web/20130301025835/http://www.aksiyon.com.tr:80/aksiyon/haber-415-34-hayvan-sevgisi-nereye-kadar.html)
