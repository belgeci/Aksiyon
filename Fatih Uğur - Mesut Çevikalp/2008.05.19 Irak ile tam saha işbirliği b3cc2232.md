# Irak ile tam saha işbirliği

*Fatih Uğur - Mesut Çevikalp 2008.05.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘... Irak’ın toprak bütünlüğü ve siyasî birliğine verilen önem teyit edilmiş, Irak’ta son dönemde olumlu gelişmeler de dikkate alınarak, bu komşu ülkeyle ikili işbirliğinin siyasî, ekonomik, ticarî, kültürel ve askerî alanlar ile enerji sektöründe mümkün olduğunca geliştirilmesi ve insanî yardımların artırılması üzerinde durulmuştur.’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080605055815im_/http://www.aksiyon.com.tr/resim/702/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080605055815/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080605055815/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080605055815oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080605055815oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   “Irak genelinde meydana gelen gelişmeler gözden geçirilmiş, Irak’ta millî mutabakatın temelini oluşturan yasama alanındaki faaliyetler ile Irak’ın bölgede yerini yeniden alabilmesine yönelik gelişmeler değerlendirilmiş, bu bağlamda ülkemizin tüm Iraklı grup ve oluşumlarla istişarelerinin sürdürülmesinin yararlı olacağı mütalaa edilmiştir. Irak ile başta ekonomi ve enerji olmak üzere çeşitli alanlardaki ikili işbirliğinin daha da geliştirilmesi üzerinde durulmuştur.”
   <br>
    <br>
     Bu iki paragraf, 21 Şubat ve 24 Nisan tarihli iki Millî Güvenlik Kurulu kararının basın bültenlerine yansıyan Irak’la ilgili kısımları. Türkiye, terör örgütü PKK’ya yönelik hava ve kara harekâtları ile eş zamanlı bir diplomatik süreç işletiyor son üç aydır. Irak’ın kuzeyindeki bölgesel Kürt yöneticilerinin ılımlı mesajları ile Bağdat, Erbil, Ankara hattında kurulan mekik diplomasisi yeni umutlar vadediyor. 5 Kasım 2007’de yapılan Erdoğan-Bush zirvesinden sonra ortaya çıkan PKK ile ortak mücadele zemini, Irak’la Türkiye arasında enerji güvenliği, diplomasi, ekonomik işbirliği ve barış kelimeleriyle özetlenebilecek yeni bir dönemi haber veriyor.
     <br>
      <br/>
      Aslında iki ülke arasında son dönemde artan diplomasi süreci 21 Şubat 2008 tarihinde yapılan MGK’nın hemen ardından Irak Devlet Başkanı ve Irak Kürdistan Yurtseverler Birliği (IKYB) Başkanı Celal Talabani’nin Ankara’ya davetiyle başladı. 27 Şubat’ta Bağdat’ta Başbakanlık Başdanışmanı Prof. Dr. Ahmet Davutoğlu, Devlet Başkanı Talabani ve Irak Dışişleri Bakanı Hoşyar Zebari’ye “PKK’yı bölgeden temizleyerek Irak’ın egemenlik haklarını garantileme” mesajını verdi. Ardından 8 Mart’ta Talabani’nin Türkiye ziyareti ve Cumhurbaşkanı Abdullah Gül ile görüşmesi, açılan yeni sayfanın en önemli diplomatik adımlarından biri oldu. Talabani’nin basına yansıyan hâliyle Ankara’ya PKK ile mücadelede Kürt yönetiminin PKK unsurlarına baskı yaparak silah bıraktırma, bölgeyi terk ettirme mesajları vermesi elbette tatmin edici değildi.
      <br/>
      <br/>
      ELEKTRİK, DOĞALGAZ VE PETROLDE İŞBİRLİĞİ
      <br/>
      <br/>
      Ancak Gül-Talabani zirvesinin Türkiye-Irak ilişkileri açısından PKK dışında, Kerkük, enerji, Irak’ın bütünlüğü ve yeniden imarını da kapsayan ekonomik, sosyal, kültürel boyutları vardı. O gün görüşülenler bugün Türkiye’yi sonuç alıcı pozisyona taşıdı.
      <br/>
      <br/>
      Talabani ile Ankara’ya gelen Irak Petrol Bakanı Hüseyin Şehristani ile görüşmesinin ardından Enerji Bakanı Hilmi Güler, Irak petrolü ve doğalgazının Türkiye’ye geleceğini, elektrik, doğalgaz ve petrolde işbirliği yapılacağını açıkladı. Güler’in Kerkük-Yumurtalık hattına paralel doğalgaz boru hattı düşünüldüğünü açıklaması ise gaz transferinde Türkiye’nin transit ülke olacağının önemli sinyali oldu. Henüz somut adımlar atılmasa da, Avrupa’nın enerji güvenliği açısından büyük önem arz eden bu yeni projenin hayata geçirilmesi bölge güvenliğine yeni bir çivi çakılması anlamına gelecek. Ancak tam kapasite çalışması hâlinde günde 1,6 milyon varil ham petrolü dünya pazarlarına aktarma kapasitesine sahip Kerkük-Yumurtalık petrol boru hattının ‘reel’ işletmeye alınması gerekiyor. Bu sadece Türkiye’yi ilgilendiren bir durum değil. Irak merkezî hükümetini ve bölgesel yönetimleri de ilgilendiren teknik bazı hususlar var. Yani petrol çıkarılıp işlenip dünya pazarlarına ulaştırılamıyor. Bu yüzden dünyadaki petrol krizinin orta vadede rahatlatılması için Irak’ın petrollerinin tamamının dünya piyasalarına güvenli ve hızlı kanallarla aktarılması gerekiyor.
      <br/>
      <br/>
      ABD Enerji Bakanlığı verilerine göre Irak, 115 milyar varil ispatlanmış rezervi ile dünyanın en büyük üçüncü kaynaklarına sahip. Petrol bakımından zengin bölgeler güneydeki Rumeyla (Basra) ile Kuzey’deki Kerkük bölgesi. 8,7 milyar varil rezerve sahip olduğu bilinen Kerkük, 1927’den bu yana ülkenin petrol depolarından biriydi. Ancak gerek Birinci Körfez Savaşı sonrasındaki 6 yıllık kesinti, ardından 2003-2008 arasında yaşanan ciddi kısıtlamalar bu petrollerin dünya enerji ağına istenen ölçüde ulaşmasını engelledi. Dünya petrolünün yüzde 11’inden fazlasının Irak’ta, yüzde 4’ünden fazlasının Kerkük’te yer aldığı düşünüldüğünde Türkiye-Irak arasındaki yakınlaşma ve bölgesel barış taleplerinin enerji çevreleri ve kimi Avrupa ülkelerince ne kadar elzem görüldüğü de ortaya çıkmış oluyor. Ankara’daki kaynaklara göre son dönemdeki açılımlarda dünya ekonomi ve enerji çevrelerinin ülke baskılarının da etkisi var. Bu baskı sadece Türkiye’ye değil, ABD ve Avrupa ülkelerine de yapılıyor.
      <br/>
      <br/>
      MÜZAKERELER FASILLARA AYRILDI
      <br/>
      <br/>
      Irak’ı yakından izleyen Global Strateji Enstitüsü uzmanlarından Mustafa Ziya, MGK kararından sonra artan diyalogların tarafların bölgede küslüklerle çözüm gelmeyeceğini görmesinden kaynaklandığına işaret ediyor. Büyük fotoğrafta ise Türkiye için PKK’ya karşı somut kazanımların dışında, Kerkük ve Irak petrolleri var. PKK bölgeden temizlendiği ve tasfiye edildiği oranda, hem ekonomi hem diplomasi alanında reel politik sonuçlar alınıyor, alınmaya devam edilecek. Ziya’ya göre ABD ve İngiltere Bağdat merkezli bir çözüm öneriyor. Türkiye’nin Irak’ın kuzeyindeki gruplarla görüşmelerini de bu anlamda Bağdat merkezli diplomasi açılımları olarak görmek gerekiyor. Dışişleri Bakanı Ali Babacan’ın Irak Özel Temsilcisi Murat Özçelik’e “Bağdat’a en az ayda bir ziyaret” talimatı aslında bunun teyidi.
      <br/>
      <br/>
      Diplomasi çevreleri Irak-Türkiye arasındaki görüşmelerin, hem Kürt yönetimler hem de Bağdat ile fasıl fasıl müzakere edildiğine dikkat çekiyor. Bu çözüm iradesini güçlendiren bir yöntem. Örneğin iki ülke ve alt gruplar arasında yapılan görüşmelerde PKK konusu birden fazla müzakere fasıl başlığı olmuş. Önümüzdeki günlerdeki diplomasi trafiğinin ana konularından biri de Kerkük olacak. Çünkü, fasıl fasıl yapılan görüşmeler pasta dilimi şeklinde sorunların çözümüne daha da yaklaşılmasını sağlıyor.
      <br/>
      <br/>
      İki ülke arasındaki ilişkilerin Kuzey Irak’a yönelik diplomasi trafiğindeki önemli açılımlarından biri yine 28 Mart’ta Dohuk’ta yapılan görüşmeler oldu. Irak Özel Temsilcisi Özçelik, Bağdat, Basra ve Musul’daki temaslarının ardından Dohuk yakınlarında Kürt yetkililerle görüştü. Ana tema terörle mücadele ve PKK idi. Kuşkusuz bu görüşmelerin sonuçları her bir operasyonda görüldü.
      <br/>
      <br/>
      TÜRKİYE’SİZLİĞİN NE OLDUĞUNU ÖĞRENDİLER
      <br/>
      <br/>
      Aslında temas trafiğinin, yerel, bölgesel daha sonra uluslararası istişari görüşmeler denebilecek bir formülasyonu da var. Örneğin Türkiye’nin Irak’ta merkezî hükümet düzeyinde ve yerel düzeyde gerçekleştirdiği bu sıcak temasların hemen ardından 14 Nisan tarihinde Şam’da Irak’a Komşu Ülkelerin Toplantısı yapıldı. Burada BM ve AB temsilcilerine Türkiye’nin Kuzey Irak açılımları anlatıldı. BM Güvenlik Konseyi daimi üyeleri ile AB temsilcilerinin hazır bulunduğu görüşmelerde terörle mücadele mesajlarının yanında işbirliğini artırma vurgusu öne çıktı. Komşu ülkeler toplantısında verilen mesajlar bununla da sınırlı kalmadı. İki hafta önce Kuveyt’te yapılan son toplantıda güvenlik konularının Şam, enerji güvenliği konularının İstanbul merkezli yürütülmesi yönündeki kararlılığın ifade edilmesi bile farklı anlam taşıyor. Yani Türkiye; Bağdat ve bölgesel yönetimle yaptığı diplomasi trafiğinin faydalarını ekonomi ve enerji alanında puana çevirecek yeni fırsatlara dönüştürüyor.
      <br/>
      <br/>
      Irak’ta başka yeni gelişmeler de olacak. Bundan sonraki aşamada Irak Petrol Yasası’nın çıkarılmasını kolaylaştırıcı diplomasi kanalları daha da açılacak. Mustafa Ziya’nın tabiriyle ‘Irak’ta bölgesel güvenlik ve enerji güvenliği alanlarındaki kartlar’ yeniden karıldı ve dağıtıldı. AB ülkeleri ile ABD arasındaki temas trafiği de Türkiye’nin açılımlarını olumlu mahiyette destekleyecek. Tabii gözden kaçırılmaması gereken bir nokta da Türkiye’nin PKK ile mücadele konusunda Irak, İran, Suriye, ABD ve diğer bölge ülkelerinin neredeyse tamamını ikna edici diplomasi trafiğinin başarısı. Bu başarı bölgeye dönük niyetleri olan her ülke ve grubun yeni açılımlar yapmasını bir nevi dayatıyor.
      <br/>
      <br/>
      İRAN’I VE RUSYA’YI YENİ ÇEVRELEME POLİTİKASI MI?
      <br/>
      <br/>
      Peki değişen Türkiye mi, Irak’taki Kürt yönetimler mi? Mustafa Ziya buna ilginç bir cevap veriyor: “Kürt tarafı agresifleştikçe bölgede İran hâkimiyeti pekişiyor. ABD ve Avrupa bunu fark etti.” Bir de Rusya ve İran merkezli büyük enerji oyunları çerçevesinde ABD ve Avrupa’nın ciddi kayıpları söz konusu. Hem Rusya hem İran politikalarını çevreleme amaçlı izlenecek en akıllı taktik, istikrarsızlığa düşmemiş Irak’ın kuzey bölgesinin diplomatik açılımlarla enerji arz güvenliği ve genel güvenlik açılarından pekiştirilmesinden geçiyor. Türkiye’nin diplomatik kazanımlarının temeli bu.
      <br/>
      <br/>
      Enerji güvenliği üzerine çalışan Yrd. Doç. Dr. Şamil Şen’e göre bu açılımın sadece diplomatik sonuçları yok. Şii aks ile Rusya ve Çin merkezli ekonomik-siyasi-enerji merkezli işbirliklerine bedel ödetme ve hesaplaşma kaygıları da ön planda. Bir bakıma bölgede Türk ve Kürt kartlarını kaybetmeme yarışı yaşanıyor. Türkiye’nin çok sıkı ve iyi ilişkiler geliştirdiği İran ile arasını açmaya yönelik hamleler yapıldığını söyleyenler de var. Görünen o ki Türkiye, Ankara’nın Bağdat’a harcadığı güce nispetle düşük olsa da Tahran için de benzer bir trafik yürütecek.
      <br/>
      <br/>
      Diplomatik kartlar açısından Türkiye’nin kazanım sağladığı, bundan sonra da sağlamak zorunda olduğu en önemli alan Kerkük meselesi. Kerkük referandumu ile ilgili 31 Ocak 2007’den itibaren yaşananlar Türkiye’nin süreci başarılı yönetmesi ve yine Irak, ABD ve bölge ülkeleri üzerindeki tesiriyle açıklanabilir. Erciyes Üniversitesi’nden Prof. Dr. Mahir Nakip, referandum tartışmalarının hukuken suya düştüğünü; ama önümüzdeki aylarda konunun ısınacağını söylüyor.
      <br/>
      <br/>
      Mahir Nakip, Irak’a bakarken sadece Kerkük’e takılıp kalınmaması gerektiğine işaret ederek, şu anda 18 vilayeti bulunan ülkenin 6 vilayetinde (Diyala, Musul, Kerkük, Bağdat, Nivaniye, Tille) ihtilaflar olduğunu hatırlatıyor. Hem bölge barışı, hem ABD, hem Türkiye ve diğer komşu ülkeler için ihtilafların değil, uzlaşmaların büyümesi gerekiyor. Kerkük meselesinin Bush-Gül görüşmesinde geçmesi meselenin zaten uluslararası bir hâle geldiğinin işaretçisiydi. Şimdi ‘özel statülü’ Kerkük yönetimi için yeni diplomatik açılımlar yapılması gerekiyor.
      <br/>
      <br/>
      Nakip’e göre bundan sonra Kerkük’e özel yeni bir süreç de başlayacak. Çünkü valisi, belediye başkanı, hâkimi Kürt olan / oldurulan Kerkük’te, dünya petrollerinin yüzde 4’üne sahip olmak da yetmiyor. Çöp kamyonlarının bile dolaşmadığı, hizmetin üretilmediği bir yer Kerkük. Bu yüzden hem yerel, hem ulusal, hem de uluslararası ilgiyle gelecek yeni açılımları çoktan hak ediyor. Irak’ın kuzeyindeki Kürt yönetimler de bu inatlarının farkına vardı. Kerkük’ün yeni kırmızı çizgilerinin uluslararası çözüm merkezli sonuçlar doğuracağını söylemek de yanlış olmaz bu açıdan.
      <br/>
      <br/>
      IRAK’IN GÜNEYİ İLE DE İLGİLENEN TÜRKİYE VİZYONU
      <br/>
      <br/>
      Irak’ta başka cephelerde de çok hızlı gelişmeler yaşanıyor. Örneğin petrol yasasının çıkarılması, ABD’nin asker çekmesi, İngilizlerin güney bölgesinden çekilmesi gibi yakın geçmiş ve yakın geleceği ilgilendiren bir dizi gelişme var. Dışişleri Bakanı Ali Babacan’ın tabiriyle 2008, Irak’ın geleceğini tanımlayacak bir yıl olması hasebiyle de önem taşıyor. Irak’taki gelişmeleri yakından takip etme yani ‘arazide olma’ zorunluluğu var. Babacan’ın geçen hafta misafir ettiği İngiliz Bakan David Milliband ile görüşmesinde ele aldığı konular da bir dizi yeni açılımın habercisi. Örneğin Basra konusunun ele alınması, İngiltere-Türkiye-Kuveyt ve Irak’ın işbirliğiyle sınırda bir sanayi bölgesi kurulması, Basra’ya başkonsolosluk açma hazırlığı gibi Irak’ın güneyini de ilgilendiren yeni bir Türkiye fotoğrafı var. En merak edilen konulardan biri Türkiye’nin resmî diplomasi trafiği dışında siyasi partiler ve sivil toplum kuruluşlarının yürüttüğü temaslar.
      <br/>
      <br/>
      İki hafta önce bölgedeki temsilcilerle görüşüp gelen eski milletvekili Haşim Haşimi, Kuzey Irak’ta merhum Cumhurbaşkanı Turgut Özal döneminde önerilen sınır aşan federasyon dâhil her konunun konuşulduğunu söyledi. Haşimi’nin Irak’ın kuzeyiyle konfederasyon önerisinin güncel diplomatik trafikte yeri olup olmadığını bilmiyoruz. Ancak Irak’ın kuzeyindeki halkın uzun dönemdir bu konuları konuştuğu sözleri de dikkate değer. Haşimi’ye göre yakın dönemde Neçirvan Barzani Ankara’yı ziyaret edecek.
      <br/>
      <br/>
      Diplomasi trafiğinin kuşkusuz en önemli sonucu terörle mücadelede alınıyor. 5 Kasım’da Washington’da başlayan, sonrasında hava ve kara harekâtları, Irak  (Bağdat-Erbil) temasları ile devam eden yeni süreçte ‘kontrollü askerî güç kullanımı’ yeni sonuçlar da ortaya çıkaracak. Türkiye PKK ile mücadelede olumlu sonuçlar yakalamaya başladı. Eğer sürecin sonunda da aynı ivme sürer, Barzani ve Talabani’nin terör örgütü konusundaki tavrı kalıcı hâle gelirse Türkiye bölgesinde en önemli kazanımlardan birini sağlayabilir.
      <br/>
      <br/>
      Avrasya Stratejik Araştırmalar Merkezi (ASAM) Ortadoğu Danışmanı Dr. Serhat Erkmen’e göre, Irak süreciyle ilgili kesin konuşmak için henüz erken. Ancak ABD’nin desteklediği bu süreçte en büyük kaygılarından biri, bölgede Kürtleri de İran’a kaptırmak istememesi. Kürtleri yanında görmeye devam etmek isteyen Washington yönetimi bu gücün, yani Kürtleri bölgeye entegre etme gücünün Türkiye’de olduğunun farkında. Erkmen bu nedenle, “Kürtleri uzun dönemde müttefik olarak görmek isteyen ABD diğer müttefiki Türkiye ile de bu gruplar arasında artık sorun çıkmasını istemiyor.” görüşünü savunuyor.
      <br/>
      <br/>
      ÖNCELİK PKK’NIN TASFİYESİNDE
      <br/>
      <br/>
      Peki Irak’ın kuzeyi ile güçlü ekonomik ilişki ve parametrelere sahip Türkiye bu açılımını ekonomi üzerinden değil de neden güvenlik üzerinden yapıyor? Serhat Erkmen bunun cevabını şöyle veriyor: “Öncelik PKK’nın tasfiyesidir. Irak’ın kuzeyindeki petrol ve enerji potansiyeli Türkiye için her zaman önemli. Ancak Iraklı Kürtler bölge denkleminde ayakta kalabilmek için PJAK ve PKK gibi bölgeyi istikrarsızlaştıran terör örgütlerine destek vermek veya göz yummaktan kaçınılması gerektiğini de öğrendiler.” Yani Türkiye, uluslararası konjonktürün de sağladığı bu avantajla güvenlik merkezli, ancak karşılıklı ekonomik kazanımlara gebe yeni bir diplomasi süreci işletiyor.
      <br/>
      <br/>
      Kuşkusuz bu alanda sağlanacak kalıcı ilişkiler ekonomik istikrarı da getirecek. Dışişleri çevrelerinin tabiriyle Türkiye ‘ağabeylik’ rolünü pekiştirecek. Bu yeni açılım sürecinin altında MGK kararlarının olduğu da düşünüldüğünde Türkiye’nin ‘devlet kararlılığı’ ile bölgeye ilişkin sorunları uluslararası sahada kazanıma çevirme kararlılığında olduğunu söylemek gerekiyor. Hem Türkiye içinde hem dış konjonktürde yeni bir Irak mutabakatı gelişiyor. Sonuçlarının ne olacağı ise kısa ve orta vadede daha net görülecek.
      <br/>
      <br/>
      <br/>
      <br/>
      <br/>
      <br/>
      SON 4 AYDA 7 ÜST DÜZEY GÖRÜŞME
      <br/>
      <br/>
      <br/>
      27 Şubat 2008 - Bağdat
      <br/>
      <br/>
      Başbakanlık Başdanışmanı Prof. Dr. Ahmet Davutoğlu ve Türkiye’nin Irak Özel Temsilcisi Elçi Murat Özçelik’ten oluşan Türk heyeti Irak Cumhurbaşkanı Celal Talabani ve Dışişleri Bakanı Hoşyar Zebari ile görüştü. Askerî operasyonların hedefinin sadece terör örgütü PKK olduğu muhataplara anlatıldı. “PKK’yı bölgeden temizleyerek Irak’ın egemenlik haklarını garantiliyoruz” mesajı verildi.
      <br/>
      <br/>
      24 Mart 2008 - Bağdat
      <br/>
      <br/>
      Özel Temsilcisi Özçelik, Irak Cumhurbaşkanı Yardımcısı Abdulmehdi ile bir araya geldi.
      <br/>
      <br/>
      28 Mart 2008 - Dohuk
      <br/>
      <br/>
      Murat Özçelik, Bağdat, Basra ve Musul’daki temaslarının ardından Dohuk’ta üst düzey Kürt yetkililerle buluştu. Görüşmelerin detayı hakkında bilgi verilmedi.
      <br/>
      <br/>
      14 Nisan 2008 - Şam
      <br/>
      <br/>
      Suriye’nin başkenti Şam’da yapılan Irak’a Komşu Ülkeler Toplantısı’na katılan Özel Temsilcisi Özçelik ve beraberindeki Türk heyeti, platformda hazır bulunan BM ile AB temsilcilerine Türkiye’nin Kuzey Irak açılımını ve Ankara’nın PKK hususundaki kararlılığını anlattı.
      <br/>
      <br/>
      1 Mayıs 2008 - Bağdat
      <br/>
      <br/>
      Davutoğlu ile Özel Temsilci Özçelik Talabani ile 4 ay sonra Bağdat’ta ikinci kez buluştu. Heyet aynı gün Kürt Yönetimi Başbakanı Neçirvan Barzani ile de bir araya geldi. Samimi bir ortamda geçen toplantılarda geçen aylarda yaşanan sorunları bertaraf edecek ve Kürt tarafıyla Türkiye arasındaki ilişkilerin sürecini tayin edecek yöntemlerin belirlendiği öğrenildi.
      <br/>
      <br/>
      13 Mayıs 2008 - Bağdat
      <br/>
      <br/>
      Murat Özçelik’in Bağdat’ta üst düzey Iraklı yetkililerle temaslarda bulunduğu öğrenildi.
      <br/>
      <br/>
      15 Mayıs 2008 - Bağdat
      <br/>
      <br/>
      Özel Temsilci Özçelik, Tarık El Haşimi ile görüştü. Buluşmada, iki ülke arasında gelişen ilişkiler ele alındı. Özçelik’in Haşimi’ye Cumhurbaşkanı Abdullah Gül ve Başbakan Recep Tayyip Erdoğan’ın iyi dileklerini bildiren sözlü mesajları da ilettiği öğrenildi.
      <br/>
      <br/>
      <br/>
      <br/>
      <br/>
      <br/>
      İLNUR ÇEVİK: ANLADILAR Kİ TÜRKİYE’SİZ IRAK POLİTİKASI OLMAZ
      <br/>
      <br/>
      -Türkiye, K. Irak ve ABD arasında ne değişti ki yeni bir açılım süreci başlatıldı?
      <br/>
      <br/>
      Amerikalılar iki konunun farkına vardılar. Birincisi Irak’tan çekilmek zorunda kalacaklarıydı. İkincisi de Türkiye’nin PKK konusunda kararlılığıydı. ABD Türkiye’siz global politikalarını yürütemeyeceğini de anladı. İran’da, Afganistan’da, Ortadoğu’da Türkiye’ye ihtiyaç duyduklarını görünce bu işi yeniden planlamaya başladılar. PKK konusunda Türkiye, gereğini yapın dedi Washington’a.
      <br/>
      <br/>
      -ABD Türkiye’nin önemini neden daha önce anlayamadı?
      <br/>
      <br/>
      Türkiye’nin önemini teşkilatındaki sıkıntılardan dolayı anlayamadı ABD. Pentagon’da Türkiye’ye bakan daire ile Dışişleri Bakanlığı ve Irak’a bakan CENTCOM arasında farklı anlayış vardı. CENTCOM Kürtleri vazgeçilmez olarak görüyor, Türkiye’nin fazla önemli olmadığını söylüyordu. Pentagon’un gücü zayıflayınca Başkan Bush doğru fotoğrafı gördü.
      <br/>
      <br/>
      -ABD’nin Türkiye’yi Kürt liderliğine tercih ettiği ne zaman anlaşıldı?
      <br/>
      <br/>
      Bence son yapılan Kandil operasyonu ile. ABD, anında kullanılabilecek istihbarat verdi Türkiye’ye. Irak hava sahasını Türkiye’ye açtı. Bu tavır önemli. Mesut Barzani Kerkük’te ABD Dışişleri Bakanı Condoleezza Rice ile görüşmeyi reddetti; ama ABD’siz ve Türkiye’siz olamayacaklarını da anladı. Sonra diplomasiye başladı. Konjonktür kendisini buna zorladı.
      <br/>
      <br/>
      -Bu tercihte Şii eksenine karşı Sünni adalar oluşturma düşüncesi de etkili mi?
      <br/>
      <br/>
      Resmî ve planlı bir düşünce yok sanırım. Ama tabii olarak bu durum gelişiyor. Öyle bir zorunluluk görünmüyor. Olursa doğal bir süreç olur.
      <br/>
      <br/>
      -Yeni sürecin kritik eşiği MGK kararları mı?
      <br/>
      <br/>
      MGK kararı, hem asker hem de sivil yönetim bu süreci desteliyor demektir. Bu karar üzerine Başbakanlık Başdanışmanı Ahmet Davutoğlu ile Irak Özel Temsilcisi Murat Özçelik Bağdat’a gitti. Öncesinde Özçelik KDP ile Dohuk’ta görüştü. Bu görüşme için asker yeşil ışık yaktı; ama gönüllü mü olur verdi ona bakmak lazım. Aynı gece yapılan 50 uçaklı sortiler soru işareti benim için.
      <br/>
      <br/>
      -Kürt liderler ne bekliyor Türkiye’den?
      <br/>
      <br/>
      Kuzey Irak’ta petrol çıkaran birçok milletten şirket var; ama bu petrolü satabilecek yol yok. Suriye ve İran üzerinden mümkün değil. Mecbur Türkiye üzerinden olacak. Kürtler bunu gördü. Türkiye üzerinden petrollerini kolayca satmak istiyorlar. Ekonomik ve siyasi ilişki peşindeler.
      <br/>
      <br/>
      -Ya PKK’ya bakış açıları?
      <br/>
      <br/>
      Önceden PKK ile siz anlaşın diyorlardı. Şimdi tavır koydular. Çünkü teröristlerin kendilerini de zora soktuğunu hissettiler. Bir de anladılar ki Türkiye bu konuda çok ciddi ve kararlı. Şimdi onlar da tavır koydular.
      <br/>
      <br/>
      <br/>
      <br/>
      İNGİLİZ DİPLOMASİSİ BÖLGEYE DÖNÜYOR
      <br/>
      <br/>
      Irak operasyonuna birlikte başlatan ABD ile İngiltere arasındaki diplomatik, askerî usullerdeki farklılık hep göze çarptı. Türkiye bu yüzden Ortadoğu’nun genetiğinde İngilizlerin derin diplomatik ve tarihî hamlelerinin olduğunu unutmuyor. Cumhurbaşkanı Abdullah Gül’ün misafiri olarak geçen hafta Türkiye’ye 37 yıl aradan sonra ziyaret gerçekleştiren İngiltere Kraliçesi Elizabeth’in sembolik gözüken ancak diplomatik anlamlar ifade eden gezisi de farklı açılımları getirdi. Kraliçe’nin siyasi içerikli beklenmeyen konuşmasında tam tersine Türkiye’yi İslamiyet ve Hıristiyanlık açısından kilit ülke diye tarif ederek, NATO, AB, Medeniyetler İttifakı projelerine atıfla övmesi ve şu ifadeleri kullanması dikkat çekiciydi: “Gerek AB, gerekse tüm dünya için son derece kritik bir zamanda Türkiye, Doğu ile Batı arasında eşsiz bir köprü hâline geldi.” Kraliçe’nin Türkiye ziyareti sırasında İngiltere Dışişleri Bakanı David Milliband ile Dışişleri Bakanı Ali Babacan arasındaki görüşmelere tekabül eden enerji diplomasisi de dikkat çekti. Enerji Bakanlığı Müsteşar Vekili Selahattin Çimen ile birlikte bir heyetin aynı günlerde İngiltere ziyareti gerçekleşti. Cumhuriyet Gazetesi’nin haberine göre görüşme trafiğindeki ana konu Türkiye’nin British Petroleum (BP) üzerinden Irak’ın güneyindeki petrol sahalarına açılma isteğiydi. Irak’ta petrol arama listesindeki 35 ülke ve firma arasına giremeyen TPAO ve Türkiye’nin yeni hamleleri olarak da görülen bu diplomasinin henüz ne sonuç vereceği bilinmiyor. Ancak görünen şekliyle Irak petrollerinin topyekün dünya pazarlarına Irak’ın kuzeyindeki güvenli bir hatla aktarılması için her türlü diplomatik kart açılıyor. Eylül 2007 itibariyle askerlerini Basra’dan çeken İngilizler, bölgeye enerji ve diplomasi alanında daha güçlü dönüyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30320), [web.archive.org (arşiv bağlantısı)](http://web.archive.org/web/20080605055815/http://www.aksiyon.com.tr:80/detay.php?id=30320)
