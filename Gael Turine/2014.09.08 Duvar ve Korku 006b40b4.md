# Duvar ve Korku

*Gael Turine 2014.09.08*

<div class="pNewsDetailMainContent ctx_content" itemprop="articleBody">
 <p>
  Hindistan, 1993 yılında, sınır komşusu Bangladeş ile arasına  uzunluğu yaklaşık 3 bin 200 km’yi bulan bir duvar örmeye başladı.
 </p>
 <p>
  Duvarın üzerindeki dikenli teller ve güvenlikten sorumlu Hindistan ordusuna bağlı Sınır Güvenliği Muhafızları, sınırdan illegal geçişleri imkânsız hâle getirdi. Resmî olarak böyle bir duvarın örülmesindeki sebep teröristlerin ve Bangladeş’ten Hindistan’a gelen izinsiz göçmenlerin geçişini kontrol altına almaktı. Bangladeş ve Hindistan arasındaki sınır 1947 yılında İngiltere Kraliyeti tarafından çizildi. Resmî sınırla birlikte iki ülke arasındaki duvarın farklı kısımlarındaki insani koşullar da bu kara parçası arasında bir sınır oluşturuyor.
 </p>
 <p>
  Yüzlerce tutuklama, mağdurlara uygulanan şiddet ve kayıplar bu sınır hattını dünyadaki en tehlikeli ve kanlı sınırlardan biri hâline getiriyor. Kurban yakınlarının şikâyet dilekçelerine ve Sınır Güvenlik Muhafızları hakkında başlatılan soruşturmalara rağmen herhangi bir sonuç alınamıyor. Bangladeşli yetkililer ise Hindistan’daki büyük işadamları ve siyasetçilerle olan bağlarından dolayı sınırda yaşanan sıkıntıları ve duvarın etrafında yaşanan insanlık suçlarını görmezden geliyor.
 </p>
 <p>
  Sınırı geçerken hayatını kaybeden mağdurların büyük bir bölümü Bangladeşli. Ekonomik, ailevi ve çevresel koşullardan dolayı çoğu aile sınırı yasal olmayan yollarla geçmeye çalışıyor. Onları suçlamak zor. İnsan Hakları Organizasyonu’nun açıklamasına göre geçen beş yılda her beş günde bir kişi bu riski göze alarak hayatını kaybediyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/foto-roportaj/duvar-ve-korku_539330), [web.archive.org (arşiv bağlantısı)](http://web.archive.org/web/20160221061909/http://www.aksiyon.com.tr:80/foto-roportaj/duvar-ve-korku_539330)
