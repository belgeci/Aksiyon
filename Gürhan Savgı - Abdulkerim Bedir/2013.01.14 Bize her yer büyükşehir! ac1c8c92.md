# Bize her yer büyükşehir!

*Gürhan Savgı - Abdulkerim Bedir 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Köylü, Kasım 2012’de çıkan Büyükşehir Kanunu’yla birden şehirli oldu. 2014’te intibakların yapılmasıyla 56 milyon kişi büyükşehirde yaşıyor olacak. Yasanın ne getirip götüreceğini muhataplarına sorduk.
  </font>
 </div>
 <div id="newsText">
  <font class="detail-text">
   <p>
    Cumhuriyet tarihinin en büyük idari değişikliklerinden biri yakın zamanda çıkan Büyükşehir Belediyeler Kanunu. Bu kanuna göre 13 il daha büyükşehir oldu (Aydın, Balıkesir, Denizli, Hatay, Malatya, Manisa, Kahramanmaraş, Mardin, Muğla, Tekirdağ, Trabzon, Şanlıurfa ve Van). Daha önce büyükşehir olan 16 kentte ise (İstanbul, Ankara, İzmir, Adana, Antalya, Erzurum, Diyarbakır, Gaziantep, Kocaeli, Eskişehir, Konya, Kayseri, Sakarya, Samsun, Mersin, Bursa) büyükşehir belediye sınırı, il sınırına genişletilecek. Yeni katılanlarla birlikte büyükşehir statüsüne sahip olan 29 vilayette İl Özel İdaresi belediyelere devredilecek. 16 bin 82 köy mahalleye dönüşecek, 1582 belde kapanacak. İlçe sayısı 500’e çıkacak. Bu şekilde özetlenebilecek kanun 2014’te uygulamaya girdiğinde nüfusun yüzde 80’i büyükşehirli olacak. Yani ‘köyden indim şehre’ değil, ‘şehir geldi köyüme’ denecek! Ya da ‘Bize her yer büşükşehir’…
    <p>
     Hükümet, yasayla kırsal kesimde hizmetler anlamında büyük gelişme olacağı düşüncesinde. Muhalefet ise yasayı başkanlık sisteminin altyapısı olarak değerlendiriyor. Ayrıca ülkenin çok ciddi bir çıkmaza gireceği, Doğu ve Güneydoğu’da telafisi mümkün olmayan yaralar açılacağı iddia ediliyor. Bu süreçte herkes söyleyeceğini söyledi; fakat bu yasanın esas muhataplarına kimse kulak vermedi. Biz de bu tartışmalara girmeden doğrudan onların söyleyeceklerine kulak kesildik. Değişik coğrafi ve sosyal şartlarda Büyükşehir Yasası’nın yöreye muhtemel etkilerini araştırdık. Kâh köy kahvesinde, kâh tarlada ve kâh bir çeşme başında... Vatandaşlar, bugüne kadar aldıkları ya da alamadıkları hizmetlerle beklentilerini anlattı. Muhtarlar ve belediye başkanları konuyu değerlendirdi. Onlar konuştu, biz not aldık; biz sorduk, onlar cevapladı.
     <p>
      Türkiye’nin doğusu ya da batısı fark etmiyor, çok sayıda köyde vatandaş hâlâ kendi yaptığı isale hattı ve tesisatla suya ulaşıyor. Kanalizasyon eksikliği ciddi bir problem. Çoğu yerde taşan foseptiklere rastlamak mümkün. Çöpler bazı köylerde muhtarlıkça toplanıp uygun bir araziye boca ediliyor. Ya da vatandaş başının çaresine bakıyor. Öte yandan halkın bu mevzudaki bilincinin de yeterli olmadığını hatırlatmakta fayda var. Çöp konteynerlerinin bulunduğu ve haftada iki gün belediyenin hizmet verdiği bir köyde vatandaşın çöpünü hâlâ dereye attığına şahit olduk. Tezatlığa bakın ki aynı köyde insanlar dereden su içen hayvanlarının bulaşıcı hastalığa yakalanmasından şikâyetçi. İşin özü, eğitim ile planlı yatırımdan geçiyor.
      <p>
       Konuştuğumuz köylülerden, yasadan haberi olan da çıktı, “O da neyin nesi!” diyen de… “Valla biz köylüyüz, anlamayız.” da vardı, “Bu, hükümetin bir oyunu.” diyen de… “Biz ondan bundan anlamayız gardaş, biz iş isteriz!” cümlesini de duyduk, “Ben evimi istediğim yere yaparım, belediye ne karışırmış hemşerim!” diyeni de… Gittiğimiz yerlerde ortak birkaç şeye de şahit olduk: Anadolu insanının sıcaklığı ve samimiyetine, eh biraz da menfaatini ön plana almasına... Neyse kelamı fazla uzatmadan meselenin esasına geçelim.
       <p>
        İlk durağımız Kocaeli’ydi. Çünkü 2004’te çıkarılan Büyükşehir Belediyesi Kanunu’yla İstanbul ve Kocaeli’de büyükşehir sınırları il mülki sınırına eşitlenmişti. Yani bugün diğer büyükşehirlerde de uygulanacak yöntem bu iki ilde denenmişti. Bir bakıma, Kocaeli ve İstanbul laboratuardı. Kocaeli Büyükşehir Belediye Başkanı İbrahim Karaosmanoğlu, yeni Büyükşehir Belediyesi Kanunu’nu, Başbakan Erdoğan’ın ustalık devri projesi olarak nitelendiriyor. Karaosmanoğlu, 2004’te yasa çıktığı zaman Erdoğan’ın “İstanbul ve Kocaeli’yi bir model olarak çalışacağız.” dediğini aktarıyor.
        <p>
         Kocaeli’de ilk durağımız, Kocaeli Üniversitesi yolu üzerinde, şehirle üniversite arasında kalmış Kabaoğlu köyüydü. Araştırma hastanesi olup sağlık ocağı olmayan, üniversitesi olup ilkokulu olmayan bir yer. Eskiden Saraybahçe belde belediyesine bağlı olan köy, 2004’ten sonra Kocaeli Büyükşehir Belediyesi’ne bağlanmış. Köy sakinleri bu durumdan pek memnun değil. Memnun olmayanlardan biri de köy kahvehanesinin sahibi Nurettin Aktopçu. Nedenini şu sözlerle dile getiriyor: “Eskiden orman istihkakımız vardı. Şimdi ne yazık ki böyle bir durum söz konusu değil. Su ve elektrik faturaları aldı başını gitti.” Başka bir köy sakini Nadir Akarsu, ilginç bir tespitte bulunuyor: “Köylü muamelesi görüyoruz fakat şehirli gibi tahsilât yapılıyor. Arazilerimiz hâlen daha istimlâk edilmedi. İnşaat yapamıyoruz. Dolayısıyla mağdur durumdayız.”
         <p>
          Kocaeli’deki ikinci durağımız, merkezden 15 kilometre uzaklıktaki İshakçılar köyü. Bu köy, yörenin merkezi durumunda. Kocaeli Büyükşehir Belediyesi, köyün yollarını asfaltlamış. Çöpleri düzenli topluyor. Ayrıca otobüs seferleri artırılmış; çocuk parkı, hatta güreş salonu dahi yapılmış. Cami şadırvanına güneş enerjisi sistemi takılmış, yaşlı ve engelliler düşünülerek tuvaletlerden biri alafranga yapılmış. Büyükşehir Belediyesi, camideki sıvı sabuna kadar karşılıyor. Bu manzaraya rağmen vatandaşlar şikâyetçi. Köylünün temel sıkıntılarından biri faturalar. Bu sıkıntıyı derinden yaşayanlardan biri de Sabri Gülfan. Hayvancılıkla uğraşan yaşlı adamın su faturası zaman zaman 300 liraya kadar çıkmış. Gülfan, bu şartlarda hayvancılık yapmanın zorluğundan dert yanıyor. Yaşlı çiftçi kuyu suyuna saat takılmasına çok içerlemiş. Ruh hâlini, kurduğu cümlelere yansıtıyor. Köy kahvehanesindeki diğer köylüler de benzer şikâyetleri dile getiriyor.
          <p>
           Üçüncü durağımız 200 haneli Çubuklu köyü. Köyün durumu, belediye hizmetleri açısından iyi gözüküyor. Elinde bir kürek ve el arabasıyla çalışırken bulduğumuz köy muhtarı Kadir Gürkan durumdan oldukça memnun. Belediye buraya da çocuk parkı, kanalizasyon, çeşme, hatta barbekü yapmış. Gürkan, memnuniyetini şu sözlerle ifade ediyor: “Köyümüz Büyükşehir’e bağlandıktan sonra yollarımız yapıldı, cami için 35 bin lira takviyede bulunuldu. Çöpler düzenli olarak toplanıyor. Mezarlıkların etrafı düzenlendi. Üst mahalleye su çıkmıyordu, şimdi hiçbir yerin su sorunu kalmadı. Belediye en küçük bir sıkıntımızı gelip çözüyor. Kanalizasyon patlasa hemen gelip tamir ediyorlar.” Köy sakinlerinden Nezihi Uzun ise muhtardan biraz farklı düşünüyor ve tepkisini şu sözlerle dile getiriyor: “Belediye suyumuzu aldı. Eskiden suyumuz dağdan geliyordu ve daha iyiydi. Yeni bağlanan suyu kokudan içemiyoruz.”
          </p>
          <p>
           <img alt="" height="337" src="http://web.archive.org/web/20130131195507im_/http://medya.aksiyon.com.tr/aksiyon/2013/01/14/sehir02.jpg"/>
          </p>
          <p>
           <em>
            Erzurum Güzelova köyünün yol ve çevre düzenlemesinde büyük eksikler bulunuyor. Vatandaşlar günlük hayatını olumsuz şartlar altında sürdürüyor.
           </em>
          </p>
          <p>
           <p>
            <strong>
             Dadaş, köye hizmet bekliyor
            </strong>
            <p>
             Şimdilerde dondurucu soğuklarla uğraşan Erzurum, bizi mevsim normallerinin üzerinde bir sıcaklıkla karşılamıştı. Şehre henüz kar yağmamıştı. Bu durum turizmci için kötü; fakat hayvancılıkla uğraşan köylü için bir lütuftu. Zira hayvanların meralarda otlatılması kazanç demekti. Erzurum, 1993’te büyükşehir oldu. 2004’te çıkarılan kanuna göre, nüfusu 1 milyona kadar olan büyükşehirlerde belediye sınırının 20 kilometre olması öngörülüyordu. Erzurum da bu statüde olduğu için bu mesafe içinde kalan 100 civarında köy merkeze bağlandı. Rehberimiz, dadaş diyarının köylerini çok iyi bilen ihtiyar delikanlı Lütfi Kızıltunç’tu. Bırakın Erzurum’u, Van’daki köylere bile mütemadiyen giderek kardeş aile bağı kurmak için gayret sarf eden Kızıltunç, bizi ilk olarak merkez ilçe Yakutiye’ye bağlı 150 haneli Soğucak Mahallesi’ne götürdü. 2006’dan önce köy olan bu mahalle, şehir merkezine 8 kilometre uzaklıkta. Köylü bu geçişle birlikte hayatlarında pek bir şeyin değişmediğini düşünüyor. Dolayısıyla durumdan memnun değiller. Muhtar Yakup Uçar ise köylüden farklı düşünüyor. Çöplerin düzenli olarak toplandığından, kanalizasyon sorununun halledildiğinden bahsediyor. Ve bunların hepsinin mahalle olduktan sonra yapıldığını dile getiriyor.
             <p>
              İkinci durağımız olan Güzelova da Yakutiye’ye bağlı, Erzurum merkeze 10 kilometre uzaklıkta 400 haneli bir mahalle. Burası da 2006’dan sonra köy olmaktan çıkarılmış. Belediye tarafından yerleştirilen çöp kutuları âdeta kaderine terk edilmiş. Mahallenin yarısının altyapısı yapılmış fakat diğer yarısı eski usul devam ediyor. Köye gelenleri tezek yığınları ve keskin koku karşılıyor. Burası mahalle olup şehre bağlanmış ama insanların hayatlarında alışkanlıkların yeri çok fazla. Köyün girişinde gördüğümüz manzara pek bir şeyin değişmediğini gösteriyor. İzzettin Coşkun elinde dirgeniyle, küçük köprünün altını tıkayan çöpleri temizlemeye çalışıyor. Köylü hastalıklı tavuklarını bile getirip buralara atmış. Suyun önüne pislikten set oluşmuş. Araba lastiği ve poşet gibi her türlü pislik mevcut burada. Coşkun, danaların sarılıklı doğduğunu dile getiriyor. Köy sakinlerinden Necdet Polat ise belediyeden yeterince hizmet alamadıklarını söylüyor. Belediyenin su sayacı takıp suyu paralı hâle getirmesini de anlamlandıramıyor.
              <p>
               Üçüncü durağımız ise yine Yakutiye’ye bağlı 170 haneli Çayırtepe Mahallesi. Mahalle sakinleri yeni durumdan memnun değil. İnsanların temel geçim kaynağı hayvancılık. Çayırtepe mahalle olunca belediye buradaki meskenlere su sayacı takmak istemiş. Ahalinin karşı çıkmasıyla başarılı olamamış. Nedim Harmandar (66), bu duruma tepki gösterenlerden. Yerel ağızla “Gardaş belediye buraya bi tene park bile yapmadi ki çocuğlar oynasın! Uşağlar top oynirken bizim bağçaya top gaçir, ben de topi kesirem! Neydim gardaş! Kesmesem bi de bağtın bizim cam gırilmiş!” Kerem Şavlı ise yolların yapılmadığından ve belediyenin müsait bir yere durak koymamasından yakınıyor.
               <p>
                Bir başka durağımız, merkez ilçe Palandöken’e bağlı Tuzcu Mahallesi. Daha önce köy olan 130 haneli mahallede ahali, Erzurum Büyükşehir Belediyesi’ne bağlanmaktan da, yeni yasanın getireceklerinden de pek memnun değil. Şehre birkaç kilometre uzaklıkta yer alan köye bugüne kadar belediye hizmetleri tam olarak gelmemiş. Ayrıca batıdaki muadillerinin gerisinde. Büyükşehir Belediyesi köyün kanalizasyonunu yapmış. Köyde su sayacı henüz yok. Belediye takmak istemiş; fakat köylüden itiraz gelince geri adım atmak zorunda kalmış. Köy halkından Gıyasettin Çelik, durumu şöyle anlatıyor: “Bu köy, büyükşehire yakınlığından çok çekti. Daha düne kadar Erzurum’un çöplüğü buradaydı. Genelev maalesef yakınımızda. Bu sebeple asayiş olayları sıkça oluyor. Köyün içinde doğru dürüst yol yok. Yazın toz, bahar ve kış aylarında da çamur içindeyiz. Yani bizimkisi eski tas eski hamam.”
                <p>
                 Köyleri ziyaret etmeye devam ederken yolun ilerisinde yükselen kara duman dikkatimizi çekiyor. Yaklaşınca bir grup köylünün lastiklerin içine attıkları çöpleri yaktıklarını görüyoruz. Bu yeni bertaraf yönteminin(!) gerçekleştirildiği yer, Palandöken’e bağlı 50 haneli Yarımca köyü Kümevler Mahallesi. Merkeze çok yakın olan köyde gündüz genç görmek oldukça zor. Gençler genelde şehirde çalışıyor. Vatandaşlar, köyleri mahalle olduktan sonra hayatlarında bir şeylerin değişmediğini dile getiriyor. Köy ahalisinden Ali Aksakallılar düşüncelerini şöyle ifade ediyor: “Burada bir hizmet yok. Yolumuz çok bozuk. Çöpümüzü kendimiz döküyoruz. Camimizi kendimiz yaptırdık. Su şebekesini kendimiz çektik. Depo yaptık. 6 kilometre öteden su getiriyoruz. Dolayısıyla yasadan bir beklentimiz yok.”
                </p>
                <p>
                 <img alt="" height="143" src="http://web.archive.org/web/20130131195507im_/http://medya.aksiyon.com.tr/aksiyon/2013/01/14/sehir01.jpg"/>
                 <em>
                  Muğla’nın bazı köyleri çamurdan kurtulmuş. Ancak bu turizm diyarında kıyılardan içeri doğru gidildikçe altyapı eksikliği artıyor.
                 </em>
                 <p>
                  <strong>
                   Muğla altyapı yoksunu
                  </strong>
                  <p>
                   Muğla, son yasayla büyükşehir kervanına katılan 13 ilden biri. Kocaeli ve Erzurum’daki gibi merkeze bağlı köyler henüz burada tecrübe edilmedi. Ayrıca belediye de ana muhalefet partisine mensup. Vatandaşın ve mahalli idarecilerin bu farklılıklar ışığında görüşlerini almak için Muğla’ya gittik. Biz oradayken hava yağmurluydu. Bir anda bastıran yağmurda eğer temkinli davranmazsanız iyice ıslanabilirsiniz. Tarih ve turizm ile ön plana çıkan coğrafyada aynı günde birkaç mevsim görülebiliyor. Halk yeni yasanın neler getirdiğinden pek haberdar değil. Halkın nabzını tutmak için birkaç yer dolaşıyoruz. İlk durağımız, Dalaman’a 7-8 kilometre mesafedeki Kapukargın köyü. Muğla’nın diğer köylerinde olduğu gibi burası da düzenli gözüküyor. Ana yollar ve sokaklar parke taşlarla döşenmiş. Çöpler kaymakamlık tarafından düzenli toplanıyor. İsale hattı köylü tarafından yapılmış. Muhtarlık, su çıkarmak için sarf ettiği elektriğin karşılığında para topluyor. Su parası, hane başına ortalama 20 lira geliyor. Köyde henüz kanalizasyon yok. Arıcılık ve zeytincilik buranın temel geçim kaynağı. Sınırlı da olsa hayvancılık yapılıyor. Köy muhtarı Memiş Altın, aldıkları belediye hizmetlerinden pek memnun değil. Bürokrasiden dert yanıyor: “Yüz işten ancak birini hallediyoruz.” Altın, Büyükşehir Yasası’nın en azından şimdikinden daha iyi olacağını ümit ediyor. Durumu “Her yapılan yenilikte bir hayır vardır.” sözüyle özetliyor.
                   <p>
                    Muğla’daki ikinci durağımız, Kavakarası köyü. 400 haneli köy, Köyceğiz Belediyesi’ne bağlı. Fakat çöplerini Ortaca Belediyesi topluyor. Köydeki herkes kuyu suyu kullanıyor. Köyün temel geçim kaynağı tarım. Portakal ve nar, en önemli tarım ürünleri. Köy eşrafından Hüseyin Uslu, yeni yasa hakkındaki düşüncelerini şöyle ifade ediyor: “Muğla Belediyesi kendi çöpünü toplayamıyor, bizim çöpümüzü nasıl toplayacak?”
                    <p>
                     Bir başka durağımız, Tepearası köyü. 130 haneli bu şirin yer, Ortaca Belediyesi’ne bağlı. Burada köylü su sorununu kendi imkânlarıyla çözmüş. Metreküpü 1,25 lira. Köyde çöpler kaymakamlık tarafından düzenli olarak toplanıyor. Köy halkı yeni yasadan ziyade narenciyenin para edip etmediğine bakıyor. Muhtar Ufuk İpek, yeni yasayla ilgili düşüncesini şöyle dile getiriyor: “Devlet kararını vermiş. Bize sahip çıkmak kalıyor. Belediyelerin kanunu uygulaması birkaç yılı alır. Biz taleplerimizi iletmeye çalışırız.”
                     <p>
                      Ortaca’ya bağlı 520 haneli Eskiköy’de anlatılanlar, diğerleriyle benzerlikler gösteriyor. Fakat burada imkânlar daha geniş. Diğer köylere nispeten daha kalabalık. Ortaokul bile var. Sağlık ocağı ise İl Özel İdaresince yapılıyor. Su cüzi bir ücret karşılığında muhtarlıkça veriliyor. Köylü, mahalle statüsüne geçtikten sonra emlak vergisinin geleceğinden endişeli.  Muhtar Osman Aybey ise mahalle olduktan sonra işin içerisine daha fazla siyasetin gireceği görüşünde. Muhalefet partilerini destekleyen köylülerde bu yasayla ilgili genel kanaat; AK Parti’nin köylerden gelecek oylarla Muğla Büyükşehir Belediye Başkanlığı’nı almak istemesi.
                      <p>
                       Hasılı; kanun çıktığına göre vatandaşa yöneticisini doğru seçmek ve denetlemek düşüyor.
                      </p>
                      <hr/>
                      <p>
                      </p>
                      <h2>
                       <strong>
                        Planlama ve altyapıya önem verdik
                       </strong>
                      </h2>
                      <p>
                       <strong>
                        <img alt="" height="200" src="http://web.archive.org/web/20130131195507im_/http://medya.aksiyon.com.tr/aksiyon/2013/01/14/sehir03.jpg"/>
                        -Cumhuriyet tarihinin en büyük değişikliklerinden biri olarak nitelendirilen Büyükşehir Kanunu’nun daha önce uygulandığı yerlerden birisiniz. Yasayla ilgili  düşünceleriniz neler?
                       </strong>
                       <p>
                        Büyükşehir Yasası için biz laboratuarlık yaptık. Yerel hizmetlerin karşılanmasında bu model çok önemli ve sağlıklı bir gelişme. Büyükşehir belediyelerinin başkanları bir keramet gösterecek diye beklemeyeceğiz. Orayı yöneten insanlar önemli. Başkanın yetkileri oldukça fazla. Onun gündeme almadığı bir şey kolay kolay yapılamıyor. Çok yetkili, akıllı, ileri görüşlü, ufuklu, çalışkan, uyumlu bir başkan olur ve iyi bir ekip kurarsa o şehir 5-10 senede dünya çapında örnek gösterilecek hâle gelebilir.
                        <p>
                         <strong>
                          -Laboratuarlık döneminde neler yaptınız?
                         </strong>
                         <p>
                          Meclis üyeleri de dâhil olmak üzere ekibimizle oturduk, ‘Nelere önem veriyoruz?’ dedik. İki başlık belirledik. Birincisi, plan. Plansız şehir olmaz. Kocaeli’de 45 belediye, 500’ün üzerinde köy var. Bunların çoğunun planı yoktu. Bilinmiyordu bile. Dedik ki bu kentin tamamını, köyler de dahil planlayacağız, bir metrekare plansız yerimiz kalmayacak. İkincisi, altyapı... ‘Altyapıyı tamamlamadığımız yere yol, tretuvar yapmayacağız.’ dedik. Su, yağmur suyu, doğalgaz, elektrik, telekom neyse... ‘Yolun altında olması gereken ne varsa bitireceğiz, sonra üst yapısını yapacağız.’ dedik.
                          <p>
                           <strong>
                            -Alanın büyümesi sizi zorlamadı mı?
                           </strong>
                           <p>
                            Hayır, zorlamadı. Öncelikli olarak ekip kurup görev dağılımı yapacaksın. İzmit’te tüm imar planları bitirildi. 2004’te başladık. Bütün kamu kuruluşları ve odalarla 4 sene çalıştık. Üniversite ile şehir arasında kalan Kaboğlu köyünün binlik planını yapıyoruz. Köylünün yüzde 95’i memnun. İçme suyu olmayan köyümüz yok. Beğenmeyen tek tük çıkar. Muhtarları topladık, ‘Beraber hizmet edeceğiz. Şehirde ne varsa köyde de olacak.’ dedik.
                            <p>
                             <strong>
                              -Şu an 29 ilin tamamı, Türkiye nüfusunun da yüzde 80’i büyükşehir sınırlarına girdi. Ne tavsiye edersiniz?
                             </strong>
                             <p>
                              İlgili başkanları davet edeceğim. Kocaeli’nde 2004’den itibaren yaptığımız çalışmaları adım adım anlatacağım. Konya’nın başkanı bir ekiple gelecek. O kentin bütünü lehine başkanların sorumluluğu artıyor. Biz nasıl yaptıysak diğer illerde de böyle olacak. Bazı işlerin tek elden yapılması oldukça önemli. Şehirdeki imkânlardan köyler de yararlanacak.
                              <p>
                               <strong>
                                -Mahalle statüsü kazanmış köylerde halkın en fazla şikâyet ettiği su parası konusunda ne düşünüyorsunuz?
                               </strong>
                               <p>
                                Büyük hayvancılık yapıyorsa 200 TL bir şey değil. Yeni yasada en düşük tarifenin dörtte birinden fazla olamaz. Onları düşüreceğiz.
                                <p>
                                 <strong>
                                  -Yeni yasa bölücülüğe hizmet eder mi?
                                 </strong>
                                 <p>
                                  Türkiye’yi kimse bölemez. BDP’li belediyelerden endişe ediyorlar. Onlar yine yapacağını yapıyor. Suiistimallerle ilgili gereken önlemler de alınır. Belediye başkanı dürüst olacak. Zeki hırsız olursa bütün zekâsını hırsızlıkta kullanır.
                                 </p>
                                 <h2>
                                  <strong>
                                   2-3 yıl sonra çok faydalı bir yasa olduğu anlaşılacak
                                  </strong>
                                 </h2>
                                 <p>
                                  <strong>
                                   <img alt="" height="200" src="http://web.archive.org/web/20130131195507im_/http://medya.aksiyon.com.tr/aksiyon/2013/01/14/sehir04.jpg"/>
                                   -Bu yasayla vatandaşlar beklenti içerisine giriyor. Köylünün beklentilerine cevap verebilecek misiniz?
                                  </strong>
                                  <p>
                                   Önceki Büyükşehir Kanu-nu’ndan sonra 100 küsur köy bize bağlandı. Bunlardan biri de benim kendi köyümdü. Yıllardan beri oranın ne suyu vardı ne kanalizasyonu. Ama bizde şöyle bir değerlendirme de var. Hiç abartmıyorum, büyükşehire bağlandıkları günün ertesinde geldiler, ‘Ne oldu, ne olacak? Biz niye hizmet alamıyoruz.’ dediler. Daha önce muhatap bulamıyordu. Bulunca bunun rahatlığını yaşamak istiyor. Kanal ve su konusunda hiçbir köyün sıkıntısı yok. Köyde bir problem oluyor, anında gidiliyor. Yüz köyün hepsine su ve kanalı yaptık. Vatandaşın memnun olmamasına sebep olan, kaldırımların yapılmaması, asfaltın gitmemesi. Bu, ilçe belediyelerinin sorumluluğunda olan bir şey. İlçe belediyelerimiz buraları hâlâ kendilerine önemli ölçüde oy veren yerler olarak görmüyor. Şehirdeki hizmetleri daha acil olarak değerlendiriyorlar.  Bu yasayla vatandaşın şehirle bağlantısı artacak. Yasa ilk etapta belediyeye ciddi sıkıntı getirecek ama faydalı olacak. Mesela, Erzurum’un Karayazı ilçesini düşünelim. 50 yıl daha geçse ne uzar, ne kısalır. Ama şimdi öyle olmayacak. Hem halk belediyeyi muhatap görecek hem de belediye ‘Buralardan oy alıyorum, hizmet yapmam gerekir.’ diyecek. İlçe merkezlerimizin dahi su ve kanalizasyon sorunu tamamen çözülmüş değil. Niye çözülememiş? Bir ilçe için kanalizasyon sistemi 2-3 milyon lira. Bu parayı 15-20 yılda biriktirip o işi çözemez. Ama Büyükşehir Belediyesi bir sezonda 4-5 tane ilçenin bütün altyapısını yapar, vatandaş hizmetle tanışır.
                                   <p>
                                    <strong>
                                     -Erzurum Avrupa’daki bazı ülkelerden daha büyük. 250 km’ye hizmetler nasıl gidecek?
                                    </strong>
                                    <p>
                                     Şimdiye kadar bunu İl Özel İdaresi yapıyordu. O’da merkezde çalışıyordu. Biz ise hem şehir merkezinden hem de en yakın ilçeden hizmet götüreceğiz. Kurul oluşturduk, ilçelerin ve köylerin sıkıntılarının envanterini çıkarıyoruz. Erzurum’da bir tane şehir plancısı vardı, o da bizde. Artık her şey tek elden derli toplu götürülecek.
                                     <p>
                                      <strong>
                                       -Ekipman sıkıntısı çeker misiniz?
                                      </strong>
                                      <p>
                                       İl Özel İdaresi tüm ekipmanıyla devredilecek. Bizde İdare’ de olmayan tüm ekip ve donanım var. Ben şu hâlimle 10 sene hiç itfaiye aracı almasam yeterli. Ancak ben şu an yeni araçlar alıyorum. Büyümeden kaynaklanan duruma hazır hâle gelmek için. Su ve kanalizasyon idaremizde köylerle ilgili birim oluşturduk. Şimdi ilçelerle ilgili birim oluşturacağız. Ekip ve teknik anlamda sıkıntı çekmeyiz.
                                       <p>
                                        <strong>
                                         -İl Özel İdaresi ile Büyükşehir Belediyesi’nin farkı ne olacak?
                                        </strong>
                                        <p>
                                         Biz aynı büyüklükteki bir köy altyapısını 500 bin liraya ihale ederken İl Özel İdaresi 50 bin liraya ediyor. Özel İdare’deki mühendisleri çağırdım. İki kişi geldi. ‘Bizde proje yok. Her köye yapalım diye veriyoruz müteahhide.’ dediler. Biz tüm detaylarıyla yapıyoruz. Kanunla gelirimiz üç kat artacak.
                                        </p>
                                        <h2>
                                         <strong>
                                          Yetmez ama evet
                                         </strong>
                                        </h2>
                                        <p>
                                         <img alt="" height="200" src="http://web.archive.org/web/20130131195507im_/http://medya.aksiyon.com.tr/aksiyon/2013/01/14/sehir05.jpg"/>
                                         Büyükşehir Yasası, Muğla için uygun ve yararlı olacak bir yasa. Ancak çok fazla tartışılmadan, âdeta yangından mal kaçırır gibi çıkarıldı. Bir yasa hazırlanırken sivil toplum kuruluşlarının ve belediyelerin katkısı alınmadı. Belde belediyelerinin tümünün kapatılmasında, belde ve köylerin mahalle hâline getirilmelerinde önemli problemler var. Özellikle vergi, su ve arazi konularında önemli sıkıntılar yaşanacak. Bize göre, köylerin statülerinin devam etmesi, beldelerin de aynı potaya konularak tümünün kapatılmaması gerekiyordu. Belde ve köylere direkt bağlı oldukları ilçe belediye başkanlıkları hizmet edecek. Ulaşım ve iletişim açısından birtakım sıkıntılar yaşanabilir. Büyükşehirle birlikte il genelinde yerel yönetimlerin koordinasyonunun sağlanması; tarımıyla, ulaşımıyla, ekonomisiyle bir plan bütünlüğünün olması; imar disiplininin tek meclisten yürütülmesi avantaj. Ayrıca, büyükşehir olduğumuzda gelirlerimiz artacak, o ilde elde edilen vergi gelirlerinin yüzde 6’lık kısmı büyükşehire aktarılacak.
                                         <p>
                                          Her büyükşehir aynı değil. İlimiz 1124 kilometre sahil bandı olan özel bir yer. Kırsal ile kıyı arasında farklılıklar var. Her ilçenin nüfusu aşağı yukarı birbirine uygun, bir merkezde toplanmış nüfus yok. Nüfus 12 ilçeye dağılmış durumda.
                                          <p>
                                           Son olarak, 29 tane büyükşehir var ama 52 tane de normal şehir var. Onların kabahati ne? Onlar bu paydan nasibini alamıyorlar. Bana göre 4-5 sene sonra biz tekrar yasayı irdeleyip yeniden bir düzenlemeye gideceğiz.
                                          </p>
                                         </p>
                                        </p>
                                       </p>
                                      </p>
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34587-.html), [web.archive.org (arşiv bağlantısı)](http://web.archive.org/web/20130131195507/http://www.aksiyon.com.tr/aksiyon/haber-34587-.html)
