# Oyanın pazara çıktığı yer

*Haşim Söylemez - Mehmet Toprak 1997.12.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Zaman değişip de artan işlerden oya yapmaya vakit bulamaz olunca genç kızlar, çeyizler de hazır olarak satılmaya başladı.
  </font>
 </div>
 <div id="newsText">
  <font class="detail-text">
   Artık çarşı pazarlarda her türlü çeyiz malzemesine rastlamak mümkün. Genç kızlarımızın yolları hele bir de Gönen'e düşerse ve "oya pazarı"na uğramışlarsa, gelin gittikleri yerde "Bu oyaları ben işledim" diyebilirler rahatlıkla. Çünkü Balıkesir'in Gönen ilçesinde oya işlemeye vakit bulamayan veya evlerindeki vitrinleri süslemek isteyenler için her hafta bir 'oya pazarı' kuruluyor. Türkiye'de ilk ve tek olan 'oya pazarı'nda genç ve yaşlıların itina ile işledikleri birbirinden güzel oyalar alıcı bulmak için pazara çıkarılıyor.
   <br/>
   <br/>
   Oya turist çekiyor
   <br/>
   <br/>
   Kaplıcaları ve yeşilliğiyle cazip bir yer olan Gönen, oyalarıyla da yerli ve yabancı turistlerin uğrak yeri oluyor. 'Gönen Oyası' turistler aracılığıyla tüm ülke ve dünyada tanınmış durumda. Gönen Belediye Başkanı Hayati Köse oya sayesinde ilçelerinin her zaman yerli ve yabancıların uğrak yeri olduğunu söylüyor. Köse, oyayı hem yerli hem de ulusal bazda tanıtmak için ellerinden gelen bütün gayreti gösterdiklerini belirterek, "Her yıl 68 Eylül tarihlerinde 'Oya festivali' düzenliyoruz. Tanıtımı için broşür ve kataloglar bastırıp dağıtıyoruz. Festival süresince oya yarışması düzenliyoruz. Oya pazarının Türkiye'de sadece Gönen'de kurulması ilçemizin tanınmasına katkıda bulunuyor. Biz şimdi bu el sanatını geliştirmek için kapalı bir pazar yeri yapıyoruz. Gelen her misafirimize oyanın tanınması için oya hediye ediyoruz. Kaplıcalara tedavi için gelenler oyalarımıza çarpılıp gidiyorlar" diyor.
   <br/>
   <br/>
   Eve iğneli katkı
   <br/>
   <br/>
   Gönen'de alışılmışın dışında genellikle kadınlar ev reisi durumunda. En az kocaları kadar eve gelir getiren kadınlar maddi açıdan da kocalarına denk sayılıyorlar. İğne ile işledikleri oyaları yine kendileri pazara götürüp satıyor. Gönen'de her evden mutlaka bir kişi oya işleyip satıyor. Bir ailenin oyadan aylık geliri 6070 milyon lira arasında değişiyor. Gönenli hanımların işlemiş olduğu oyalar için oya pazarına civar ilçe ve illerden insanlar akın ediyor. Belediye Başkanı Hayati Köse gelir dağılımında kadınların payının daha büyük olduğunu söyleyip ekliyor; "O yüzden bizde kadınlar çoğu ailede söz sahibidir. Hatırı sayılan kişidir."
   <br/>
   <br/>
   72'sinde bile
   <br/>
   <br/>
   Gönen'de yavaş yavaş kendini tanımaya başlayan kız çocuklarının eline hemen bir tığ veya iğne tutuşturulup oya yapması öğretiliyor. Zamanla ustalaşan ellerde bu bir tutkuya dönüşüyor ve bu tutku yaş tanımıyor. Sadece genç kızlar değil, orta yaşlılar, hatta yaşlı nineler bile işledikleri oyaları pazara getirip satıyor. Genç kızların bulunduğu 'oya pazarı'nda, kendi oyalarını da satmak isteyen 72 yaşındaki Hanife Darcı nineye gıpta etmemek elde değil. Hanife nine günler boyunca göz nuru döktüğü oyaları pazara getirip beraber kaldığı çocuklarına yük olmamak için satıyor. Yıllardır oya yapıp sattığını belirten Hanife nine, "Daha onüçümdeyken oya işleyip satmaya başladım. Şimdi çocuklarımla beraber kalıyorum ve evde işlediğim oyaları pazara getirip satıyorum. Hem boş zamanlarımı değerlendiriyorum hem de çocuklarıma ve torunlarıma bir katkım oluyor. Elim ayağım tutana kadar oya işlemeye devam edeceğim. Zaten oya işlemezsem rahatsız olurum" şeklinde konuşuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3272-oyanin-pazara-ciktigi-yer.html), [web.archive.org (arşiv bağlantısı)](http://web.archive.org/web/20120819044141/http://www.aksiyon.com.tr:80/aksiyon/haber-3272-oyanin-pazara-ciktigi-yer.html)
