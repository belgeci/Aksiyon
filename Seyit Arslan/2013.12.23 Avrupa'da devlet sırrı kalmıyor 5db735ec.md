# Avrupa'da devlet sırrı kalmıyor

*Seyit Arslan 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de devlet sırrını ifşa etmekten dolayı gazeteciler ve memurlar hakkında suç duyurularında bulunuluyor. Avrupa ülkeleri ise anayasalarından devlet sırrını kaldırıyor.
  </font>
 </div>
 <div id="newsText">
  <font class="detail-text">
   <p>
    Demokratik hukuk devleti olmanın en önemli niteliklerinden biri de devleti temsil eden kurum ve kişilerin hesap verebilir ve denetlenebilir olması. Kendini demokratik olarak tanımlayan her ülkede, devletin yaptıklarından vatandaşın bilgi sahibi olabilmesi ve yargı yolunda herhangi bir problemle karşılaşılmaması gerekiyor. Türkiye’deki gelişmelere bakıldığında devlet sırrının tanımı ve sınırları konusunda tartışmalar bitmeyecek gibi görünüyor. Üye olmak için yarım asırdır kapısında beklediğimiz Avrupa Birliği’nde ise bu mesele en azından anayasal olarak çözülmüş durumda. 2004’ten önceki büyük genişlemeden evvel birliğin üyesi olan ve AB-15 olarak adlandırılan gelişmiş ülkelerin (Avusturya dışında) anayasalarından devlet sırrı kavramı kaldırılmıştı. Son olarak geçen hafta kurulan yeni Avusturya hükümeti, programında ‘devlet sırrı’ kavramının kaldırılacağını ve yerine ‘bilgi özgürlüğü’ başlığının konulacağını açıkladı.
    <p>
     Dünyada Türkiye’nin de aralarında yer aldığı 80’den fazla ülkede ‘bilgi özgürlüğü’ ile ilgili yasa bulunuyor. 2003’te çıkan 4982 sayılı Bilgi Edinme Kanunu, bilgi edinme konusunda ülkemizde yapılan son yasal düzenleme. Bilgi özgürlüğü yasaları her ülkede uygulama farklılıkları gösterirken günümüz dünyasındaki en önemli problemlerden olan yolsuzluğa karşı en büyük silah, ‘daha şeffaf bir devlet’.
     <p>
      Prof. Dr. Firuz Demir Aydın ‘Anayasa Hukuku ve İnsan Hakları Açısından Bilgi Edinme Hakkı’ isimli çalışmasında şeffaflık yönünde ilk adımların kimi ülkelerde yüzyıllar önce atılmaya başlandığını aktarıyor. Çalışmada yasal düzenlemelere ilişkin ilk örneğin İsveç olduğu ve bu ülkede 1776’da resmî belgelere erişim hakkının tanındığı bilgisine yer veriliyor. Aydın Üniversitesi Öğretim Üyesi Firuz Demir Aydın, bu konuda son düzenlemenin Avrupa Birliği Temel İnsan Hakları Şartı 11. Madde olduğunu belirtiyor. Bu maddede içerik özgürlükler açısından oldukça net: “1- Herkes ifade özgürlüğüne sahiptir. Bu hak, kamu yetkililerinin müdahalesi olmaksızın ve sınırları dikkate almaksızın görüş sahibi olma, bilgi ve düşünce edinme ve yayma özgürlüğünü de içerir. 2- Medya özgürlüğüne ve çoğulculuğuna saygı gösterilecektir.”
      <p>
       Aralarında Almanya ve İngiltere’nin de yer aldığı birçok ülke son 10 yılda yeni yasalarla özgürlükleri genişletti. Bu süreçte ülkelerde kamuda yaşanan yolsuzluk skandalları itici güç olarak önemli bir rol oynadı. Siyasete azalan güven bu alanda hızlı gelişmeler yaşanmasını sağladı.
       <p>
        Devlet sırrının demode olmaya başladığı gelişmiş demokrasilerde, anayasal olarak devletin tüm organlarının kamuoyunu ilgilendiren bilgileri açıklamasının sağlanması yasayla mümkün kılınıyor. Bilgilendirme yasası ile ülkelerde yasama organı, idare ve Sayıştay kontrolü altındaki tüm şirketlerin bilgilerine ulaşılması sağlanıyor. Ayrıca ceza almış kişilerin şahsi bilgilerinin korunmasının gerekliliği de öngörülüyor. Devletin ulusal güvenlik, kamu emniyetinin korunması gibi sebeplerle bilgi koruması gerekiyorsa, bu durumlarda gerekli yasal ek düzenlemelerin yapılması zorunlu kılınıyor. Daha şeffaf olma parolası ile yola çıkan ülkelerde vatandaşın devlete güveni de artıyor.
       </p>
       <h3>
        <span>
         Türkiye yolsuzluk algısında orta, bilgiye ulaşımda alt sıralarda
        </span>
       </h3>
       <p>
        Kanada merkezli Hukuk ve Demokrasi Merkezi ile İspanya merkezli Avrupa Bilgi Erişim Kurumu tarafından ortaklaşa yapılan ‘Bilgi Edinme Hakkı’ başlıklı araştırma, ülkelerin bilgi edinme özgürlüğü konusunda hukuki durumlarını karşılaştırıyor. Liste, hukuki olarak şeffaflık, devlet harcamalarının nerelere yapıldığının görülmesi, ihaleleri hangi firmaların aldığı gibi bilgilerin ulaşılabilirliği ve bu ulaşılabilirliğin yasal altyapısına göre şekilleniyor. Araştırma sonuçları 28 Eylül’de açıklandı. Devlet sırrı kavramı o tarihte anayasasında yer alan Avusturya son sırada yer aldı. Türkiye, 72 puanla 95 ülke arasında 69. oldu.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=27C1D290E3E8B41F4C93B5F37639591A?newsId=37414), [web.archive.org (arşiv bağlantısı)](http://web.archive.org/web/20140101091922/http://www.aksiyon.com.tr:80/aksiyon/newsDetail_getNewsById.action;jsessionid=27C1D290E3E8B41F4C93B5F37639591A?newsId=37414)
