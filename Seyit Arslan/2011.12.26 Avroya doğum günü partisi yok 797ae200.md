# Avroya doğum günü partisi yok

*Seyit Arslan 2011.12.26*

<font class="agenda2NewsSpot">
 Birleşik Avrupa hayalinin doruk noktası avro, 10 yılı geride bıraktı. Hayallerin prensiyken bugün vebalı muamelesi gören avro, ‘Nice 10 yıllara’ diyecek kimsesi olmayan bir para birimine döndü.
</font>
<font class="newsDetail">
 <p class="MsoNormal">
  Alman Markı, Fransız Frangı, Avusturya Şilini, Yunan Drahmisi, İtalyan Lireti, İspanyol Pesetası… Döviz bürolarının tabelalarını süsleyen 12 Avrupalı döviz kuru, Ocak 2002’de ortak para birimi avroya geçilmesi ile tarih olmuştu. 1970’lerde Werner Planı ile başlayan hayal gerçekleşmiş ve avro, Avrupa Birliği (İngiltere, İsveç ve Danimarka hariç) ülkelerinin ortak para birimi hâline gelmişti. O günlerde birçok ülkede başbakanlar, ortak paraya geçişi medya önünde bankomatlardan ilk avroları çekerek kutlamıştı. Herkes avronun birlik ekonomisini daha güçlü hâle getireceğine inanıyor, ‘Birleşik Avrupa’ hayalinin onunla taçlandığına vurgu yapıyordu. Oysa 10 yıl sonra yaşanacakları kim görebilirdi ki?
 </p>
 <p class="MsoNormal">
  1 Ocak 2012’de 10. yaşını dolduracak avro için bir doğum günü töreni düzenlenir mi bilinmez; ama cenazesini kaldırmaya niyetli çok kimsenin olduğu inkâr edilmez bir gerçek. 2009’da ABD’de başlayan finans krizinin etkilerinin ne kadar süreceği konuşulurken bugün Yunanistan’ı iflasın eşiğine getiren, İspanya ve İtalya gibi dev ekonomileri sarsan ekonomik kriz, Avrupa Birliği (AB) projesinin ve avronun geleceğini tehdit ediyor.
 </p>
 <p class="MsoNormal">
  Avro Bölgesi’nin kuzey ve batısı diyebileceğimiz ülkeler, ortak para sisteminde doğu ve güneyde bulunan ülkelerden uzun süre ciddi istifade etti. Birliğe sonradan katılan ülkelerin kaliteli iş gücünden ve patlayan tüketiminden faydalanan ülkeler, bu durumu ihracatlarına yansıtmayı başardı. Özellikle Doğu Avrupa ülkelerinin bankacılık ve sigortacılık sektörleri deyim yerindeyse Batı Avrupa ülkelerinin istilasına uğradı. Artan istihdam ve ihracat rakamları bu gelişimin göstergeleri olsa da ekonomistler, özellikle güney ve doğudaki ülkelerin sürekli artan borç yükleri ve bütçe açıklarının sorun oluşturacağına dikkat çekmiş, avro ile birlikte başlayan gelişimin sağlıklı olmadığı görüşünü sıkça yinelemişti. İspanya ve Yunanistan gibi ülkeler başta olmak üzere, uygun faizlerle borçlanabilen ve yıllık bazda yüzde 2-3 oranında büyüyen Akdeniz ülkelerinde alım gücünün yükselmesi, ekonomide bahar havasının yaşanmasına vesile oluyordu. Zamanla bölge ülkelerinde maaş ve refah seviyesi noktasında farkın azalması, borçlanarak büyüyen doğu ve güneylilere pahalıya mal oldu. 2009’da başlayan Yunanistan krizinde, özellikle memurların az çalışma saatleri ve yılda 16 maaş alınması en çok konuşulan konulardı.  Önceleri ‘bir başarı hikâyesi’ olarak adlandırılan ortak para birimini kullanmayan ülkelerde kriz endişesi artmaya devam ediyordu.
 </p>
 <p class="MsoNormal">
  Geçen eylülde Eurobarometer tarafından yapılan bir başka ankette ise ‘Avro, krizin olumsuz etkilerini azalttı’ ifadesine katılanların oranı yüzde 34 seviyesinde kaldı. ‘Bu ifadeye katılmıyorum’ diyenlerin oranı ise yüzde 57. Ancak ülkelerin kendi başlarına hareket etmesi yönünde İngiltere ve Çek Cumhuriyeti dışında herhangi bir talep oluşmadı. AB vatandaşlarının yüzde 35’i kendi başına hareket etmekten yana iken yüzde 55’i ortak tedbirler alınıp birlikte hareket edilmesi yönünde görüş bildirdi. Halkın gözünde mevcut ortak para ve AB içerisinde birlikte hareket etme stratejilerinin, ne getireceği belli olmayan ulusal planlara göre hâlâ güvenilen bir yapı olduğunu rakamlar da ortaya koyuyor.
 </p>
 <p class="MsoNormal">
  Birliği ayakta tutmaya çalışan Almanya ve Fransa’da ise halk avro ve geleceği konusunda kararsız. Son kamuoyu yoklamasına göre Fransızların yüzde 62’si avro ile alım güçlerinin düştüğüne inanıyor. Ortak parada kalmaktan yana olanlar yüzde 60 iken, halkın yüzde 45’i para biriminin ülke ekonomisi için sorun olduğuna inanıyor. Almanlarda da durum farklılık arz etmiyor. Son kriz toplantısının ardından yapılan ankette halkın yüzde 51’i avronun geleceğini umutsuz görürken yüzde 60’ı birlikten çıkılmasını istemiyor. Halkın yüzde 46’sı ise Almanya’nın AB olmadan daha iyi olacağı görüşünü savunuyor.
 </p>
 <p class="MsoNormal">
  Halkın gözündeki güven sorunu, Avrupa’da yaşayan 5 milyon Türk’e aynı şekilde sirayet etmiş durumda. Türklerin yoğun olarak yaşadığı Almanya, Fransa, Hollanda, Belçika, Avusturya gibi ülkelerde gurbetçilerin eski paraya özlemleri büyük. ‘Avro gelmeden önce her şey iyiydi, para biriktirebiliyorduk, avro ile zor geçiniyoruz’ ifadeleri avrolu hayattan memnuniyetsizliğin bir başka yansıması olarak göze çarpıyor.
 </p>
 <p class="MsoNormal">
  Estonya’nın bu yıl 17. ülke olarak dâhil olduğu avro birliğine karşı ulusal para birimlerini kullanan ülkelerde kafalar karışık. Çek Cumhuriyeti’nde yine Eurobarometer tarafından geçen mayısta yapılan bir anket, halkın yüzde 67’sinin avroya geçişi ‘negatif’ yorumladığını gösteriyor. Macaristan ve Polonya’da olumlu bulanlar ile olumsuz bulanlar aynı oranlarda seyrederken; Letonya, Litvanya, Bulgaristan ve Romanya’da avroya olumlu bakanlar çoğunlukta. Genel tablo gösteriyor ki aralık ortalarında İngiltere’nin vetosuna rağmen ortak bir ekonomi yönetimi oluşturulması yönünde karar alan ‘Fransalmanya’nın başını çektiği avro ülkelerini zorlu bir süreç bekliyor.
 </p>
 <p class="MsoNormal">
 </p>
 <p class="MsoNormal">
  Avro Bölgesi parçalanırsa...
 </p>
 <p class="MsoNormal">
  Özellikle Almanya Başbakanı Angela Merkel’in ayakta tutmak için büyük çaba sarf ettiği Avro Bölgesi’nin parçalanması durumunda ortaya daha büyük bir maliyet çıkması bekleniyor. Merkel’in “Avro başarısız olursa AB başarısız olur.” sözünde haksız olmadığı yönünde yaygın bir kanaat var. Bu kanaati paylaşan IMF Başkanı Fransız Christine Lagarde’ın “Gerekli önlemler alınmazsa 1930’lu yıllara döneriz.” açıklaması, durumun ne kadar vahim olduğunu anlatıyor. Öte yandan İsviçre
 </p>
 <p class="MsoNormal">
 </p>
 <p class="MsoNormal">
  Avronun geçmişi 1970: Werner Planı, Avrupa Topluluğu ülkeleri için ortak para birimi önerdi. 1979: Avrupa Para Birimi kabul edildi. 1988: Avrupa Komisyonu Başkanı Jacques Delors, ekonomi ve para birliği planlarını açıkladı. Ortak paraya üç adımda geçilmesinin planlandığı deklare edildi. 1990: Ülkeler arasında serbest para dolaşımı anlaşması sağlandı. 1992: Maastricht Kriterleri ile ülkelerin bütçe açıkları, borçların gayri safi millî hâsılaya oranı gibi kriterler belirlendi. 1999: Avronun kur karşılıkları belirlendi. Avrupa Para Enstitüsü, Frankfurt’ta Avrupa Merkez Bankası’na dönüştürüldü. 2002: 12 AB üyesi ülke avroyu para birimi olarak eş zamanlı kullanmaya başladı 2011: Estonya’nın katılımıyla Avro Bölgesi’ndeki ülke sayısı 17’ye çıktı.
 </p>
 <p class="MsoNormal">
 </p>
 <p class="MsoNormal">
 </p>
 <p class="MsoNormal">
  SON ÜÇ YILIN                                    TOPLAM BORÇLARIN
 </p>
 <p class="MsoNormal">
  BÜYÜME RAKAMLARI                   GSMH’YA ORANI
 </p>
 <p class="MsoNormal">
  2009      2010      2011*    2009      2010      2011*
 </p>
 <p class="MsoNormal">
  Almanya              -5,1        3,7          2,9          74,4       83,2       81,7
 </p>
 <p class="MsoNormal">
  Avusturya           -3,8        2,3          2,9          66,5       71,8       72,3
 </p>
 <p class="MsoNormal">
  Belçika  -2,8        2,3          2,2          95,9       96,2       97,2
 </p>
 <p class="MsoNormal">
  Birleşik Krallık    -4,4        1,8          0,7          69,6       79,9       84
 </p>
 <p class="MsoNormal">
  Çek Cumhuriyeti             -4,7        2,7          1,8          34,4       37,6       39,9
 </p>
 <p class="MsoNormal">
  Danimarka          -5,2        1,7          1,2          41,8       43,7       44,1
 </p>
 <p class="MsoNormal">
  Euro bölgesi       -4,1        0,9          1,6          74,7       80,3       88,6
 </p>
 <p class="MsoNormal">
  Finlandiya           -8,2        3,6          3,1          43,3       48,3       49,1
 </p>
 <p class="MsoNormal">
  Fransa  -2,7        1,5          1,6          79           82,3       85,4
 </p>
 <p class="MsoNormal">
  Hollanda              -3,5        1,7          1,8          60,8       62,9       64,2
 </p>
 <p class="MsoNormal">
  İrlanda  -7            -0,4        1,1          65,2       94,4       108,1
 </p>
 <p class="MsoNormal">
  İspanya                -3,7        -0,1        0,7          53,8       61           69,6
 </p>
 <p class="MsoNormal">
  İsveç     -5,2        5,6          4             42,7       39,7       36,3
 </p>
 <p class="MsoNormal">
  İtalya     -5,1        1,5          0,5          115,5     118,4     120,5
 </p>
 <p class="MsoNormal">
  Lüksemburg      -5,3        2,7          1,6          14,8       19,1       19,5
 </p>
 <p class="MsoNormal">
  Macaristan         -6,8        1,3          1,4          79,7       81,3       75,9
 </p>
 <p class="MsoNormal">
  Polonya               1,6          3,9          4             50,9       54,9       56,7
 </p>
 <p class="MsoNormal">
  Portekiz               -2,5        1,4          -1,9        83           93,3       101,6
 </p>
 <p class="MsoNormal">
  Slovakya              -4,9        4,2          2,9          35,5       41           44,5
 </p>
 <p class="MsoNormal">
  Yunanistan         -3,2        -3,5        -5,5
 </p>
 <p class="MsoNormal">
  Kaynak: Eurostat,  (*) Tahmini
 </p>
 <p class="MsoNormal">
 </p>
 <p class="MsoNormal">
 </p>
 <p class="MsoNormal">
  İŞSİZLİK RAKAMLARI
 </p>
 <p class="MsoNormal">
  2002      2006      2011*
 </p>
 <p class="MsoNormal">
  Almanya              8,20       8,0           7,1
 </p>
 <p class="MsoNormal">
  Avusturya           4,20       5,5          3,70
 </p>
 <p class="MsoNormal">
  Polonya               19,60           14,2                 9,60
 </p>
 <p class="MsoNormal">
  Slovakya              18,70     13,5       14,40
 </p>
 <p class="MsoNormal">
  Yunanistan         10,30     9,6          12,60
 </p>
 <p class="MsoNormal">
  Fransa  8,90       9,1          9,80
 </p>
 <p class="MsoNormal">
  Belçika  7,50       8,5          8,3
 </p>
 <p class="MsoNormal">
  İspanya                11,10     7,8          20,10
 </p>
 <p class="MsoNormal">
  Finlandiya           9,10       7,5           8,4
 </p>
 <p class="MsoNormal">
  Portekiz               5,00       7,5          12,00
 </p>
 <p class="MsoNormal">
  Macaristan         5,80       8,5          11,20
 </p>
 <p class="MsoNormal">
  Euro bölgesi       8,30        7,3         10,1
 </p>
 <p class="MsoNormal">
  Çek Cumhuriyeti             7,30       7,3          7,3
 </p>
 <p class="MsoNormal">
  İtalya     8,60       7,1          8,40
 </p>
 <p class="MsoNormal">
  İsveç     4,90       5,5           8,4
 </p>
 <p class="MsoNormal">
  Birleşik Krallık    5,10       5,5          7,80
 </p>
 <p class="MsoNormal">
  Hollanda              2,80       4,9          3,7
 </p>
 <p class="MsoNormal">
  Lüksemburg      2,80       4,6          4,6
 </p>
 <p class="MsoNormal">
  İrlanda  4,50       4,4          13,70
 </p>
 <p class="MsoNormal">
  Danimarka          4,60       3,8           7,4
 </p>
 <p class="MsoNormal">
  Kaynak: Eurostat, (*) Ağustos
 </p>
 <p class="MsoNormal">
 </p>
 <p class="MsoNormal">
  Avronun devamı için borçlar ertelenmeli, faizler düşürülmeli
 </p>
 <p class="MsoNormal">
  10. yılında avronun son durumunu ve geleceğini, Alman Friedrich Naumann Özgürlük Vakfı finans uzmanı Dr. Gerard Bökenkamp ile konuştuk.
 </p>
 <p class="MsoNormal">
  -Büyük ve küçük ekonomilere sahip ülkelerin aynı para birimini kullanmaları makul mü sizce?
 </p>
 <p class="MsoNormal">
  Ülkeleri küçük yahut büyük diye ayıramayız. Büyüklük veya küçüklükten çok iş piyasasının uyumlu olup olmaması önemli. 1. Dünya Savaşı öncesi altının standardı neredeyse dünya para sistemi gibi bir şeydi. Buna bütün ülkeler dâhil edilmişti. O dönem maaşlar, rekabet edebilme özelliğine göre uyarlanmıştı ve birçok insan nerede iş varsa oraya gidiyordu. Milyonlarca Avrupalı ABD’ye göç etti o dönem. Bu durum şu an Avrupa için geçerli değil. Maaşlar Avrupa’da rekabet durumuna göre uyarlanmadı ve iş gücü de o dönemki kadar hareketli değil. Avro Bölgesi’nin uzun vadede kalıcı olup olmayacağı, gelecekte iş piyasasının durumunun değişip değişmeyeceği ile bağlantılı.
 </p>
 <p class="MsoNormal">
  -Hangi ülkeler avrodan kârlı çıktı, kimler zarar gördü?
 </p>
 <p class="MsoNormal">
  Bunu toptancı bir yaklaşımla söylemek zor. Çünkü her ülkenin farklı ilgi alanları ve özellikleri var. Mesela Almanya’da ihracat sektörü ortak para sisteminden ciddi anlamda faydalanırken iç piyasa para çıkışı ile zarar gördü. Bu noktada kısa dönemli iyileşmelerin uzun dönemli olumsuz etkileri de olabilir. Örneğin Akdeniz ülkeleri, zamanında düşük faizle yüksek miktarda kredi aldı. Bu sayede ekonomileri rahatladı ve yaşam standartları yükseldi. Ancak bu durum uzun vadede bugün birçok ülkenin sıkıntı yaşadığı yüksek borçlanmayı beraberinde getirdi.
 </p>
 <p class="MsoNormal">
  -Avro, krize dayanıklı bir para birimi mi?
 </p>
 <p class="MsoNormal">
  Paranın istikrarı, merkez bankalarının elinde olan bir durum. Her şey paranın miktarının sıkı tutulup tutulmamasına bağlı. Mesela Çarlık Rusya’sında kullanılan ruble, Ekim 1917 devriminden sonra bile Çarlık ortadan kalkmasına rağmen para miktarı artırılamadığı için uzun bir dönem sabit ödeme aracı olarak kullanıldı. Bir para birimi, ekonomi ve politika krizde olsa bile istikrarlı kalabilir. Burada her şey Avrupa Merkez Bankası’nın para miktarını sabit tutup tutmamasıyla ilgili.
 </p>
 <p class="MsoNormal">
  -Ortak para politikası zaman içerisinde değişiklikler gösterdi mi?
 </p>
 <p class="MsoNormal">
  Özellikle iki büyük değişiklik var ki süreç içerisinde çok fazla olumsuz etkisi oldu. Alman Mark’ı varken Alman Merkez Bankası para miktarındaki artışı sınırlandırmaya çalıştı. Bu her zaman başarılı olmasa bile para miktarının artışına sınırlar koydu. Avrupa Merkez Bankası ise tüketici fiyatlarının artışına konsantre oldu. Fiyatlar yüzde 2’nin altında arttı ise işler yolunda kabul edildi. Ancak 10 yıldır devam eden globalleşme süreci, Çin’den gelen ucuz mallar ve düşen fiyatlarla birlikte bu hedef tanımlaması oldukça zayıf kaldı. Ayrıca Avrupa Merkez Bankası tüm avro ülkelerinin devlet tahvillerini güvence olarak kabul etti. Bu birçok zayıf ekonomide faizlerin düşmesine sebep oldu ve bu ülkeler yüksek miktarda borçlandı. Bu durum krizi daha da körükledi.
 </p>
 <p class="MsoNormal">
  -Başta Yunanistan olmak üzere birçok ülkenin para birliğinden çıkarılması seçeneği konuşuldu. Krizdeki ülkelerin önünde hangi seçenekler var?
 </p>
 <p class="MsoNormal">
  Krizin muhtemel sebeplerinden biri de birçok avro ülkesinin piyasada rekabet gücüne sahip olmaması. Kamuda özel sektöre göre çok fazla insan çalışıyor ve büyüme borçlanmaya endeksli. Bu ülkeler rekabet edebilme kabiliyetini tekrar kazanmalı. Bunun için iki yol var: Bu ülkeler, Avro Bölgesi’nde üretim maliyetlerini öyle aşağı çekerler ki tekrar ihracat yapabilecek konuma gelirler. Ya da Avro Bölgesi’nden çıkarlar ve kuru düşürerek tekrar rekabet gücüne kavuşurlar.
 </p>
 <p class="MsoNormal">
  -Ortak para Avrupa için gelecekte vazgeçilmez midir?
 </p>
 <p class="MsoNormal">
  Burada önce şu kavramı tanımlamalıyız. Bir para biriminin iyi olarak kabul edilmesi için şu üç şartı yerine getirmesi gerekmektedir: değerini devamlı koruyabilmek, genel olarak kabul edilmiş bir ödeme aracı ve fiyatların karşılaştırılabileceği istikrarlı bir hesaplama birimi olmak. Bir para birimi bunları sağlıyorsa başarılı demektir. İstikrarlı bir avro istikrarsız bir ulusal para biriminden iyidir. İstikrarlı bir ulusal para birimi istikrarsız bir avrodan da iyi kabul edilebilir. Sorunun cevabı aslında Avrupa’nın avronun istikrarını sağlamak için nasıl bir para politikası izleyeceğinde saklı.
 </p>
 <p class="MsoNormal">
  -Avronun dağılma ihtimali var mı? Bu tehlikeyi tetikleyen ülkelere ‘birlikten çık’ denilmeli mi?
 </p>
 <p class="MsoNormal">
  Öncelikle bu konunun birçok ayağı olduğunu söylemeliyim. Avrupa Merkez Bankası, para büyüklüğünün dengeli olmasını sağlamaya konsantre olmalıdır. Ülkeler ekonomilerini düzeltmeli ve yeni borçlanmayı sıfır seviyesine çekmelidir. Borçlu olan kişi ve kurumlar muhataplarıyla borçların ertelenmesi ve faizlerin düşürülmesi için görüşmeli ve bunun için yasal düzenlemeler gerçekleştirilmelidir. Bu ve benzeri önlemlerle birlikte iş piyasası esnekleştirilirse ortak para birliği bir başarıya ulaşabilir. Bu esnekleştirme ile asgari ücret kaldırılmalı, genel sözleşmeler açılmalı ve çalışmanın önündeki bürokratik engeller kaldırılmalıdır. Bu reformları gerçekleştiremeyecek ülkelere ise birlikten ayrılmalarının önü açılmalıdır.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31396-35-avroya-dogum-gunu-partisi-yok.html), [web.archive.org (arşiv bağlantısı)](http://web.archive.org/web/20120120012931/http://www.aksiyon.com.tr:80/aksiyon/haber-31396-35-avroya-dogum-gunu-partisi-yok.html)
