# "Yeniden kurmak" için

*Cihan Arı 1998.08.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   On dört Temmuz'da sekseninci yaş gününü yakın arkadaşları ve ailesi ile beraber Farö adasındaki evinde kutlayan Ingmar Bergman, suskunluğunu Reuters'den Abigail Scmelz'le söyleşerek bozmuştu.
  </font>
 </div>
 <div id="newsText">
  <font class="detail-text">
   1982'de Oscar kazanan "Fanny ve Alexandre"dan sonra uzun bir süre film yapmayı terk eden usta yönetmene göre film yapmak bazı şeyleri göze almayı gerektiriyor: "Çok film yapmıştım, 30'dan çok film. Ama bırakmamın asıl nedeni film çekmenin psikolojik ve fiziksel olarak acı vermesiydi." Nitekim o sürecin acı verici gerginliğinden Stockholm'deki Royal Dramatic Theater'da her yıl iki oyun yöneterek, oyun ve televizyon diyalogları yazarak sıyrılmayı dener. Sessiz ve bir hayli dingin geçen Royal Theater günlerinde Shakespeare'in Kral Lear'ına yaptığı sihirli değinmeleri, Henrik Ibsen'in A Doll House 'u, Strinberg'in Miss Julie ve Eugene O Neill'in Long Days Journey İnto Night adlı oyunları gergin ama verimli geçen bir süreçten eleyerek geçirdiği hayata dair billur izler taşır. "Provalara gidiyorum ve bir tek şeyi düşünüyorum: Provalar benim için anlamlı olsun. Hayat bu, benim için..."
   <br/>
   <br/>
   Gerçeği gerçekle düzeltmek ve algılanabilir kılmak. Bergman şu sıralar bununla meşgul. "Hayatın bana armağanı olan anlamlı bir şeyler yapma becerisini aniden yitirmekten çok korkuyorum." Bir şeyler yapma isteğini hâlâ içinde taşıyor İsveçli yönetmen. 9 Temmuz'da Stockholm'de yaptığı basın toplantısı ile duyurduğu yeni filmi hakkında çok fazla konuşmuyor; senaryosunu kendisinin yazdığı ve Liv Ullman'ın yöneteceği filmi bir "ihtiras dramı" olarak niteliyor Bergman. Öykü Marinne adlı bir kadının hayatın çarpıcı bir bölümünü yazara anlatmasından oluşuyor. Ülkesi İsveç'in melankolik gerilimini ve (tıpkı /Yedinci Mühür'de de olduğu gibi) insan tin'inin iç çatlaklarını filmleri ile bütün dünyaya yansıtan Bergman'ın son filmine verdiği ad "İnançsızlar"... Bergman, daha önce senaryosunu yazdığı "Özel Konuşmalar"da da Liv Ullman ile birlikte çalışmıştı. "İnançsızlar bir kadın portresidir ve Liv, insan yüzü konusunda akıl almaz bir duyarlılığa sahip".
   <br/>
   <br/>
   Uzunca bir süredir kendini tiyatro oyunlarına ve kendi hayatı üzerine yapılacak belgesellere vermiş olan İsveçli yönetmenin "İnançsızlar"ı gelecek yılın sonbaharında çekilmeye başlanacak. Erland Josepson ve Lena Endre'nin bu yeni filmin yontulmuş rolleri olduğu söylenmekte. Peki bu bir "son film" mi? "Artık bu tip şeylere kafa yormuyorum" diyor yönetmen. "Tiyatroda perde kapanınca bütün oyuncuların son oyunu da bitmiş olur. Ama ertesi gün yeniden yeni bir oyun oynanabilir." Kamera arkasına geçmek için yeterli fiziksel gücü olmadığını söyleyen yönetmen "yazmadan duramayacağını" ifade ediyor. Bir şeyler yapma isteğinin aynen durduğunu söylemeyi de ihmal etmiyor.
   <br/>
   <br/>
   Usta Rus yönetmen Andrey Tarkovsky'nin günlüğüne düştüğü not İsveçli ozanın ruhunu okşar gibi: "Tutkulu, samimi ve dingin bir inanca sahip olmak... ( Zaman Zaman İçinde s. 361.) Bu İsveçli ozandan yayılan büyü ayaklarımızı yerden kesmeye devam ediyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3986-yeniden-kurmak-icin.html), [web.archive.org (arşiv bağlantısı)](http://web.archive.org/web/20130820214901/http://www.aksiyon.com.tr:80/aksiyon/haber-3986-yeniden-kurmak-icin.html)
