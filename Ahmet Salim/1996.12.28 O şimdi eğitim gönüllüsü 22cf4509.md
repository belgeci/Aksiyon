# O şimdi eğitim gönüllüsü

*Ahmet Salim 1996.12.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Boğazı'nın Karadeniz'le kucaklaştığı, yeşilin maviyle  buluştuğu eşsiz güzellikteki Poyrazköy örnek bir eğitim hizmetine sahne oluyor.
  </font>
 </div>
 <div id="newsText">
  <font class="detail-text">
   Deniz Kuvvetleri Komutanlığı'ndan emekliye ayrılan Vural Beyazıt Paşa resim çalışmalarından artan zamanını Poyrazköylülere sarfediyor. Kısa bir süre önce kalp rahatsızlığı geçirmesi bile onu eğitim dünyasının gönüllü neferi olmaktan alıkoymamış. Köye bir ilköğretim okulu kazandıran, şu günlerde ise sağlık ocağı kurulması için girişimlerini sürdüren Vural Paşa köylülerin sevgilisi. Emekli maaşı ve resim sergilerinden başka geliri olmadan bir okulun sorumluluğunu yüklenirken en büyük destekçisi eşi Kanat Hanım olmuş. Eğitilmiş insanın herşeyden önemli olduğunu belirten Vural Paşa "Keşke herkes imkanları ölçüsünde eğitime destek olsa" diyor.
   <br>
    <br>
     Deniz Kuvvetleri eski Komutanı emekli Oramiral Vural Beyazıt Poyrazköylü değil. Peki, bu ilgi ve sevgi nereden geliyor? Hikaye birkaç yıl öncesine dayanıyor. Vural Paşa, Deniz Kuvvetleri  Komutanı iken harekat bakımından etkin  olmayan bazı birlikleri tasarruf açısından lağvetme kararı alır. Harekat açısından fazla kıymeti harbiyesi olmayan bir çok birlik vardır ve büyük masraflar gerektirmektedir. Hem personel, hem işletme tasarrufu sağlamak amacıyla böyle bir karar alınır. Lağvedilen birliklerden birisi de Poyrazköy'de görev yapmaktadır. Birlik lağvedilir ancak iş bununla bitmez. Yapılış itibariyle yeni olan binanın muhafaza edilmesi gerekmektedir. Birlik kalktıktan sonra buraya astsubay ve asker yerleştirmek, onların iaşe, ibate ve ısınma masraflarıyla birlikte binayı muhafaza etmeye çalışmak pek akılcı bir tedbir olarak görülmez. Vural Paşa binayı bir kamu kuruluşuna devretmeyi düşünür. İlk aklına gelen köyde okul olup olmadığı olur. Üç dersaneli bir ilkokul olduğunu öğrenir. Şimdi rahmetli olan o dönemin muhtarını çağırır. Muhtar Vural Paşa'ya, böyle bir okul binasına ihtiyaçları olduğunu, üç dershanelik binanın yetersiz kaldığını ayrıca köylerinde ortaokul bulunmamasının büyük sıkıntılara yol açtığını söyler. İşte o andan itibaren de Vural Paşa için eğitim neferliği başlar.
     <br>
      <br>
       Bir çok temel ihtiyaç için "medeniyet" demek olan Beykoz, Poyrazköy'e yaklaşık 15 kilometrelik bir mesafede bulunuyor. Ortaokula gitmek durumunda olan çocukların ve ailelerin çektiği zorluk açıktır. Vural Paşa derhal olaya el koyarak konuyla ilgili prosedürü hızlandırır. Harika manzarası ve nefis orman havasıyla eşsiz bir ortamda bulunan askeri binanın ilköğretim okulu olarak kullanılabilmesi için yapılan girişimler sonucu bakanlıklar arası bir devir işlemi yapılır. İstanbul Valisi ile görüşülür. Çeşitli vakıf ve derneklerden masa, sandalye ve benzeri eğitim araçgereçleri temin edilir. Okul Vural Paşa'nın gayretleri sonucu eğitime hazır hale getirilmiştir, ancak Poyrazköylülerin  bir sürprizi vardır. Vural Paşa'nın "cemile" olarak nitelediği sürprizle okulun adı "Oramiral Vural Beyazıt İlköğretim Okulu" olur.
       <br>
        <br>
         Kendi adını taşıyan okulda görüştüğümüz Vural Paşa, "Tabii bu beni çok duygulandırdı, ama aynı zamanda bazı mükellefiyetler de yükledi" diyor. Kişisel resim sergisinde elde ettiği geliri okulun ihtiyaçları için kullanmaya karar verir. Video, faks, televizyon, soba ve benzeri  bir çok ihtiyaçlar karşılanır. Şimdi fen ve sosyalbilimler laboratuvarı için mikroskop, harita, küre gibi araç gereçler temin ediliyor.
         <br/>
         <br/>
         Vural Paşa, "Ben hayatta kaldığım müddetçe bu okula yardım etmeyi sürdüreceğim. Yardım elimiz imkanlarımız ölçüsünde hiç eksik olmayacak. Eşim Kanat Hanım da çok hassas. Benden sonra çocuklarım da muhakkak devam ettirecektir" diyor. Ona göre herkes eğitim meselesinin bir ucundan tutmalı: "Az ama çok, yeter ki niyet olsun. Herkes eğitim kurumlarına imkanı kadar yardım yaparsa herhalde çok büyük sevap ve huzur duyulacak bir iş yapmış olur. Çünkü ben bu okula en ufak bir şekilde katkıda bulunmaktan gerçekten çok huzur duyuyorum."
         <br/>
         <br/>
         Asker çocuğu olmak kolay değil
         <br/>
         <br/>
         Babasının subay olması dolayısıyla Anadolu'nun bir çok bölgesini dolaştığını söyleyen Vural Paşa, zor şartlarda eğitim gördüklerini belirtiyor: "Ben ilkokulu iki sınıflı, üç sınıflı okullarda okudum. Bir, iki ve üç aynı sınıftaydı, dört ve beşinci sınıflar da aynı sınıftaydı. Bir başöğretmen, bir de öğretmen vardı. O şartlarda ders yapılırdı. Erzincan'ın Refahiye kazasını hatırlıyorum. Babam orada görevliydi. Hoca gelirdi, on dakika birinci sınıflara, on dakika ikinci sınıflara ders anlatır ve böylece devam ederdi. Evlerden yakacak getirerek ısınmaya çalışırdık". Vural Paşa aynı zorlukları kendi çocuklarının da yaşadığını ifade ediyor: "5 sınıfı da 5 ayrı okulda okudular. Asker çocuğu olmak kolay değil."
         <br/>
         <br/>
         Vural Paşa, eğitim neferliğinin yanısıra beyinin ölümünün ardından üç çocuğuyla ortada kalan bir hanım için de köylüleri harekete geçirmiş durumda. Müteahhit Mecit Yılmaz ve köy muhtarı Ömer Kokoç ev meselesini halledebilmek için kolları sıvamış durumdalar.
         <br/>
         <br/>
         Mahrumiyet İstanbul'un burnunun dibinde
         <br/>
         <br/>
         Vural Paşa, köyün meselelerini kendi meselesi bilip vilayet nezdinde çözüm arıyor. Her ay en az bir iki kere gelerek muhtardan ve okul müdürü Hulusi Işılar'dan problemleri hakkında bilgi alıyor. Vural Paşa eski okul binası sağlık ocağına dönüştürebilmek için İstanbul Valisi Rıdvan Yenişen'le görüştüğünü, önümüzdeki günlerde bu önemli meselenin de halledileceğini ifade ediyor. Az gelişmişlik ya da gelişmemişlik konusunun sadece Güneydoğu'da, Doğu'da değil, İstanbul'un burnunun dibinde de yaşandığına dikkat çekiyor; "Kışın 1050, yazın yaklaşık 1015 bin kişinin yaşadığı bir yerde iğne yapacak bir tek kişi yok. Düşünebiliyor musunuz, dişiniz ağrısa, hanımınıza, çocuğunuza iğne vurmak icab etse, acil bir hastalık olsa müdahale edecek sağlık ünitesi yok. Bunu kısa süre içinde halledeceğiz" diyor.
         <br/>
         <br/>
         Eğitilmiş insan faktörü
         <br/>
         <br/>
         Cumhurbaşkanı Süleyman Demirel'in himaye ve teşvikleriyle sürdürülen okul yaptırma kampanyalarını memnunlukla karışladığını belirten Vural Paşa, "İlle okul yapmak da şart değil. Takatınız kadar yardım yapmanız, sırf bunu düşünmeniz yeter" diyor. "Eğer bir okulun kömür sıkıntısı varsa ve siz yıllık bütçenizden hiç olmazsa yarım ton kömür alıp bu yardımı yapabiliyorsanız bu da büyük bir hizmet sayılır. Herkesin  eğitim alanında yardımlarda bulunması lazım. Eğitilmiş insan kadar önemli bir faktör düşünülemez."
         <br/>
         <br/>
         Boğaz Komutanı Tümamiral Erol Adayener'le birlikte okulu ziyaret eden Vural Paşa'nın etrafını minik ilkokul öğrencileri sarıyor. Elini öpüp, birlikte fotoğraf çektirmek için yarışıyorlar. Bu cıvıltının kendini çok mutlu ettiğini ve huzur duyduğunu söyleyen Vural Paşa, "Bu hazzın tarifi olamaz. Çok değişik bir duygu. Çok seviniyorum. Ancak bazen yanlış anlaşılırmışım gibi geliyor ve sırf bu yüzden sık gelmekten de çekiniyorum açıkçası" diyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2091-o-simdi-egitim-gonullusu.html), [web.archive.org (arşiv bağlantısı)](http://web.archive.org/web/20131018025542/http://www.aksiyon.com.tr/aksiyon/haber-2091-o-simdi-egitim-gonullusu.html)
