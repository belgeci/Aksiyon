# Dünya sahnesinde diplomasi oyunu

*Abdullah Bozkurt 1998.02.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dışişlerinde ya da eski adıyla hariciyemizde "büyük devlet" geleneği ve Osmanlı diplomasi mirası modern Türkiye'nin dış ilişkilerinde ister istemez etkisini hissettiriyor.
  </font>
 </div>
 <div id="newsText">
  <font class="detail-text">
   Türkiye, coğrafyasının yakın ve uzağındaki bir çok sorunla ulusal çıkarları açısından yakından ilgilenmek zorunda. Bu yüzden 185 ülkenin üye olduğu Birleşmiş Milletler'de uluslararası bir çok konuyu hassasiyetle takip etmesi gerekiyor. Her gün oyun içinde oyun oynandığı, podyumların arka odalarında kararların verildiği dünyanın bu en büyük örgütünde uyanık olmamız şart. BM'deki etki ve ağırlığımız Türkiye'nin içte ve bölgede ne kadar güçlü olduğu ile orantılı olmakla beraber, dünya sahnesindeki oyuncularının kapasitesi ile de ölçülüyor. Bu bakımdan Türkiye şanslı denilebilir. Çünkü Uluslararası arenada ülkemiz işinin ehli isimlerce temsil ediliyor. İnal Batu'dan devraldığı görevi üç yıldır başarı ile sürdüren Hüseyin Çelem, gelecek ay bunu Almanya Büyükelçimiz Volkan Vural'a devredecek.
   <br>
    <br>
     38 yılını mesleğe adamış olan Hüseyin Çelem, Türk hariciyesinin istisnai isimlerinden biri. AGİT ve OECD gibi önemli uluslararası kuruluşlarda görev yapmış, Washington tecrübesine sahip. Atina Büyükelçiliği sebebiyle başımızı ağrıtan TürkYunan sorunlarını yakından tanıyor, Rum psikolojisini çok iyi biliyor. İspanyolca ve Fransızca yanında çok iyi kullandığı İngilizce'siyle Genel Kurul'da nabzı yakalayabilen ender diplomatlardan. Kendisini buradaki diplomat ve delegeler çok iyi tanıyor. Ortadoğu kökenli bir diplomat "Tam bir Osmanlı elçisi gibi davranıyor" diye tanımlıyor Çelem'i.
     <br>
      <br>
       "Bölge Gücü" olarak Türkiye
       <br>
        <br>
         BM Temsilcimiz Hüseyin Çelem'e göre Türkiye, dünyada dikkate alınması gereken önemli bir güç ve bunu gün be gün BM'de hissetmek mümkün. Türkiye hem Avrupa hem de Asya ülkesi. "Türkiye tarihinin önemli bir bölümünü Avrupa ile olan ilişkilerimiz oluşturuyor" diyor Çelem: "45 asırdır Avrupa'nın önemli bir bölümüne hükmetmiş ve hâlâ bu kıtada toprağı olan Türklerin Avrupa bağlamı dışında düşünülmesi mümkün değil". Çelem aynı zamanda coğrafi ve tarihi olarak Türkiye'nin Asyalı olduğunu ve asırlardır Ortadoğu'nun tamamına hakim bulunduğunu hatırlatıyor. "Rusya ile 13 savaş yapmışız. Komşusuyla bu kadar savaşan başka bir devlet yoktur" diyor Çelem, Rusya ile olan ilişkilerin önemini vurgulayarak. "Bugün tüm bu bölgelerle ilgili sorunlar Güvenlik Konseyi'ne taşınsa biz de oradayız' diyor. Afganistan, Bosna Hersek, Ortadoğu, Kafkaslar ve diğer bir sürü konuda Konsey'de görüşü alınan bir ülke Türkiye.
         <br/>
         <br/>
         Türkiye GK reformunun bir parçası
         <br/>
         <br/>
         BM'de beşi daimi 15 üyeli Güvenlik Konseyi'nde reform yapılması çalışmalarında Türkiye'nin getirdiği teklif epey taraftar toplamış durumda. Türkiye'nin "quick fix" olarak adlandırdığı ve karşı çıktığı 'yalnızca Almanya ve Japonya'yı GK'ye alıp bu işi bitirelim' anlayışına bir çok üye ülke de karşı çıkıyor. Türkiye'nin tavrı GK'de sayı artırımına gidilecekse yeni üyelerin uluslararası politikada ağırlığı olan ülkelerden seçilmesi gerektiği yönünde. Bir "bölge gücü" olan Türkiye de bu durumda GK'ye girme hakkı kazanmış olacak. Sayının 15'ten yaklaşık 25'e çıkarılması durumunda bu yeni üyelerin en azından 3540 kadar "bölge gücü" niteliği taşıyan ülkelerden seçilmesi isteniyor. Bu ülkeler grubu kendi aralarında yeni ihdas edilen 10 üye kotası için bir rotasyona gidebilecek. Böylelikle halen daimi olmayan 10 sandalye geriye kalan ülkeler arasında daha sık bir rotasyona da tabi olmuş olacak.
         <br/>
         <br/>
         Bazı üye devletlerin GK reformunda kabul için oybirliği yerine basit çoğunluk önermesi de Türk muhalefetine takılmış durumda. Çelem "Bunun BM anayasasının değiştirilmesi anlamına geldiğini savunuyoruz" diyor. Türkiye oldu bittilere fırsat vermemeye kararlı. En son 1961'de GK'ye üye olan Türkiye son olarak 2000 yılı için adaylığını koymuş durumda. Çelem bunun için çok ciddi çalışma içinde olduklarını belirtiyor ve şimdiden epey bir ülkeden 'yazılı destek" sağladıklarını kaydediyor. Ama şu uyarıyı da yapıyor: "Türkiye tüm uluslararası platformlarda bu konuda lobi yapmalı, muhalif oluşumları şimdiden aşmalı."
         <br/>
         <br/>
         Irak ambargosundan 40 milyar dolar zarara uğrayan Türkiye bölgeye az da olsa rahatlama getiren "gıda karşılığı petrol" satışlarını yakından takip ediyor. En son olarak altı aylık kotası 2.14 milyardan 5.2 milyar dolara çıkarılan petrol satışı Türkiye için bir kazanç. Bu petrolün % 50'si Yumurtalık'tan akacak. Her akan bir milyar dolarlık petrol için Türkiye 70 milyon dolar kira bedeli alıyor. Ayrıca elde edilen gelirle alınan gıda ve ilaç ihtiyacı konusunda Türkiye bir kaynak olmak için büyük gayret sarf ediyor. Çelem "BM Yaptırımlar Komitesi'ne verdiğimiz Türk teklifleri o kadar çok ki altından zor kalkıyoruz" diyor. Bugüne kadar yaklaşık 25 milyar dolarlık teklif götürdüklerini kaydediyor BM Büyükelçisi. Irak'a mal ihraç için Yaptırımlar Komitesi'nin izni gerekiyor. Dolayısıyla sunulan her teklifi yakından takip etmek ve askıya alınmasını engellemek New York'taki diplomatlarımıza düşüyor. Çelem'in naklettiği bir hadise şöyle: "Biz 150 adet traktör satmak için müracaat ettik ancak ABD ve İngiltere bunu askıya aldırdı. Halbuki aynı traktörleri satması için Fransa'ya izin vermişlerdi. Bunu kendilerine hatırlattık ve ayrımcılık yapmamaları uyarısında bulunduk. Hemen bir saat içinde vetolarını çektiler."
         <br/>
         <br/>
         "Kıbrıs'ta kimse çözüm empoze edemez"
         <br/>
         <br/>
         Kıbrıs konusunda ise "Kıbrıs'ta bize rağmen bir çözüm empoze edilmesine imkan yoktur. Bunu herkes böyle bilsin" diye noktayı koyuyor BM Daimi Temsilcimiz. "Bunu bugün anlamayanlar yarın anlayacak" imasında bulunuyor İngilizleri kastederek. Türkiye, Kıbrıs görüşmelerinde yetkili olarak yalnızca BM Genel Sekreterinin iyi niyet misyonu çerçevesinde yaptığı girişimleri kabul ediyor resmi olarak. Çelem Lüksemburg Zirvesi'nde AB'nin aldığı kararı Kıbrıs görüşmelerine bir darbe olarak niteliyor ve BM'nin parametrelerini değiştirdiğini söylüyor. Şöyle devam ediyor Çelem: "AB yanlış hesapladı. Biz Güneyi alırsak Kuzey buna dayanamaz. Hükümet dayansa bile halkı dayanamaz diye düşündüler. Ama bunun böyle olmadığını öğrenecekler."
         <br/>
         <br/>
         Hüseyin Çelem tarihten örnek de getiriyor. "Bunların mantığına bakılırsa, Türkiye'nin hiç istiklal savaşına soyunmaması lazımdı. ABD mandasını kabul eder ve bugün Porta Riko gibi bir ülke durumunda olabilirdi. Eğer Rumlar AB üyesi oldu diye Türklerin koşacağını hesaplıyorlarsa, 'abesle iştigal' ediyorlar."
         <br/>
         <br/>
         "Sonunda anlayacaklar"
         <br/>
         <br/>
         Çelem'e göre Kıbrıs'ta çözüme "tasfiye" (tek tek geçersiz kılma) yöntemi ile varılacak. Ortaya değişik çözüm önerileri atılacak ve bazı devletler bunu uygulamaya koymak isteyecekler. Ama bunların hiçbiri başarılı olamayacak. Çelem "ne zaman ki ortada çıplak gerçeklere dayalı bir çözüm oluşacak ancak o zaman Kıbrıs çözülür" diyor. Çelem ayrıca basında zaman zaman yer alan "Türkiye'ye baskı var, Kıbrıs'ta taviz veriliyor" şeklindeki haberleri de gerçekçi bulmuyor. "Kimse Türkiye'ye bu konuda baskı yapabilecek durumda değil. Biz baskıların en büyüğüne dayanmışız" diyen Çelem, 1974 Amerikan ambargosunu hatırlatarak "Ekonomik bakımdan çok güçsüz olduğumuz bir dönemde Türkiye'ye dünyada emsali olmayan bir ambargo empoze edilmiştir, hem de üç yıl süreyle, ama biz ona rağmen dayanmışız" şeklinde konuşuyor.
         <br/>
         <br/>
         Ege sorunları konusunda da BM büyükelçimiz "müzakere yaklaşımının" altını çiziyor ve Yunanistan'ın 'Yalnızca Kardak konusunda uluslararası divana götürelim' önerisini tek yanlı yaklaşım olarak eleştiriyor. Türkiye'nin resmi yaklaşımı bunu divana götürmek için bir sebebin olmadığı ama gidecekse diğer tüm sorunlarla (karasuları, hava sahası, kıta sahanlığı vs.) beraber gitmesi gerektiği şeklinde. "Ama Yunanlılar buna karşı çıkıyorlar" diyor Çelem: "İstedikleri şey Ege'yi Yunan gölüne dönüştürmek."
         <br/>
         <br/>
         PKK hassasiyeti
         <br/>
         <br/>
         Türkiye terörle mücadele konusunda dünyanın bu en büyük teşkilatına haklılığını anlatmak için iyi değerlendirme gayretinde. Bu konuda terörist faaliyetlerin önlenmesine dair tasarılar Türkiye'nin imzasıyla gündeme sokulmuş durumda. Türkiye terörün bireyler ya da gruplar tarafından da işlenebileceğini BM'ye kabul ettirme gayretinde. Bunun karşısında da özellikle Avrupa ülkeleri yer alıyor ve terörün ancak devletler tarafından işlenebileceğini savunuyor. New York'taki BM misyonumuzun hassasiyetle üzerinde durduğu konulardan biri PKK'nın BM gündemine getirilmesi olasılığı. Şimdiye kadar bu konuda yapılan bazı girişimleri Türkiye başarıyla engelledi. Çelem oldukça iddialı; "Bize rağmen bu konuyu BM gündemine getiremezler" diyor. Askeri olarak tükenme noktasına gelmiş PKK'nın Türkiye'yi bölme hedefini siyasi platformlara taşıma gayreti Türkiye'nin engeliyle karşılaşıyor. Bu konuda gerek BM sekreteryası gerekse üye ülkelerin dikkati çekilmiş durumda. Ancak Türkiye, gündeme girmesin diye resmi temaslarında PKK'ya hiçbir zaman referans vermiyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3506-dunya-sahnesinde-diplomasi-oyunu.html), [web.archive.org (arşiv bağlantısı)](http://web.archive.org/web/20141106182057/http://www.aksiyon.com.tr/aksiyon/haber-3506-dunya-sahnesinde-diplomasi-oyunu.html)
