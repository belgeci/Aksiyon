# Osmanlı Amerika'da boy verdi

*Abdullah Bozkurt 1996.11.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1994 yılında Amerika'da yayınlanan bir kitapta, Türkiye'de herkesi şaşırtan bir iddia ortaya atılıyordu.
  </font>
 </div>
 <div id="newsText">
  <font class="detail-text">
   Kitabın yazarı Virginia Üniversitesi Rektör Yardımcısı ve kitle iletişim uzmanı Prof. Dr. N. Brent Kennedy'nin iddiasına göre, Amerika'nın güneydoğu bölgelerindeki eyaletlerde yaşayan ve "Meluncanlar" olarak bilinen insanların asılları Türk ve Osmanlı'ydı. Israrla kendilerinin Osmanlı'nın torunları olduğunu iddia eden bu topluluk, bu iddialarını tarihi ve ilmi delillere de dayandırıyor.
   <br/>
   <br/>
   Meluncan sözcüğünü The Amerikan Heritage Sözlüğü bakın nasıl tanımlıyor; Melungeon: "Cildi esmer olan ve Tennesse ile Virginia eyaletleri sınırları içinde Apalaş dağlarında yaşayan bir grup.(Orijinleri bilinmiyor.)"
   <br/>
   <br/>
   Kökenlerini arayan Meluncanlar'ın başını çeken Prof. Dr. Brent Kennedy 9 yıl kadar önce hastalanır ve yapılan kan testlerinde sadece Akdeniz bölgesinde rastlanan bir kan hastalığına yakalandığı anlaşılır. Kennedy daha sonra, hastalığını araştırmak için Akdeniz bölgesine gelir ve yaptığı araştırmalar sonunda Meluncanlar'ın Akdeniz bölgesinde yaşayan insanların gen karakterlerini taşıdıklarını görür. 200'den fazla Meluncan üzerinde yapılan kan ve DNA testleri sonucunda bu insanların Türkiye, Irak veya Kıbrıslı olabilecekleri ortaya çıkmış. Kennedy daha sonra araştırmalarını "Meluncanlar, Gururlu Bir Milletin Dirilişi ve Amerika'da Etnik Bir Temizliğin Söylenmemiş Hikayesi" adlı kitabında topladı.
   <br/>
   <br/>
   Bu insanları daha yakından tanımak, yaşlısından gencine, kadınından erkeğine neler düşündüğünü öğrenmek için bizzat yaşadıkları kasabaya gitmeye karar verdik. Meluncanlar'ın yeni düzenlemeye başladıkları ve Türkler'i de davet ettikleri festivaller bizim için bir vesile oldu. Virgina eyaletinin en güneyinde, Kentuckcy sınırına yakın Wise adlı kasabaya gitmek üzere yola koyulduk. Kömür madenlerinin olduğu bu kasabanın girişinde kocaman bir abide sizi şaşırtıyor. Wise ile Çeşme'nin kardeş olduğunu söyleyen bu anıtın bir tarafında Türk bayrağı, diğer tarafında Amerikan bayrağı yer alıyor. Bu arada 1960'ta Türkiye'den kalkarak Sovyet hava sahasında düşürülen casus uçağı U2'nin pilotu Frances Gary Powers'ın da bu kasabanın evladı olduğunu öğreniyoruz. İsmi hikmet anlamına gelen bu kasaba aslında ücra bir yerde olmasına rağmen büyük bir üniversite ve havaalanına sahip bulunuyor.
   <br/>
   <br/>
   1772'de kurulan bu eski kasabada Türk ve Anadolu sevgisi ile yaşayan insanların bize gösterdikleri misafirperverlik kelimelerle anlatılacak gibi değil. Kendilerinin Türk ve Osmanlı olduğuna iyice inanmışlar. Kiminle konuşursak konuşalım hemen delil olarak kafasının arkasındaki Türk lobu denen çıkıntıyı gösteriyor.
   <br/>
   <br/>
   Geçtiğimiz yıl ülkemizi ziyaret eden Wise kasabası Belediye Başkanı Caynor A. Smith Türkiye ile ilgili izlenimlerini bakın nasıl anlatıyor: "İnsanları çok sıcak ve son derece güzel bir ülke. Beni büyük bir misafirperverlikle karşıladılar. Hiç bir zaman yabancı bir ülkede olduğum hissine kapılmadım. Sanki kendi evimdeymişim gibi hissettim. Türkiye'yi, düşündüğümden çok daha gelişmiş buldum. Hele İstanbul harika bir şehir. Çeşme'nin o kristal berraklığındaki denizi çok güzel. Gezdiğim her yer büyüleyiciydi. Çok zengin bir tarihiniz var. Bizim ülkemizin tarihi sadece 200 yıllık, fakat Türkiye'nin tarihi binlerce yıl eskiye uzanıyor. Hele camiler çok etkileyici." Belediye Başkanı Smith'in Türkiye'yi bu ziyaretinden önce 1992 Ağustos ayında Wise kasabası aldığı bir kararla Çeşme ile kardeş şehir olduğunu ilan etmiş ve şehrin girişine bu dostluğu belirten bir anıt dikmiş. 1996 Mart ayında başkanın Çeşme'yi ziyareti sırasında da ilişkiler iyice geliştirilmiş ve kasabadaki Clinch Valley Üniversitesi ile İstanbul Üniversitesi Edebiyat Fakültesi ve Marmara Üniversitesi Fen Edebiyat fakülteleri kardeş fakülte olmuşlar.
   <br/>
   <br/>
   Bugün Türkiye ile ilişkilerde atılan küçük adımların ileride daha büyük adımlara dönüşeceğini söyleyen Başkan Smith, "Yeni nesiller kendi aralarında kuvvetli bir bağ tesis edecekler. Gerek benim Türkiye ziyaretim, gerekse Kennedy'nin yaptığı çalışmalar iki halkı biraraya getirmeye yardımcı olacak. Her şey yapılabilir. Mesela karşılıklı turizmi geliştirebiliriz, karşılıklı ticaretimizi artırabiliriz. Bunlar sadece birer örnek, ancak kim bir şey yapmak isterse biz onun altyapısını hazırlarız" diyor.
   <br/>
   <br/>
   Bu arada Meluncanlar'ın Anadolu'ya ulaşarak yetkililerle temas kurduğunu gördük. Turizm Bakanlığı, İstanbul İl Müdürü'nü yanında Türk yemeklerini tanıtsın diye bir aşçı ile beraber Wise kasabasına göndermiş. Türk Amerikan Dernekleri Federasyonu da konuya ilgi göstermiş ve bir otobüs dolusu Türk ve folklor grubu ile şenliklere iştirak etmiş. Federasyon bir otobüs temin ederek New York'tan Türkler'i getirmişti. Türk diplomatlardan gelenler de oldu. Görüştüğümüz, konuştuğumuz Türkler, misaferperverlikten oldukça duygulanmış olmalılar ki, aralarında kendini tutamayıp ağlayan, gözleri yaşaran insanlara şahit olduk. Belediye başkanından, Meluncanlar'ın bir anlamda lideri profesör Bret Kannedy'e kadar herkes Türkler'i kasabalarında misafir etmenin mutluluğunu yaşadılar. Wise kasabasının insanları Türk folklor ve Türk mutfağından oldukça hoşlandılar. Kasabanın stadyumunda yapılan maç arasında gösterilen Türk folklor etkinlikleri izleyicilerin alkış tufanına mazhar oldu.
   <br/>
   <br/>
   Belediye Başkanı Caynor Smith'in Türkiye'ye hayranlığı herkesten fazla ve bunu da gizlemiyor. Sebebini Türkiye'ye yaptığı geziye bağlayan Smith, jest olsun diye takım elbisesini çıkartıp üzerinde Türk AyYıldızı bulunan kırmızı tişörtü giydi ve sürekli bu şekilde bizimle dolaştı. Türk misafirlerin otobüsü nereye giderse gitsin polis eskortu önlerindeydi. Adeta şehir bayram ediyordu. Şüphesiz tüm bu olanlardan en fazla mutluluk duyan, bu işi araştırmaları ile başlatan profesör Bret Kennedy'di. Üzerinde Ege efelerinin elbisesi bulunan Kennedy, cepkeni ve şalvarıyla tam bir Anadolu Türkü görüntüsü veriyordu. Zaten resmi olmasa da Kennedy ismini Nabi Bülent Egeli olarak değiştirmiş durumda. Bu mutlu gününde neler hissettiğini sorduğumuz Kennedy, " Ben İstanbul'da bulunduğum zaman, anavatanımda bulunma ve güzelliklerini görme fırsatını yakaladım. Bugün ise yeni vatanımda Türkler'in iyi ve güzel yönlerini milletime tanıtmaya çalışıyorum. Türkler'e de benim yeni memleketimin güzelliklerini gösterme fırsatım oldu. Dolayısıyla bugün benim için mükafat ve duygu günü. Türkiye'yi anavatanımız olarak görüyoruz. Örf ve kültürümüzdeki, genetik yapımızdaki, dil ve tipteki benzerliklerimizden dolayı buna kesin eminiz. Atalarımızın bir kolunun Türkler olduğuna kesinlikle inanıyoruz ve eminiz. Bu benim için oldukça heyecan verici. Yüzlerce yıl acı, ızdırap ve zorluğun ardından bugün birarada TürkAmerikalılar olarak şenlikleri kutlama imkanını elde ettik" diyor.
   <br/>
   <br/>
   Araştırmalarına devam eden Prof. Kennedy, dördüncü baskısını geliştirmeye çalıştığı kitabını kasım ayı sonlarında yayınlamayı planlıyor. Yeni baskı, Meluncanlar'ın Türk kökenil oldukları konusunda tarihi ve dil benzerlikleri ile ilgili delilleri içeriyor. Kendilerinin AngloSakson ya da Kuzey Avrupa ırklarından geldiklerine inanan Amerika'daki Academic çevrelerin başlangıçta Kennedy'nin kitabına tepkileri çok olumsuz olmuş. Ancak daha sonra ilmi ve tarihi delilleri görünce zamanla bu tavır yavaş yavaş değişmeye başlamış. Otuz bin kişiden oluşan bir araştırma komiteleri var ve bu komitede Türk, Amerikalı ve Kanadalı bilim adamları yer alıyor. Kennedy şu anda kendisini Meluncan hisseden 50 bin insan olduğunu, ancak üç milyon daha Meluncan olduğunu tahmin ettiklerini söylüyor. Bu arada Meluncanlar'ın arasından ABD eski Devlet Başkanı Abraham Lincoln ve Elvis Presley gibi ünlülerin de çıktığını öğreniyoruz.
   <br/>
   <br/>
   Kennedy, çekimlerine başladığı belgesel filmi bir an önce tamamlamayı ve  yeni bir kitap yazmayı planlıyor. ABD'deki Türkleri ve Meluncanlar'ı birleştirmeyi ve  mümkün olduğu kadar çok Meluncan'ı Türkiye'ye getirmeyi amaçlıyor. Bu çerçevede 1997 yılının 1018 Mart tarihleri arasında 50 kadar "Mesudcan"ın katıldığı bir Türkiye turu düzenlemeyi düşünüyor.
   <br/>
   <br/>
   Meluncanlar'ın Türk soyundan geldiklerine dair deliller
   <br/>
   <br/>
   1. Meluncanlar'ın dokudukları kilim ve battaniyelerin desenleriyle Türk motifleri arasında büyük benzerlikler var.
   <br/>
   <br/>
   2. ABD'de bilinmeyen ve yenilmeyen bulgurun çeşitli yemeklerini yapmaktalar ve bulgura "bulcur" diyorlar.
   <br/>
   <br/>
   3. Sünnet oluyorlar.
   <br/>
   <br/>
   4. Siftah yapınca parayı sakallarına sürüyorlar.
   <br/>
   <br/>
   5. Halk oyunları, Anadolu'daki halk oyunlarına çok benziyor.
   <br/>
   <br/>
   6. Kanun ve kemençe benzeri çalgılar çalıyorlar.
   <br/>
   <br/>
   7. Yemeklerini Türk yemeklerindeki gibi soğanlı, salçalı ve baharatlı pirişiyorlar.
   <br/>
   <br/>
   8. Fiziksel özellikleri Türkler'e çok benziyor.
   <br/>
   <br/>
   9. Eskiden günde beş vakit, yönleri güneye çevrili halde güneye yönelerek yere çömelip kalkarak bazı hareketler yaptıkları söyleniyor. Bunun en mantıklı açıklaması önceleri namaz kıldıkları, daha sonra asimilasyon neticesi dini unuttukları şeklinde.
   <br/>
   <br/>
   10. Meluncanlar hiç bir Hıristiyan mezhebine bağlı değiller.
   <br/>
   <br/>
   11. Günlük kullanımda Türkçe'den geçmiş bir çok kelime var.
   <br/>
   <br/>
   12. Türk kahvesi gibi kahve içiyor ve kapatıp falına bakıyorlar.
   <br/>
   <br/>
   13. Halk oyunlarında tahta kaşık kullanıyorlar.
   <br/>
   <br/>
   14. Korktuklarında kulaklarını çekip, ellerini tahtaya vuruyorlar.
   <br/>
   <br/>
   Meluncanlar Amerika'ya nasıl gittiler?
   <br/>
   <br/>
   15001600 yılları arasında Akdeniz, Cebelitarık Boğazı ve Fas kıyılarında meydana gelen OsmanlıPortekiz deniz savaşları sırasında Portekizliler, Osmanlı leventlerini esir edip forsa yaparak Brezilya'ya götürürler. Daha sonra İngiliz Amirali Sir Francis Drake leventleri Portekizliler'in elinden kurtararak sizi Osmanlı'ya geri götüreceğim, diye gemilerine alır. Ancak, aniden çıkan fırtınadan korunmak ve ikmal yapmak sebebiyle uğradığı bugünkü Caroline eyaletine 23 mil yakınlıktaki Raoneke adasında daha önce Amerika'ya giden İngilizler'le karşılaşırlar. Oradaki İngilizler, Amiral Drake'ye, Amerika'ya alışamadıklarını ve İngiltere'ye geri  dönmek istediklerini söylerler. Bunun üzerine amiral, İngiliz sayısı kadar Osmanlı'nın gemilerden inmesini ve kendisinden 34 hafta sonra gelecek Wakter Religh adındaki diğer bir İngiliz amiralinin gemilerine binerek Osmanlı topraklarına dönebileceklerini söyler. Gemilerde kalan 100 kadar levent, fidye karşılığı Osmanlı'ya iade edilir. Adada kalan 300400  kadar levent ise daha sonra ana karaya  geçerek burada Kızılderili kızları ile evlenirler. Böylece Türk asıllı Meluncanlar ortaya çıkar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1977-osmanli-amerikada-boy-verdi.html), [web.archive.org (arşiv bağlantısı)](http://web.archive.org/web/20140406190114/http://www.aksiyon.com.tr:80/aksiyon/haber-1977-osmanli-amerikada-boy-verdi.html)
