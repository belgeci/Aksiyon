# Üsküp’ün Taş Köprü’sü şımdı mıhrapsiz

*Behicüddin Şehabi Bilinmeyen-tarih*

<div>
 <font>
  <img border="0" height="1" src="/web/20050224094814im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094814im_/http://www.aksiyon.com.tr/resim/402/72.jpg" vspace="5"/>
  </p>
 </font>
 <font class="content">
  Üsküp'ün sembolü Taş Köprü'nün üzerinde bir zamanlar mihrap bölümü vardı. Tarihte görevlilerin beklediği bu bölüm tamir bahanesiyle yıkılıp köprü dümdüz bir görünüm alınca Osmanlı mirasının yok edilmesiyle ilgili tartışmalar yeniden başladı.
 </font>
 <br/>
 <p>
  <font class="content">
   1991 yılında Yugolavya’nın parçalanmasından sonra Sırplarla Hırvatlar şiddetli bir şekilde çatışmış, bu çatışmalar esnasında Hırvatistan’ın tarihi Dubrovnik şehrinde çok ilginç bir olay cereyan etmişti. Bu şehrin bünyesinde barındırdığı tarihi ve kültürel eserlerin havadan ve karadan yapılan saldırılara maruz kalması dünya kamuoyunun ilgisini bir anda üzerine çekti. UNESCO’nun himayesi altındaki Dubrovnik’i acımasızca saldırıya tabi tutan Sırp subayı ise kendisine yöneltilen tepki ve tenkitlere şu ibret dolu cevabı verdi: “Olsun, Dubrovnik yıkılsın. Bizler daha iyi ve daha güzel bir Dubrovnik inşa edeceğiz.”
   <br>
    <br>
     Aradan 11 yıl geçti. Bu sefer olay Üsküp’deki bir Osmanlı eserinin çevresinde gelişiyordu. Üsküb’ün sembolü haline gelen Osmanlı Taş Köprüsü tamir edilirken üzerindeki mihrab nişi 22 Temmuz 2002 tarihinde yıkıldı ve köprü aslî görüntüsünü kaybetti. Köprünün onarım çalışmalarını yürüten Üsküp Şehri Kültür Eserleri Koruma Kurumu’ndan mimar Vasil İlyov’un ağzından dökülen cümle Dubrovnik’i bombalayın Sırp subayını hatırlatıyordu: “Evet yıkıldı. Hiç merak etmeyin, daha güzelini ve daha iyisini yapacağız.”
     <br>
      <br>
       Mimar İlyov’un bu sözleri ve köprü onarımı esnasında yapılan hatalar Makedonya kamuoyunu günlerce meşgul etti. Tartışmaların odağında, köprünün onarımı bahane edilerek Osmanlılar tarafından inşa edilmediğinin ispatlanmaya çalışıldığı iddiası yer alıyordu. Onarımı yapan işçilerin sözde hatasından dolayı mihrap yıkılmazdan önce, İlyov’un köprünün Roma Yustiniyan dönemine veya Bizanslılara ait olduğunu ortaya atması, onarım esnasında Osmanlı mimarisine özgün öğelerin köprüden çekilmeye çalışılması idi bu iddiaya mesnet teşkil eden.
       <br/>
       <br/>
       Bundan birkaç yıl önce Selanik’te yapılan bir kültür fuarını hatırlıyorum. Balkan ve Akdeniz ülkelerinin katıldığı ilim, sanat ve kültür fuarının Makedonya standında en çarpıcı yeri, Üsküp Taş Köprüsü almıştı. Köprünün altında da “Üsküp’te Osmanlı döneminde inşa edilen Türk Köprüsü” alt yazısı kullanılmıştı. Fuardaki Makedonya standını tertipleyen heyet Üsküb’e döndükten sonra şiddetli tepkilere maruz kaldı ve ardından köprünün Bizans veya Roma döneminde yapıldığı kampanyası başlatıldı. Önceden de köprü hakkında olumsuz tavırlarıyla tanınan Vasil İlyov bu kampanyayı yönetecek en elverişli kişi olarak seçilmişti.
       <br/>
       <br/>
       Ve sıra projeyi uygulamaya geldi. Üsküp Büyükşehir Belediyesi’nin maddi katkılarıyla ve Üsküp Şehri Kültür Eserleri Koruma Kurumu nezaretinde önce arkeolojik kazılar ve araştırmalar yapıldı, sonra da köprünün onarımı başlatıldı. 1970 yıllarında yapılan arkeolojik kazılarda yeni bir bilgi ortaya çıkmamış, köprünün inşa tarihinin 15. asır olduğu bir kez daha kanıtlanmıştı. Fakat bu sonuçlar tasvip edilmedi, yeniden kazılar yapıldı. Son kazılar ise köprünün otantikliğini büyük ölçüde tahrib etti. Hatta yaya geçidi ve yan koruma parapetlerinde yapılan kısmi onarım çalışmalarıyla, köprünün fizyonomisine başka bir hava verilmeye çalışıldı.
       <br/>
       <br/>
       Mihrabı ve mihrab kaidesini omuzlarında taşıyan istalaktikli fil ayağı sütunu —ki bu tarz kesinlikle Osmanlı mimarisinden zerre kadar yan çizmez, mihrab nişinde 1963 yılına kadar var olan kitabede köprünün inşaat tarihinin II. Murad dönemine ait olduğunun belirtilmesini, Evliya Çelebi Seyahatnamesi’nde “Fatih dönemine ait köprü” denmesini bir kenara bırakın; Vardar nehrinin kenarına oturun ve köprüye bir gözatın. 13 sütunu ve 14 gözüyle, bir yayı andıran letafetiyle, yalnız Osmanlı eserlerinde kullanılan taş şekilleriyle, kemer ve geometrik hatlarıyla bu ihtişamlı köprü, sizi Balkanlar’da ve Türkiye’deki benzeri Osmanlı köprülerinin aynısıyla başbaşa bırakacaktır. Üstelik bunu farketmek için ne seyyah, ne mimar, ne sanat tarihçisi, ne de tarihçi olmanıza gerek vardır.
       <br/>
       <br/>
       Hele 1925 yılında yıkılan ve köprünün sağ tarafının hemen yanıbaşında duran muhteşem Burmalı Cami ile köprü arasındaki armoni ve uyumu düşünürseniz bu intiba daha da netleşir. Çünkü köprü camiyi, cami de köprüyü tamamlıyormuş zamanında. Aynı tarz, aynı malzeme, aynı ihtişam...
       <br/>
       <br/>
       Gelelim yıkılan mihraba. Osmanlı köprülerinin ayrılmaz parçası olan ve köprünün inşası hakkında kitabeyi de barındıran mihrap bölümü, zamanın devlet erkânı tarafından görevlendirilen köprü memurlarının da durduğu yermiş. Mihrabın yıkılması yalnızca Balkanlar’daki Müslümanları değil, Makedonya’da yaşayan bütün sağduyu sahiplerini derinden üzdü.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11790), [web.archive.org (arşiv bağlantısı)](http://web.archive.org/web/20050224094814/http://www.aksiyon.com.tr:80/detay.php?id=11790)
