# Kuzey Irak'ta istikrarlı tek şey istikrarsızlık

*Nihat Ali Özcan Bilinmeyen-tarih*

<div>
 <font>
  <img border="0" height="1" src="/web/20041217035141im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041217035141im_/http://www.aksiyon.com.tr/resim/479/48.jpg" vspace="5"/>
  </p>
 </font>
 <font class="content">
  Kuzey Irak’ın tarihi boyunca devletler ve devlet dışı aktörler, birbirlerine karşı veya birbirleriyle, başka bir beraberliğe karşı mücadele ettiler. Başkan Bush istediği kadar istikrardan söz etsin, bugün de bölgede pek fazla şey değişmiş değil. Kurban Bayramı’nın ilk günü, Erbil iki büyük patlamayla sarsıldı. Kuzey Irak’ta Kürt partilerin hedef alındığı eş zamanlı intihar saldırısında yüzden fazla insan hayatını kaybetti. Saldırılardan sonra faillerin kimliği konusunda çeşitli yorumlar yapıldı. Yorumcular, kendi politik duruşlarına göre, eylemlerin arkasında Türkiye, İran, Suriye, Sünni Araplar ve El Kaide ile bağlantılı Ensar el İslam örgütünün olabileceğini açıkladılar.
 </font>
 <p>
  <font class="content">
   Saldırının medyada bu denli yer bulması ve dikkat çekmesi ise kurban sayısının çokluğunun yanı sıra, kurbanların kimliğinden de kaynaklanıyordu. Oysa bölgedeki gelişmeleri yakından izleyenler daha önce de benzer intihar saldırılarının, suikast, bombalama gibi çeşitli eylemlerin yapıldığını, ancak bunların ya önlendiğini ya da sonuçlarının etkisiz olduğunu biliyorlardı. Hemen her eylemden sonra olağan şüphelinin Ensar el İslam olması ise konu ile ilgilenenleri hiç de şaşırtmıyordu. Talabani ile üstünlük mücadelesine giren, üyelerinin azlığına rağmen onu korkutan bu radikal Kürt grup, Mart 2003’te ABD ağır bombardıman uçaklarının saldırısı ile dağıtılabildi. Ancak bir süre sonra geri dönerek bu tarz eylemler yapabileceği biliniyordu. Görünen o ki Kuzey Irak’ta gözden kaçan önemli güvenlik sorunları var. Bu yazının amacı, federal/bağımsız Kürt devletinin potansiyel güvenlik ve istikrarsızlık sorunlarına yönelik bir analiz yapmaktır.
   <br/>
   <br/>
   Kuzey Irak’a biraz daha yakından baktığımızda bölgenin Başkan Bush’un dile getirdiği gibi istikrarlı “kuzey” olmadığını ve ciddi çatışma potansiyeli taşıdığını görebiliriz. Olası çatışma noktaları için şunları belirtebiliriz: Bölge tarihinde, devletler ve devlet dışı aktörler, birbirlerine karşı veya birbirleriyle, başka bir beraberliğe karşı mücadele ettiler. Bugün de bölgede benzer tabloyu görmek mümkündür. ABD, İsrail, Türkiye, İngiltere, İran, Suriye ve var olma mücadelesi veren Irak bu rekabetin taraflarını oluşturuyor. Devlet dışı aktörler ise; aşiretler ve şirketlerden oluşuyor. Aşiretlerin desteklediği/özdeşleştiği partiler ya da partilerin desteklediği veya yok etmeye çalıştığı aşiretler... Siyasal sınırları aşan bağlantıları ile etnik ve dinî gruplar da önemli aktörler. Tüm bunlar bize Kuzey Irak’ta, çok taraflı, dinamik, kırılgan, hızla değişen ve dış müdahaleye açık bir güvenlik ortamı ile karşı karşıya olduğumuzu gösteriyor.
   <br/>
   <br/>
   Olup bitenleri anlamak için Kuzey Irak’taki gelişmeleri üç grupta sınıflandırabiliriz. Birincisi; Irak’ın yeniden yapılandırılması sürecinde meydana gelen siyasi gelişmeler ve güvenlik bağlamındaki sorunlar. Yeni Irak, kaybedenler ve kazananların yeniden sınıflandırılacağı bir ülke konumunda. Doğal olarak herkesin ve her kesimin yeni rolünü benimsemesi, buna olan itirazlarının ortadan kaldırılması zaman alacaktır. Kürtler, Irak genelinde kazananlar kategorisindeler. Kazançlarının sınırlarının ne olacağı, neleri kapsayacağı tartışmaları daha uzun süre devam edecektir. Ancak kazanç ve kayıp iki yönlü bir ilişkidir. Kazananın olması için birilerinin kaybetmesi gerekir. Üstelik kaybedenlerin kazananları kabullenmeleri uzunca bir zaman gerektirmektedir. Eylemler de gösteriyor ki Arapların ve onlarla birlikte direnişin içinde yer alan grupların kaybetmeye itirazları var. Bununla birlikte Kürtlerin, ‘Savaş öncesi sınırlar kalacaktır’ statüsüne fazlaca bir itirazları olmayacaktır. Ancak Kürtlerin yeni Irak’ta sahip olacakları hukukî ve siyasî statü ile egemenliklerinin coğrafî sınırları önümüzdeki süreçte tartışmaların temelini oluşturacaktır. Kürtler, öğrendikleri ve aldıkları diplomatik destekle egemenliğin boyutu ve sınırları konusunda ABD ile pazarlıklarını fazla sorunla karşılaşmadan sürdürüyorlar. Ancak sorun coğrafî sınırların genişletilmesine geldiğinde pazarlık edilecek aktörlerin sayısı ve pazarlık yöntemleri birdenbire değişebilecektir. Özellikle Kerkük üzerindeki tartışmalar etnik temizliği ya da bir iç savaşı tetikleyebilir. Kürt gruplar şu anda ülkedeki en organize silahlı gücü oluşturmaktadırlar. Bu güçlerini kullanarak istediklerini elde edebilir, Arapları ve Türkmenleri bölgeden sürebilirler. Ancak bu durum, uzun yıllar sürecek etnik düşmanlıkla beslenen terör eylemleri sürecini başlatmaya yetecektir. Bunu bilen ABD yönetimi şartlar uygun hale gelinceye kadar bu sorunu dondurmuş görünmektedir. Bölgenin politik kültürü dikkate alındığında, Türkmenlerin ve Arapların zaman içinde bölgeden göç ettirilmeleri kaçınılmazdır. Tıpkı bir dönem Saddam’ın yaptığı gibi. Arazileri, evleri satın alınacak ya da göç ettirmek için yıldırma ve şiddet gündelik yaşamın bir parçası haline gelecektir. Kürt yönetimi ve aşiretler, bölgede nüfus kompozisyonu değişinceye kadar bu yöntemi uygulamaya devam edeceklerdir. Ardından da “uygun” bir nüfus sayımı yapılarak, “meşru” yollarla bölge ele geçirilecektir. Muhtemelen bu yöntem yeni Irak anayasasında hukukî bir çözüm olarak yer alacaktır.
   <br/>
   <br/>
   Bölgeye ilişkin açıklık getirilmesi gereken ikinci konu, Kürt siyasî grupların birbirleriyle rekabetidir. Barzani’nin KDP’si ile Talabani’nin KYB’si arasında yıllardır süren çatışma, elde edilecek ödülün büyüklüğü nedeniyle şimdilik durmuş gibi görünmektedir. Ancak bir süre sonra Kürt bölgesini kimin yöneteceği ve bu yetkiyi nasıl elde edeceği tartışmaları başladığında, şiddetin bir gerçeklik olarak yaşamdaki yerini alması kaçınılmaz görünmektedir. Yine bugünkü güç merkezlerini erozyona uğratacak siyasal, sosyal, ekonomik gelişmeler kalıcı ve dramatik değişmelere de yol açabilecektir. Aşiret temelli liderliğin zor kullanma tekelini elinde tutması, bunun aynı zamanda siyasî güce ve gelire dönüştürülmesi zincirinin kırılması, siyasal liderlerin öncelikli kâbusu olacaktır. Bu arada pek dikkate alınmayan ancak eylem kapasitesi ile uzun süre istikrarı bozabilecek, içeriden kolayca destek bulan ve dinî radikalizmden beslenen Ensar el İslam’ı yabana atmamak gerekmektedir. Bu örgüt, Irak’ta istikrarsızlık devam ettiği müddetçe eylem yapma yeteneğini koruyacaktır. Bölgedeki siyasi ve silahlı bir diğer örgüt de, PKK’nın devamı olan KONGRA GEL’dir. Bu örgüt gerek bölge içi dengelerdeki rolü, gerekse Türkiye’nin politik tutumlarını sınırlamak istemesi sebebiyle Kuzey Irak’ta kalmaya devam edecek gibi görünmektedir.
   <br/>
   <br/>
   Üçüncü olarak, bölge devletlerinin Kuzey Irak’a ilişkin politik tutumlarına bakmak gerekmektedir. Bölgedeki her ülkenin çıkar algılamasının ve çıkarlarını gerçekleştirme yöntemlerinin birbirinden farklı olduğu görülmektedir. Üstelik içeriden ittifaklar kurmaları hiç de zor değildir. Bölge tarihine bakınca bunun çok sayıda örneğini görmek mümkündür. Bu nedenle bölge devletleri arka planda kalacakları bir dizi girişimi tetiklemekten kaçınmayacaklardır.
   <br/>
   <br/>
   Kürtler, çok farklı ekonomik, sosyal ve siyasal hassasiyeti bünyesinde barındıran bir yönetim kurmanın eşiğindeler. Üstelik yeni konumları ile bölgede dengeleri değiştirme potansiyeline de sahipler ve tehdit olarak algılanmaktalar. Bu nedenlerle güvenlik sorunlarının sürekli ve kalıcı olması kaçınılmazdır. Kürtler, bağımsızlığa yaklaştıkça, bölgedeki diğer ülkeler gibi kısa sürede güvenlik sorunlarını aşarak ekonomik kaynaklarını refah için harcamalarının zor olduğunu zamanla öğreneceklerdir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11147&yorum_id=1), [web.archive.org (arşiv bağlantısı)](http://web.archive.org/web/20041217035141/http://www.aksiyon.com.tr:80/detay.php?id=11147&yorum_id=1)
