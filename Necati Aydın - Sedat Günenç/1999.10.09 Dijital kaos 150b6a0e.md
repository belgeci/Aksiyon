# Dijital kaos

*Necati Aydın - Sedat Günenç 1999.10.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya yeni yüzyıla büyük bir sorunla giriyor. 2000 yılının ilk dakikalarından itibaren şimdiye kadar hiç tanımadığımız türden aksaklıklar zinciri karşımıza çıkacak, hem de ummadığımız yerlerde.
  </font>
 </div>
 <div id="newsText">
  <font class="detail-text">
   Evimizde, sokakta, işyerinde, hastanede vs. Sanal sorun hayatımızın değişik karelerine 'Acı gerçek' olarak yansıyacak.
   <br/>
   <br/>
   Kıyamet mi hiçbirşey mi?
   <br/>
   <br/>
   Kimileri 2000 Yılı Problemi'ni (2YP) dijital kıyamet olarak adlandırırken kimileri fazla etkili olmayacak ve büyütülmeyecek bir sorun olarak görüyor. Her iki uç görüşün arasında aksaklıkların tüm dünyada yaşanacağı ise gayet açık. Önlem alınmaması durumunda; bankalarda işlem yapamama, para çekememe, kredi kartını kullanamama, elektrik, su, telefon, vb. ödemelerde 99 yıllık fatura bedelleriyle karşılaşma, barkodlu ödeme sisteminin işlememesinden dolayı marketlerde alış veriş yapamama, otellerde, seyahatlerde rezervasyonların karışması, uçak ve diğer ulaşım vasıtalarıyla seyahatte aksama, hastanelerdeki hayati önem arzeden cihazların çalışmaması, işyerlerinde üretimin gerçekleştirilememesi karşılaşılacak sorunlardan ilk akla gelenler.
   <br/>
   <br/>
   2YP kış mevsiminde ve geceyarısı gelecek
   <br/>
   <br/>
   Sorunu katmerleştiren ilginç bir durum 2YP'nin 31 Aralık'ı 1 Ocak'a bağlayan gece saat 12'de başlayacak olması. Özellikle yakıta ve enerjiye ihtiyacın had safhaya ulaştığı anda doğalgazın ve elektrik dağıtımının aksama ihtimali yetkilileri kara kara düşündürüyor. Bu tür aksaklıkları şimdiden gören ABD vatandaşlarından Kızılhaç'ın da tavsiye ettiği ilk yardım kitini alanların sayısı oldukça fazla. Kit içerisinde aileyi birkaç gün idare edecek yiyecek, jeneratör, ilk yardım vb. malzemeler mevcut.
   <br/>
   <br/>
   Etkilenme teknoloji ve tedbirle orantılı
   <br/>
   <br/>
   Sorundan etkilenme oranı sektörlere ve ülkelere göre değişecek. Sektör veya ülkeler, bilgisayar teknolojisini kullanma oranı ile doğru, tedbir alma oranı ile ters orantılı şekilde sorunu yaşayacaklar. Örneğin teknolojinin yaygın kullanıldığı ABD, Avrupa ve Japonya sorundan en fazla etkilenecek ülkeler. Ancak tedbir alan ABD'nin Japonya ve Almanya'ya göre az oranda etkilenmesi bekleniyor. Teknolojinin az kullanıldığı Afrika ülkelerinin ise doğrudan etkilenme riski çok düşük. Aynı benzerlik sektörler için de geçerli. Bilgisayar veya çip kullanan sektörler etkilenmeye açık, diğerleri ise ancak dolaylı yönden etki altında kalabilecekler. Tedbir alanlar veya teknolojiden uzak olanlar ise sorunu daha az hissedecekler.
   <br/>
   <br/>
   2000-1999= -99 mu?
   <br/>
   <br/>
   Bugüne kadar sayılamayacak kadar çok yararını gördüğümüz bilgisayar ve onun işlem yapan çipleri bu tarihten itibaren hesapları karıştıracak. 22=0 diyecek hatta çok karışık hesaplamaları yine anında yapacak ama tarih hesaplarken 2000 1999 =1 diyemeyecek. Yıl hesaplamalarında ummadığımız rakamlar söylecek. Böyle olunca tarih hesaplaması yapılan her cihazda ufak(!) bir hata ile eksi () ile başlayan yılları karşımıza çıkaracak. Örneğin 30/12/1999 tarihinden 30/1/2000 tarihine kadarki 1 aylık dönemi (30/1/00)  (30/12/99) olarak görüp 100 yıl 1 ay gibi sonuca ulaşacak. Banka işlemlerinizde veya herhangi bir fatura ve poliçenizde bu tür bir rakamın karşılığının size nasıl yansıyacağı ise o müessesenin insafına kalacak.
   <br/>
   <br/>
   Bilgisayar basit çıkarma işlemini
   <br/>
   <br/>
   niçin yapamıyor?
   <br/>
   <br/>
   Bilgisayarlar ve onun teknolojisini kullanan küçük çipler hassas olarak işleyen bir saatle birlikte çalışır. Saat, bilgisayarın kapalı olması durumunda dahi işler. Bu saat bilgilerinden tarih bilgileri elde edilir. Tarihler bilgisayarlar ve onun teknolojilerini kullanan cihazlarda ikişer haneli rakamlarla ifade edilir: Gün Gün/ Ay Ay/ Yıl Yıl. Örneğin 11 Temmuz 1999 tarihi 11/07/99 şeklinde gösterilir. Dolayısıyla 2000 yılına ait herhangi bir tarihte yılı gösteren son iki rakam 00 olarak yer alır. Örneğin 11 Ocak 2000 tarihi 11/01/00 şeklinde bilgisayar tarafından algılanır. Böyle olunca bilgisayarla ve onun teknolojisini kullanan cihazlarla tarih hesaplaması yaptığınız an 2000 yılı 00 şekliyle gösterileceğinden dolayı hatalı sonuçlarla karşılaşırsınız.
   <br/>
   <br/>
   Niçin böyle bir sorun çıktı?
   <br/>
   <br/>
   Çağa adını vermeye aday teknoloji harikası bilgisayar maalesef programcıları tarafından ileri görüşlülükten uzak bir tarzda ele alındı. Bilgisayarın hafızasında fazla yer tutmasın diye yıllar dört haneli rakamla değil de; 1999 yerine 99 şeklinde son iki haneli rakamıyla ifade edildi. Hızlı işlem yapabilmek ve hafızada az yer tutmak düşüncesinden kaynaklanan uygulama uzun yıllar devam etti. Programlar BIOS'tan aldıkları bu sistemle hesaplamalar yaptı. 21'inci yüzyıla yaklaşırken 'Aaaa 2000'de nasıl olacak?' sorusu birden karşılarına çıktı.
   <br/>
   <br/>
   2YP herkesin sorunu
   <br/>
   <br/>
   Komşuda pişer size de düşer
   <br/>
   <br/>
   Global köy haline gelen dünyanın bu ilginç sorununun ilginç bir özelliği de hep beraber çözümü gerektirmesi. Dünya üzerinde herhangi bir kuruluşun kendi içerisinde bütün akasaklıkları gidermiş olması onun bu sorundan kurtulmasına yetmiyor. İlişkide olduğu herhangi bir firmadaki ufak bir aksaklık aynen ona da yansıyor. Dolayısıyla bir yandan kendi birimlerinde 2YP'yi çözme gayretinde olan firmaların diğer yandan ilişkide bulunduğu kuruluşların sorunu olup olmadığını izlemesi gerekiyor. Örneğin British Hava Yolları Türkiye'ye olan seferlerini 2000 yılı başlangıcında iptal etme aşamasına geldi. Çünkü Devlet Hava Meydanları İşletmesi şirketin sorularına tatmin edici cevap veremediği için 'Türkiye'deki hava meydanlarında sorun henüz çözülememiş' kanaatine varan British yetkilileri kendi seferlerinin aksamadan yürütülmesi açısından bu tedbiri alıyorlar.
   <br/>
   <br/>
   Birleşmiş Milletler
   <br/>
   <br/>
   2YP'den korkuyor
   <br/>
   <br/>
   2YP maaalesef dünya devletlerinin bir araya gelerek oluşturduğu en büyük kuruluş Birleşmiş Milletler'i de kara kara düşündürüyor. Örgütün idari ve finansal sekreteryasından yapılan açıklamaya göre, BM'nin mevcut teknolojisinin yalnızca yüzde 75'i 2YP'nin üstesinden gelebilecek yenilikte. BM'nin 2000'den zarar görmemek için devreye soktuğu 75 milyon dolarlık proje ise tam anlamıyla yeterli görünmüyor. Ekonomik İşbirliği ve Gelişim Örgütü OECD de, üye 185 ülkenin yarısının 2000 sorununa ilişkin durumunu "ürkütücü" olarak tanımlıyor. BM, ayrıca birçok alt örgütünün ve kampanyasının ansızın parasız kalmaması için, özel hesaplar açma yoluna gidiyor.
   <br/>
   <br/>
   Sorun bilgisayarlardan çok cihazlarda gömülü
   <br/>
   <br/>
   Genelde 2YP sadece bilgisayarları ilgilendiren bir sorun gibi algılanmakta. Halbuki 2YP bilgisayarlardan çok gömülü yongaları içeren cihazlarda saklı bekliyor. Gömülü yonga denen küçük bilgisayar çiplerini içerisinde bulunduran ve onlara yüklenmiş programlarla çalışan cihazlar, programları değiştirilmediği takdirde 2000 tarihinden itibaren yanlış hesaplamalar yapacak. Araştırmalara göre bilgisayarlardaki 2YP genelin içerisinde yüzde 30'lar civarında, geriye kalan oran gömülü yongalarla birlikte diğer cihazların içerisinde saklı bekliyor.
   <br/>
   <br/>
   Gömülü Sistem nedir?
   <br/>
   <br/>
   Bir makinenin, donanımın, tesisin çalışmasına yardım eden, denetleyen, izleyen sistemlere verilen isim. "Gömülü" kavramı; makinenin, donanımın, ya da sistemin bir parçası içerisinde saklı olarak bir bilgisayar veya mikroişlemcinin bulunmasını ifade ediyor. Bütün gömülü sistemlerde, basit de olsa bir bilgisayar veya mikroişlemci bulunmakta. Bu mikroişlemciler önceden programlanmış işlemleri gerçekleştirmekte.
   <br/>
   <br/>
   Nerelerdedir?
   <br/>
   <br/>
   Gömülü sistemler hayatımızın hemen her karesinde bulunmakta; evlerde, hastanelerde, binalarda, fabrikalarda, işyerlerinde. Kol saatlerinden petrol istasyonlarına, enerji santrallerine, tıbbi cihazlara ve erken uyarı sistemlerine kadar akla gelebilecek çok yerde kullanılmakta. Gündelik yaşamın içindeki trafik sinyalizasyon sistemleri, asansörler, alarm sistemleri, bankamatikler gömülü sistemin kullanıldığı cihazların en güzel örneklerini teşkil etmekte.
   <br/>
   <br/>
   Asıl sorun gömülü
   <br/>
   <br/>
   Şu anda dünyada 50 milyar civarında mikroişlemci var. Bunların 5 milyarı bilgisayar donanımlarında, geri kalanı ise gömülü sistemlerde kullanılmış durumda. Gömülü sistemlerin sorunlu parça sayısının dünya genelinde 2540 milyar kadar olduğu sanılmakta.
   <br/>
   <br/>
   2YP ölümlere yol açabilir
   <br/>
   <br/>
   2YP yurdumuzda ve dünyada yüzde 70 oranında bu cihazlarda görülecek. Bu tür cihazların içerisinde en hayati önem arzedenleri ise sağlık sektöründe kullanılanları. Solunum ve radyoterapi cihazları, diyaliz makinaları bunların başında geliyor. Sağlık Bakanlığı çalışmalarını sürdürürken 2YP'yi çözmek için bakanlık bünyesinde 3, sektörde ise 10 milyon dolarlık bir bütçe ile karşılaştı. 2YP'nin 'acil' bölümünde ele alınan sağlık sektöründe zamanında önlem alınmazsa ölümlere neden olacağı açık. Gömülü sisteme sahip cihazların devre dışı kalmasıyla yaşamını buna bağlı olarak sürdüren hastaların yaşam devrelerinin da sona ermesi görünür tehlike olarak yaklaşıyor.
   <br/>
   <br/>
   2YP'nin diğer isimleri
   <br/>
   <br/>
   Soruna şu ana kadar birçok isim takıldı. İşte bazıları: 2 bin yılı bombası, BIOS yaması, Zaman bombası, 2 bin yılı hatası, Zaman hatası, YK2. Bedava yazılım.
   <br/>
   <br/>
   En çok kullanılanı Y2K. K harfi İngilizce'de 1000 sayısının harfle anlatımında kullanılmakta. Year2K (Y2K) 2000 yılı yerine kullanılıyor. Devlet Planlama Teşkilatının hazırladığı 2000 Yılı Ulusal Eylem Planı'nda ise 2 Bin Yılı Problemi (2YP) olarak kısaltılmakta. Biz de aynı kısaltmayı dosyamızda kullandık.
   <br/>
   <br/>
   Ülkeler farklı yaklaşıyor
   <br/>
   <br/>
   2YP'nin herhangi bir ülkeyi etkilemesi teknolojinin o ülkede yaygın kullanımıyla, sorunun çözümü ve devletin ona yaklaşımı ise ülke kültürüyle doğrudan ilgili. Örneğin ABD başta olmak üzere batılı ülkelerde bilgisayar teknolojisi uzun yıllardan beri devlet dairelerinden özel şirketlere kadar her kesimde kullanılıyor. Dolayısıyla bu ülkeler 2YP'den daha çok etkilenmeye aday. Kurulmuş büyük sistemleri yenilemeleri veya değiştirmeleri yüksek maliyetler gerektiriyor.
   <br/>
   <br/>
   Almanya ve Japonya zorda
   <br/>
   <br/>
   Bununla birlikte soruna yaklaşımda toplumların gelişmiş teknolojilerinden ziyade kültürlerinin etkili olduğu gözleniyor. Örneğin ABD'de konu bütün kesimler tarafından hassasiyetle ele alınırken Almanya ve Japonya'da daha gevşek bir tutum gözleniyor. Öyle ki uzmanlar bu iki ülkenin 2YP'yi zamanında çözemeyeceklerini iddia ediyorlar.
   <br/>
   <br/>
   ABD'de kanunlar çıkarılıyor, Devlet Başkanı Clinton ve Senato konuyla ilgili taslaklar hazırlıyor. 2YP olmadığına dair onay veren kurumlar oluşturuluyor. Şirketler rekabet ortamında sorunlarını çözmeye çalışıyor, çözenler onay veren kurumlardan '2YP YOKTUR' belgesi alıyor ve bunu reklamlarında kullanıyor.
   <br/>
   <br/>
   Toplumun konu üzerindeki hassasiyetini bilenlerden bazıları bilgilendirici yayınlar yaparken bazıları da abartılı şekilde lanse edip ürünlerinin satışını artırmak peşinde koşuyor.
   <br/>
   <br/>
   Gelelim Türkiye'ye
   <br/>
   <br/>
   Yurdumuzda bilgisayar teknolojisi gelişmiş ülkelerdeki kadar yaygın değil. En son ithal edilen ürünlerde ise sorun çözülmüş olarak geliyor. Ancak önceden alınmış ve büyük sayılabilecek sistemlerde sorun büyük. 2YP devlet ve özele ait sistemlerin çoğunda mevcut. Özellikle gömülü sistemlerdeki sorun hâlâ farkedilemiyor. İdareciler genelde sorunu tam bilmemekle birlikte sorulduğunda hiç beklemeden "Bizde böyle bir sorun yok" veya "Gerekenlerin tümü yapılmaktadır" diyorlar. Detayla ilgili sorulara ise cevap vermekte hayli zorlanıyorlar. Çünkü bilimsel bir yaklaşım sergilenmiyor ve maalesef yeterli çalışma yapılmadığı gizlenmeye çalışılıyor.
   <br/>
   <br/>
   DPT'den Ulusal Eylem Planı
   <br/>
   <br/>
   Türkiye'de 2YP ile ilgili sevindirici çalışma; en üst seviyede 2000 Yılı Problemi'nin Danışma Kurulu'nca ele alınması. Devlet Planlama Teşkilatı Başkanı Prof. Orhan Güvenen aynı zamanda bu kurulun başkanlığını yapıyor. Türkiye geneli 2YP çalışmaları bu kurul tarafından organize ve takip ediliyor. Hazırlanan Ulusal Eylem Planı da kuruluşlara 2YP konusunda gerekli yol göstericiliği yapıyor.
   <br/>
   <br/>
   KOBİ'lerde tehlike sinyalleri
   <br/>
   <br/>
   Yurdumuzda özel sektörün 2YP'ye duyarlı yaklaştığı gözleniyor. Bilgisayar teknolojisini kullanan büyük şirketlerin bünyelerinde ekip oluşturdukları ve aşama aşama sonuca gittikleri biliniyor. Ancak 2YP'den küçük ve orta ölçekli işletmelerin büyük oranda etkilenmesi bekleniyor. Bu işletmelerden gömülü sisteme sahip olduğunu bilmeyen, hatta sorunun adını duymayan yöneticilerin sayısı oldukça fazla. Türk ekonomisi içinde en riskli alan KOBİ'ler olarak değerlendiriliyor. Herhangi bir kuruluşta idareci konumundaki kişilerin 'Bizim bilgisayarla hiç bir alakamız yok' demeden '2YP acaba kullandığımız cihazlarda saklı bulunuyor mu? Veya ilişkide olduğumuz kuruluşların böyle bir sorunu var ve bizi etkiler mi?' diye araştırma yapması mutlaka gerekiyor.
   <br/>
   <br/>
   Sağlıkta tehlike sinyalleri
   <br/>
   <br/>
   Öte yandan hayati alan sayılan sağlık sektöründeki 2YP ölümle sonuçlanabilecek aksaklıklara sebebiyet verme riskini hâlâ taşıyor. Gömülü sorun giderilmezse hastalar bağlanmak zorunda oldukları solunum, diyaliz, MR vb. gibi cihazların çalışmaması durumunda ölümle yüz yüze gelebilirler. Bakanlık yetkilileri konu üzerinde hassasiyetle çalıştıklarını ancak bazı hastanelerin duyarsız kaldıklarını belirtiyorlar.
   <br/>
   <br/>
   Kısaca Türkiye'de sorunu ele alış ve çözüş şeklimiz yine Türk usûlü olacak gibi görünüyor. İllaki sorunu acı sonuçlarıyla yaşayacak, ondan ders çıkaracak, sonra tedbir alacağız. Yani yumurta gelmeden gerekeni yapmayacak gibiyiz. Hatta bazı kurumlarda 17 Ağustos depremi bahanesiyle askıya alınan 2YP çalışmaları 2000 şiddetinde sanal depremle sonuçlanacak.
   <br/>
   <br/>
   Herkese duyuru
   <br/>
   <br/>
   "2YP nedir, sorunla karşılaşma ihtimalim var mıdır, şimdiden neler yapmam gerekir?" diyen başta iş sahiplerine internette binlerce doküman olduğunu duyurur ve bunlardan yararlanmalarını öneririz. Ayrıca www.dpt.gov.tr adresinden tümünü alabileceğiniz Ulusal Eylem Planı, başlangıç için size yardımcı olabilir. Başlamak zaten 2YP'de olsa sorunun yarısını çözmektir.
   <br/>
   <br/>
   2YP çözümündeki kilometre taşları
   <br/>
   <br/>
   Aralık 1998: BM, bünyesinde bulunan Bilişim Çalışma Grubu aracılığı ile 120 ülkenin 2000 yılı problemi koordinatörlerinin katıldığı bir toplantı yaptı. 2000 yılı uyum çalışmalarının koordineli bir şekilde sürdürülmesi yolunda karar alındı.
   <br/>
   <br/>
   17 Aralık 1997: T. C. Başbakanlık Genelgesi yayınlandı. Kamu kurumları; alımlarda dikkatli olmaları ve gerekli önlemleri almaları konusunda uyarıldı.
   <br/>
   <br/>
   27 Ekim 1998: Ulusal Eylem Planı hazırlamak üzere DPT'de 2000 Yılı Problemi Proje Yürütme Grubu oluşturuldu.
   <br/>
   <br/>
   15 Kasım 1998: Ulusal Eylem Planı çalışmalarına başlandı.
   <br/>
   <br/>
   30 Aralık 1998: DPT tarafından yürütülen proje kapsamında tüm kamu kuruluşlarına gönderilen bir yazı ile; 2000 yılına girildiğinde kamu hizmetlerinin kesintisiz sürdürülebilmesi için 2YP olan makineteçhizat alınmaması, kurum içi bir sorumlu atanarak 2000 Yılı Uyum Projesi başlatılması, envanter çıkarılması, değerlendirilmesi ve bir plan dahilinde gerekli düzeltmelerin yapılması gibi işlemleri yapmaları istendi.
   <br/>
   <br/>
   8 Şubat 1999 tarihli Başbakanlık Genelgesi ile 2000 Yılı Problemi Danışma Kurulu oluşturuldu.
   <br/>
   <br/>
   Şubat 1999: Ülkemizin 2000 yılı problemine uyum konusunda hangi aşamada olduğunu belirlemek için Devlet İstatistik Enstitüsü aracılığı ile anket yapıldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5453), [web.archive.org (arşiv bağlantısı)](http://web.archive.org/web/20120429083452/http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5453)
