# Beyrut yine yanıyor

*Eyüp Coşkun 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yıllar önce Beyrut sokakları iç savaşın mermileriyle sarsılmıştı. Bu kez İsrail'in bombalarıyla yıkılıyor. Halk dağlara kaçmaya çalışıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083937im_/http://www.aksiyon.com.tr/resim/606/47.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘24 yıl sonra bombalar yine Beyrut'a düştü. Hep bu günlerden korkuyorduk. Bu kez durum çok ciddi. Nasıl sonuçlanır Allah bilir?’ Neredeyse bütün Lübnanlıların dilinde bu sözler var son günlerde. Gözlerde korku, endişe, herkes birbirine "Ne olacak?" diye soruyor. Bekledikleri tek cevap ise, "Umarız kısa sürede Hizbullah ile İsrail anlaşır." oluyor.
   <br>
    <br>
     Lübnan yıllar sonra yeniden 'ateş çemberi'nin içine girdi. Hem de hiç beklemediği bir şekilde. Herkes ülkede meydana gelen mezhepler arası çatışmalarda bir kıvılcım çakar, ülke karışır endişesi taşıyordu yıllardır. En ufak bir olayda bile o iç savaş günlerine dönmenin endişesi vardı. Bu korku eski Başbakan Refik Hariri öldürülünce depreşti. Aylarca, o eski iç savaş günlerine, 17 yıl süren kabusa dönmek istemediklerini meydanlara çıkarak haykırdılar elbirliğiyle. Herkes sonunda ülkeyi kendilerince yeniden düzlüğe çıkardığına inandı. Üstelik Lübnanlılar, bu yıl yeniden canlanan ülke turizminin coşkusunu yaşıyordu. Konserler, meydanlarda eğlenceler yapılıyordu. Beyrut, şaşalı günlerine dönüyor diye seviniyorlardı.
     <br/>
     <br/>
     Ama bu sevinç ne yazık ki kısa sürdü. Lübnan'ın, güneyinden başlayarak üç gündür bombalanması insanları yeniden o eski günlere döndürdü. Köprülerin, Hizbullah'ın güçlü olduğu bölgelerin tek tek bombalanması özellikle ikinci günden sonra halkı endişe ve korkuya sevk etti. Beyrut sokakları, evler kaynayan kazan gibi artık. İnsanlar korkuyla dönüyor evlerine. Dükkânlar, mağazalar, alışveriş merkezleri kapalı. Sokaklara ise sessizlik hâkim.
     <br/>
     <br/>
     İlk günkü soğukkanlılık şimdi yerini tedirginliğe bırakmış durumda. Cuma gecesinden bu yana benzin istasyonu önlerinde kuyruklar oluştu. Alışveriş merkezlerinde ise neredeyse bütün raflar boşaldı. Yabancılar ve yerli halk, bir an önce ülkeyi terk etmek için araçlarla Suriye'ye ulaşmaya çalışıyor. Beyrut-Şam karayolu da bombalanınca halk Şam'a gitmek için dağ yollarını kullanmaya başladı.
     <br/>
     <br/>
     Beyrut, Gazap Üzümleri operasyonuyla yıllar önce yine İsrail'in benzer bir saldırısını yaşamıştı. Ancak bu kez durum çok farklı. Kızımın Lübnanlı arkadaşı bize son durum için tavsiyede bulunuyor: "Korkmayın. Bizim ailenin kuzeyde dağların arasında evi var. Her odada 16 kişi kalabilir. Siz de gelir orada kalırsınız." İsrail'in Hizbullah hedeflerine başlattığı harekât, ikinci gününde Beyrut'un güneyine sıçrayınca tedirginlik bir kat daha arttı. Şimdi insanlar ne yapacağını, yaşananları nasıl yorumlayacağını bilememenin ıstırabı içinde. Özellikle Hıristiyan kesiminde olanlar tedbirli davranıp, dağlardaki ikinci evlerine veya yakınlarının yanına gitmeye başladı. Ne de olsa onlar 17 yıl süren mezhepler arası iç savaşın neler getirebileceğini çok iyi biliyordu. O nedenle sabırla hazırlıklarını yaptılar ve dağlara çıktılar.
     <br/>
     <br/>
     EVİMDEKİ SAVAŞ PERİŞAN EDİYOR
     <br/>
     <br/>
     15 yıldır, özellikle Körfez Savaşı'nı, sonrasını izlemiş biri olarak bu kez benim durumum da farklı. Çünkü savaş benim evimde, Beyrut'ta. Daha önce evimden çıkıp binlerce kilometre ötedeki savaşa giderken, bu kadar fazla etkilenmiyordum belki. Ama şimdi gece eşim ve kızımla birlikte, ben de savaşın diğer kurbanı 3 milyon Lübnanlı gibi, göğü delen uçak sesleriyle yataktan fırlamaya başladım. Onların korkuları, endişeleri, beni sırf gazeteci olarak değil; bir baba, eş olarak da etkiliyor. Her uçak geçişinde yataktan birlikte fırlamak. Sonra balkona çıkınca, bir yandan evdekileri sakinleştirip ardından fotoğraf makinesini çıkarıp deklanşöre basmak. Haber yazdırıp canlı yayında olup bitenleri anlatmak, evimin içinde savaş varmışçasına insanı perişan ediyor.
     <br/>
     <br/>
     Ortadoğu'nun göbeğinde yeniden kan akmaya başladı. Beyrut yeniden saldırıların ağırlığı altında eziliyor. Bu kez savaşın ne kadar süreceğini ve neye bedel olacağını ise kimse bilmiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24804), [web.archive.org (arşiv bağlantısı)](http://web.archive.org/web/20071126083937/http://www.aksiyon.com.tr:80/detay.php?id=24804)
