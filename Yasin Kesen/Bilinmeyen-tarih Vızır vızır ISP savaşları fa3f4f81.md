# Vızır vızır ISP savaşları

*Yasin Kesen Bilinmeyen-tarih*

<div>
 <p>
  <font>
   99 Nisan’ında Veezy’nin başlattığı 36 aylık kampanyalar kervanının ardından sektöre yeni giren diğer İnternet Servis Sağlayıcılar (ISP) ile internet kullanıcılarını memnun eden rekabet iyice kızıştı.
   <br/>
   <br/>
   Çok değil, bundan 6—7 ay öncesine kadar aylık sınırsız internet bağlantısı için 35$ öderken şimdilerde “kullandığın kadar öde”, “kullandıktan sonra öde”, “aylık sınırsız 10$” gibi alternatiflerle “bağlı” hale gelebiliyoruz.
   <br>
    <br>
     Ixir.net’in reklamlarıyla renklenen kampanyalara en son katılan Rtnet’in veya diğer adıyla webbee’nin piyasayı altüst etmeye yönelik girişim yaptığı her halinden belliydi. Diğer hiçbir ISP firmasının kaâle almadığı türden bir kampanya ile “aylık 2$, 12 aylık 12$’a sınırsız bağlantı” reklamını ilk duyan herkes şok oldu şüphesiz. Tabii ki işin arkaplanını ve de Webbee’nin patronlarını öğrendiğinizde muhtemelen gülümsüyor belki de kahkaha atıyorsunuz. Evet, tahmin ettiğiniz gibi iletişim sektöründe yıldızı parlayan her alana “kıskançlık” duygusunu sonuna kadar hissettirerek giren Uzan Grubu’nun bir girişimi Webbee diye vızıldayan kampanya! Ve bizleri asıl güldüren gerçeklere gelelim, ISP’lerin Telekom’dan internet omurgasına bağlılık hızlarını öğrendiğinizde herşey apaçık ortaya çıkıyor. Örneğin, en hızlı ISP’lerin bağlantı hızları 2048 kpbs iken RTnet yani Webbee’nin bağlantı hızı sadece 256 kpbs. Evet vızır vızır bağlantı diye pazarladıkları bağlantı güçlü bir ISP’nin ancak 8’de biri kadar bir hızla bağlı! (Bakınız: www.telekom.gov.tr/ ttnet/iss.html)
     <br>
      <br>
       İnternet bağlantı paketi satın almanın artık lüks olmaktan çıktığı bugünleri yakın zamanda belki ücretsiz kampanyalar da takip edebilir. Belki market alışverişlerinde promosyon olarak verilmeye başlanabilir. Fakat bu kampanyaları beklemenin de bir anlamı yok zaten..
       <br>
        <br>
         Eğer bugünlerde bağlantı paketi almayı düşünüyorsanız 3 unsura dikkat etmeniz gerekiyor. Birincisi, ISP firmalarının Telekom’a bağlantı hızları, ikincisi 822’li hat kapasitesi, üçüncüsü de doğal olarak ücret meselesi... :)
         <br/>
         <br/>
         İyi bağlantılar...
         <br/>
         <br/>
         Inbox’a gelenler:
         <br/>
         <br/>
         Ali Yumuk, M.Cihat Reşat, Şenol Yayın, İrfan Meral, Necati Tatar, Taner Kabalcıoğlu, Mehmet Karataş, Eda Kara, Şeyma Yıldız, Oğuz Temiz, Ali Büyükciğer, Yeşim Şahin, Alper Vurucuoğlu
         <br/>
         <br/>
         Bilgi denizinin mavi derinlikleri
         <br/>
         <br/>
         Mavibilgi, Üyelerinin çoğunluğu yurtdışındaki Türk kolejlerinin bilgisayar öğretmenlerinden oluşan, sadece bilgisayar ve teknolojiye dair bilgi alışverişi yapmak amacıyla kurulmuş bir e—mail grubu. Şu anda 50 üyesi bulunan grubun kurucusu da Kenya’daki Türk Koleji’nin bilgisayar öğretmeni Kenan Şener.
         <br/>
         <br/>
         Bu grubun ortak olarak hazırladığı bir de web sitesi var. welcome.to/bilgisayar adresinden ulaşabileceğiniz sitede de yine ana tema bilgisayar ve teknoloji.
         <br/>
         <br/>
         Bilişim dünyasından son haberleri, yeni çıkan teknolojileri, yazılım ve donanım problemlerini, bilgisayarlarla ilgili klip, resim, karikatürleri kaliteli ve seviyeli arkadaş grubu ile paylaşmak isteyenleri, bilgi denizinin mavi derinliklerinde buluşmaya davet eden gruba üye olmak için mavibilgi—subscribe@egroups.com adresine boş bir mail atıp size gelecek onay mail’ini reply etmeniz gerekiyor..
         <br/>
         <br/>
         İnternetin çılgın bebeklerine
         <br/>
         <br/>
         Eğitim kurumlarının yapamadığı bir çalışmayı kişisel bir sayfa çerçevesinde kişisel sayfanın boyutlarını da aşan şekilde yerine getirerek okul öncesi çocuklar için bilgisayar oyunlarını biraraya toplayan ve Türkçe açıklamalarını da veren siteyi öğrendiğimde çok mutlu oldum.
         <br/>
         <br/>
         4 grup halinde bölümlere ayrılmış oyunlar sayfasından 50’ye yakın oyunu download edebilirsiniz. Yabancı sitelerde genelde karşılaşılan oyunun açıklamasını anlayamama sorunu da Türkçe açıklamalar ile ortadan kalkmış durumda.
         <br/>
         <br/>
         Danseden çılgın bebek sayfasında ise meşhur internet bebeğimizin tam 27 değişik kılığa girdiği danslarını çekip çocuklarınızı eğlendirebilirsiniz.. kendinizin de eğleneceğinizden eminim. :)
         <br/>
         <br/>
         http://homes.acmecity.com/scoobydoo/redbeard/6/index.html
         <br/>
         <br/>
         Çocukların portalı Alfy.com
         <br/>
         <br/>
         Bu hafta biraz çocuklara çalışmış gibi olduk ama yeridir. 9 günlük tatil boyunca çocuklarınızın canının sıkılmayacağı, hatta İngilizce adına birşeyleri de eğlenerek öğrenebileceği bir siteden bahsediyorum.
         <br/>
         <br/>
         Neşeli bir giriş sayfasıyla bizi karşılayan www.alfy.com’da sadece çocuklar değil anne—babalar da, eğitimciler de vakit geçirebilir.
         <br/>
         <br/>
         Alfy kulübü, Alfy oyunları, sürprizler, müzik, hikayeler, çocuk siteleri rehberi gibi bölümlerin yanısıra oyuncak satış bölümü de var. Ayrıca, eğitimciler için de bir bölüm ayrılmış.
         <br/>
         <br/>
         Create bölümündeki oyunlarda ise çocukların dil bilmesi gerekmiyor. Su makinası, suluboya duvar boyama, yazı yazma, boya kitabı gibi bölümlerde çocuklar tamamıyla özgür takılıp boyama işleriyle meşgul olabilirler.
         <br/>
         <br/>
         Arcade bölümünde ise seçtiğiniz bir platformda, örneğin evdeki nesneleri fare ile tutarak yer değiştirme, düzenleme gibi oyunlar küçük çocuklara bayram ettirecek..
         <br/>
         <br/>
         Download bölümünden her yaş grubuna uygun oyunları bilgisayarınıza yüklemeniz de mümkün..
         <br/>
         <br/>
         İyi oyunlar, iyi bayramlar...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14635), [web.archive.org (arşiv bağlantısı)](http://web.archive.org/web/20050222151519/http://www.aksiyon.com.tr:80/yazdir.php?id=14635)
