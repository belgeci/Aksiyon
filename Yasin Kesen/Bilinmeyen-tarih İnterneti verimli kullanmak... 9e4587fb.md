# İnterneti verimli kullanmak...

*Yasin Kesen Bilinmeyen-tarih*

<div>
 <p>
  <font>
   Okurlarımdan bu yazıya başlık olan konuyla ilgili sık sık sorular geliyor. En son geleni ise bu işi iyice dert ettiğini belli eden bir okurdan ulaştı. “İnternet nihayetinde fark edeceğimiz büyük bir bilgi ve iletişim aracı” sözümü hatırlatarak soruyor: “Bu süreci nasıl kısaltacağız?”
   <br/>
   <br/>
   Bir başkası internette geçirdiği vakti “keçi boynuzu”nda tat aramaya benzetiyor. Haklı da!. Posta kutularımıza gelen yüzlerce e—mail’de elle tutulur pek birşey olmayınca bu sonuca ulaşıyoruz. Buna bir de elinize geçen linkleri dolaşmaya harcadığınız vakti eklerseniz... bu hesaptan çıkılmaz.. Ama realite bu: az şey için çok zaman kaybediyoruz...
   <br>
    <br>
     Maximum istifade için ne yapacağız? Aslına bakarsanız bununla ilgili doktor reçetesi gibi bir tarif yok. İhtimalleri sayabiliriz sadece. Sizler de bunlardan size uyanları uygulamaya çalışırsınız...
     <br>
      <br>
       Birincisi, işiniz, ilgi alanınız veya araştırma konunuz ile ilgili web sitelerine yönelmek. İkincisi, gazetelerde veya dergilerde interneti ciddiye alarak yazanları okumak, takip etmek olabilir. Üçüncüsü, arkadaş çevrenizde veya yakınlarınız arasında internetten istifade ettiğiniz insanlarla sürekli kontak halinde bulunmak... Dördüncüsü, kendinize göre bir index oluşturmak. Yani faydalı gördüğünüz adresleri ve bunlarla ilgili notlarınızı bir defterde veya daha iyisi Excel’de bir tabloda toplamak. Bu indexleme size ileride aradığınız siteleri bulmada çok zaman kazandıracaktır...
       <br>
        <br>
         İsminize gönderilmiş olanlar haricindeki e—mailler için de şöyle bir strateji belirleyebilirsiniz.Mail’in konusunu ve ilk cümlesini okuduktan sonra ya direk çöpe gönderebilirsiniz ya da açtığınız arşiv klasörlerine alabilirsiniz. Onlarca hikaye, fıkra vs gelebilir. Bunların herbirinde istifade edilecek şeyler de olabilir ama iki satır anlamlı söz için de sayfalar uzunluğundaki belirsiz yazıları okumak çok mantıklı olmuyor.Bilmem haksızmıyım...
         <br/>
         <br/>
         Buraya kadar yazdıklarımız internette boşa zaman harcamak istemeyenler içindi. “Vaktim bol” diyenler lütfen itirazlarını kendilerine saklasınlar...
         <br/>
         <br/>
         Spesifik bir site
         <br/>
         <br/>
         www.spesifik.comGenç ve amatör heyecanların biraraya geldiği güzel bir gençlikkültür sitesi. Gazete ve dergilerin çocuk sayfalarında yazan Gökhan Özcan, Salih Zengin, Burhan Eren gibi 15 farklı isim bu siteye özel yazılar yazıyor. Niteliksiz sörften kurtulmanız için “spesifik linkler”, adaleti önde tutan “savunma”, Cahit Zarifoğlu’ndan şiirler, yeni keşfedilen kalemlerin bulunduğu “fırtına” bu siteyi oluşturan bölümlerden bazıları. Bunların yanısıra, dünya edebiyatının önemli isimlerinden William Faulkner sayfası, 90 kuşağını ele alan “serseri yüzleşme”, bir yaşam öyküsü “Siyah Beyaz”, Yaprak dergisi, düşünce kulübü, Biat ve Gülbang siteye zenginlik katıyor.
         <br/>
         <br/>
         Herkesin gözü medyada
         <br/>
         <br/>
         Yanlışıyla doğrusuyla, herkesin gözü önünde güncel yayıncılık yapan gazete, dergi ve TV kanallarının hatalarını da mutlaka birileri bulup gösterecek. Etik tartışmaları açacak. Yalan dosyalarla ilgili araştırmalar yapıp gerçeği duyurmaya çalışacak.
         <br/>
         <br/>
         Medya üzerine ilk çalışma deneyimli gazeteci Ahmet Tezcan tarafından uzun süredir yayınlanıyordu. Bunu şimdi dört yeni çalışma daha takip ediyor.
         <br/>
         <br/>
         www.dorduncukuvvetmedya.com
         <br/>
         <br/>
         Ahmet Tezcan’ın sitesi. Sitede aktüel basın olaylarının yanısıra medya araştırma çalışmalarına yer veren Akademedya, medyanın kabul edilemeyecek hatalarını ele alan KoMedya, okurlarla gazetecileri buluşturan forumlar ve meslek örgütlerinin sitelerine linkler bulunuyor.
         <br/>
         <br/>
         Fehmi Koru, Alev Alatlı, Ö.Faruk Çalışkan, A.Fuat Demir, Emra Aköz, Fuat Uğur, Hasan Özsan, Koray Düzgören, Murat Aksoy, Mustafa Köker, Necef Uğurlu, Ragıp Duran ve Yavuz Baydar gibi isimler siteye özel yazılarıyla okuyucuya sesleniyor.
         <br/>
         <br/>
         www.medyakronik.com
         <br/>
         <br/>
         Son günlerin konuşulan medya sitesi de Medya Kronik. Güncel, akademi, tartışma, köşe yazıları ve arşiv bölümleri bulunuyor. Global medya, köşe kapmaca, basın tarihinden, direkman, sayısal döküm, karşı karşıya ve yakından kumanda sitenin köşe yazarlarının köşe isimleri.
         <br/>
         <br/>
         www.jurnal.net
         <br/>
         <br/>
         Bu site de ismini Cemil Meriç’in kitabından alıyor. Sitenin bölümleri olarak dünya, sektör, haber, yerel, internet, radyo, tartışma, araştırma, yazılar, serbest, teknoloji, literatür ve linkler bulunuyor. Biz baktığımız sırada, ajan gazeteciler tartışması sitenin ana gündem maddesiydi.
         <br/>
         <br/>
         www.antimedya.com
         <br/>
         <br/>
         İsmiyle medyayı eleştirmeye başlayan bu sitede ise açığı bulunan haber anında damgalanmış ve doğru şekliyle konulmuş. Antimakale, sabit kamera, portreler, ve kültür bölümleriyle dikkat çeken bir site.
         <br/>
         <br/>
         www.kuvayimedya.com.tr
         <br/>
         <br/>
         Kuva—yı Medya aslında matbu basılan bir medya dergisi. Bu site de derginin sanal versiyonu. Medya haberleri, eleştiri yazılar ve röportajların yanısıra Baha Kıvanç gibi Taha Kıvanç taklidi köşe yazıları da bulunuyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 15 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14241), [web.archive.org (arşiv bağlantısı)](http://web.archive.org/web/20050222044042/http://www.aksiyon.com.tr:80/yazdir.php?id=14241)
