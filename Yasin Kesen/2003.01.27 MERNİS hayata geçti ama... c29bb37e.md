# MERNİS hayata geçti ama...

*Yasin Kesen 2003.01.27*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226124950im_/http://www.aksiyon.com.tr/resim/425/74.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Devletin, kendi bünyesinde gerçekleştirmek için 21 yıl çaba sarfettiği MERNİS projesi, aslında bu ülke için çok ciddi bir ders olmalı. Hiçbir bilişim projesi bizzat devlet eliyle yürütülmemeli. Devletin gerçekleştirdiği tüm bilişim projeleri özelleştirilerek hem süre ve maliyet avantajı sağlanmalı hem de devletin sırtında kambur olmaktan çıkarılmalı!...
 </font>
 <p>
  <font class="content">
   Merkezi Nüfus İdaresi Sistemi (MERNİS) nihayet hayata geçti. 1972’de fikir olarak kabul edilen sistem 1976 yılında Devlet Planlama Teşkilatı (DPT) tarafından projelendirilmişti. 1980’de ODTÜ’ye ihale edilen proje ile ilgili somut çalışmalar 1982 yılında başlayabildi. On yıl gecikmeli olarak çalışmalarına başlanan MERNİS projesi, 1996 yılına kadar sürüncemede kaldı. 1996’da Dünya Bankası’ndan sağlanan destek ve 1997’de devletin sağladığı ödeneklerle hızlanan proje daha sonra nüfus kayıtlarının elektronik ortama aktarılması sürecini yaşadı ve nihayet 2003 yılında hizmete girdi.
   <br>
    <br>
     21 yıl önce fikri altyapısı oluşturulan MERNİS projesi, Türkiye’nin üzerinde yıllardır titrediği önemli bir çalışmaydı. Karmaşık bürokrasi içinde bir türlü dikiş tutturamayan ve neredeyse çeyrek asırlık bir zaman alan proje, Türkiye’nin bilişim projelerini bizzat gerçekleştirmedeki zaafı için en büyük örneği teşkil ediyor.
     <br/>
     <br/>
     Vergi tahsilatı ve denetimini kolaylaştırabilecek, kayıt dışı ekonominin kontrol altına alınmasına destek sağlayacak, noter, tapu ve banka işlemlerinde sahte kimlik kullanılmasını tamamen önleyecek MERNİS projesi sayesinde toplumun profiline yönelik istatistik bilgileri de hızla elde edilebilecek.
     <br/>
     <br/>
     Askere alma ve asker kaçaklarının kolay takibi; sosyal güvenlik, SSK, Emekli Sandığı ve Bağ—Kur’da meydana gelen karmaşanın engellenmesi; eğitim, sağlık ve adalet hizmetlerinde düzen sağlanabilmesi için hayati önem arz eden MERNİS projesi kapsamında tüm işlemler her vatandaşa verilecek tek bir numara ile sağlanabilecek.
     <br/>
     <br/>
     Türkiye Cumhuriyeti Kimlik Numarası sistemini getirecek MERNİS’in sağlayacağı avantajlar daha da fazlasıyla sıralanabilir. Ancak, diğer yandan önemli bir ihmal sözkonusu... MERNİS’e özel bir web sitesi hazırlanması bir yana, MERNİS’i kapsayan Nüfus ve Vatandaşlık İşleri Genel Müdürlüğü’nün web sitesi içler acısı bir durumda.
     <br/>
     <br/>
     MERNİS’in öyküsünün 21 yıl sürdüğü gerçeğini de dikkate aldığımızda, web sitesinin gelişmesinin de yıllar sürebileceği endişesi hasıl oluyor. www.nvi.gov.tr adresinden ulaşılabilen sitede MERNİS’in tanıtımına ayrılan sayfaların bir kısmının yıllardır hiç güncellenmediği aşikar. Zira, Türkçe’ye özel ı, ş, ç, ğ gibi karakterler kullanılmamış. Sistemin işleyişini anlatmak üzere hazırlanan grafik ve şemalar da, gelişen grafik çalışmalarına oldukça zıt bir görsellik sergiliyor.
     <br/>
     <br/>
     Bugüne kadar 300 bine yakın kişinin ziyaret ettiği site’den T.C. Kimlik Numarası öğrenme imkanı da sağlanıyor. Ancak, ilgili sayfa açılabilir ve gerekli bilgi girişinden sonraki sorgu ekranlarına ulaşılabilirse... Devletin, kendi bünyesinde gerçekleştirmek için 21 yıl çaba sarfettiği MERNİS projesi, aslında bu ülke için çok ciddi bir ders olmalı. Hiçbir bilişim projesi bizzat devlet eliyle yürütülmemeli. Bankaların veritabanı altyapılarındaki gelişmeler ve toplam müşteri sayıları göz önüne alındığında, aslında bu tip projelerin özel sektör tarafından çok daha hızlı ve kaliteli olarak gerçekleştirilebildiği görülüyor. Bu gerçekler ışığında, yeni projelerle ilgili kararlar verilmeli ve hızla hayata geçirilmesi sağlanmalı.
     <br/>
     <br/>
     Geçen hafta gündeme getirdiğimiz “tr” uzantılı internet adresleri konusunda yeni kararlar almak ve düzenleme yapmak üzere acilen toplanan kurul da hâlâ bu işlemlerin devlet eliyle sürdürülmesi konusunda inat sergiliyor. Son bir hafta içinde gerçekleşen bu iki bilişim sorunu, bilişim işlerinin acilen özelleştirme kapsamına alınması noktasında alarm vermekte. Devletin gerçekleştirdiği tüm bilişim projeleri özelleştirilerek hem süre ve maliyet avantajı sağlanmalı hem de devletin sırtında kambur olmaktan çıkarılmalı!..
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2349), [web.archive.org (arşiv bağlantısı)](http://web.archive.org/web/20060226124950/http://www.aksiyon.com.tr:80/detay.php?id=2349)
