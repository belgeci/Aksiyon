# 'Lisanslar gecikirse anarşi çıkar'

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20050118065147im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118065147im_/http://www.aksiyon.com.tr/resim/453/60.jpg" vspace="5"/>
  </p>
 </font>
 <font class="content">
  Telekomünikasyon alanındaki serbestleşme için alt yapı hazırlıklarını tamamlayan Borusan Bilişim Genel Müdürü Tayfun Türkalp lisansların yetişmemesi durumunda sektörde anarşi çıkacağı görüşünde. Bilişim sektörü, telekom alanındaki serbestleşmenin başlaması için birkaç yıldır geri sayım yapıyor. Artık sona yaklaşıldı. Yasaya göre 1 Ocak 2004 tarihinden itibaren Türk Telekom"un söz konusu hizmetlerdeki tekeli sona erecek ve özel kuruluşlar da başta telefon ve internet hizmeti olmak üzere iletişim hizmetleri verebilecek.
 </font>
 <br/>
 <p>
  <font class="content">
   Telekomünikasyon Kurumu (TK) tarafından verilecek olan lisanslarla bu alanda faaliyet göstermeye başlayacak olan firmalar, lisanslarının gelmesi için gün sayarken, TK da sürekli erteleme yapıyor. TK, son olarak serbestleşme ile ilgili düzenlemeleri ve lisansları 30 Kasım"a kadar yetiştireceğini açıklarken yeni yasa çalışmalarının bu tarihi yine aksatabileceğini belirtiyor. Ulaştırma Bakanlığı tarafından bakanlar kuruluna sunulması gereken düzenlemeler ve tarifelerin gecikmesi, sektörü de ciddi anlamda tedirgin ediyor. Özellikle Voice over IP (VoIP) yani ADSL internet hatları üzerinden ses hizmeti vermeye hazırlanan ve yatırımlarını tamamlayan piyasa oyuncuları Türk Telekom"un fiili tekelinin 1 Ocak tarihinden sonra da devam edeceği görüşünde.
   <br>
    <br>
     Sektör temsilcileri 1 Ocak tarihini beklemede mahsur görmüyor fakat, lisansların bu tarihe kadar yetişmemesi durumunda Türk Telekom"un da illegal faaliyete devam ediyor olacağını savunuyor ve sadece özel sektöre yönelik kısıtlama yapılmasının hem anayasaya hem de rekabet kurallarına aykırı olacağını iddia ediyor. Telekom uzmanları, lisansların gecikmesi durumunda piyasada ciddi bir karmaşa yaşanacağı görüşünde birleşiyor.
     <br>
      <br>
       Kurumsal bazda internet servis sağlayıcılığı yapan firmalar arasında güçlü bir konumda bulunan Borusan Teknoloji Grubundan Borusan Bilişim ve Pargem şirketleri VoIP hizmeti için hazırlıklarını ilk tamamlayanlardan. Komple çözüm sunabilmek için Cisco ve Alcatel gibi dünya lideri donanım üreticileri ile çözüm ortaklığı anlaşmalarını imzalayan Pargem de lisansların gecikmesi konusunda endişe duyan oyunculardan biri.
       <br/>
       <br/>
       Borusan Bilişim ve Pargem"in Genel Müdürü Tayfun Türkalp, hükümetin birçok alanda hızlı ve pragmatik kararlar alabildiğine değinerek telekom piyasası hakkındaki düzenlemelerin hızlandırılması gerektiğini savunuyor. Serbestleşme sonrasında şu anki iletişim şeklinin büyük ölçüde değişeceğini belirten Türkalp, daha efektif ve ekonomik hizmet sağlanmaya başlayacağı görüşünde. Türkalp, doğacak rekabet nedeniyle kalitenin artacağını ve bununla paralel olarak genişbant internet hizmetinin de yaygınlaşmasını beklediklerini ifade ediyor.
       <br/>
       <br/>
       Küçük ve orta büyüklükteki işletmelerin (KOBİ) iş seyrini etkilemesi beklenen serbestleşme sayesinde, iletişim hizmetine yoğunlaşmış olan birçok KOBİ"de canlanma bekleniyor. Nitelikli hizmet sağlayabilecek özel sektör firmalarının ses hizmeti pazarından pay alabileceği, bunun da piyasalarda yeni bir hareketlenmeyi beraberinde getireceği tahmin ediliyor. VoIP sistemlerinin kiralanması ya da satışının servis sağlayıcı konumundaki firmalar tarafından yetiştirilmesinin mümkün olamayacağını düşünen Türkalp, bayi çalışmalarına ağırlık verdiklerini ve gerekli eğitim ve çalışma planlarını da tamamladıklarını belirtiyor. Tayfun Türkalp, özel sektörün katma değerli hizmetler geliştirerek beklenenin üzerinde açılım sağlayabileceğini de vurguluyor.
       <br/>
       <br/>
       Telekom alanındaki serbestleşme ile ülke ekonomisinde yeni bir hareketlilik yaşanması beklenirken, lisans dağıtımının ertelenmesi hatta takvimin daha da sarkabileceğini ima eden açıklamaların yapılması tepkiyle karşılanıyor. TK üyelerinden Abdullah Raşit Gülhan, "Ulaştırma Bakanı Binali Yıldırım"ın "özelleştirme ve serbestleşmeyi aynı tarihte gerçekleştireceğiniz" açıklamasına rağmen, Türk Telekom"un özelleştirmenin 2004"ün ikinci yarısında tamamlanabileceğini belirtmesi, serbestleşmenin 2004 sonuna sarkabileceğini işaret ediyor" diyor. TK yetkilisinin açıklamasına tepki gösteren sektör temsilcileri ise 1 Ocak"tan itibaren yasal haklarını kullanarak hizmet vermeye başlamayı planlıyor. Sektörden bu şekilde tepki gören TK ise, serbestleşme yanlısı olarak tüm düzenlemeleri tamamlayarak Ulaştırma Bakanlığı"nı uyarabileceğini belirtiyor ve hizmet vermenin yasal olması için lisansların dağıtılmasının zorunlu olduğunda ısrar ediyor. Sektör temsilcileri de bu noktada devreye girerek 1 Ocak sonrasında Türk Telekom"un da lisanssız sayılacağını ve hizmet veremeyeceğini savunuyor.
       <br/>
       <br/>
       TK tarafından Şubat ayında Ulaştırma Bakanlığı"na sunulan "Karasal hatlar üzerinden veri iletimi ve telsiz haberleşmesi" düzenlemesinin Bakanlar Kurulu"na iletilmediğini belirten TK yetkilileri bakanlığın Elektronik Haberleşme yasa taslağı üzerinde çalışmayı sürdürdüğünü ifade ediyor. Taslağa göre, Türk Telekom"la ilgili yapılandırmalar tamamlanıncaya kadar mevcut düzenlemelerin geçerliliğini koruyacağı belirtiliyor.
       <br/>
       <br/>
       TK tarafından dağıtılacak olan lisansların yetiştirilmesi için yoğun lobi çalışması yapan Serbest Telekomünikasyon İşletmecileri Derneği (TELKODER) geçtiğimiz günlerde taslakla ilgili sert bir açıklama yaparak dikkatleri çekti. "Türk halkının kaliteli ve ucuz telekomünikasyon hizmetlerinden yararlanma hakkı elinden alınamaz. Bu nedenle 1.1.2004"ten önce lisanslar mutlaka verilmelidir. Türk Telekom A.Ş. tekelinin 1.1.2004"te kalkması hukuken veya fiilen ertelenmemelidir" şeklinde açıklama yapan TELKODER, yasada yapılmaya çalışılan düzenleme hakkında tavrını net biçimde ortaya koymuş oldu.
       <br/>
       <br/>
       Medya, bilişim ve telekom sektörüyle ilgili yasal düzenlemelerin hep geriden geldiği görüşünde birleşen uzmanlar, serbestleşme hakkındaki düzenlemelerin, operatörlerin hizmet vermeye başlamasından sonra biteceğini düşünüyor.
       <br/>
       <br/>
       Bürokrasinin hükümetle aynı hızda çalışamadığını düşünen Türkalp, sektörün de bürokrasinin de serbestleşmeden yana olduğunu belirtiyor ancak gecikmelerin de bürokrasideki yavaşlıktan kaynaklandığını ifade ediyor. Türk Telekom"un özelleştirilmesi hakkında görüşlerini aldığımız Tayfun Türkalp, özelleştirmenin bölümler halinde yapılması gerektiğini belirterek tek bir gruba satılması durumunda yeni bir tekelin daha doğurulacağını ifade ediyor. Bölümler halinde satış yapılması durumunda çok daha fazla gelir sağlanabileceğini vurguluyor.
       <br/>
       <br/>
       VoIP (Voice over IP) hizmetleri için Ulaştırma Bakanlığı"nın tarife belirlemesini mantıksız bulan Borusan Bilişim ve Pargem Genel Müdürü Tayfun Türkalp, serbestleşme sonrasında yurt dışı telefon görüşmelerinin yurt içi görüşmelerden daha ucuz olacağı görüşünde.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3149&yorum_id=1), [web.archive.org (arşiv bağlantısı)](http://web.archive.org/web/20050118065147/http://www.aksiyon.com.tr:80/detay.php?id=3149&yorum_id=1)
