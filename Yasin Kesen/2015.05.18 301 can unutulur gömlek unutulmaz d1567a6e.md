# 301 can unutulur, gömlek unutulmaz

*Yasin Kesen 2015.05.18*

<div class="pNewsDetailMainContent" itemprop="articleBody">
 <p>
  Suçlunun bir türlü bulunamadığı Soma Faciası’nın üzerinden bir yıl geçti.
  <br>
   Aslında suçlular belli de... Hepsi birbirine bakıyor, sorumluluğu üstlensin diye. Vicdanlı insan kalmadığı için, sorumluluğu üstlenen kimse çıkmayacak elbette...
   <br>
    Bir de ‘unutkanlık’ konusunda oldukça başarılı olan topluma bakalım.
    <br>
     13 Mayıs 2014 tarihinde kazanın meydana geldiği andan itibaren ilk 24 saat içinde paylaşılan tweetlerle bu facianın yıl dönümündeki 24 saatlik tweetleri analiz ettik.
     <br>
      #Soma etiketiyle 826 bin 685 tweet paylaşılmış.
      <br/>
      Facianın büyüklüğü ve olayın vahameti henüz net olarak kamuoyuna açıklanmamış olsa da ilk 24 saat içinde herkes duaya vurgu yapmış. Umutlar tükenmemiş.
      <br/>
      İçerisinde ‘Soma’ ifadesi geçen tweet sayısı ise 4 milyon 331 bin 431.
      <br/>
      Bu rakamlar, toplumun Soma konusunda duyarlılık gösterdiğinin işareti.
      <br/>
      13 Mayıs’ta 13 milyon 280 bin 912 tweet paylaşılmışken 14 Mayıs’ta bu sayının 5,6 milyon artarak 18 milyon 878 bin 159’a ulaşması da Soma’yı takip etmek için tüm ilginin Twitter’a kaydığını gösteriyor. Sansür baskısı altındaki televizyon kanallarından yeterli bilgi alamayan, soluğu Twitter’da almış.
      <br/>
      13 Mayıs’ta tweet atan kişi sayısı 2 milyon 123 bin 666 iken 14 Mayıs’ta 2 milyon 555 bin 498’e çıkmış.
      <br/>
      Facianın meydana geldiği 15.10’dan gece yarısına kadarki 9 saat içerisinde ‘Soma’ ifadesi geçen tweet sayısı 595 bin 16. Gece 12 ile 2 arasında ise 399 bin 871 tweet atılmış Soma ile ilgili. Gece yarısı ani yükselişin nedeni ise, devlet adına ilk açıklamanın Enerji ve Tabii Kaynaklar Bakanı Taner Yıldız tarafından saat 01.00’den sonra yapılmış olması.
      <br/>
      İlk 24 saatte en sık paylaşılan etiketler sırasıyla #Soma, #SomadakiKardeşlerimizeYardımEtAllahım, #SomayaDuaEdelim, #İşKazasıDeğilCinayet, #GünKömürKarası ve #DualarımızSomaİçin.
      <br/>
      En çok konuşulan iki konudan biri ‘dua’, diğeri ise önlem alınmayan ‘iş kazaları’.
      <br/>
      Gelelim facianın yıl dönümündeki duruma...
      <br/>
      Soma’nın unutulmaya yüz tuttuğuna tepki gösterenler dikkat çekmiş.
      <br/>
      #SomayıUnutma etiketiyle 546 bin 261 tweet paylaşılmış 13 Mayıs’taki 12 milyon 24 bin 815 tweet içinde.
      <br/>
      #Soma etiketinin kullanıldığı tweet sayısı ise 289 bin 875’te kalmış.
      <br/>
      #KömürKarasıSoma, #SomayıUnutmaUnutturma, #SomaİçinKendineGel, #SomaŞehitlerineFatiha etiketleri de günün Soma ile ilgili diğer etiketleri.
      <br/>
      Gün içerisinde aniden gelişen önemli bir gündem olmadığı için Soma’ya dair yorumlar öne çıksa da acı, unutulmaya yüz tutmuş.
      <br/>
      Soma’da kaybedilen 301 can bu kadar hatırlanabildiyse, 28 Ekim’de Ermenek’te kaybedilen 18 madenci ne kadar hatırlanacak göreceğiz.
      <br/>
      Tüm unutkanlıklara rağmen Soma Faciası’nın vicdanlarda iz bıraktığı ortada.
      <br/>
      Soma hakkında sosyal medyada en çok paylaşılan 3 eleştiriyi de not edelim:
      <br/>
      1. Taner Yıldız’ın üst üste 2 gün aynı gömleği giyip simit yemesinin “kahramanlık” olarak lanse edilmesi.
      <br/>
      2. Dönemin başbakanının müşavirlerinden birinin, acısını dile getiren vatandaşı tekmelemesi.
      <br/>
      3. Dönemin başbakanının markette köşeye sıkıştırdığı acılı vatandaşa ağza alınmayacak küfürler etmesi.
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/yasin-kesen/301-can-unutulur-gomlek-unutulmaz_550952), [web.archive.org (arşiv bağlantısı)](http://web.archive.org/web/20150718121006/http://www.aksiyon.com.tr/yasin-kesen/301-can-unutulur-gomlek-unutulmaz_550952)
