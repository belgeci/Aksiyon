# Ah bir özelleşse

*Yasin Kesen Bilinmeyen-tarih*

<div>
 <p>
  <font>
   Derviş ile Öksüz arasında siyaset düellolarına neden olan Telekom atamaları, vereceği krediyle tepemizde hükümran olan IMF’yi ürküttü. Sonrasında olan yine ne yazık ki hepimize oldu, dolar 100 bin lira daha çıkmış oldu.
   <br/>
   <br/>
   Yapısal değişiklik veya bence asıl anlamıyla kafasal değişikliklerin bir an evvel gerçekleşmesi şartını koyan IMF aslında şundan emin olmalı. Bu zihniyet ve yapı değişimlerini onlardan daha fazla şiddette talep eden Türk halkı.
   <br>
    <br>
     Mayıs ayı telefon faturalarını posta kutusundan alan herkes tahmin ediyorum ki şu sözleri sesli veya sessiz olarak dile getirmiştir. “Ah şu Telekom bir özelleşse de şu telefon faturalarımız her ay sebebini anlayamadığımız şekilde uçuk rakamlarla karşımıza çıkmasa...” Bunun daha ötesini bir arkadaşımla beraber gittiğimiz Telekom şubesinde yaşadık. Beklediğinin 3 katı bir fatura ile karşılaşan arkadaşım “Bari ayrıntı listesi alayım” dediği için Telekom veznesine müracaatta bulunduk. Lakin, birkaç sayfadan oluşan bir ayrıntı listesini almaktan anında vazgeçiverdik. Zira, uçuk faturalardan dolayı büyük bir ayrıntı listesi talebi hücumuna uğrayacağını tahmin eden Telekomcular ayrıntı listesi için de müthiş bir fiyat biçmişler. 6.420.000 TL... Bu rakamın belirlenmesinde veznedeki görevlinin payı da unutulmamış elbet. Bozuk para yokluğu gerekçesiyle para üstü eksik verilerek veznedarların da olağan 80 bin TL’lik payı gözetilmiş hani... Ayda bin kişi ayrıntı isterse veznedarın da avantadan bir 80 milyon daha geliri olacak... Ne de olsa benim memurum işini bilir...
     <br>
      <br>
       Her neyse sadece bir ayrıntıya takılmayalım.
       <br>
        <br>
         İnternet kullanımının kriz öncesine göre dörtte birine inmesine neden olan Telekom zamları en çok da internetçilerin “ah”ını alıyor. Batılı ülkelerde internet bağlantısı için telefon ücreti alınmazken bizde gün geçtikçe ciddi bir gelir kaynağı olarak dikkat çekiyor. Hal böyle olunca da bilgi toplumu olmak teşvik edileceği yerde bilgi toplumu olmaya çalışanların sömürülmesi ilk hedef haline geliyor...
         <br/>
         <br/>
         Bu haftalık bu kadar Telekom dırdırı yeter diyelim ve burdan IMF’lilere bir mesaj gönderelim:
         <br/>
         <br/>
         Telekom’un yapısal değişikliklerini ve özelleşmesini onlardan çok bizler sabırsızlıkla bekliyoruz!!!
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12641), [web.archive.org (arşiv bağlantısı)](http://web.archive.org/web/20050222043833/http://www.aksiyon.com.tr:80/yazdir.php?id=12641)
