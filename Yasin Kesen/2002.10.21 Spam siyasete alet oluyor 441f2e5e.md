# Spam siyasete alet oluyor

*Yasin Kesen 2002.10.21*

<div>
 <p>
  <font>
   İnternet kullanıcılarının başbelası yine ivme kazanmaya başladı. Çeşitli e-mail gruplarından, web sitelerinden veya duyuru listelerinden topladıkları e-mail adreslerini pazarlayanların gündemdeki müşterisi siyasi partiler ve milletvekilleri. Sık sık tartışılan, e-mail hesaplarında fazla yer işgal ettiği için sinir dengesini bozan, zaman kaybettiren tanıtım mesajları, can havliyle seçmene ulaşmaya çalışanların aleti haline geldi.
   <br/>
   <br/>
   İnternetle yeni tanıştığı belli olan bu siyasiler, yaptıkları spam faaliyetinin ne kadar itici veya nefret uyandırıcı olduğunu bilmedikleri için, kendilerini seçmenle birebir iletişime geçmiş zannediyorlar. Fakat durum tam tersi. İletişim kurmaktan öte, tepki oluşturduğu için internet kullanıcılarından destek almaları pek mümkün görünmüyor.
   <br>
    <br>
     Teknolojinin gelişen araçlarını kullanarak propaganda faaliyetini yürütenler, ya cep telefonlarımıza beklenmedik zamanlarda gelen mesajlarıyla zoraki misafir oluyorlar, ya da önemli bir e-mail’in arefesinde posta kutumuzu şişirip işlerimizin yavaşlamasına neden oluyorlar. Klasik medya veya propaganda araçları ile seçmene ulaşmak yerine daha ekonomik olan bu yolu tercih edenler, isabetli danışmanlarla çalışmadıkları için, kullandıkları teknoloji ters tepecek gibi görünüyor. Özellikle cep telefonlarına gönderilen iddialı ve mağrur mesajlar, mesajı alan kişilerde hiç mi hiç sempati oluşturmuyor. Bilakis birçokları gelen mesajları saklayarak tüm tanıdıklarına gösteriyor, “Sakın bu partiye veya milletvekili adayına oy vermeyin” diye anti-propaganda yapıyor. Birçok milletvekili adayının, hatta birçok partinin seçime hazırlıksız yakalanmış oldukları için önlerine konan her türlü tanıtım çalışmasına onay vermeleri, seçmen tarafından sevimsiz karşılanan faaliyetlerin yaygınlaşmasına neden oluyor. Kamuoyu araştırması konusunda kendilerini “uzman” olarak yorumlayan siyasi danışmanların, aslında toplumun nabzını tutmaktan ne kadar uzak oldukları ortaya çıkmış oluyor.
     <br>
      <br>
       Seçim öncesi sürenin giderek azalması ile birlikte bu tür tanıtım çalışmalarının yoğunlaşmasını da bekleyen İnternet Servis Sağlayıcısı konumundaki firmalar, network altyapılarında sorunla karşılaşmamak için gerekli önlemleri alıyor. DYP, Genç Parti, CHP ve DSP’nin yoğun olarak kullandığı e-mail tanıtımlarında izlemeleri gereken strateji, klasik medyada yer alacak reklamlarla seçmenin ilgisini partinin veya milletvekili adayının web sitesine çekmek. Web sitesine kurulacak olan e-bülten aboneliği sistemi ile topladıkları üyelere düzenli olarak faaliyet bülteni göndermek. Mevcut e-mail gönderimleri sadece seçim zamanı yapılıp arkası kesildiği için bu partilerin propaganda çalışmaları, genelde yüksek öğrenim görmüş internet kullanıcıları tarafından kolayca notlandırılabiliyor...
       <br>
        <br>
         Cep telefonlarına gönderilen mesajlar (SMS) için de durum aynı. Yine benzer şekilde seçmenin ilgisi çekilerek telefon numaraları toplanabilir, talep edenlere propaganda amaçlı mesajlar gönderilebilir. Aksi halde, siyasi etik oluşturmayı, devleti düzene koymayı vaad edenlerin yaptığı bu uygulama etiğe aykırı düşen ilk başarısız icraat...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 248 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2009), [web.archive.org (arşiv bağlantısı)](http://web.archive.org/web/20060317113630/http://www.aksiyon.com.tr:80/yazdir.php?id=2009)
