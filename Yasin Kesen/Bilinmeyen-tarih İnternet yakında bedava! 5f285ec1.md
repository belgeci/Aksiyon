# İnternet yakında bedava!

*Yasin Kesen Bilinmeyen-tarih*

<div>
 <p>
  <font>
   Geçtiğimiz günlerde Amerika’da California Technical University’de eğitim gören ÖSS’97 birincisi Muhammed Ali Yıldırım ile ICQ’dan konuşuyoruz. Orada internet aboneliği ne kadar diye sordum.
   <br/>
   <br/>
   Aylık 40 dolar diye cevap verdi. Amerika’da internet ücretlerinin pek değişmediğini duyuyordum ama bu kadar yüksek olması da beni şaşırttı. Muhammed’in bir sonra gönderdiği mesajı okuduktan sonra bu sefer fiyatı ucuz bile bulduğumu söyleyebilirim!
   <br>
    <br>
     Aylık 40 dolara satılan internet paketi, DSL (Digital Subscriber Line) hattı üzerinden bağlantının karşılığı. DSL adı verilen bu sistem, bir nevi Kablonet türü bir bağlantı sistemi. Telekom altyapısında zamanında yapılan bir yatırımın sonucu olarak mevcut telefon hatları üzerinden çok hızlı internet erişimini sağlıyor. 1.5 MB bağlantı hızını bizdeki 56 KB ile karşılaştırdığınızda aradaki 30 katlık hız farkıyla ne kadar zaman kazanabileceğinizi varın siz hesap edin.
     <br>
      <br>
       Devam ediyoruz Muhammed’le sohbetimize. Peki ya diyorum bizdeki gibi dial—up bağlantı aboneliğinin ücreti ne kadar? Cevap: “O zaten bedava!”. Peki ya bunu sağlayan İnternet Servis Sağlayıcı firmaların bu işten kazancı ne diye sorduğumda, bağlantı yapıldıktan sonra ekranın köşesinde sürekli değişen reklamlar çıktığını ve bu firmaların gelirini reklamların oluşturduğunu öğreniyorum.
       <br>
        <br>
         Bizdeki durumu biliyorsunuz. İskir’in piyasayı altüst etmesinin ardından ortaya çıkan ucuz internet kervanına en son olarak (bazıları hiç kolay değil diyor olsa da)  E—Kolay katıldı. Ömür boyu abonelik diye sundukları paket bizde de çok yakında internetin ücretsiz olabileceğinin sinyallerini veriyor bence. 10 ay önce aylık 39 dolara internet paketi satılırken şimdi aynı parayla birkaç yıllık internet bağlantısı sağlayan firmalar olduğuna göre, bu servisin tamamen ücretsiz hale gelmesi bir sene bile sürmeyebilir.
         <br/>
         <br/>
         Bedava bilgisayar veren internet kampanyalarının iyice kızışmasını beklediğimiz bu yaz sezonunun ardından internetin ücretsiz bir servisi ile karşılaşmak bizler için sürpriz olmamalı. Dileğimiz, internetteki bu ucuzlamayı Telekom’un da 822’li hatları ücretsiz yaparak desteklemesi...
         <br/>
         <br/>
         Hızlı bağlantılar efendim...
         <br/>
         <br/>
         YK
         <br/>
         <br/>
         Miniklerin sayfası
         <br/>
         <br/>
         www.minipage.com Amerika’daki bir grup yayın organının ortak girişimiyle hazırlanan bir çocuk sitesi. Çocuklardaki okuma kültürünün geliştirilmesinde rehberlik yapan site aynı zamanda interaktif bir sınıf öğretmenliği de yapıyor.
         <br/>
         <br/>
         Weekly Teacher’s Guide sayfasında haftalık öğretmen notları yer alıyor. NIE Monthly Guide’da ise sitedeki eğitim müfredatını bulabilirsiniz.
         <br/>
         <br/>
         Dot—to—Dot adlı sayfa ise çocuklar için en eğlenceli sayfa olma niteliğini taşıyor. Bir kısmı çizilip gerisi noktalar halinde bırakılmış resimler, noktaların doğru biçimde birleştirilmesi ile tamamlanıyor. Yazıcınızdan çıktısını alarak çocuklarınızın bu resimlerle uğraşmasını sağlayabilirsiniz.
         <br/>
         <br/>
         ICQ 2000 nihayet
         <br/>
         <br/>
         Daha 98 yılının son çeyreğine girmiştik ki ICQ99a çıkmıştı. 99’un ortalarında ise 99b versiyonu çıktı. 99b önceki bütün versiyonlara göre birçok yeniliği de beraberinde getirmişti. 99a’daki güvenlik açıklarının da giderildiği bu versiyonu 10 aydır kullanıyorduk. 2000’in beta sürümünü bir süredir bazı siteler illegal olarak veriyorlardı. Tabii bu tür programları orijinal sitesi veya güvenli download imkanı sağlayan download.com gibi siteler sunmadıkça bilgisayarımıza yüklememiz riskli olduğu için çekmemiştik. ICQ’yu geliştiren Mirabilis’in kendi içindeki testleri bitmiş olmalı ki programı kullanıcılarının hizmetine sundular. Yaklaşık 6.5 MB yer kaplayan program henüz yeni olduğu için oldukça yavaş download ediliyor. Çok kullanılan komutlara ait kısayol tuşlarının ICQ penceresine taşınması da yeni versiyona güzel bir hava katmış. ICQ’da en çok kullanılan özelliklere haftaya değineceğiz. Programı www. icq.com ve www.download.com sitelerinden çekebilirsiniz.
         <br/>
         <br/>
         Hâlâ web sayfanız yok mu?-II
         <br/>
         <br/>
         Önce kısaca özetleyelim. www.xoom.com’a girdik. Join Now!’a tıklayıp kendimize bir isim ve şifre aldık. Sonra da aktif hale getirdik. Tabii geçen bu bir haftalık süre içerisinde de sayfalarımızı yapmaya başladık.
         <br/>
         <br/>
         Sıra dosyalarımızı yüklemeye gelmişti. Dosyaları yüklememiz için FTP (File Transfer Protocol — Dosya Transfer Protokolü) adı verilen programlara ihtiyacımız var. Kullanımı en kolay FTP programı olan CuteFTP’yi www.cuteftp.com’dan çekebilirsiniz.
         <br/>
         <br/>
         Programı bilgisayarınıza kurduktan sonra “Add Site” düğmesine tıklayarak kendi sitenizin server bilgilerini gireceksiniz. Site Label’a sitenizin adını yazabilirsiniz. Host Address’e ftp.xoom.com yazıyorsunuz. User ID’ye kullanıcı adınız ve Password’e de şifrenizi yazdıktan sonra OK veya Tamam’a basıp kayıt penceresini kapatacaksınız. Sonra da Connect’e bastığınızda dosyaları yüklemek için server’ımıza bağlanıyoruz.
         <br/>
         <br/>
         CuteFTP server’a bağlandığında yukarıdan aşağı doğru 3 pencere halinde açılıyor. En üstteki pencerede FTP’nin yaptığı işlemler ve geçtiği protokollerle ilgili durum yazıları çıkıyor. Ortadaki pencere de yanyana iki pencere olarak açılıyor. Sol tarafta sizin bilgisayarınız, sağ tarafta ise server’da size ait olan yer. Sol taraftaki klasörlerde sitenizin dosyalarını kaydettiğiniz yeri açıp dosyalarınızı seçerek sağ tarafa sürüklüyorsunuz. En alttaki pencerede ise server’a göndermek üzere seçtiğiniz dosyaların gidiş sırasını görüyorsunuz.
         <br/>
         <br/>
         Devam edeceğiz...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14415), [web.archive.org (arşiv bağlantısı)](http://web.archive.org/web/20050222044118/http://www.aksiyon.com.tr:80/yazdir.php?id=14415)
