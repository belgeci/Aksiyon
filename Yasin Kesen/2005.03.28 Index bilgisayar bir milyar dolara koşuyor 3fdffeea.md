# Index bilgisayar, bir milyar dolara koşuyor

*Yasin Kesen 2005.03.28*

<div>
 <p>
  <font>
   2004'te yüzde 15'i halka arz edilen bilişim ürünleri dağıtıcısı Index Bilgisayar, 2004 için ilân ettiği 503 milyon dolarlık ciro hedefini aştı. Index Grup Yönetim Kurulu Başkanı Erol Bilecik tarafından açıklanan rakamlara göre, 2003'te bir önceki yıla göre yüzde 17 büyüyen grup, 2004 için hedeflenen yüzde 40'lık büyüme oranını 13,1 puan aştı.
   <br/>
   <br/>
   2004 yılında toplam 521 milyon dolar ciro yapan grubun 2005 yılı için hedeflediği rakam 655 milyon dolar. 2007 için ilan edilen hedef ciro ise 1 milyar dolar. Türkiye'de satılan her üç bilişim ürününden birinin distribütörü konumundaki Index Grup, 1,4 milyar dolarlık donanım pazarından 404 milyon dolarlık pay aldı. 2005'te Türkiye'de satılacak olan her 3 dizüstü bilgisayardan birinin, her 2 sunucudan birinin satıcısı olmayı hedefleyen grup, üretilen her 2 PC'den birinin tedarikçisi olmaya kilitlendi. Grup bünyesindeki lojistik merkezinden 5,5 milyon kutunun dağıtımını yapan Index dağıtım araçları sadece üç büyük şehirde 671 bin kilometre yol katederek orta büyüklükteki bir kargo şirketinin işlem hacmini yakaladı. Günde ortalama 1250 fatura kesen grubun 6000 bayisinden gelen siparişlerin yarıdan fazlası sadece bayilere hizmet veren indexpazar.com sitesi üzerinden alınıyor.
   <br>
    <br/>
    <br/>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2402 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20563), [web.archive.org (arşiv bağlantısı)](http://web.archive.org/web/20060527105036/http://www.aksiyon.com.tr:80/yazdir.php?id=20563)
