# Linux, Asya'da da "Çoook olacak"

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20031101040951im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031101040951im_/http://www.aksiyon.com.tr/resim/458/76.jpg" vspace="5"/>
  </p>
 </font>
 <font class="content">
  Microsoft başta olmak üzere ABD’li yazılım şirketlerinin dünya çapındaki hakimiyeti sona eriyor. Son birkaç yıldır Avrupa’nın desteğiyle önemli gelişmeler kaydeden Linux sistemleri Asya kaplanlarının da desteğini aldı. Asya’nın teknoloji devleri, Linux’un geliştirilmesi için güçbirliği anlaşması imzalayacak.
  <br/>
 </font>
 <p>
  <font class="content">
   Yazılım dünyasına girdiği günden beri, Microsoft’un hakim durumunu sarsan Linux işletim sistemi Avrupa’dan sonra Asya kaplanlarına sıçradı. Japonya, Çin ve Güney Kore, Microsoft’un işletim sistemi tekelini kırmak için ortak bir işletim sistemi geliştirme kararı aldı. İmzalanmasına kesin gözüyle bakılan anlaşmaya göre, ülkeler açık kaynak işletim sistemi Linux’un geliştirilmesi üzerine yoğunlaşacaklar. Bu ülkeler özel sektörü teşvik amacıyla, Nec, Hitachi, NTT, Matsushita ve Fujitsu gibi devlerin de dahil olacağı bir komite oluşturarak Linux’u geliştirme ve yaygınlaştırma çalışmalarını koordine edecek.
   <br/>
   <br/>
   Japon Ticaret ve Endüstri Bakanı Takeo Hiranuma, Çin ve Koreli bakanlarla Phnom Penh kentinde yaptığı toplantının ardından ülkelerinin ortak bir işletim sistemi geliştirmek konusunda bir çalışma yapacaklarını açıkladı. Linux’un geliştirilmesi maksadıyla güç birliği yapacak olan Asya kaplanlarının bakanları ilk anlaşmayı da bu ay içerisinde imzalayacaklar...
   <br/>
   <br/>
   Japonya, Çin ve Güney Kore’nin, Microsoft’un işletim sistemlerindeki tekelini kırarak iş dünyası üzerinde oluşturduğu baskıyı kaldırmak ve tek bir kaynağa bağımlı kalmanın oluşturduğu riski ortadan kaldırmak üzere böyle bir güç birliğine gittiği belirtiliyor.
   <br/>
   <br/>
   Yazılım dünyasındaki dengeleri büyük bir depremle yeniden sarsacak olan Asya atağının, Microsoft Windows’un bilgisayar virüsleri karşısında zayıf kalması nedeniyle ortaya çıktığı konuşuluyor.
   <br/>
   <br/>
   Özellikle ağustos ayı içerisinde yayılan bilgisayar virüslerinin Microsoft Windows platformunda çalışan bilgisayar sistemlerini olumsuz etkilemesi ve ciddi anlamda maddi kayıp oluşturması da teknolojik ürünlerin üreticisi konumundaki Asya ülkelerini harekete geçirmiş oldu.
   <br/>
   <br/>
   Japonya, Çin ve Güney Kore’nin kurmayı düşündükleri konsorsiyum, ilk etapta Linux ortamında çalışacak olan ofis yazılımları üzerinde çalışacak. Üç ülkenin hükümetleri tarafından finanse edilecek olan proje, Linux’un Asya’da kullanım alanının genişlemesi amacıyla şirketlere mali destekler de öngörüyor. Asya’daki bir çok şirketin de Microsoft harici sistemlere geçiş yapma eğiliminde olduğu biliniyor. Hükümetlerin, sistem değişikliği aşamasında şirketlere mali destek ve danışmanlık hizmeti sağlayacak olması, geçişin çok daha hızlı gerçekleştirilebileceğini gösteriyor.
   <br/>
   <br/>
   Microsoft, Japonya’ya tepkili
   <br/>
   <br/>
   Asya kaplanlarının yazılım alanında güçbirliğine gitmesi karşısında sessizliğini bozan Microsoft’un Asya direktörlerinden Tom Robertson, hükümetlerin yazılım sektörüne müdahalelerini hoş karşılamadıkları ve sözkonusu ortak projenin dürüst rekabet ilkesine uymadığı yönünde bir açıklama ile tepki gösterdi.
   <br/>
   <br/>
   Microsoft, Japonya, Çin ve Güney Kore’de geliştirilen bilgisayar, cep telefonu, cep bilgisayarı gibi birçok elektronik ürünün Microsoft uyumlu dizayn edilmesi sayesinde dünyanın en zengin şirketi haline gelmişti. Şimdi ise, Asya kaplanlarının aldığı yeni karar sonrasında kazanç kapısını kaybetme ihtimali nedeniyle zor günler geçiriyor. Bugüne kadar ürettiği teknolojik cihazlarla Microsoft’un ekmeğine yağ süren Japonya, güçbirliği görüşmeleri ile birlikte açık kaynak kodlu işletim sistemleri geliştirme projelerine 90 milyon dolar ödenek ayırdı. Projenin ilerleyen safhalarında diğer iki ülke ile birlikte finansal destek sağlanacağı taahhüt edildi.
   <br/>
   <br/>
   Linux TV dekoderlerine giriyor
   <br/>
   <br/>
   Avrupa ülkelerinden aldığı destek sayesinde güçlenen Linux’un yakın gelecekte birçok elektronik cihazın iç ünitelerinde veya çiplerinde kullanılan yazılımları da sağlayacak seviyeye ulaşması bekleniyor. Hatta şimdiden, Norveç şirketi Opera Software ASA, Linux tabanlı yazılımları ile dijital televizyon yazılımları pazarına girmek istiyor. Open Software’in üreteceği dekoderler, dijital yayınlar ve interaktif kanalların izleyiciye ulaşmasında kullanılacak. İnternet bağlantılı çalışan Opera Software’in üreteceği dekoderler, Linux tabanlı olacağı için Microsoft tabanlı dekoderlere göre daha ucuz ve güvenli olacak. Bu da, bilgisayar harici bir sektörde rekabetin alevlenmesini sağlayacak.
   <br/>
   <br/>
   Daha çok fason üretim yapan Norveç’li Opera’nın rekabetçi bir piyasa olan TV dekoderleri pazarına girmesi, Linux’un yakın gelecekte ne derece yayılabileceğinin bir göstergesi olması açısından önem taşıyor. Microsoft yazılımlarının kullanıldığı dekoderlerin Meksika ve ABD piyasalarında daha önce pazara açılmış olmasına rağmen Linux tabanlı dekoderlerin düşük maliyetli çözüm sağlaması nedeniyle bu piyasadan bile önemli bir pay alabileceği ifade ediliyor.
   <br/>
   <br/>
   Microsoft tabanlı dekoderlerin 300—550 dolar seviyesinde tüketiciye ulaştığını dikkate alan Opera Software, fiyatların 80 ila 150 dolar arasında değişeceğini belirtiyor.
   <br/>
   <br/>
   <b>
    SAP Çözüm Akademisi Programı başlıyor
   </b>
   <br/>
   <br/>
   Kurumsal iş çözümleri konusunda uzman yazılım firması SAP Türkiye, düzenlediği çözüm odaklı danışman eğitim programları ile danışman ve danışman adaylarını sertifikasyona hazırlarken, katılımcılara teorik bilginin yanı sıra, danışmanlık ve uygulama senaryoları aracılığıyla pratik kazandırıyor. Akademi Programları 20 Eylül 2003 tarihinden itibaren SAP Türkiye Yetkili Eğitim Merkezi Koç Bryce tarafından verilmeye başlanacak.
   <br/>
   <br/>
   Mevcut danışmanların farklı SAP çözümleri için uzmanlaşmasını sağlamak ve danışmanları sektördeki güncel pazar gereksinimlerini karşılayacak şekilde yetiştirmek amacıyla düzenlenen SAP Çözüm Akademisi Programına SAP danışmanları, SAP kullanıcıları ve kariyerini SAP alanında geliştirmek isteyen bireyler katılabilecek.
   <br/>
   <br/>
   Uluslararası standartlarda kapsamlı bir eğitim sunan SAP Çözüm Akademisi Programı’na katılanlar, SAP Sertifikası sahibi olarak bilişim sektörünün taleplerini karşılayabilecek bir uzman olduklarını kanıtlama imkanı buluyor.
   <br/>
   <br/>
   Kurumsal kaynak planlama yazılımlarında dünya lideri konumundaki Almanya merkezli SAP firmasının yazılımlarını satın alan 20 bin işletmede toplam 10 milyon kişi kullanıyor. Türkiye’deki işletmelerde ise 15 bin kişi SAP yazılımlarını kullanıyor.
   <br/>
   <br/>
   Bilgi için:
   <a href="http://web.archive.org/web/20031101040951/http://www.sap.com/turkey" target="_blank">
    www.sap.com/turkey
   </a>
   <br/>
   <br/>
   <b>
    SAP, Linux’a alışıyor
   </b>
   <br/>
   <br/>
   Almanya’da faaliyet gösteren açık kaynak yazılımcısı SuSE Linux ile kurumsal yazılım pazarının devi SAP, Linux’u kurumsal kullanıcılar için geliştirme amacıyla ortaklık kurdu. Anlaşmaya göre SuSE, SAP’nin United Linux Enterprise Server uygulamalarını kullanan müşterilerine hizmet verecek. Bu şekilde Linux’larda çıkan problemleri SuSE çözecek. Bundan önce 2001 baharında SAP yazılımları Linux Enterprise Server için onaylanmıştı. Mayıs 2002’den itibaren ise kullanıcılar SAP yazılımlarını IBM sunucular üzerinde kullanabilmeye başlamıştı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2987&yorum_id=1), [web.archive.org (arşiv bağlantısı)](http://web.archive.org/web/20031101040951/http://www.aksiyon.com.tr:80/detay.php?id=2987&yorum_id=1)
