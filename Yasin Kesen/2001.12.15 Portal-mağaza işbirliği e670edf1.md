# Portal-mağaza işbirliği

*Yasin Kesen 2001.12.15*

<div>
 <img border="0" src="/web/20020527032406im_/http://www.aksiyon.com.tr/yazar/yasinkesen.jpg"/>
 <p class="spot">
  Global ekonomik kriz bireylerin internetten yaptıkları alışverişin miktarını ve alışverişle ilgili tercihlerini de değiştirmeye başladı. ABD'de yapılan bir araştırmaya göre son dönemde internet mağazalarından yapılan alışverişlerin cirosu portallardan yapılan alışverişlerin gerisinde kalmaya başlamış.
 </p>
 <p class="metin">
 </p>
 <p class="metin">
  Yahoo ve Lycos gibi başlıca portalların alışveriş bölümlerine son bir haftada toplam 36 milyon ziyaretçi gelirken, Amazon.com ve Walmart.com gibi büyük sanal mağazalara 35 milyon ziyaretçi gelmiş. Yahoo ve Lycos'tan alışveriş yapanlar ise genelde, bu portallara farklı amaçları için gelip reklamların yönlendirmesiyle alışveriş bölümüne geçenlerden oluşuyor. Yani sırf alışveriş yapmak maksadıyla sanal mağazaya gelen bireylerden değil.
 </p>
 <p class="metin">
  Portalların alışveriş bölümlerinin tercih edilmesindeki bir diğer neden olarak da çeşitli sanal mağazalardaki fiyat bilgilerini de biraraya getirerek karşılaştırma imkanı tanıması gösteriliyor. Buradan da bireylerin daha ekonomik fiyatla satış yapan siteleri tercih ettiği sonucuna ulaşılıyor.
 </p>
 <p class="metin">
  Araştırmadan çıkan diğer bir sonuç ise internet kullanıcılarının nelere para harcadığını gösteriyor. Yılbaşı tatili dolayısıyla son günlerde en çok tatil, seyahat satışı yapılırken bunu oyuncak ve eğlence araçları takip ediyor. Sonrasında ise elektronik eşyalar, ev eşyaları, bahçe ürünleri ve elbiseler sıralanıyor.
 </p>
 <p class="metin">
  Ekonomide zayıflama görülen dönemlerde internet kullanıcılarının nerelerden neleri satın aldığına dair profili çıkaran ABD'liler, bu sektördeki yatırımcılara da yol göstermiş oluyor. Riske girecek olanların da krizi sorunsuz atlatmaları için önlerini görerek önlem almaları sağlanıyor.
 </p>
 <p class="metin">
  Türkiye'deki sanal alışveriş sektöründe ise, tüketici tercihlerinden tutun ekonomiye kadar çeşitli değişkenlere göre herhangi bir istatistik analizi yapılmıyor. Kurumlar kendi bünyelerinde bu tip çalışmalar yapıyor olabilir ama hepsi günü kurtarmanın derdinde olduğu için açıkçası bunun yapıldığını bile sanmıyorum.
 </p>
 <p class="metin">
  Yapılması gereken ise, sanal alışveriş konusunda uzmanlaşan ülkelerdeki analiz sonuçları değerlendirilerek çeşitli portallarla işbirliği içerisinde tüketimin önünün açılması, portalların ekonomiye katkısının sağlanması. Yoksa, büyük çaba harcanan, istihdam ve teknoloji için kaynak ayrılan portallar, şirketlerin sırtında sadece kambur olarak kalıyor.
 </p>
 <p class="metin">
  İyi bayramlar.
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  SSK bilgileri internette
 </p>
 <img border="0" src="/web/20020527032406im_/http://www.aksiyon.com.tr/2001/367/resimler/ssk.jpg"/>
 <p class="metin">
  Çalışma ve Sosyal Güvenlik Bakanlığına bağlı Sosyal Sigortalar Kurumu, Sanal Sigorta Müdürlüğü bünyesinde internetten bilgi hizmetleri vermeye başladı. www.ssk.gov.tr/sanalsigorta adresinden ulaşabileceğiniz sitede sigortalı, işveren, tarım sigortalısı, yurtdışındaki Türk işçiler, hak sahipleri ve yaşlılar için farklı başlıklar altında merak edilen sorulara cevaplar yayınlanıyor.
 </p>
 <p class="metin">
  Mevzuat ve bilgi bankası, istatistikler, etkinlikler, sosyal güvenlik sözleşmeleri, bülten, SSK İlaç Fabrikası ve sık sorulan sorular bölümlerinin haricinde ne zaman emekli olacağını merak edenler için de bir hesaplama tablosu sunuluyor.
 </p>
 <p class="metin">
 </p>
 <p class="arabaslik">
  KISA..KISA..
 </p>
 <p class="metin">
  Türkiye'nin ilk internet gazetesi Zaman, web sitesini yenileyerek portal görünümüne kavuşturdu.
 </p>
 <p class="metin">
  İxir, Doğuş Grubu'nun yeniden yapılanma stratejisi doğrultusunda Superonline'a satıldı.
 </p>
 <p class="metin">
  Dış Ticaret Müsteşarlığı, geçen yıl gümrüklerde sorun olan bilgisayar parçaları ile ilgili girişlerin bu yıl yeniden yaşanmaması için gerekli tedbirlerin alınacağını duyurdu.
 </p>
 <p class="metin">
  Superonline, e—iş platformu altyapı hizmeti ve yazılım desteği alanında faaliyet gösteren Akamai ile anlaşma imzaladı.
 </p>
 <p class="metin">
  Network Altınyıldız firması da postofis.com aracılığıyla spam dünyasına adım attı. Spam, tanıtım amacıyla mail tacirleri tarafından email gönderilmesi olarak tanınan sevimsiz bir metod.
 </p>
 <p class="metin">
  Deutsche Telecom, Garanti Teknoloji'nin %50'sini satın aldı.
 </p>
 <p class="metin">
  Dünyaca ünlü haber sitesi MSNBC, düşen reklam gelirleri karşısında personelinin %9'unu işten çıkardı.
 </p>
 <p class="metin">
  Sigorta İşleri Genel Müdürlüğü'nün otomasyonunu içeren e—Sigorta projesi ihalesini Koç Sistem—Meteksan Sistem konsorsiyumu kazandı.
 </p>
 <p class="metin">
  Amazon.com, mali krize giren Egghead.com'u 6.1 milyon dolara satın aldı. Egghead.com, elektronik ürünlerin satışını yapıyordu.
 </p>
 <p class="metin">
  Hollanda Hükümeti, Sony Playstation ürünlerinin satışını, kablolarında normalden 20 kat fazla Cadmium bulunduğu gerekçesiyle yasakladı.
 </p>
 <p class="metin">
  Online turizm sitesi Expedia.com, Fransa'da da hizmet vermek üzere yeni sitesini açtı.
 </p>
 <p class="metin">
  FBI, siber suçlarla mücadele etmek için yeni bir birim oluşturmaya karar verildiğini açıkladı.
 </p>
 <p class="metin">
 </p>
 <p class="arabaslik">
  HAFTANIN CİHANNET SORUSU: MCSE'nin açılımı ve anlamı nedir?
 </p>
 <p class="metin">
  Sorumuzun doğru cevabını gönderenlerden 2 kişi birer aylık Cihannet İnternet Paketi kazanacak. Cevaplar cnet@cihannet.com adresine gönderilecek.
 </p>
 <p class="metin">
  Son cevap gönderme tarihi 21 Aralık Cuma günüdür. Kazananlar 29 Aralık'ta bu sayfadan ilan edilecektir.
 </p>
 <p class="metin">
  19. Haftanın cevabı:
 </p>
 <p class="metin">
  ATAPI: AT Attachment Packet Interface: Bilgisayarın CD-ROM'dan bilgi okuyabilmesi için kullandığı veriyolu
 </p>
 <p class="metin">
  19. Hafta ödül kazananlar: Ramazan Aktaş, Selim İncesoy
 </p>
 <p class="metin">
 </p>
 <p class="arabaslik">
  WEBTIONARY
 </p>
 <p class="metin">
  NetBEUI: Aynı network üzerindeki bilgisayarların arasında iletişim kurabilmelerini sağlayan Windows protokolü.
 </p>
 <p class="metin">
 </p>
 <p class="arabaslik">
  www.egev.org
 </p>
 <p class="metin">
  Ege Ekonomisi Geliştirme ve Kalkındırma Vakfı (EGEV) tarafından hazırlanan internet sitesinde, Ege Bölgesi'nde bulunan 9 il konusunda veri tabanı oluşturuldu.
 </p>
 <p class="metin">
  Ege Bölgesi portalı ve sanal ticaret merkezi adı verilen proje, Cumhuriyetin kuruluşunun 100. yılının kutlanacağı 2023 yılında, Ege Bölgesi'ni, Türkiye'nin en gelişmiş bölgesi yapma yönündeki çalışmaların bir basamağı olarak görülüyor.
 </p>
 <p class="metin">
  Ege Bölgesi'ndeki her il ile ilgili veri tabanı ve bilgi bankası oluşturularak uzun vadede önemli bir bilgi kaynağı haline gelmesi amaçlanan site, valilikler, belediyeler, üniversiteler, sanayi ve ticaret odaları, borsalar, esnaf ve sanatkarlar odaları, ziraat odaları, bölge sanayici ve işadamları dernekleri ve bölgesel şirketler tarafından da destekleniyor.
 </p>
 <p class="metin">
  Egev.org sitesinde, İzmir, Çanakkale, Balıkesir, Manisa, Aydın, Denizli, Uşak, Afyon ve Muğla ile ilgili turizm, sağlık, idari yapı, KOBİ'ler, tarihçe, coğrafi konum, ekonomi, çevre, kültür—sanat ve öğretim kuruluşları gibi konularda ayrıntılı bilgiler yer alıyor.
 </p>
 <p class="metin">
 </p>
 <p class="arabaslik">
  Beyaz Saray turu
 </p>
 <p class="metin">
  11 Eylül saldırılarının ardından güvenlik önlemleri artırılan Beyaz Saray'a ziyaretçi girişinin de durdurulmasıyla birlikte Beyaz Saray'ın tanıtım bölümü de çalışmalarına ara vermişti. Sarayın tanımıyla ilgili faaliyeti devam ettirmek üzere, bina içerisinde çekilmiş tanıtıcı video görüntüler Beyaz Saray'ın web sitesinden yayınlanmaya başladı. (www.whitehouse.gov/holiday) Beyaz Saray sitesinde, yapılan çalışmalar ve dış ilişkilerle ilgili olarak da sürekli bilgi ve haberler yayınlanıyor.
 </p>
 <p class="metin">
  Beyaz Saray ve hükümetin çocuklara tanıtımı için de özel bir site hazırlanmış. www.whitehouse.gov/kids adresinden ulaşılabilen sitede, çocukların merak edeceği herşey yine çocukların anlayabileceği bir dille ve resimlerle anlatılıyor.
 </p>
 <p class="metin">
 </p>
 <p class="arabaslik">
  www.therevival.co.uk
 </p>
 <p class="metin">
  The Revival, İngiltere'deki Müslüman topluma hitap eden bir site. Diriliş anlamına gelen "Revival", güncel olayların karmaşasında benliğinden uzaklaşan Müslümanları yeniden bilinçlendirmek amacıyla yayın yapıyor. Sitede bulunan bölümlerden bazıları:
 </p>
 <p class="metin">
  Kur'an—ı Kerim ve Hadis, sorucevap bölümü, iman, bilim, politika, inançlar, terör ve bayram konularında makaleler, İslam ülkelerinden haberler, kutsal mekânlara ait fotoğraf ve video görüntüleri.
 </p>
 <p class="metin">
  Sitedeki diğer bir faaliyet ise, 20.yüzyıla damgasını vurmuş Müslüman şahsiyetlerle ilgili anket. www.therevival.co.uk/Muslim_year.htm sayfasındaki ankette yer alan isimlerden bazıları ise şöyle:
 </p>
 <p class="metin">
  Malcolm X, Muhammed Ali, Bediüzzaman Said Nursi, Muhammed İkbal, Aliya İzzetbegoviç, Fethullah Gülen ve Seyyid Kutub.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.inndir.com
 </p>
 <p class="metin">
  Program yükleme sitesi
 </p>
 <p class="metin">
 </p>
 <p class="metin">
  www.yukledix.com
 </p>
 <p class="metin">
  Program yükleme sitesi
 </p>
 <p class="metin">
 </p>
 <p class="metin">
  www.gercekturkiye.com
 </p>
 <p class="metin">
  Haber sitesi
 </p>
 <p class="metin">
 </p>
 <p class="metin">
  www.xeber.net
 </p>
 <p class="metin">
  Azeri haber sitesi
 </p>
 <p class="metin">
 </p>
 <p class="metin">
  www.habera.com
 </p>
 <p class="metin">
  Haber sitesi
 </p>
 <p class="metin">
 </p>
 <p class="metin">
  www.gerekliseyler.com.tr
 </p>
 <p class="metin">
  Müzik, çizgi roman, kitap, oyun.
 </p>
 <p class="metin">
 </p>
 <p class="metin">
  www.direksiyon.com
 </p>
 <p class="metin">
  Otomobil ve yarışmalar
 </p>
 <p class="metin">
 </p>
 <p class="metin">
  www.sporttakal.com
 </p>
 <p class="metin">
  Futbol, basketbol, motor sporları, formula1
 </p>
 <p class="metin">
 </p>
 <p class="metin">
  www.turkishcanadian.com
 </p>
 <p class="metin">
  Kanada'daki Türklerin sitesi
 </p>
 <p class="metin">
 </p>
 <p class="arabaslik">
  INBOX'A GELENLER:
 </p>
 <p class="metin">
  İhsan Varol, Meçhul Adam, Cihan Karadan, M.E.Karabekmez, Ahmet Özdemir, Ahmet Orhan, B.Çetinkaya, Reşat Tekin, R.K.Soydan, İsmail Bitirim, Sema İşler, Erol Kavas, Şahin Erol, Hakan Ali, Pınar Kılıç.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020527032406/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/367/sanalpark/1.htm), [web.archive.org (arşiv bağlantısı)](http://web.archive.org/web/20020527032406/http://www.aksiyon.com.tr:80/2001/367/sanalpark/1.htm)
