# Bilişim Olimpiyatları ve Bilişim Günleri

*Yasin Kesen 2001.05.26*

<div>
 <img border="0" src="/web/20011218000348im_/http://www.aksiyon.com.tr/yazar/yasinkesen.jpg"/>
 <p class="spot">
  Ekonomik krizin halktaki etkileri artık azalmaya başladı. Daha doğrusu insanlarımız bu krizin kendileri için getirdiği değişikliklere de artık alıştılar.
 </p>
 <p class="metin">
 </p>
 <p class="metin">
  Kriz halinin getirdiği zararların kabullenilmesi ile birlikte yerinde durularak herhangi bir şeyin başarılamayacağına inananlar hemen kolları sıvayıp yeni projelere hazırlanmaya başladılar.
 </p>
 <p class="metin">
  Fatih Üniversitesi'nin bu hafta başarıyla gerçekleştirdiği BiG2001 (Bilişim Günleri 2001) organizasyonunun ardından 9—10 Haziran günlerinde de Batı Koleji'nin organize ettiği Bilişim Olimpiyatları gerçekleştirilecek. Okul sezonunun sona ermesine yakın organize edilen bu faaliyetlerle birlikte tüm bir yazı boş geçirme ihtimali olan bir kısım öğrencilerin, kendini geliştirmek için bazı çalışmalar yapmak üzere ufukları açılmış olacak.
 </p>
 <p class="metin">
  Fatih Üniversitesi'ndeki organizasyon fuar, seminer ve konserin birleştirildiği renkli bir atmosfer oluştururken, program boyunca öğrencilerin sıkılmadan iştirak etmeleri hedeflenmiş. Kablosuz ürünlerde iletişimden bilgi sistemlerinde güvenlik konusuna, Türkiye'de elektronik ticaretten telekominikasyon pazarına kadar farklı konularda seminerlerin verildiği Bilişim Günleri'ne Dell, Nokia, Yimpaşnet, Digicom, IMG Bilişim Yayınları, Garanti Bankası, Microsoft, Oracle gibi kurumlar da katıldı. (www.fatih.edu.tr/big2001)
 </p>
 <p class="metin">
  Batı Koleji tarafından organize edilen Bilişim Olimpiyatlarında ise orta—lise seviyesindeki öğrencilerin bilişim teknolojilerine ısınmaları hedefleniyor. Yarışmada dereceye girebilecek öğrencilerin mercek altına alınarak bilişim profesyonelleri tarafından eğitilmesi ve geleceğe hazır hale getirilmesi planlanıyor.
 </p>
 <p class="metin">
  Web tasarımı, İnternet ve Bilgisayar yazılımları, Hayalimdeki Bilişim Projesi ve Bilişim Teknolojileri araştırması dallarında yapılacak olimpiyatta dereceye girecek öğrencilerin ödüllendirilmesinin yanında, bilişim sahasında Türkiye'nin de sesinin yükseleceğinin mesajı verilecek. (www.bitek—o.org)
 </p>
 <p class="metin">
  Sözün özü, Türkiye'de Bilişim alanında tüm kısıtlamalara rağmen güzel şeyler de oluyor!…
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  Vivendi Universal MP3.com'a talip
 </p>
 <img border="0" src="/web/20011218000348im_/http://www.aksiyon.com.tr/2001/338/resimler/Vivendi.jpg"/>
 <p class="metin">
  İnternet üzerinden müzik yayını kavgası sürüyor. Mahkemelere intikal eden, haklı taraf ile haksız tarafın kozlarını paylaştığı online müzik yayınlama hadisesi, mahkemelerin verdiği kararlar ile son bulmuyor. Hızını ve de hıncını alamayan müzik şirketlerinden Paris merkezli Vivendi Universal, MP3.com'u satın almak için kolları sıvadı.
 </p>
 <p class="metin">
  İnternet üzerinden müzik parçalarını ilk elden pazarlamayı planlayan Vivendi, 8 ay önce dava ettiği ve davasını kazandığı MP3.com için 372 milyon dolar fiyat teklif ediyor. Vivendi'nin geçen yıl 250 milyon dolar taleple dava ettiği MP3.com, mahkeme neticesinde 53.4 milyon dolar tazminat ödemeye mahkum olmuştu.
 </p>
 <p class="metin">
  Vivendi Universal, MP3.com'u satın alma konusunda anlaşma sağlayabilirse çalışmayı daha da genişletmeyi ve 40 milyon yeni kullanıcıya ulaşmayı hedefliyor.
 </p>
 <p class="metin">
 </p>
 <p class="arabaslik">
  Napster test kullanıcı arıyor
 </p>
 <p class="metin">
  Bu yazdan itibaren üyelerine ücret karşılığı hizmet vermeye devam edecek olan Napster.com, yeni sisteminin kontrolünü sağlamak için test kullanıcılar aradığını ilan etti.
 </p>
 <p class="metin">
  İnternette müzik paylaşımının sembolü haline gelen Napster'ın yeni sistemin başlaması ile birlikte aylık 6 ilâ 10 dolar arasında bir ücret karşılığında hizmet vereceği tahmin ediliyor. Yeni sistemde parçaların özel bir yöntemle şifreleneceği ve CD ortamına aktarılmasının engelleneceği belirtiliyor.
 </p>
 <p class="metin">
 </p>
 <p class="arabaslik">
  diyalogavrasya.com
 </p>
 <p class="metin">
  Gazeteciler ve Yazarlar Vakfı'nın iki yıldır yayınladığı Diyalog Avrasya Dergisi'nin web sitesi. "Evet" sözcüğü ile başlayan diyaloğa katkıda bulunabilmek için yayınlanan derginin web sitesi Türkçe ve Rusça olarak yayınlanıyor.
 </p>
 <p class="metin">
  Cengiz Aytmatov'dan Çalıkuşu'nun Feride'si Aydan Şener'e kadar, Orta Asya kentlerinden petrol dünyasına kadar farklı konu ve kişileri biraraya getiren dergi Avrasya'da diyalog için gerçek girişimlerde bulunuyor.
 </p>
 <p class="metin">
  Avrasya'nın en seçkin yazar, düşünür ve bilim adamlarını biraraya getiren derginin web sitesinde şu başlıklar altında yazılar yayınlanıyor:
 </p>
 <p class="metin">
  Dosya, Global Bakış, Eko—Röportaj, Yüzyüze, Entellektüel Bakış, Portre, Ekonomi, Uluslararası İlişkiler, Gelenekler, Kültür, Edebiyat, Sinema, Röportaj, Kitabiyat.
 </p>
 <p class="metin">
 </p>
 <p class="arabaslik">
  ders24.com
 </p>
 <p class="metin">
  İnternetimizde nihayet eğitim üzerine profesyonel çalışma başlatanlar da artmaya başladı. Uluslararasiegitim.com ve Mezun.com gibi daha çok yurtdışı eğitime odaklanan sitelerden sonra üniversiteye hazırlık aşamasındaki öğrenciler için hazırlanan böyle bir site ile karşılaşmak mutluluk verici.
 </p>
 <p class="metin">
  Ders24'te gündemdeki sıcak eğitim haberlerinin yanısıra, veliler ve öğrenciler için motive edici, planlı çalışmayı destekleyici yazılar da yayınlanıyor.
 </p>
 <p class="metin">
  Üniversite sınavının soluğunu ensesinde duymaya başlayan öğrencilerin sık sık ziyaret edeceği bölümler ise şöyle:
 </p>
 <p class="metin">
  Meslek rehberi, üniversite rehberi, burs rehberi, yurt rehberi, ÖSS rehberi, IQ testi, karakter testi, burçlar ve meslek ve tercih robotu.
 </p>
 <p class="metin">
  Siteye abone olanlara da zamanla daha çeşitli hizmetler verileceği ve öncelikle üyelerin haberdar edileceği müjdeleniyor. Takdir edilecek bir çalışma...
 </p>
 <p class="metin">
 </p>
 <p class="arabaslik">
  BUG: Yazılımlarda karşılaşılan hatalar. Programların temelinden kaynaklanan problemlerin genel adı.
 </p>
 <p class="metin">
 </p>
 <p class="arabaslik">
  elaziz.net
 </p>
 <p class="metin">
  Anadolu'nun içinden kendi gayretleri ile hazırlanmış bir şehir sitesi örneği. Çok profesyonel olmasa da bu alanda bir girişim olması bakımından destek olunması gereken bir çalışma.
 </p>
 <p class="metin">
  Gakkoşlar diyarı Elazığ'dan haberler, iş dünyasındaki gelişmeler, şehir rehberi, fıkralar, gelenekler, fısıltılar, resimler, ilçeler, şiirler, tarih, Elazığspor, efsaneler, camiler, röportajlar, yerel kültür, folklor, yemekler ve türküler içerik yönünden siteye zenginlik katıyor.
 </p>
 <p class="metin">
  Elazığ Sanayi ve Ticaret Fuarı ile ilgili detaylı bilgiye de ulaşılabiliyor.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.sciencedirect.com
 </p>
 <p class="metin">
  Bilim dünyasına adım atın...
 </p>
 <p class="metin">
 </p>
 <p class="metin">
  www.muhasebeci.com
 </p>
 <p class="metin">
  Muhasebe ve maliye mevzuatları
 </p>
 <p class="metin">
 </p>
 <p class="metin">
  www.worldbank.org/tr
 </p>
 <p class="metin">
  Dünya Bankası'nın Türkiye ile ilgili sayfası
 </p>
 <p class="metin">
 </p>
 <p class="metin">
  www.imf.org
 </p>
 <p class="metin">
  IMF'nin sitesinden Türkiye ile ilgili kararlarını takip edebilirsiniz.
 </p>
 <p class="metin">
 </p>
 <p class="metin">
  www.aydabir.com
 </p>
 <p class="metin">
  Arçelik tarafından yayınlanan aylık dergi
 </p>
 <p class="metin">
 </p>
 <p class="metin">
  www.ailehekimi.com
 </p>
 <p class="metin">
  Aile ve sağlık sitesi
 </p>
 <p class="metin">
 </p>
 <p class="metin">
  www.yazar.com
 </p>
 <p class="metin">
  Edebiyat, şiir, kitap dünyası
 </p>
 <p class="metin">
 </p>
 <p class="metin">
  www.aikido.gen.tr
 </p>
 <p class="metin">
  Aikido sporuyla ilgili güzel bir site
 </p>
 <p class="metin">
 </p>
 <p class="arabaslik">
  INBOX'A GELENLER: Metin A., Akif Gürkan, Dilber Işıklı, Sevgi Yöş, Temel Korkmaz, Bülent Aluş, Cihangir Cihan, Sahif, Muammer Canbey, Mehmet Körüstan, M.Saraç
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011218000348/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/sanalpark/1.htm), [web.archive.org (arşiv bağlantısı)](http://web.archive.org/web/20011218000348/http://www.aksiyon.com.tr:80/2001/338/sanalpark/1.htm)
