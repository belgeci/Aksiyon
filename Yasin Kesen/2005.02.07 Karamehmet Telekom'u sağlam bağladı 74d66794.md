# Karamehmet Telekom’u sağlam bağladı

*Yasin Kesen 2005.02.07*

<div>
 <p>
  <font>
   Telekom hizmetlerinde serbestleşme süreci 13 ay önce başladı. Sürecin başlamasından dört ay sonra Telekomünikasyon Kurumu’na (TK) başvuran özel şirketler lisanslarını alarak pozisyon belirledi.
   <br/>
   <br/>
   Verilecek hizmetin türüne göre A, B veya C tipi lisans için başvuran şirketler, Türk Telekom’un teknik altyapısının uyumlu hale getirilmesini beklediğinden bugüne kadar faaliyete geçemedi. Türk Telekom’un özelleştirme sürecinin belirgin hale gelmesine paralel olarak ekim ayından sonra piyasada hareketliliğin başlaması bekleniyor.
   <br>
    <br>
     TK’dan şimdiye kadar lisans alan 43 kuruluş arasında aynı sermaye grubuyla bağlantılı olanlar da var. Farklı tipte lisanslar alarak pazarı bölümlendirme stratejisini tercih eden gruplar arasında Superonline ve Milleni.com şirketleriyle Çukurova Grubu; Mortel ve Global İletişim’le Ülker Grubu yer alıyor.
     <br>
      <br>
       Çift koldan “ses hizmetleri” pazarına giren Çukurova bir yandan Turkcell, Digiturk ve Superonline Telekom’un akıbetiyle meşgulken diğer yandan Milleni.com ile Türkiye pazarına “merhaba”dedi. Yapı Kredi Bankası’nın Koç Grubu’na satıdığının açıklandığı gün, 1998 yılında bir Çukurova Holding iştiraki olarak Almanya’da kurulan European Telecommunication Holding şirketine bağlı Milleni.com markasının Türkiye’de hizmet vereceği duyuruldu.
       <br>
        <br>
         Almanya’da, özellikle Alovatan adlı arama kartlarıyla uzmanlık elde eden şirket, “taşıyıcı önseçimli”sabit telefon hizmetlerinin yanı sıra Digiturk Euro’nun Avrupa distribütörlüğünü de üstleniyor. 42 bin sabit telefon abonesinin haricinde 25 bin Digiturk abonesine ve yıllık 17 milyon dolarlık ciroya ulaşan Alovatan kartlarıyla bugüne kadar Avrupa’da başarıya ulaşan şirket, tecrübesini Türkiye’de de uygulamak niyetinde.
         <br/>
         <br/>
         Almanya’da arama kartları pazarında yüzde 22’lik payla ikincilik koltuğuna oturan Alovatan, “calla shop” adı verilen telefon ofislerine sağladığı altyapı hizmetinde yüzde 45’lik pazar payıyla birinci konumda. Özellikle bu iki alandaki birikim ve altyapısını değerlendiren şirketin Türkiye’deki hizmet politikası “sanal operatörler” oluşturarak lisans alamayan küçük çaplı telekom şirketleri için bir platform sağlamak.
         <br/>
         <br/>
         Benzer bir uygulamayı Turkcell’de “Hazırkart” ve “Muhabbet Hat” markalarıyla da sürdüren Çukurova Grubu, arama kartlarında daha yaygın bir politika uygulamaktan yana. Çukurova’nın Almanya’dan gelen şirketi Milleni.com, pazarlama ve satış için büyük bir organizasyon kurup işletmenin maliyet riskinden uzaklaşıp, bir anlamda “kendi işini” kuracak olan küçük yatırımcılarla beraber büyüyen bir yapı oluşturmayı hedefliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 5101 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19495), [web.archive.org (arşiv bağlantısı)](http://web.archive.org/web/20070613060403/http://www.aksiyon.com.tr:80/yazdir.php?id=19495)
