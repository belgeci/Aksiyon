# Kiralanabilir antivirüs hizmeti

*Yasin Kesen Bilinmeyen-tarih*

<div>
 <p>
  <font>
   E-güvenlik hizmetleri sağlayan InfoNet, "Safepack Kiralanabilir Güvenlik Hizmetleri"ni başlattı. InfoNet ve Check Point"in ortak çalışması olan Safepack projesinin en dikkat çekici özelliklerinden biri, yönetiminin bu hizmet için kurulan Safepack merkezinde, e-güvenlik uzmanlarınca yapılacak olması.
   <br/>
   <br/>
   Web üzerinden gerçekleştirilen saldırıların arttığı, daha az bilgili kişilerin bile etkili saldırılar düzenleyebildikleri bir dönemde başlatılan bu yeni hizmet ile internetten kaynaklanan saldırıların ve buna paralel olarak ortaya çıkan zararların en aza indirilmesi amaçlanıyor.
   <br>
    <br>
     KOBİ"lerin e-güvenlik ile ilgili bütçe ve eleman sıkıntısını gidermek için üretilen bu e-güvenlik çözümü sayesinde, güvenlik açıklarının kapatılmasını sağlayan yama programların temini ve yeni virüslere ait bilgilerin güncellemesi otomatik olarak yapılıyor.
     <br>
      <br>
       Safepack adı verilen kiralanabilir e-güvenlik çözümü, 25 adete kadar bilgisayar kullanılan işletmeler için uygun fiyat avantajı sağlıyor. Dünyaca ünlü güvenlik duvarı yazılım ve donanımları üreticisi Check Point patentli Stateful Inspection teknolojisiyle donatılan Safepack paketi, güvenlik duvarı uygulamasının yanında antivirüs çözümü, web trafiğinin kontrolü gibi birçok başka güvenlik hizmetini de kullanıcılara ulaştırıyor. Safepack ile, uzak ofislere sanal özel ağ (VPN) üzerinden bağlanmak ve güvenli bilgi akışı sağlamak mümkün oluyor. Bütün sistemin kurulması için sadece 10 dakika gerekiyor. Sistem bir kere kurulduktan sonra bütün güncellemeler, konfigürasyon değişiklikleri ve yamalar uzaktan yönetimle gerçekleştiriliyor.
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 433 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2594), [web.archive.org (arşiv bağlantısı)](http://web.archive.org/web/20050222043732/http://www.aksiyon.com.tr:80/yazdir.php?id=2594)
