# Açık yazılımın gizli devrimi

*Yasin Kesen 2005.12.05*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117134604im_/http://www.aksiyon.com.tr/resim/574/69.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Siyaset ve iş dünyasında kartlar yeniden dağıtılırken yazılım sektöründe de büyük bir değişim yaşanıyor. Tekel haline gelen büyük yazılım şirketlerinin tahtını sallamaya başlayan açık kaynak kodlu yazılımlar, stratejik noktalarda vazgeçilmez güce ulaşmaya başladı.
 </font>
 <p>
  <font class="content">
   Ekonomi ve iş dünyası siyasi dengelere paralel olarak yeniden şekilleniyor. Büyük şirketler el değiştiriyor, ortaklıklar kuruyor ya da faaliyet alanlarını değiştiriyor. Bazıları da piyasalara veda ederek dağılıyor. Yazılım sektöründe de son zamanlarda büyük bir dalgalanma var. Bu değişimle dünyadaki siyasî hareketlilik arasında direkt bir ilinti söz konusu olmayabilir; ancak dengelerin ciddi şekilde değişmeye başladığı da kabul gören bir gerçek. Yazılım sektöründeki değişim, açık ve kapalı kaynak kodlu yazılımların gelişim ve yaygınlaşma süreciyle ilgili. 5-10 yıl önce bilgi işlem yöneticilerinin dahi korkarak yaklaştığı açık kaynak kodlu yazılımlar bugün önemli kurumların tümü için vazgeçilmez birer çözüm odağı haline geldi.
   <br>
    <br>
     Açık kaynak kodlu projelerle ilgili uluslararası çalışmaları bulunan Dr. Naci Dai, yazılım dünyasındaki bu değişime Türkiye’den iştirak eden önemli bir kavşak noktasında duruyor. 1986’da Boğaziçi Üniversitesi Bilgisayar Mühendisliği’nden mezun olduktan sonra Kanada’daki Ottowa Carlton Üniversitesi’nde yüksek lisans ve doktora yaparken diğer programlama dilleri yerine, o yıllarda yeni yeni gündeme gelmeye başlayan Java’yı seçip nesne tabanlı programlama üzerine yoğunlaşıyor. Bölümdeki profesörlerin de katkısıyla COOP (Center for Object Oriented Programming) isimli bir proje grubu oluşturuluyor. Bu grubun öğrencileri ile daha sonra iki ayrı şirket kuruluyor. Bunlardan biri olan OTI (Object Technology People) yazılım teknolojisi ürünleri geliştiriyor ve 1999’da IBM tarafından satın alınıyor. Kurulan diğer şirket ise, Object People. Naci Dai de grupta bulunuyor. Danışmanlık ve eğitim hizmetleri sunan Object People, IBM’e nesne tabanlı programlama, java konularında eğitim veriyor. Daha sonra bu şirket de sektörün önemli markalarından BEA tarafından satın alınıyor.
     <br/>
     <br/>
     Çalıştığı şirkette yaşanan süreç sonrasında Türkiye’ye dönen Dr. Naci Dai, dünyanın önde gelen teknoloji şirketleriyle dirsek temasında bulunduğu için iş dünyasının yazılımla ilgili hangi yöne doğru gideceğine dair öngörüde bulunarak Java tabanlı yeni projelere başlıyor.
     <br/>
     <br/>
     Naci Dai geçen yıl e-iş ve e-ticaret portallarının geliştirilmesini büyük ölçüde kolaylaştıran Lomboz adlı bir Java yazılımı geliştirerek internet üzerinden dağıtmaya başladı. Bir yılda 250 binden fazla indirilen ve Java yazılımcıları arasında yaygın şekilde kullanılan uygulama, Dai’yi uluslararası açık kaynak kodlu yazılım alanında farklı bir noktaya taşıdı. Lomboz projesi, Java’nın yeni atılımlarından biri olan Web Tools Platform (WTP) bünyesine alınarak bir Java standardı haline getirildi. 10 Aralık’tan itibaren yeni sürümü dağıtılacak olan Eclipse projesindeki WTP, Dai liderliğindeki 150 yazılımcının katılımıyla oluşturuldu.
     <br/>
     <br/>
     Eclipse projesinin yazılım dünyasındaki tekelleşmeyi kırmak için en ciddi girişim olduğuna inanan Naci Dai, yazılımın insanlık için temel ihtiyaçlardan biri haline geldiğini belirtiyor. Yazılım geliştirme platformlarının parasız hale gelmesi gerektiğine inandıkları için bu projeye destek olduğunu söylüyor. İş dünyasının yazılımla ilgili tercihlerinin değişmesini sosyolojik bir evrim olarak nitelendiren Dai, açık yazılımın başlangıçta akademik bir çalışma gibi göründüğünü ancak aslında çok planlı şekilde yaygınlaştığını ifade ediyor. Microsoft ya da diğer yazılım şirketlerinin açık yazılım karşısında çok fazla ömrü kalmadığına inanıyor. Açık yazılım geliştirmek için bazı kurallar bulunduğuna dikkat çeken Dai, ücretsiz dağıtılan bir yazılımın açık yazılım olarak tanıtılabilmesi için güncellemeler ve sonraki sürümlerin de ücretsiz dağıtılması gerektiğini belirtiyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22948&yorum_id=1), [web.archive.org (arşiv bağlantısı)](http://web.archive.org/web/20060117134604/http://www.aksiyon.com.tr:80/detay.php?id=22948&yorum_id=1)
