# Yeni siyasetin e-devlet projesi yok!

*Yasin Kesen 2002.08.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060130145852im_/http://www.aksiyon.com.tr/resim/401/68.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Siyasette hızlı günler yaşıyoruz. Yeni oluşumların yanısıra yeni ittifak arayışları ve muhtemel koalisyon senaryoları gündemde. Meclise girmek isteyenlerin  parti merkeziyle sıkı temasa geçme zamanı. Adaylığını garantileyenler için de seçim bölgesinde propoganda yapma zamanı. Siyasetin ısındığı böyle bir mevsimde, olup bitenlere bakınca yine herşeyin geçmişte olduğu gibi seyrettiğini net bir biçimde gözlemlemek mümkün. Yine klasik siyasi entrikalar, yine birkaç günde hazırlanan parti programları, yine geleceğe yönelik hiçbir ufuk açma iddiası olmayan ucuz ve basit yatırım vaadleri.
 </font>
 <p>
  <font class="content">
   Halbuki, bu seçim kararının alınmasında ve Avrupa Birliği uyum yasalarının çıkmasında vekillerimizin en çok üzerinde durdukları konu, Türkiye"de siyaseti ve hantallaşan devlet yapısını yeniden kurabilmek değil miydi? Yok hayır sadece mevcut koltukları sağlamlaştırabilmek için hızla alınan bir kararlar zinciri idi ise derhal susup konuyu açmaya gerek kalmayacak. Fakat, asıl niyet Türkiye"nin bozulan siyasetini ve hantallaşan bürokrasiyi adam etmekse, dönüp gelişmiş ülkelerin projelerine bakmamız hayati önem taşıyor.
   <br>
    <br>
     Avrupa Birliği"ne uyum yasalarını çıkarmamızı alkışlayan ülkelerin veya organizasyonların bir yandan da aslında siyasi oluşumların projelerine göz atmaları gerekiyor. Çünkü AB"ye girmekle herşey bitmiyor, hiçbirşey de başlamıyor.   Halka götürülecek hizmetin ve bürokrasinin de Avrupa standartlarında olması büyük önem taşıyor. Sözü getirmek istediğim yer  "e-seçim sistemi" değil, çok daha fazlası... Eldeki örnekler elbette okyanusun öbür yakasına Amerika"ya ait, bir bakalım; ne gibi e-devlet projeleri hazırlanıyor, ne kadar bütçe ayrılıyor, hangi kurumlar bu projelere destek veriyor, neler hedefleniyor?
     <br/>
     <br/>
     İnternet, tarımda verimliliği artıracak
     <br/>
     <br/>
     Sadece Tarım departmanının hazırlatıp başlattığı 12 e-devlet projesi var. Ülkedeki tüm tarımla ilgili birimleri birbirine bağlayıp kırtasiyeyi sona erdirecek çalışma için öncelikle web ortamında bir portal hazırlanıyor. Portal üzerinden, tarım ve hayvancılıkla ilgili sektörlerde çalışanlara, ihtiyaç duyabilecekleri tüm bilgilerin aktarılması hedefleniyor. Yani kapsamlı bir tarım ve hayvancılık bilgi bankası kuruluyor. Kişilerin ve kurumların  tarım ofisi gibi yerlere giderek veya çeşitli yayınları araştırarak bilgi edinmek zahmetinden kurtarmak hedefleniyor. Ürün ve mal stok yönetimi sistemi için hazırlanan proje için 2002 yılında 12.2 milyon dolar, 2003 yılında ise 12.5 milyon dolar harcanacak. Proje kapsamında tarım ürünleri pazarlama sistemi ve gıda sağlık denetimini entegre edecek altyapı kurulacak. Tarım ürünlerinin bölgesel tahsisinin yapılması ve diğer bölgelerde fazla veya eksik taleple karşılaşılmaması için e-dağıtım sistemi kurulacak. Proje, EDS, AMS, Accenture, IBM, Unisys gibi firmaların dahil olduğu 14 firmalık konsorsiyum tarafından gerçekleştirilecek. Tarım ve hayvancılık gibi Türkiye"de teknolojinin ulaşması en son mümkün olabilecek bir sektörle ilgili e-devlet çalışmalarında birinci sıraya alan ABD, portal üzerinden yatırımcıların tarım projelerini değerlendirmeye alıp gerekli finansman taleplerini kısa zamanda karara bağlamayı amaçlıyor. Sektörle ilgili ödeme sistemini de internet ortamına taşıyacak olan sistem sayesinde bölgesel kurumların gelirleri de belirli bir düzen dahilinde tahsil edilmiş olacak. İlaçlama, bitki ve hayvan sağlığı konularında gerekli bilgiyi sezonluk olarak halka ulaştırmayı amaçlayan portal sayesinde verimli üretimi sağlayabilmek için doğru zamanda gerekli uyarı yapılmış olacak.
     <br/>
     <br/>
     Yangın söndüren erişim
     <br/>
     <br/>
     Diğer ilginç bir proje ise itfaiye sistemiyle ilgili. Web ortamında entegrasyonu sağlanacak itfaiye birimlerinin daha kolay ve hızlı biçimde müdahale etmesi ve yönlendirmenin doğru yapılması hedefleniyor. Yapay zeka gibi yazılım sistemlerinin entegre edileceği bu e-devlet projeleri sayesinde kişilerin yapabileceği hataların minimum seviyeye indirilmesi ve optimize edilmiş çözüm metodlarının uygulanması amaçlanıyor.
     <br/>
     <br/>
     Web ortamında kurulacak itfaiye sisteminde, hem halkın yangın durumlarında neler yapması gerektiği ile ilgili bilgi verilerek toplumsal eğitim sağlanmış olacak, hem de yangın çıkan çevreden internete erişebilenlerin, yangınla ilgili uyarı göndermesi mümkün olacak. Gönderilen uyarı bölgeye yakın itfaiye merkezlerini alarm durumuna geçirerek çok hızlı biçimde müdahale edilmesini sağlayabilecek. Bu projenin tamamen kurulması için 4.7 milyon dolarlık bütçe ayıran yönetim, yıllık sistem bakımı ve geliştirilmesi için de 2.2 milyon dolar harcama öngörüyor.
     <br/>
     <br/>
     ABD"nin Uluslararası Ticaret Komisyonu"nun hazırlattığı bir proje ise, tüm doküman sisteminin elektronik ortama aktarılmasıyla ilgili. Böylece tüm ticari işlemler ve yazışmalara kolayca erişilebilecek, ihtilaf durumlarında delil teşkil edecek belgelere anında ulaşılabilecek, geçmişte ticaret yapılan ülke veya firmalarla ilgili istatistik bilgiler veya raporlar kısa zamanda hazırlanabilecek. Bu projenin kurulacak güvenlik sistemiyle birlikte maliyeti 2 milyon dolar tutuyor.
     <br/>
     <br/>
     ABD"nin bilgi teknolojileri için ayırdığı toplam 52 milyar dolarlık bütçenin en verimli şekilde değerlendirilmesi için proje üreten merkezlerle bilişim sektörünün önde gelen firmalarını biraraya getirerek raporlar hazırlatan ve sonrasında karara bağlayan mekanizma, bu sistemle konuya yabancı bürokratların yanlış tercih yapmasının da önüne geçmiş oluyor.
     <br/>
     <br/>
     Gümrükler yeniden yapılanıyor
     <br/>
     <br/>
     Gümrük sistemini tamamen entegre edecek, merkezi kontrolü sağlayacak, dolandırıcılık ihtimalini ortadan kaldıracak projeyi üstlenen firma IBM. Proje başlangıcı için 1.3 milyar dolar bütçe ayıran devlet projenin toplamının 5 milyar dolara ulaşacağını tahmin ediyor. Nisan ayında imzalanan sözleşme ile başlatılan proje, 15 yıl boyunca sistemin yenilenmesi ve geliştirilmesini kapsıyor. Personel yönetiminden gümrükte işlem gören malların denetimine kadar herşeyi yeni baştan ele alıyor. IBM"e KPMG ve Lockheed Martin gibi tanınmış danışmanlık şirketleri destek veriyor.
     <br/>
     <br/>
     Halk, bürokrasiye takılmayacak
     <br/>
     <br/>
     Çevre temizlik ve koruma sistemi için de web tabanlı bir proje hazırlanıyor. Henüz bütçesi netleşmeyen proje ile devletin çevre temizlik gelirleri tek bir sistem altında toplanmış olacak. Projeyi Computer Associates ve Informatica gibi şirketler gerçekleştirecek.
     <br/>
     <br/>
     Halkın ihtiyaç duyduğu resmi belgelerin sağlanması için merkezi bir sistem kurulacak. Tüm evraklar tek bir noktadan temin edilebilecek. Farklı kurumlardan alınacak belgelerde ortaya çıkan çelişkiler engellenmiş olacak. Sahte belge hazırlanmasının da önüne geçilecek. Projeyi bilişim sektöründe güvenlik hizmetlerinde ismini duyuran RSA Security ve Qwest gerçekleştiriyor.
     <br/>
     <br/>
     Otomatik onay sistemini getirecek yeni bir sosyal güvenlik sistemi kurulacak. Sistemin maliyeti 1 milyon dolar. Sosyal güvenlik kapsamında verilen hizmetleri sunan kuruluşların merkezden onay almasını sağlayacak bir sistem. Sosyal güvenlik hizmetlerinde kırtasiye derdinden kurtaracak, işlemleri hızlandıracak.
     <br/>
     <br/>
     Ulaşımla ilgili olarak da ülke çapında teknolojik bir altyapı kurulması hedefleniyor. Nakliye hizmetlerinin güvenli biçimde sağlanması, bilgi bankasının verimli hizmet vermesi, yolculuklarda karşılaşılabilecek muhtemel sorunlara müdahalenin hızlandırılması amaçlanıyor. Tüm nakliye ve ulaşım sisteminin telekomünikasyon sistemiyle entegre edilerek güvenlik takip sisteminin eksiksiz yerine getirilmesi hedefleniyor. Özellikle 11 Eylül sonrasında önem kazanan bu proje ile, yolculara ait bilgilere anında erişim sağlanmaya çalışılıyor. Projenin bedeli 1 milyar dolar civarında. Tüm ülkeyi kapsayacak bu projeyi yirminin üzerinde bilişim şirketi gerçekleştirecek. Emekliler ve gazilerle ilgili dokümanların biraraya getirileceği örnek bir proje hazırlanıyor. Bu proje sayesinde ülkeye hizmet vermiş insanların daha sonra unutulması engellenerek düzenli biçimde sağlık ve diğer sosyal hizmetlerin verilmesi sağlanacak. Emekli ve gazilerle ilgili gelecekte araştırma yapacaklara arşiv imkanı sunulacak.
     <br/>
     <br/>
     Federal gelir ve giderleri kontrol altında
     <br/>
     <br/>
     20 milyon dolarlık bu proje sayesinde güvenlik ve gelirler yönetimi sistemleri web ortamında entegre edilecek. Toplanan verilerin denetimi, doğrulanması ve onayı elektronik sistem tarafından yapılacak. Computer Enterprises ve DynCorp projeyi yüklenen şirketlerden bazıları. Devlette çalışanların seyahatlerini, yolculuklarını düzenleyecek bir e-seyahat sistemi kurulacak. Usulsüz biçimde yol masrafı gösterilmesinin önüne geçilecek. Devlette çalışanların seyahatlerini kontrol altına alan sistemle lüks ulaşımın tercih edilmesi de engellenecek. E-seyahat projesini SAP firması hazırlıyor.
     <br/>
     <br/>
     Web ortamında karar destek sistemi ve proje yönetim merkezi kurmayı hedefleyen Hazine, bu sistem sayesinde yatırımların takibini ve karar mekanizmasını yeniden yapılandırmayı hedefliyor.
     <br/>
     <br/>
     Merkezi yönetim ve göçmen bürolarının hukuk işleri elektronik ortamdan kontrol edilecek. Davalarla ilgili tüm doküman ve belgelerin elektronik dosyalama sistemine geçirilmesi ve ortak veritabanından yönetilmesi hedefleniyor. 25 Mart"ta planlamasına başlanan projenin Kasım ayından itibaren yürürlüğe geçirilmesi hedefleniyor. Computer Associates ve SAP gibi firmalar projeyi gerçekleştirecek. Elektronik ticaret teknolojisine geçmeyi hedefleyen denizcilik departmanı, lojistik ve teknik destek hizmetlerinin elektronik ortam üzerinden gerçekleştirilerek zaman ve kaynak tasarrufu yapılmasını istiyor. Boeing ve Lockheed Martin gibi kuruluşlar çalışmaları sürdürüyor. Posta hizmetleri bünyesindeki işlemleri ve satın alma departmanlarındaki evrak trafiğini elektronik ortama aktaracak olan yeni sistem için toplam 400 milyon dolarlık bütçe ayrılıyor. Elektronik hale getirilen dokümanların yönetim sisteminin yanında dağıtım merkezlerinin web ortamında entegrasyonuyla posta dağıtımının hızlı biçimde gerçekleştirilmesi sağlanacak. Geniş bir konsorsiyumun gerçekleştireceği posta hizmetleri projesinde HP ve Qwest gibi şirketlerin adı geçiyor.
     <br/>
     <br/>
     Kaçak göçmenlik engelleniyor
     <br/>
     <br/>
     Oturum izni, vatandaşlık talepleri ve ülke dışına çıkışları bir merkezde toplayacak sistem, süresi geçenlerle ilgili erken uyarı sistemi kuracak. Oturum izni alanların çalıştıkları yerler ve yaşadıkları bölgede gittikleri mekanlar ile ilgili takip sistemi kurulacak. Kaçak girişleri engellemeyi de amaçlayan proje için ayrılan kaynak 380 milyon dolar. AT&amp;T ve IBM, bu projenin baş aktörlerinden.
     <br/>
     <br/>
     Devlet kurumlarıyla ilgili ABD makamlarının 34 aylık bir zaman diliminde hazırladığı bu projeler  bütçe yönetim merkezinde onay için son aşamaya gelmiş olanlar. Henüz günyüzüne çıkmamış daha ne tür projeler duyacağız onu zaman gösterecek..
     <br/>
     <br/>
     Topluma hızlı ve kaliteli hizmeti ulaştırmak için teknolojik imkanları azami derecede kullanarak hem kaynak hem de tasarruf sağlayacak bu projeleri görünce, e-mail adreslerinin varlığından habersiz milletvekillerimiz olduğunu hatırlayınca katetmemiz gereken epey bir mesafe olduğunu farkediyoruz. Umarız bir gün bizde de e-devlet projeleri bu yoğunlukta hazırlanır ve bürokrasi çilesi sona erer...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1693), [web.archive.org (arşiv bağlantısı)](http://web.archive.org/web/20060130145852/http://www.aksiyon.com.tr:80/detay.php?id=1693)
