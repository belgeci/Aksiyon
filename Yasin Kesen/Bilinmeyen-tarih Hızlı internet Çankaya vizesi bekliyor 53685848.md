# Hızlı internet Çankaya vizesi bekliyor

*Yasin Kesen Bilinmeyen-tarih*

<div>
 <p>
  <font>
   1998 yılında yapılan 10 bin portluk ilk ADSL ihalesinin ardından yapılan tüm ihalelerin Kamu İhale Yasası"ndaki teknik engeller nedeniyle iptal olması bireysel kullanıcıların hızlı internet hayalini suya düşürdü. Telekom yatırımlarını Kamu İhale Kanunu kapsamından çıkaran düzenleme ise Köşk"ten onay bekliyor.
   <br/>
   <br/>
   1998 yılında yapılan 10 bin portluk ilk ADSL ihalesinin ardından yapılan tüm ihalelerin Kamu İhale Yasası"ndaki teknik engeller nedeniyle iptal olması bireysel kullanıcıların hızlı internet hayalini suya düşürdü. Telekom yatırımlarını Kamu İhale Kanunu kapsamından çıkaran düzenleme ise Köşk"ten onay bekliyor.
   <br>
    <br>
     Gelişmiş ülkelerdeki birçok internet kullanıcısı yaklaşık yedi yıl önce ADSL teknolojisi sayesinde hızlı internete kavuşmuştu. Hatta bu ülkelerden birçoğunda kablo ve ADSL tabanlı hızlı internet kullanımı demode hale gelip yerini genişbant adı verilen uydu üzerinden direkt internet bağlantısına bırakmaya başladı. ABD ve Avrupa"daki özel telekom operatörleri hızlı internet hizmetlerine her yıl yeni projeler eklerken, Türkiye"deki internet kullanıcıları yasal prosedürler aşılamadığı için hâlâ kağnı hızında  internet bağlantısına bırakmaya başladı. ABD ve Avrupa"daki özel telekom operatörleri hızlı internet hizmetlerine her yıl yeni projeler eklerken, Türkiye"deki internet kullanıcıları yasal prosedürler aşılamadığı için hâlâ kağnı hızında internet bağlantısı kullanıyor. Yüksek maliyetli kullanımın sürmesi de cabası...
     <br>
      <br>
       Son bir yıl içerisinde ADSL ihalelerinin üç kez iptal olması nedeniyle hızlı internete kavuşamayan bireysel ve kurumsal internet kullanıcıları, 56. hükümet döneminde yürürlüğe giren Kamu İhale Yasası"nın mağduru oldu. Geçen yıl bu sezonda başlatılan 500 bin portluk ADSL ihalesi ile büyük ölçüde ümitlenen internetçiler, seçimlere birkaç hafta kala iptal edilen ihale nedeniyle yine moral bozukluğu yaşamış, ardından yapılan küçük çaplı ihalelerle moral bulmaya çalışmış fakat o ihalelerin de iptal olması nedeniyle ümitsizliğe kapılmıştı.Cezayir depreminde Akdeniz"den geçen uluslararası internet omurgasını sağlayan SMW-3 fiberoptik kablosunun 100 kilometrelik kısmının hasar görmesi, hızlı internete bir türlü kavuşamayan Türkiye"nin internet kapasitesini yüzde yirmilik bir düzeye indirmişti.
       <br>
        <br>
         Yurtdışı internet kapasitesinde yaklaşık iki aylık bir çile yaşayan Türkiye, kapasite kaybını telafi etmek için alternatif yollara hızla başvurmaya çalıştıysa da Kamu İhale Yasası"nın sebep olduğu teknik engeller nedeniyle ancak SMW-3 hattının düzelmesinden bir gün önce İtalya üzerinden internete kavuşabildi. Bir sonraki gün SMW-3 hattının devreye girmesiyle de eski kapasite, iki katına çıkmış ve yıllardır ihmal edilen yurtdışı internet bağlantısı yedeklenmişti.Kamu İhale Kanunu"nun zorunluluğu olan "en az 5 firma" şartı yerine getirilemediği için İtalya üzerinden sağlanan dış bağlantı ihalesi iptal edildi. İhale için 14 firmanın dosya almış olmasına rağmen sadece 4 firmanın katılması, bu firmalardan birinin de sadece dosya göndermiş olması, Türkiye"ye kısa süreli mutluluk yaşatan bu ihalenin de iptal edilmesine neden oldu. Yıllardır hızlı internet hayalini tüketmeyen ancak her adımda yasal engellerle karşılaşan internet kullanıcıları, son olarak Kamu İhale Yasası"nda yapılan düzenlemelerle ümitlendi.
         <br/>
         <br/>
         Şimdiye kadar sadece Ankara, İzmir, İstanbul ve Çanakkale"de 10 bin haneye ulaşan ADSL bağlantısı, 1998 yılında yapılan ihalenin eseri. 5 yıldır hem ekonomik hem de yasal nedenlerle ilerleyemeyen ADSL ihalelerinden sonuncusunu Meteksan-Nec konsorsiyumu kazandı. 60 bin portluk kapasite için yapılan son ihalenin ardından 15 Temmuz tarihinde Türk Sanayicileri ve İşadamları Derneği (TÜSİAD), İstanbul Sanayi Odası (İSO) ve Yabancı Sermaye Derneği (YASED) tarafından TBMM Başkanlığı"na Kamu İhale Kanunu ve Kamu İhale Sözleşmeleri Kanunu"nda değişiklik öngören tasarı sunuldu.
         <br/>
         <br/>
         TÜSİAD, İSO ve YASED, kanun kapsamını daraltıcı değişikliklerde titiz davranılmasını ve geçmiş dönemlerde tanık olunan müteahhitlik karnesi uygulamasına geri dönülmemesini istemişti.
         <br/>
         <br/>
         58. Hükümet"in Kamu İhale Yasası"ndaki değişiklik konusunda kararlı davranması ve yasama dönemi sona ermeden önce çalışmaları tamamlayarak meclisten geçirmesi, bilişimcilerin takdirini kazandı.
         <br/>
         <br/>
         Türk Telekom"un özellikle internetle ilgili yatırım projelerinin önüne engel olarak çıkan yasaların düzenlenmesiyle birlikte, Türk Telekom, doğrudan alım yapabilecek, yapım işlerine girebilecek. Yeni düzenlemeyle Kamu İhale Kanunu"ndaki "hizmet", "ortak girişim" ve "ihale yetkilisi" kavramları da yeniden tanımlanmış oldu.
         <br/>
         <br/>
         Ancak, Kamu İhale Yasası"ndaki düzenlemenin Meclis"ten geçmesiyle herşey bitmiş olmuyor. Şu günlerde internet kullanıcılarını en çok düşündüren AK Parti hükümetinin önergeleriyle TBMM"den geçirilen yasaların bir kısmının Cumhurbaşkanı Ahmet Necdet Sezer tarafından veto edilmiş olması. Bir kısım çevrelerin, Kamu İhale Yasası"nda yapılan düzenlemelerle ilgili olarak kışkırtıcı tavırları nedeniyle henüz "Çankaya vizesi" alamayan çalışma, son dönemlerde gündemden düşmeyen Anayasa Mahkemesi iptallerinden birisiyle de karşılaşmazsa Türkiye"nin hızlı internete kavuşmasının önünde engel kalmayacak. 1 Ocak 2004 olarak belirlenen telekom pazarındaki serbestleşmenin ardından Borusan, Koç, Genpa, Sabancı, Çukurova gibi büyük grupların operatörlüğe başlaması ve oluşacak rekabet sayesinde maliyetlerin düşmesi bekleniyor.
         <br/>
         <br/>
         Altyapı yatırımlarının tamamlanabilmesi için önemli görülen yasal düzenlemenin ardından yatırım hamlesine girişmesi beklenen Türk Telekom, projeleri kısa sürede hayata geçirebilir ve katma değerli projelere gereken önemi verebilirse tüm Türkiye kazanacak...
         <br/>
         <br/>
         <b>
          Microsoft Türkiye"de görev değişimi
         </b>
         <br/>
         <br/>
         Microsoft Türkiye Genel Müdürü Haluk Maga, Eylül 2003 tarihinde görevini Çağlayan Arkan"a devrediyor. Aslen Endüstri Mühendisi olan Haluk Maga, 1993 yılında Microsoft Türkiye"ye, beş kişilik kurucu takımın bir üyesi olarak katılmıştı. Microsoft Türkiye"de pazarlama faaliyetlerinden sorumlu yöneticilik görevini beş yıl sürdüren Maga, 1998 yılında Microsoft Suudi Arabistan Genel Müdürlüğü görevine getirilmişti.
         <br/>
         <br/>
         2000 yılında Süreyya Ciliv"in Microsoft"un merkezinde önemli bir göreve atanmasının ardından Microsoft Türkiye Genel Müdürlüğü"nü Haluk Maga devralmıştı.Bundan sonraki iş hayatında da Microsoft"taki misyonuyla çalışmalarını sürdüreceğini açıklayan Maga, "Ülkemizin verimlilik ve katma değerli üretime bağlı olarak daha rekabetçi, daha güçlü ve her alanda daha başarılı ve lider olabilmesi için yapacağım çalışmalar çeşitli platformlarda artarak sürecek. Bilgisayar kullanımının yaygınlaştırılması ve bilgisayar okur yazarlığı seferberliği konularında bir birey olarak hizmete devam edeceğim" dedi.
         <br/>
         <br/>
         Eylül ayında görevi devralacak olan Çağlayan Arkan, 2000 yılından bu yana Siemens Business Services (SBS) Türkiye"nin Genel Müdürü olarak görev yapıyordu. Ortadoğu Üniversitesi Endüstri Mühendisliği bölümü mezunu olan ve aynı üniversiteden MBA derecesi alan Arkan, iş hayatına 1984 yılında Tekofaks"ta başladı. 1987-1997 arasında Kopiteknik şirketler grubu ortağı ve yöneticisi olarak çalıştı. 1997 yılında SBS"e katılan Çağlayan Arkan burada sırasıyla, İş Geliştirme Müdürü, Uluslararası İş Geliştirme Uzmanı ve Genel Müdür olarak görev yaptı. 1962 Ankara doğumlu Çağlayan Arkan, TÜBİSAD, TBV ve TABA üyesi.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2029 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2865), [web.archive.org (arşiv bağlantısı)](http://web.archive.org/web/20050216182451/http://www.aksiyon.com.tr:80/yazdir.php?id=2865)
