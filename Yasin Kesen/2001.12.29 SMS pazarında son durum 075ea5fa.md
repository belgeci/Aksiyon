# SMS pazarında son durum

*Yasin Kesen 2001.12.29*

<div>
 <img border="0" src="/web/20020403151929im_/http://www.aksiyon.com.tr/yazar/yasinkesen.jpg"/>
 <p class="spot">
  Geçen yıl Aralık ayında yapılan Bilişim Fuarı'nda 3310 ve 6210 model uzun mesaj yazılabilen cep telefonlarını piyasaya süren Nokia firması, dünya çapındaki SMS pazarıyla da ilgili birtakım istatistik bilgiler vermişti.
 </p>
 <p class="metin">
 </p>
 <p class="metin">
  Bir önceki yıl dünya çapında bir milyar adet SMS gönderilirken bu rakamın geçen yıl sekiz milyara çıktığı söyleniyordu. Aradan bir yıl daha geçince şimdilerde dünya çapında dolaşan SMS sayısı hakkında bir tahminde bulunmak zor ama yine epey yükselmiş olsa gerek.
 </p>
 <p class="metin">
  İnternet üzerinden gönderilen SMS'lere baktığımızda ise kriz nedeniyle ücretsiz SMS hizmeti veren bir kısım sitelerin kapandığını görüyoruz. Birçok siteden gönderilen SMS'ler GSM operatörü firmalar tarafından bloke edilirken, sadece üyelik sistemiyle çalışan sitelerden gönderilen SMS'ler cep telefonlarımıza ulaşabiliyordu.
 </p>
 <p class="metin">
  Türkiye'de GSM operatörlüğü yapan firmaların sağladığı web tabanlı SMS hizmetlerine baktığımızda ise, Telsim'in uzun bir süredir bu hizmeti tamamen iptal ettiğini, Turkcell'in kısıtladığını ve Aria'nın da yine kısıtlı şekilde devam ettirdiğini görüyoruz. Turkcell, SMS sayısını kısıtlamasının yanında yeni bir uygulamayı da yakın bir zamanda başlattı. Web sitesinden gönderilen SMS sayısı belli bir limitin üzerine çıktığında faturaya yansıtılıyor.
 </p>
 <p class="metin">
  Elindeki reklam geliri fırsatını değerlendirmeyi düşünmeyip pazarda lider konumda olmasının verdiği rahatlıkla faaliyetlerini yönlendiren Turkcell, iyi bir strateji ile web tabanlı SMS hizmetini iyi bir gelir kaynağına dönüştürebilir. Mesajların başına eklenen "Turkcell Web" yazısı yerine, firmaların reklam nitelikli ilanlarını yayınlamayı tercih etse, ve web üzerinden sağladığı SMS hizmetini genişleterek ücret uygulamasını kaldırsa, 12 milyon abonesi sayesinde iyi bir reklam geliri elde edebilir. SMS yoluyla gönderilecek reklamlar ise, tüm diğer reklam metodlarının aksine, hedef kitlesine mutlaka ulaşan reklamlar olacağı için firmalar tarafından da tercih edilen bir çözüm olacaktır.
 </p>
 <p class="metin">
  Hatta ücretsiz SMS uygulamasında diğer operatörlere bağlı numaralara da mesaj gönderme imkanı sağlansa, abonelerin daha fazla sevgisi kazanılabilir. Aynı şeyler Telsim ve Aria için de geçerli ancak değerlendirilmeyen fırsatlar…
 </p>
 <p class="metin">
  14 Aralık'ta Aycell'in de resmen piyasada faaliyete başlaması ile birlikte GSM operatörleri piyasasının hareketleneceği tahmin ediliyor. Umarız rekabet aboneler lehine olur.
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  AB, sanal alışverişi vergilendirecek
 </p>
 <img border="0" src="/web/20020403151929im_/http://www.aksiyon.com.tr/2001/369/resimler/AB.jpg"/>
 <p class="metin">
  Avrupa Birliği, internetten yapılan satışlara KDV zorunluluğu getiriyor. Avrupa Birliği finans bakanları, internetten yapılan satışlardan KDV alınması zorunluluğunu getiren yasa tasarısını onayladı. Yasa AB dışında bulunan şirketler için de bağlayıcı durum arzediyor.
 </p>
 <p class="metin">
  AB dışında bulunan ve AB'ye üye ülkelerde internet üzerinden satış yapan şirketleri ilgilendiren yasa Şubat 2002'de uygulamaya girecek. Bu şirketlerin bir AB üyesi ülkede KDV kaydı yaptırmaları ve yaptıkları tüm satışları kayıt altına almaları gerekecek.
 </p>
 <p class="metin">
  Yeni çıkarılan yasa, sanal mağaza sektöründe çok sayıda firması bulunan ABD'li şirketler için birçok prosedür gerektirecek. Bu da firmaların finansal altyapılarında yeniden düzenleme yapmalarını gerektireceği için sorunlara yol açabilecek. Yeni yasaya uyum amacıyla yatırım yapmak zorunda kalacak olan şirketlerden bir kısmının AB pazarından çekilebileceği, kalanların ise KDV oranının düşük olduğu Lüksemburg gibi ülkeleri tercih etmesi bekleniyor.
 </p>
 <p class="metin">
 </p>
 <p class="arabaslik">
  KISA..KISA..KISA..KISA..KISA..KISA..
 </p>
 <p class="metin">
  Aria'nın yabancı ortağı Telecom Italia, İspanyol Telekom şirketi Auna'daki % 27'lik hissesini sattı.
 </p>
 <p class="metin">
  Dünyanın en büyük müzik şirketlerinden Universal, kopya engelli ilk albümünü piyasaya sürdü.
 </p>
 <p class="metin">
  General Motors, internet üzerinden otomobil satışı yapmak için yürütülen web projesini uygulanabilir görmediği için iptal ettiğini açıkladı.
 </p>
 <p class="metin">
  Netaş, Milli Savunma Bakanlığı ile 1239 adet Sahra Santralı kurulumu için 3.7 milyon dolarlık anlaşma imzaladı.
 </p>
 <p class="metin">
  Verisign (Networksolutions.com), Cocos adaları için ayrılan .cc domainlerinin kayıt yetkisini satın aldı.
 </p>
 <p class="metin">
  Turkcell Genel Müdürlüğü'ne Muzaffer Akpınar getirildi. Akpınar daha önce Çukurova Holding bünyesinde görev yapıyordu.
 </p>
 <p class="metin">
  Bir süredir finansal kriz içerisinde bulunan İMG Bilişim Yayınları, birkaç aydır gecikmeli yayınlanan dergilerinin yayınını durdurmayacağını açıkladı.
 </p>
 <p class="metin">
  Finlandiya'nın üçüncü büyük şehri Turku yönetimi, bundan böyle işletim sistemi olarak Linux'u, ofis yazılımları olarak da Open Offic'i kullanacaklarını açıkladı.
 </p>
 <p class="metin">
 </p>
 <p class="arabaslik">
  Haftanın cihannet sorusu
 </p>
 <p class="metin">
  Shuffle ne demektir?
 </p>
 <p class="metin">
  Sorumuzun doğru cevabını gönderenlerden 2 kişi birer aylık Cihannet İnternet Paketi kazanacak. Cevaplar cnet@cihannet.com adresine gönderilecek.
 </p>
 <p class="metin">
  Son cevap gönderme tarihi 4 Ocak Cuma günüdür. Kazananlar 12 Ocak'ta bu sayfadan ilan edilecektir.
 </p>
 <p class="metin">
  21. Haftanın cevabı:
 </p>
 <p class="metin">
  MCSE: Microsoft Certified Systems Engineer: Microsoft Sertifikalı Sistem Mühendisi.
 </p>
 <p class="metin">
  21. Hafta ödül kazananlar:
 </p>
 <p class="metin">
  İsa Çakmak, Gülcan Türkoğlu.
 </p>
 <p class="metin">
 </p>
 <p class="arabaslik">
  WEBTIONARY
 </p>
 <p class="metin">
  PNG: Portable Network Graphics: Gif animasyonlarla benzer olarak kullanılan sıkıştırılmış animasyon dosyası formatı.
 </p>
 <p class="metin">
 </p>
 <p class="arabaslik">
  turkstudent.com
 </p>
 <p class="metin">
  Öğrenciler için internette yeni bir ortak nokta daha açıldı. Turkstudent.com sitesi, hem Türkiye'deki hem de yurtdışındaki öğrencilere hitap ediyor.
 </p>
 <p class="metin">
  Güncel eğitim haberlerinin yanısıra üniversite adresleri, burs rehberi ve dil kurslarıyla ilgili bilgileri barındıran site, öğrenciler için bir başucu rehberi niteliğinde.
 </p>
 <p class="metin">
  Öğrencilerin ödev ve tezlerini arşivleyip paylaşıma açabilmesine imkan sağlanan sitede online ÖSS çalışmalarına da yer veriliyor. Yurtdışında eğitim almak isteyenler için de vize almaktan dil kurslarına kadar çeşitli ülkelerle ilgili bilgiler veriliyor.
 </p>
 <p class="metin">
  Almanya'daki ünlüler, dernekler ve kurumlarla ilgili sayfalar ise Almanya'daki Türk öğrenciler için kaynak oluşturuyor.
 </p>
 <p class="metin">
  Güzel yazılar, şiirler, fıkralar, faydalı bilgiler, biyografiler ve müzik albümleriyle ilgili sayfalar da öğrencilerin kültür–sanat yaşamlarını renklendiriyor.
 </p>
 <p class="metin">
 </p>
 <p class="arabaslik">
  managementfirst.com
 </p>
 <p class="metin">
  Kurumların, işletmelerin ilerlemesinin ilk engeli "yanlış yönetim"i aşabilmek için hazırlanan sitede yöneticiliği profesyonel olarak yapmak isteyenlere hitap ediliyor.
 </p>
 <p class="metin">
  Çeşitli yönetim biçimleri, liderlik, değişim yönetimi, strateji ve pazarlama gibi şirketlerin genel yapılarını ilgilendiren konuların yanısıra insan kaynakları, kurum içi eğitim müşteri ilişkileri planlaması gibi firma içinde görev alanların yetiştirilmesine yönelik bilgiler de veriliyor.
 </p>
 <p class="metin">
  Yenilikçi bireylerin istihdam edilmesi, bilgi yönetimi ve e–yönetim gibi kavramların da incelendiği sitede yönetim guruları ile yapılan röportajlara da yer veriliyor.
 </p>
 <p class="metin">
 </p>
 <p class="arabaslik">
  bilimveteknoloji.com
 </p>
 <p class="metin">
  Bilim ve teknolojiye meraklı internetçiler için hazırlanan sitede Mars Projesi'nden bitkilerle tedaviye kadar farklı konularda bilgi bulmak mümkün.
 </p>
 <p class="metin">
  Astronomi bölümünde güneş sistemi ve gezegenlerin ele alındığı sitenin elektronik bölümünde dijital ve analog elektronik ile devreler inceleniyor.
 </p>
 <p class="metin">
  Web tasarımı, programcılık ve donanımla ilgili bilgiler ise bilgisayar bölümünde toplanıyor. Ruh sağlığı ve bitkilerle tedavi yöntemlerinin anlatıldığı sağlık sayfasının yanısıra Zeka bölümünde çeşitli zeka oyunlarına yer veriliyor.
 </p>
 <p class="metin">
  Periyodik  tablo, hesap makinesi, ÖSS soruları, denemeler, puan hesaplama ve rehberlik sayfaları ise üniversite adaylarının rağbet ettiği bölümlerden.
 </p>
 <p class="metin">
  Bilgisayar virüsleri ve cep telefonlarıyla ilgili son haberlere de sitenin ana sayfasında yer veriliyor.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.kutuphaneci.org.tr
 </p>
 <p class="metin">
  Türk Kütüphaneciler Derneği
 </p>
 <p class="metin">
 </p>
 <p class="metin">
  deutsche-kultur-international.de
 </p>
 <p class="metin">
  Alman Kültürü ile ilgili
 </p>
 <p class="metin">
 </p>
 <p class="metin">
  www.internethaftasi.org.tr
 </p>
 <p class="metin">
  8-21 Nisan İnternet Haftası
 </p>
 <p class="metin">
 </p>
 <p class="metin">
  www.vekilinkarnesi.com
 </p>
 <p class="metin">
  Milletvekilleri ile ilgili eleştiriler
 </p>
 <p class="metin">
 </p>
 <p class="metin">
  www.rtuk.org.tr/turkdil.htm
 </p>
 <p class="metin">
  Türkçe kullanımı ile ilgili
 </p>
 <p class="metin">
 </p>
 <p class="metin">
  www.izmirfair.com.tr
 </p>
 <p class="metin">
  İzmir Fuarı sitesi
 </p>
 <p class="metin">
 </p>
 <p class="metin">
  www.web-reyting.net
 </p>
 <p class="metin">
  Türkçe web portalı
 </p>
 <p class="metin">
 </p>
 <p class="metin">
  www.istiklalcaddesi.org
 </p>
 <p class="metin">
  İstiklal Caddesi'nde yaşam
 </p>
 <p class="metin">
 </p>
 <p class="metin">
  www.bursauludag.com
 </p>
 <p class="metin">
  Bursa ve Uludağ Milli Parkı
 </p>
 <p class="metin">
 </p>
 <p class="arabaslik">
  INBOX'A GELENLER: Gün Utku, Ömer Yüce, Ayhan Semerci, M.S.Okumuş, Burak, Meçhul Adam, Cafer Özdemir, Yeliz Kuyucu, Naif Karabatak, Yasin Özarslan, M.Okuyan, Seda Şişman, Arzu, Serbülend Bayramoğlu, Kadir Aras, Cemil Tekin, Dinçer Uygur, Arif Hakyemez, Cihan Uğur, Tuncay Takmaz, Muhammed Fatih, Şükrü Büyükyazıcı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020403151929/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/369/sanalpark/1.htm), [web.archive.org (arşiv bağlantısı)](http://web.archive.org/web/20020403151929/http://www.aksiyon.com.tr:80/2001/369/sanalpark/1.htm)
