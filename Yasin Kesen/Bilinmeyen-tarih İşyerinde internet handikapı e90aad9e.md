# İşyerinde internet handikapı

*Yasin Kesen Bilinmeyen-tarih*

<div>
 <p>
  <font>
   Birçok şirket, kurumsal kimliğe bürünme çabasıyla birlikte bütün faaliyetlerini bilgisayar ortamına aktarıyor. Özellikle yurtdışı faaliyetleri olan firmalar artık birçok kontağı internet üzerinden sağlıyor.
   <br/>
   <br/>
   Belki birçoğunun patronunun henüz klavyesine bile dokunmadığı bilgisayar teknolojisinin şirketlerin her noktasına kadar girmesinin ardında personel tarafından suiistimal edilmesi gibi bir handikap pek farkedilmiş değil.
   <br>
    <br>
     Gayri—ahlaki sitelere girmekten tutun chat yapmaya, bir kısım tıklamalı sayfalardan büyük servet kazanma hayalleri kurmaktan online borsa yarışmalarına katılmaya kadar değişik versiyonlarda meşguliyet birçok çalışanın işyerinde en verimli saatlerinin önemli bir bölümünü alabiliyor.
     <br>
      <br>
       İşini bilen ve şirketinin hedefleri doğrultusunda bilgisayar ve internet kullanımını planlayabilen network sorumluları bu bahsettiğimiz handikapları ortadan kaldırabiliyor pek tabii ki. Lakin bir network sorumlusunun maaşını ödeme pintiliğini yapan patronlar içerideki personelinin nelerle vakit harcadığının çok da farkında değil. Uzak oldukları internet dünyasında “ufak”  gördükleri insanların ne gibi “dolaplar” çevirebildiğinin farkında olmayan patronlar ve şirket yöneticilerinin gelecekte işleri oldukça zor...
       <br>
        <br>
         Bir şirketin halkla ilişkiler müdürü olan arkadaşım geçen gün anlatıyor. Daha önce firmada sadece kendisi internete bağlanıyormuş. Şimdi şirketteki bütün bilgisayarlara, kurulan network ile yine onun bilgisayarı üzerinden internet sağlandığını ve artık tüm gün online olacağını söylüyordu. Sonrasında da daha personeli internete bağladığı gün başlayan kabustan bahsetti. Personelin haberdar olmadığı sistemde her makinadan girilen web adresleri bizim arkadaşın makinasında görülüyor. (Winproxy veya Wingate programı ile) Girilen web sitelerinin önemli bir oranının erotik siteler olması kendisini şok etmiş.
         <br/>
         <br/>
         Şirkette bir network sorumlusunun olmaması ve kendisinin de proxy işlerini bilmemesi nedeni ile internetlendikleri ilk günden beri personeli iş zamanında bir sürü vaktini boşa harcamaya başlamış durumda. Üzücü bir durum aslında. Sadece fertleri değil, şirketi de değil, ülke ekonomisini ve genel ahlakı ilgilendiren acı bir örnek.
         <br/>
         <br/>
         Biraz kurumsallaşmayı tamamlayabilmiş bir firmada bile bu denli eksiklikler olması ülkemizde şirket kültürünün daha katedeceği çok yol olduğunu işaret ediyor ne yazık ki...
         <br/>
         <br/>
         YK
         <br/>
         <br/>
         Gizliyüzler tatilde de faaliyette
         <br/>
         <br/>
         İki iletişim fakültesi öğrencisinin hazırladığı Gizliyüzler sitesinde felsefe, politika, edebiyat, sinema, popüler kültür ve medya konularında alışılmışın dışında bir formatta yayın yapılıyor. Girişte içeriği az bir site izlenimi edinseniz de bölümlerden birine girdiğinizde karşınıza çıkan doluluk sizi şaşırtıyor.
         <br/>
         <br/>
         Örneğin, felsefede bir çok fenomen üzerine yazılar mevcut, bunun yanısıra bilimum felsefe sitelerinin linkleri de derlenmiş. Politikada ise siyasetçilerimizin işlerinin görünmeyen tarafları biraz aralanmaya çalışılmış. Aykırı yorumlarla “gizli yüzler” anlatılmaya çalışılmış..
         <br/>
         <br/>
         Diğer bölümlerde de genel olarak üslup aynı. Dünya işlerinin arkasındaki “gizli yüzler”i tanımak için mutlaka ziyaret etmelisiniz. (http://gizliyuzler.roots.gen.tr)
         <br/>
         <br/>
         Beleş SMS programı
         <br/>
         <br/>
         Bir süredir iyice popüler olan Cell Buddy programını bizim de artık yazmamız şart oldu. Belki birçoğunuz aktif olarak kullanıyor. Ama gelen sorulara birer birer cevap vermekten yorulup burdan anlatmayı tercih ettim.
         <br/>
         <br/>
         Öncelikle programı http://cellbuddy.tripod.com adresinden çekebilirsiniz. Yeni versiyonu (0.7 beta) da geçtiğimiz günlerde çıktı.
         <br/>
         <br/>
         Evet programı nasıl kuracağız ve kullanacağız?
         <br/>
         <br/>
         Kurulum:
         <br/>
         <br/>
         Çektiğiniz dosyayı açtıktan sonra programı açıyorsunuz. Menu’den program info sekmesindeki “Login info” seçeneğini tıklıyor ve önce kendinizi tanıtıyorsunuz. Gerçek bir e—mail adresi, bir kullanıcı ismi ve bir şifre seçip kullanıcı formunu dolduruyorsunuz.
         <br/>
         <br/>
         Sıra telefon rehberinizi oluşturmada. Yine Menu’ye tıklayıp buddy info sekmesindeki “New”ı seçiyorsunuz. Buddy Name’e isim yazıp Network’ten GSM şebekesini seçiyorsunuz. (Türkiye dışındaki dostlarınıza da buradan SMS gönderebilirsiniz.) Sonra da ilgili kişinin telefon numarasını yazıp kaydediyorsunuz. Bu metodla rehberinize yüzlerce isim kaydedebilirsiniz. Böylece web üzerinde free SMS gönderilen yerlerdeki her seferinde numarayı yazmak çilesinden kurtuluyorsunuz.
         <br/>
         <br/>
         Rehberinizi oluşturdunuz. Şimdi sıra geldi mesaj göndermeye. Listenizdeki isimlerden herhangi birine tıkladığınızda hemen sol tarafta bir menu açılıyor. Bunlardan Message’ı seçince açılan kutucuğa mesajınızı yazıyor ve “Send”liyorsunuz. Türkçe karakterleri kullanmamaya dikkat etmeniz lazım.
         <br/>
         <br/>
         Numarasında veya isminde değişiklik yapmak istediğiniz biri olursa ismine tıkladığınızda açılan Menu’den “Buddy info”ya girip “Modify” seçeneğini seçerek yapabilirsiniz. Listenizden silmek istediğiniz kişileri de yine aynı yerden “Delete”yi seçerek yapabilirsiniz.
         <br/>
         <br/>
         Program Quios. com'un altyapısını kullanarak mesaj gönderdiği için mesajların sonunda “visit www.quios.com” şeklinde kısa bir reklam çıkıyor. Bu da cabası.
         <br/>
         <br/>
         Unutmadan söyleyelim. Mesajlarınızın sonuna isminizi veya kendinizi tanıtıcı birşeyi yazmayı unutmayın. Zira, mesajı alan mesajın kimden geldiğini anlayamayabilir...
         <br/>
         <br/>
         Web üzerinden SMS gönderebileceğiniz bazı adresler: www.mailsurf.com, www.quios.com ve www.sms.ru
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 7 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14122), [web.archive.org (arşiv bağlantısı)](http://web.archive.org/web/20050222044010/http://www.aksiyon.com.tr:80/yazdir.php?id=14122)
