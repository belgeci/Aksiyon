# Genç girişimciler mısırı fethetti!

*Yasin Kesen 2008.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bardakta mısır, ‘fast food’ dünyasının yeni gözdesi. Hem de çok sağlıklı… Türkiye’de patlama yapan mısır işinin parmak ısırtan genç girişimcileri, çok yakında bir numara olmayı hedefliyor.
  </font>
 </div>
 <div id="newsText">
  <font class="detail-text">
   Son zamanların en cazip yatırımlarından biri bardakta mısır. Genelde alışveriş merkezlerinde kurulan stantlarda karşımıza çıkan bardakta mısırın müdavimleri günden güne artıyor. Bu ilgi hâliyle girişimcileri memnun ediyor. Bardak mısır piyasasına iki ay önce iddialı bir giriş yapan Corn In Cup’ın genç patronlarıyla sektörün merak edilen yönlerini ve hem yatırımcılara hem tüketicilere yönelik uyarılarını konuştuk.
   <br/>
   <br/>
   İstanbul Fatih Koleji’ni bitirip üniversiteye giren Nusret Özsu, İrfan Meral ve Ömer Topbaş, fakülteye devam ederken iddialı girişimlerle iş dünyasına adım atarlar. Nusret, Gaziantep’in yöresel yemekleriyle ünlü bir restoran işletirken; İrfan, Metrocity Alışveriş Merkezi’nde One Up adlı nezih bir restoran açar. Ömer de, ailesine ait Saray Muhallebicisi’nden edindiği tecrübeyle ilkini Koç Üniversitesi’nde açtığı kampus içinde cafe-restoran işletmeciliğine başlar. Daha üniversitede okurken hazır gıda işinin ‘abc’sini hatmeden genç girişimciler, geçen yıl başlayan bardak mısır işinin bazı firmalar tarafından usulüne uygun yapılmadığını görünce, bu sektöre örnek olacak bir yatırım yapmaya karar verirler. Fizibilite çalışmalarını tamamladıktan sonra ‘sweet corn’ olarak bilinen kesilmemiş taze mısırı getirmek için Malezya’ya gidip bağlantıyı kurarlar. Marka ve kurumsal kimlik çalışmalarını da tamamladıktan sonra örnek satış noktalarını açıp franchise vermeye başlarlar. İstanbul’daki ilk satış noktasını Kanyon’da açan NİO şirketinin 25 yaşındaki genç patronları, restoran işletmeciliğinden edindikleri tecrübeyle iki ayda rakip firmalara fark atmış durumda.
   <br/>
   <br/>
   Corn In Cup ortaklarından İrfan Meral, satış noktalarında görev yapan personelin ciddi bir eğitimden geçirildiğini ve müşteri ilişkilerinin bu sektör için hayati önemi olduğunu anlatıyor. Bazı alışveriş merkezlerinde güvenlik görevlilerinin mısır satış standında nöbetleşe görev yaptığını dikkate aldığımızda Meral’e hak vermemek elde değil. Satış anında müşteriye gösterilen ilginin kendi markaları için en büyük sermaye olduğunu anlatan Meral, bu sayede yıl sonuna kadar tüketicinin aradığı bir numaralı marka olmayı umuyor.
   <br/>
   <br/>
   MISIR, KESİLMEMİŞ OLMALI
   <br/>
   <br/>
   Mısır işine sonradan girmeyi dezavantaj olarak görmeyen Ömer Topbaş ise ‘cafe-shop’larda olduğu gibi farklı uygulamalara imza atanların ayakta kalacağını düşünüyor. Bazı firmaların Macaristan ve Tayland’dan mısır getirdiğini belirten Topbaş, dünyada en kaliteli mısır Malezya’da yetiştiği için bu ülkeyi tercih ettiklerini söylüyor. Piyasada kullanılan mısırların besin değeriyle ilgili bilgi veren Nusret Özsu, kesilmemiş tane mısırın vitaminleri koruduğunu söylüyor. Bazı firmaların maliyet kaygısıyla salata için üretilen kesilmiş mısırı tercih ettiğini belirten Özsu, besin değeri azalan kesilmiş mısır konusunda tüketicileri uyarıyor.
   <br/>
   <br/>
   Türkiye’de aylık ortalama 150 ton bardak mısır tüketildiğini hatırlatan İrfan Meral, benzin istasyonlarında ya da sokakta satış yapılmasına izin veren firmaların sektörün geleceğini riske attığını söylüyor. Hazır gıda satışında hijyenin çok önemli olduğunu vurgulayan Meral, HACCP ve ISO standartlarına dikkat edilmesi gerektiğini belirtiyor. Satış noktalarının hijyen denetimi için ciddi bir yatırım yapan Corn In Cup ortakları, günü kurtarma derdiyle sektöre giren ve sokaklarda satışa izin veren firmaların kısa zaman içerisinde yok olacağına inanıyor.
   <br/>
   <br/>
   Ankara, İzmir, Bursa, Adana, Balıkesir, Mersin, Gaziantep ve Kahramanmaraş’ta da satış noktaları açıldığını anlatıyor İrfan Meral. Anadolu’da AVM kültürünün oturmaya başladığını, bazı Anadolu şehirlerinde bardak mısıra ilginin İstanbul’dakinden fazla olduğunu ifade ediyor.
   <br/>
   <br/>
   Corn In Cup’ı rakiplerinden ayıran önemli bir ayrıntı ise CNR fuarlarında bardak mısır satışı yapan tek marka olması. Her hafta düzenlenen sektörel fuarlarda işadamı veya profesyonel yönetici gibi profili yüksek bir kitleye ulaşıyor. Stant tasarımıyla dikkat çeken Corn In Cup, AVM’lerde en çok çocukların ve bayanların ilgisini çekiyor.
   <br/>
   <br/>
   <br/>
   <br/>
   <br/>
   MISIR VE SAĞLIK
   <br/>
   <br/>
   Bir bardak mısır, günlük mineral, manganez ve lif ihtiyacının beşte birini karşılar.
   <br/>
   <br/>
   Mısırdaki sitisterol ve odun selülozu idrar söktürmede ve safra salgılanmasının artırılmasında etkili. Mısırda bulunan lesitin, kan damarlarındaki kolesterol plaklarını eritip yok edebilir ve damar sertliğini önleyebilir.
   <br/>
   <br/>
   Amerikalı bir bilim adamının yaptığı çalışmaya göre, mısır tüketiminin artışı beyin fonksiyonlarının bozulmasını önlüyor, vücut dayanıklılığını artırıyor ve yaşlanmayı geciktiriyor. İçerisinde bulunan folik asit, kalp hastalıklarını engelleyecek özelliğe sahip.
   <br/>
   <br/>
   Mısır, kanserin önlenmesinde önemli etkiye sahip. Mısırdaki antioksidanlar ömrü uzatır ve az miktardaki glutathion varlığı nedeniyle oksijen taşınmasını artırır, normal hücre solunumunu sağlar ve aynı zamanda kötü huylu tümörlere moleküler oksijen gidişini önler. Böylece, detoksifikasyondan sonra kanser yapıcı maddelerin sindirim sistemi yoluyla atılmasını sağlar.
   <br/>
   <br/>
   Mısırda bulunan selüloz, bağırsak ve mide hareketlerini artırarak bağırsaklardaki sindirilmemiş besinin sindirilmesine yardımcı olur; bu da, bağırsak kanserinin önlenmesine yardımcı olur.
   <br/>
   <br/>
   <br/>
   BESİN DEĞERLERİ
   <br/>
   <br/>
   Enerji	85 kcal
   <br/>
   Protein	8.5 gr
   <br/>
   Yağ	4.3 gr
   <br/>
   Karbonhidrat 2.2 gr
   <br/>
   Şeker	6.1 gr
   <br/>
   Nişasta	73 gr
   <br/>
   Lif	2.9 gr
   <br/>
   Kalsiyum	22 mg
   <br/>
   Fosfor	21 mg
   <br/>
   Sodyum	0 gr
   <br/>
   Kolesterol	0 gr
   <br/>
   Karoten, Manganez, B1, B5, C ve E vitaminleri
   <br/>
   *(100 gr için)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-15977-genc-girisimciler-misiri-fethetti.html), [web.archive.org (arşiv bağlantısı)](http://web.archive.org/web/20131219135614/http://www.aksiyon.com.tr:80/aksiyon/haber-15977-genc-girisimciler-misiri-fethetti.html)
