# 11 Eylül e–güvenlik’e yaradı

*Yasin Kesen Bilinmeyen-tarih*

<div>
 <p>
  <font>
   ABD’li araştırma şirketlerinden IDC’nin bilişim yatırımlarının dağılımına yönelik yaptığı araştırmaya göre, 2001 yılında 66 milyar dolar olan e—güvenlik yatırımları 2006 yılına kadar 155 milyar dolara çıkacak. Dünya çapındaki tüm iletişim ve finansal hizmetlerin bilgisayarlı sistemlere geçirilmesi ile birlikte, rekabet stratejileri de değişmeye başladı.
   <br/>
   <br/>
   Yeni stratejiler, rakip şirketlerin ya da rakip ideolojilerin yönetiminde olan bilgisayar sistemlerini çökertmeye ya da ele geçirmeye yönelik olarak belirleniyor. Bu stratejik temayüle karşı, işletmeler veya bilgisayar ağlarını yönlendiren kuruluşlar güvenlik yatırımlarına daha fazla önem vermeye, daha fazla bütçe ayırmaya, daha fazla yatırım yapmaya başladı.
   <br>
    <br>
     11 Eylül saldırısında, ikiz kulelerde yer alan büyük şirketlerin hiçbirinin data kaybına uğramamış olması, güvenlik ve yedekleme stratejilerini doğru yönlendirdiklerinin de işareti idi. Bu olaydan ders alan birçok orta ya da küçük çaplı kuruluş, yeni bütçelerinde e-güvenlik yatırımları için önemli rakamlar tahsis etmeye başladı.
     <br>
      <br>
       ABD’li araştırma şirketlerinden IDC’nin bilişim yatırımlarının dağılımına yönelik yaptığı araştırmaya göre, 2001 yılında 66 milyar dolar olan e—güvenlik yatırımları, 2006 yılına kadar 155 milyar dolara çıkacak.
       <br>
        <br>
         Araştırmaya göre işletmelerin 11 Eylül sonrasında yaptığı yatırımlar nedeniyle e-güvenlik pazarının hacmi 2001 yılında bu kadar yüksek cirolarda gerçekleşmiş. Güvenlik yatırımları için son karar aşamasına gelen birçok kuruluşun, 11 Eylül sonrasında yatırımları kısa bir süre dondurup daha profesyonel danışmanlardan da stratejik yatırım görüşü aldığı belirtiliyor.
         <br/>
         <br/>
         Güvenlik yatırımlarına ayrılan bütçenin, diğer bilişim yatırımlarını ikiye katladığını ortaya çıkaran araştırmada bu yılki toplam yatırımların 80 milyar dolar olacağı tahmin ediliyor. Bizde de özellikle son dönemlerde bilgisayar sistemlerini yenilemek yerine, ağ yapısını yeniden düzenlemek, merkezi kontrol ve güvenlik sağlayan network sistemlerine terfi etmek tercih edilmeye başlandı.
         <br/>
         <br/>
         Mevcut bilgisayar yatırımlarının, işletmelerde yürütülen faaliyetler için yeterli düzeye ulaşması ve birçok iş sürecinin bilgisayar ortamında beklentileri karşılayan hale gelmesiyle birlikte, önem verilmesi gereken diğer düzenlemeler gündeme girmeye başladı. Birçok yerli şirketin bilgi—işlem departmanı artık kendi güvenlik sistemini oluşturmayı, mevcut güvenlik sistemini güncellemeyi öncelik olarak görmeye başladı. ABD’li Meta Group adlı araştırma şirketinin verilerine göre ise, işletmelerin yüzde 33’ü 2001’de bütçesinin yüzde 5’ini güvenlik yatırımlarına ayırmış. 2003’te ise, işletmelerin yüzde 88’inin bütçelerinin yüzde 5’ini güvenlik harcamalarına ayırması bekleniyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 59 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2068), [web.archive.org (arşiv bağlantısı)](http://web.archive.org/web/20050222151208/http://www.aksiyon.com.tr:80/yazdir.php?id=2068)
