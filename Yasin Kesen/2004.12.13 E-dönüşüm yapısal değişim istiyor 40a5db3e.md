# E-dönüşüm, yapısal değişim istiyor

*Yasin Kesen 2004.12.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son yıllarda kamu yönetimindeki birimlerin yaşadığı en büyük heyecan e-devlet çalışmalarıyla ilgili. Bilişimle tanışan karar mekanizmaları, teknolojinin nimetlerini vatandaşa ulaştırabilmek için arayışa giriyor. E-devlet çalışmalarında başarıya ulaşanların işaret ettiği en büyük değişiklik ise yapısal dönüşüm.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405173446im_/http://www.aksiyon.com.tr/resim/523/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “E-dönüşüm, yapısal reformlar, iş akışlarının yeniden düzenlenmesi...” Birkaç yıldır hem şirketlerin hem de devlet kurumlarının dilinden düşmeyen kavramlar. Şirketlerdeki yapı, devlet kurumlarına göre daha az karmaşık olduğundan bilişim teknolojileri ile desteklenen yapısal değişimler daha hızlı gerçekleştirilebiliyor. Hatta değişimin avantajları daha kısa zamanda netice verip kâra dönüşebiliyor. Devlet kurumlarındaki dönüşüm, şirketlerdeki kadar kolay ve hızlı değil. Dönüşümün ardından netice almak da bir o kadar sabır istiyor.
   <br>
    <br>
     Devlet kurumlarındaki bilişim uygulamalarında genel olarak üç temel problem giderildikten sonra çalışmalar hızlanıyor. Bunlardan ilki ve en büyüğü yönetimin bu değişime inanması. Bu aşamadan sonra yatırım için kaynak da bulunursa sabır gerektiren dönem başlıyor. Mevcut verilerin elektronik ortama aktarılması ve uygulamaların başlatılması ise bir sonraki safhayı oluşturuyor.
     <br/>
     <br/>
     <b>
      İki önemli nokta
     </b>
     <br/>
     <br/>
     59. Hükümetin verdiği destek ve teşvikler sayesinde birçok kamu kurumunun yöneticisi e-dönüşümün gereğine inanmaya başladı. Devlet Planlama Teşkilatı bünyesinde kurulan Bilgi Toplumu Daire Başkanlığı’na verilen “e-devlet planlama” görevi, her kurumun kendi içinde harekete geçmesine sebep oldu. Hatta eTürkiye ödülleri gibi yarışmalar, kamu kurumlarının birbirleriyle rekabete girişmesine bile sahne olmaya başladı.
     <br/>
     <br/>
     Bir süre Dünya Bankası’nda görev yaptıktan sonra ABD’de “eDevlet Technologies” adıyla kendi şirketini kuran Levent Yanık, e-devlet çalışmalarıyla ilgili iki önemli noktaya dikkat çekiyor. Bunlardan ilki, e-devlet çalışmalarına birçok kurumun heyecanla başlayıp kısa zamanda sonuç almak istemesi. Yanık’a göre e-devletin faydalarını görebilmemiz için en az 10-15 yıla ihtiyaç var. Çünkü kurumların tek tek e-uygulamaları hayata geçirmeleri işin başlangıç aşaması. Bir de kurumlarda yapılan uygulamaların tümünün tek bir çatı altında entegre edilmesi safhası var ki Levent Yanık’ın en büyük endişesi bu aşamada. “Kurumlar arasındaki entegrasyon sağlanırken çok büyük kargaşa çıkacak.” diyen Yanık, DPT bünyesinde kurulan Bilgi Toplumu Daire Başkanlığı’nın şimdiden elini çabuk tutarak bir yol haritası çıkarıp kurumların bu haritayı izleyip izlemediğini denetlemesi gerekiyor.
     <br/>
     <br/>
     Washington’daki Türkiye Konsolosluğu için e-Konsolosluk uygulamasını gerçekleştiren Levent Yanık, diğer ülkelerle karşılaştırma yapıldığında Türkiye’deki e-devlet çalışmalarının yavaş gittiğine dikkat çekiyor. “Bugün Japonya, Tayvan, Kore, Singapur’un atılımlarını konuşuyoruz. On yıl sonra Brezilya, Meksika gibi ülkeleri konuşuyor olacağız. Bu ülkeler son beş yıl içerisinde stratejik yapıda büyük değişiklikler gerçekleştirdi. 3-4 yıl önce Mısır’da Bilgi ve Teknoloji Bakanlığı kuruldu. Başına da Kemal Derviş gibi Dünya Bankası’nda çalışmış birisini getirdiler. 5-10 yıl sonra Mısır’la ilgili büyük değişim haberlerini duymaya başlarız.” sözleriyle gelişmekte olan ülkelerdeki e-dönüşümün durumunu ortaya koyuyor. Yanık, e-devlet uygulamalarının yüzde 35’inin başarıya ulaşamadığının da altını çiziyor. Kurumlardaki iş akışlarının yeni baştan düzenlenmesi ile başarı oranının yükseleceğine inanan Levent Yanık, internetten pasaport başvurusu yapan bir vatandaşın emniyete gittiğinde yeniden form doldurması kadar anlamsız bir uygulama olamayacağını ifade ediyor.
     <br/>
     <br/>
     <b>
      Ulusal Yargı Ağı Projesi
     </b>
     <br/>
     <br/>
     ABD’de şu an en çok tartışılan konu, kurumların tepe yönetiminde CIO (Chief Information Officer) denilen Bilgi Sistemleri Yöneticisinin konumunun ne olacağı. Türkiye’deki birçok kurumda Bilgi İşlem Daire Başkanı olarak görevlendirilen kişilerin sistemin düzgün şekilde çalışmasını sağlamak haricinde sorumluluğu bulunmadığını belirten Levent Yanık, üst yönetimde bilişimle ilgili stratejik kararları verebilecek bir CIO bulunması gerektiğine inanıyor. Bu kişilerin bilgisayar mühendisi ya da programcı değil de teknolojik yönetim değişimini sağlayabilecek niteliklere sahip biri olmasının daha önemli olduğunu vurguluyor.
     <br/>
     <br/>
     TÜSİAD ve TBV işbirliği ile düzenlenen eTürkiye Kongresi’nde devlet kurumları iki kategoride yarıştı. E-devlet kategorisinde birinciliği Ulusal Yargı Ağı Projesi (UYAP) ile Adalet Bakanlığı aldı. E-yerel yönetimler kategorisinde birinciliği ise Bursa Osmangazi Belediyesi aldı.
     <br/>
     <br/>
     57. Hükümetinin (DSP-MHP-ANAP) Adalet Bakanı Hikmet Sami Türk zamanında, 2000 yılında başlatılan UYAP Ağustos 2004’te tamamlanarak hizmete girdi. Dört yıl süren projenin mutfağında olan ve ödülü bakanlık adına alan Adalet Bakanlığı Müsteşar Yardımcısı Osman Bölükbaşı proje başladığında Bilgi İşlem Dairesi Başkanıydı.
     <br/>
     <br/>
     “Ulusal Yargı Ağı Projesi, yargının uzun zamandır yapmak istediği bir dönüşüm. Proje ile raflar arasına sıkışmış tozlu dosyalar dönemi kapanmış olacak.” sözleriyle projenin önemine işaret eden Bölükbaşı, projenin bütün mahkemeleri kapsadığını ifade ediyor. Yargıtay, Danıştay, İdare mahkemeleri, Asliye ve Ceza mahkemelerinin de merkezi ağa dahil edildiğini açıklayan Bölükbaşı, UYAP sayesinde yargı birimleri arasında bilgi ve veri iletişimi sağlanarak yargı sürecinin hızlandırılacağını müjdeliyor.
     <br/>
     <br/>
     <b>
      ALTINDAĞ BELEDİYE BAŞKANI VEYSEL TİRYAKİ:
      <br/>
      MUHTAR EVLERİ İLE VATANDAŞLARA DAHA YAKIN OLACAĞIZ
     </b>
     <br/>
     <br/>
     Veysel Tiryaki, 1996 yılında Türkiye’nin ilk kaymakamlık web sitesini açan bir bürokrat. O dönemde, Hasankeyf’te kaymakam olarak görev yapan Veysel Tiryaki, güneydoğuda terör ve ekonomik sorunlarla boğuşurken batıdaki ilçelerin bile tanışmadığı interneti görev yaptığı Hasankeyf’e taşımıştı. Web sitesi sayesinde Hasankeyf hem Türkiye’de hem de dünyada tanınmıştı. Veysel Tiryaki şu anda Ankara’nın merkezindeki Altındağ ilçesinin belediye başkanı.
     <br/>
     <br/>
     <b>
      <i>
       E–belediyecilik çalışmaları nasıl başladı, nasıl devam edecek?
      </i>
     </b>
     <br/>
     <br/>
     Altındağ ilçesinde çağın koşullarına uygun belediyecilik hizmetlerini uygulamaya geçirmeye çalışıyoruz. Hem fiziki bilişim altyapısını düzenlemek hem de personelimizin bu altyapıyı kullanarak hizmet verebilmesi için emek harcadık. Gönlümüz, Altındağ’da oturan herkesin e-belediyecilik hizmetinden faydalanmasından yana. Telefonla, internetle ya da yeni kuracağımız muhtar evleri vasıtasıyla vatandaşa daha yakın olmak istiyoruz. Şu anda hizmet binalarımızda farklı yerlerde olan birimleri bina girişinde tek bir alanda bir araya getirerek tüm işlemlerin yapılabileceği bir mekan kurmak istiyoruz. Bu mekanda elektronik ortamda tüm birimleri birbirine bağlamayı hedefliyoruz.
     <br/>
     <br/>
     <b>
      <i>
       E–belediye’ye geçişle birlikte yapısal bir reform da yaşanıyor mu?
      </i>
     </b>
     <br/>
     <br/>
     Belediyemiz gece geç saatlere kadar hizmet veriyor. Birçok devlet dairesi gibi saat 17.00’de mesai sona ermiyor. Vatandaşın işi görülünceye kadar hizmet devam ediyor. Belediyemizdeki 30 müdürlüğü 15’e indirdik, şube müdürlüklerini kaldırdık, belediyemizdeki fazla araç ve gereçleri satarak elden çıkardık, dağınık olan birimleri bir araya topladık. İki bloktan oluşan ana hizmet binamızın birini boşaltıp tüm birimleri bir binada topladık. Diğer binayı da kiraya vereceğiz. Bu düzenleme ve tasarruflarla yıllık 500 milyar olan yatırım bütçemizi 20 trilyona çıkarma imkanı doğdu. Önemli olup da atıl duran kaynakları değerlendirmek, personel çatısını yeniden yapılandırmak istiyoruz. İş akışlarını yeniden düzenlediğimiz için personel sayısı azalmasına rağmen işlemler hızlandı. Şu anda 2000 personelimiz var, aslında bizim için gerekli olan personel sayısı 500.
     <br/>
     <br/>
     <b>
      <i>
       Birçok belediye bilişime yatırım için kaynak bulamadığını söylüyor. Sizin bu belediyelere öneriniz nedir?
      </i>
     </b>
     <br/>
     <br/>
     Türkiye’de en büyük israfı belediyeler yapıyor. Belediyemizdeki bilgisayarlar için bakım hizmeti alıyorduk. Bir hesap çıkardık baktık ki bir yılda yaptığımız bakım masrafı, bilgisayarlarımızın değerinden çok daha yüksek. Belediyelerin bütçesinin yüzde 90’dan fazlası personel gideri. Belediyeler gider kalemlerini gözden geçirsin, israfı azaltsın bir anda kasada yatırım yapacak para birikmeye başlıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19081), [web.archive.org (arşiv bağlantısı)](http://web.archive.org/web/20070405173446/http://www.aksiyon.com.tr:80/detay.php?id=19081)
