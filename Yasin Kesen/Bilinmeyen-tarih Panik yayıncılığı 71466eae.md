# Panik yayıncılığı

*Yasin Kesen Bilinmeyen-tarih*

<div>
 <p>
  <font>
   Herşey 11 Eylül günü ikinci uçağın Dünya Ticaret Merkezi’ne çarpmasıyla su yüzüne çıkmıştı. Uçakların belli zaman aralıkları ile kulelere ve Pentagon’a düşürülmesi, saldırıyı planlayan ekibin bu işin canlı olarak yayınlanmasını planladıklarının da işaretiydi.
   <br/>
   <br/>
   Körfez Savaşı ve Balkanlar’daki canlı savaş yayınlarının ardından dünya bu çapta büyük bir operasyona televizyon ekranlarından şahit olmamıştı. O zamanlar internet de henüz gelişmemiş olduğu için herkesin gözleri günün her saati haber kanallarındaydı. Aslında haber kanallarının gelişmesi de canlı savaş yayınları ile aynı zaman dilimi içerisinde gerçekleşti denilebilir.
   <br>
    <br>
     Şimdi dönüp bugünlerde ABD’nin Afganistan’a yaptığı operasyonlara baktığımızda, medyanın tümden aciz kaldığını görüyoruz. Cephede görev yapan ve can korkusu da taşıyan bir avuç muhabir, operasyonun ayrıntılarını sık sık kesilen bağlantılarla dünyaya aktarıyor. 11 Eylül günü o muhteşem binaların canlı TV yayınları ile çöküşünün görüntülenmesinin ardından ABD’nin bu kadar ortalığı velveleye verip de başlattığı operasyondan görüntüler yayınlatamamasını garip karşılıyorum. Madem ki bu operasyonla Amerikan halkının gözünde pirim toplamaya çalışıyor, gündüz gözüyle tüm tahribatı canlı canlı yayınlamalıydı diye düşünmeden edemiyorum.
     <br>
      <br>
       Gece karanlığındaki operasyonların detayı TV’lerden bile izleyiciye net bilgi veremezken internetten doğru dürüst verilmesi beklenemez. Böyle bir karmaşa içerisinde yayın yapılması da panik havasından başka bir faaliyet olmasa gerek. Yeni haber bulma peşindeki kaynaklar da ister istemez kıt haberler içinde haberlerin doğruluk derecesini ayırt edemeden dünyaya duyurabiliyor. Ardından da düzeltmeler, düzeltmenin düzeltmesi vs...
       <br>
        <br>
         Terörün medyadaki etkisine baktığımızda da özetle medyayı çökerttiğini söyleyebiliriz. Kendi operasyonlarının tüm çıplaklığıyla dünyaya gösterilmesini sağladıktan sonra, kendilerine yapılan operasyonların o kadar hazırlık yapılmış olmasına rağmen yarım yamalak yansıtılması. İşte Ladin’in bir başarısı daha...
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 6 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12752), [web.archive.org (arşiv bağlantısı)](http://web.archive.org/web/20050222043941/http://www.aksiyon.com.tr:80/yazdir.php?id=12752)
