# Terimlere taktım abi!

*Yasin Kesen Bilinmeyen-tarih*

<div>
 <p>
  <font>
   Dolmuşa binmiş gidiyorum.
   <br>
    “Usta şurdan bi Çobançeşme alır mısın?”
    <br>
     Radyodaki kanalı değiştirdikten sonra omzunu hafif dürerek aynadan suratıma yan bir bakış fırlatarak elimdeki parayı alıyor şoför.
     <br/>
     <br/>
     Polisin dolmuşumuzun kalkması için çaldığı düdük ile korna seslerinin karıştığı bir anda gürültüden canım sıkılarak şoförün kanalını değiştirdiği radyoya yönlendiriyorum dikkatimi.
     <br>
      <br>
       Çaylak olduğu sesinden belli bir bayan DJ çalan müziğin sonuna doğru yeniden başlıyor lafa. (DJ’ler alınmasın). Program süresinin dolduğunu haber veren DJ’miz dinleyenlerin kendisine “elektıronik posta”sından ulaşabileceklerini söylemeyi de ihmal etmiyor.
       <br>
        <br>
         Bir başka kanala geçiyor şoförümüz, bu kanaldaki DJ efendide de aynı eda! “Evet sevgili dinleyenler, istek parçalarınız için hemen elektıronik posta gönderiyorsunuz!”
         <br/>
         <br/>
         Düşünüyorum. Yabancı medyayı takip ederken hiçbir kanalda sunucuların veya DJ’lerin “e—mail” yerine “electronic mail” demediklerini anımsıyorum. Tamam kabul ediyorum. Terimleri Türkçeleştirmeye çalışıyoruz ama neden “elektronik” kelimesini biz de eller gibi kısaltarak değil de ardarda söylememiz gerektiği durumlarda “elektronik” diye telaffuz ediyoruz? Hem zaten bu kelime de Türkçe değil ki!
         <br/>
         <br/>
         Dahası bu kelimenin kısa haline bile karşıyım aslında! Neden mi? Çünkü bu “e—mail” veya “e—posta” dediğimiz şey “elektronik” birşey değil ki! Hadi “cyber” yani “siber” veya “virtual” yani “sanal” bir posta olarak tabir edilmeyi hak ediyor. Herşeye de eleştirel yaklaşıyorsun diyebilirsiniz ama hiç düşündünüz mü acaba neden “elektronik” olarak tabir edildiğini? Ben açıkçası bir anlam veremiyorum...
         <br/>
         <br/>
         Ve genel bir terim sıkıntısına geçelim. Buna tercüme sıkıntısı da diyebiliriz aslında. Geçen hafta STV’deki Megabyte programında da bahsedildiği gibi Windows, Office veya diğer yazılımların Türkçe’ye tercümelerinde hepten sorunlar var. Güya Türkçeleştirilmiş uyarı pencereleri karşınıza çıktığında “Ah keşke İngilizcesi’ni kullansaydım, en azından sözlüğe bakar, sorunu anlardım” dediğiniz çok defa başınıza gelmiştir mutlaka...
         <br/>
         <br/>
         Yine başınızı ağrıttım. İyi haftalar diliyorum...
         <br/>
         <br/>
         YK
         <br/>
         <br/>
         Tercümanınız: GURU
         <br/>
         <br/>
         Egroups’ta üye olduğum gruplardan biri olan faydali—siteler@egroups.com’da* üyelerden birinin gönderdiği bir e—mail vesilesiyle tanıştığım “Guru” bir programın adı. Ücretsiz olarak www.guru.net’ten çekebileceğiniz bu program herhangi bir sitede dolaşırken veya herhangi bir program üzerinde çalışırken bir kelimenin üzerine ALT tuşu basılıyken tıkladığınızda internetten anlamını bulup size getiriyor. Tabii bunun için o anda internete bağlı olmanız gerekiyor.
         <br/>
         <br/>
         Amerika’daki PC Magazine dergisinde editörün tercihi ödülü alan bu program şimdilik İngilizce, Fransızca, Almanca, İspanyolca ve İtalyanca dahil olmak üzere 9 dilde çalışıyor.
         <br/>
         <br/>
         Win95, Win98 ve Win NT sistemlerinde çalışan program 700 KB büyüklükte.
         <br/>
         <br/>
         * Üye olmak için faydali—siteler—owner@egroups.com adresine bir mail göndermeniz gerekiyor.
         <br/>
         <br/>
         Uzakdoğu’yla  s-ticaret
         <br/>
         <br/>
         Sanal ortamda ticari ilişkileri en iyi geliştirebilen ülkeler şüphesiz ki sanal ortamı ilk kullanmaya başlayanlar ve de en iyi kullanan ülkeler. Bunlardan birisi de Güney Kore dersek herhalde şaşırmazsınız. Samsung gibi dünya çapında birçok ürüne damgasını vurmuş bir firma da bu ülkede zaten.
         <br/>
         <br/>
         www.ctrade21.com, Güney Kore kaynaklı Cyber Trade adlı bir siber ticaret sitesinin adresi. Sitedeki Fair Info’ya tıkladığımızda karşımıza dünyadaki uluslararası fuar takvimi aylara göre gruplanmış şekilde çıkıyor. Amerikan hükümetinin bu ay Japonya’nın Fukuoka kentinde düzenlediği “Amerika elektronik dünyası” fuarını bu siteden öğreniyoruz. Özbekistan’da da doğalgaz ve petrol sektörüne dair bir fuar şu anda devam ediyormuş. Siteye üye olanlara, üyenin belirttiği iş konularındaki talepler ve fuar bilgileri anında e—mail ile gönderiliyor. Exchange rate linkine tıkladığınızda açılan sayfada bütün dünya para birimlerini birbirine çevirterek fiyat tekliflerini anında değerlendirebiliyorsunuz.
         <br/>
         <br/>
         Hâlâ web sayfanız yok mu?-III
         <br/>
         <br/>
         Sitenizin sayfalarını az çok hazırlamayı bildiğinizi varsayarak site için yer almayı ve daha sonra dosyaları cuteFTP ile server’a yüklemeyi anlatmıştık.
         <br/>
         <br/>
         Sayfaları hazırlamak için Microsoft’un yazılımları olan Frontpage Express, Frontpage98, Frontpage2000 veya Macromedia’nın Dreamviewer adlı programını veya Homesite 4.0 adlı programı kullanabilirsiniz. CuteFTP’nin kurulum aşamasında sorduğu CuteHTML adlı programla da işinizi görebilirsiniz. Hatta Word programında dosyaları  “htm” formatında kaydederek de bu işi görebileceğinizden bahsetmiştik.
         <br/>
         <br/>
         Bu programların kullanımını anlatmaya bu sayfalarda girmemizin mümkün olmadığını zaten biliyorsunuz. Ufak notlarla tarif etmeye çalışacağız.
         <br/>
         <br/>
         Web sayfası editörü adı da verilen bu programlardan korkmaya gerek yok. Tıpkı Word’deki gibi yazılarınızı yazıyorsunuz. Resimleri yerleştiriyorsunuz, tablolarınızı oluşturuyorsunuz. Dilediklerinize de link veriyorsunuz. Ufak bir ayrıntıyı atlamayalım. Sayfalarınızda kullanacağınız resimleri öncelikle bir klasörde toplamanızı tavsiye ederim. Zira, sayfalarda kullandığınız resim dosyalarını da web sayfalarınızla birlikte server’a yüklemeniz gerekiyor.
         <br/>
         <br/>
         Sitenizin ana sayfası olarak hazırladığınız sayfayı index.htm veya index.html veya index.asp (asp’ye girmeyeceğiz) olarak kaydetmeniz gerekiyor. Bazı server’lar default.htm olarak kaydedilen dosyaları da ana sayfa olarak kabul edebiliyor.
         <br/>
         <br/>
         Arasında boşluk bırakmadan ve Türkçe karakterleri kullanmadan diğer sayfalarınızın dosyalarını adlandırabilirsiniz. Bu sayfalar arasında bir linklendirme planı oluşturarak kendi kişisel sayfanızı oluşturmuş olursunuz.
         <br/>
         <br/>
         Ders bitmiştir, haydi teneffüse! Sorularınız için bana e—mail veya ICQ’dan ulaşabilirsiniz. :)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14396), [web.archive.org (arşiv bağlantısı)](http://web.archive.org/web/20050222044115/http://www.aksiyon.com.tr:80/yazdir.php?id=14396)
