# Sanal dünyada şirket evlilikleri

*Yasin Kesen Bilinmeyen-tarih*

<div>
 <p>
  <font>
   Son günlerin modası olan “şirket evlilikleri”ne yeni bir boyut da gecikmeden eklendi. Şirketlerin sanal dünyada güçlerini birleştirip ortak çalışma yapmaları, mağaza kurmaları birbirini takip ediyor.
   <br/>
   <br/>
   Peki ya bu birleşmeler bizim için ne anlam ifade ediyor?
   <br>
    <br>
     Benim bu sanal evliliklerden kendime çıkarabildiğim pay “bir sanal mağazaya girdiğimde ihtiyacım olan herşeyi sipariş etme şansını yakalayacağım” şeklinde. Bir nevi hipermarket ya da Akmerkez Carousel gibi alışveriş merkezlerini de andırıyor aslında. Bu yönüyle belki eleştirenler de olacaktır sanal evlilikleri; yanlız burada bir ayrıntı menfaatin ibresini bizden tarafa çeviriyor.
     <br>
      <br>
       Alışveriş stilimizin internete doğru kaydığı herkesin malumu. Çok değil bir yıl sonra Türkiye’de bile internet üzerinden yapılan alışveriş miktarları, alışveriş merkezi müteahhitlerinin geleceği karanlık görmelerine sebep olabilir. Web’de adres adres dolaşmak yerine girdiğimiz bir adresten veya aynı türde yapılanmış, sanal reyonlar açmış birkaç adrese girmekle alışveriş ihtiyacımızı karşılayabilecek olmamız bizler için zaman kazancı anlamına geliyor.
       <br>
        <br>
         Peki kendine has sanal mağaza açanların durumu ne olacak?
         <br/>
         <br/>
         Güçbirliği yapıp daha büyük yatırımlar yapma ve büyük kârlar elde etme modası olan bugünlerde kendi firması için müstakil sanal mağaza açmak ne yazık ki internette alışveriş konusunda araştırma yapılmamış olmasını gösterir.
         <br/>
         <br/>
         Geçtiğimiz günlerde CNN’de yayınlanan bir haber Japonya’da bir grup şirketin konsorsiyum oluşturarak sanal kitap mağazası açmak için kolları sıvadığından söz ediyordu. 220.000 kitabı bir adresten satışa sunmayı planlayan ve kısa sürede dağıtım sistemi ile de kendini kabul ettirebilirse sanal dünyanın en büyük kitap mağazalarından olmaya aday bir girişim.
         <br/>
         <br/>
         Bizde de binlerce ürünü sanal mağazada biraraya getirme çalışması yapanlar var bugünlerde. Koç’un Kangurum.com’u ve Yimpaş’ın market.yimpas.com.tr’si gibi.
         <br/>
         <br/>
         Sanal mağaza açmanın avantajları da az değil. Mağaza kirası, stok derdi, mağaza personeli gibi harcamalarınız otomatikman sıfıra iniyor. Dolayısı ile indirimli satışlar yapmak ve cazibe merkezi olmak hiç de zor değil...
         <br/>
         <br/>
         İyi alışverişler, iyi haftalar...
         <br/>
         <br/>
         YK
         <br/>
         <br/>
         Ticaretin kalbi nette atıyor
         <br/>
         <br/>
         Geçen haftalarda tanıttığımız futbolig.com sitesini yayınlayan Bursanet, bu siteyi yayından kaldırdığı üzücü haberini verdikten sonra diğer bir hareketli çalışmasından bizi haberdar etti. www.turkticaret.net ve www.expoturk.com sitelerinde ithalat—ihracat konusunda güzel bir çalışma yapılıyor.
         <br/>
         <br/>
         Alım, satım, işbirliği, franchising ve barter duyurularının güncel olarak takip edilebileceği köşelerin yanısıra siteye üye olan firmalara e—ticaret konusunda danışmanlık ve özel bülten servisleri de yapılıyor.
         <br/>
         <br/>
         Expoturk’te de içerik benzerliği var fakat burada duyurular sektörlere göre gruplandırılmış. Site ziyaretçisinin hedefe ulaşması daha kolaylaştırılmış. Arama, maillist, chat ve webmail gibi extra hizmetler de sunuluyor.
         <br/>
         <br/>
         Sanal Dergah sizleri bekliyor
         <br/>
         <br/>
         Dizaynı çok profesyonel olmasa da içeriğinden faydalanılabilecek güzel bir kişisel site http://dergah.cjb.net ziyaretçilerini bekliyor. Kur’an—ı Kerim, tefsir, hadisler, ezgiler, sohbet odası, programlar, mail grubu, şiirler, kırk hadis, güzel sözler, duvar yazıları, dergah script, sesli chat, hava durumu gibi bölümlerin yer aldığı sitede şu anda gündem Çeçenistan’da yaşanan insanlık zulmü.
         <br/>
         <br/>
         Ezgiler bölümünden radyo veya kasetten dinlediğiniz parçaları mp3 formatında çekebilirsiniz.
         <br/>
         <br/>
         E—maille kart linkinden de arkadaşlarınıza e—kart göndermeniz mümkün.
         <br/>
         <br/>
         Linkler sayfasından ise birçok kişisel sitenin adreslerine ulaşabilirsiniz.
         <br/>
         <br/>
         Eğlenerek öğrenme keyfi
         <br/>
         <br/>
         www.kidslaughing.com
         <br/>
         <br/>
         Site 6 ana bölümden oluşuyor. İngilizce olan sitenin bölümleri: eğitim, oyuncaklar, müzik, kitaplar, videolar ve alışveriş.
         <br/>
         <br/>
         Eğitim bölümü okul öncesi, ana sınıfı ve 6. sınıfa kadar ayrı kategorilerde dersleri içeriyor. Amerikan başkanları, sözlük, ansiklopedi, almanak gibi genel kaynaklar ve eğitimciler için de sınıf hakimiyeti, özel eğitim, ev okulculuğu, ders planlama, referans masası, uluslararası okul rehberi bölümleri ve benzer sitelere linkler bulunuyor.
         <br/>
         <br/>
         Oyuncak bölümü oyuncak alışverişlerine rehberlik yapmak amacıyla kurulmuş. Hangi yaş için nerden ve ne tür oyuncaklar ne kadara alınabilir gibi bilgiler yer alıyor.
         <br/>
         <br/>
         Müzik bölümünde çalgıların tanıtımları resimli olarak yapılıyor. Ayrıca, basit düzeyde müzik dersleri veriliyor.
         <br/>
         <br/>
         Kitap ve video bölümünde eğitimcilerin tavsiye ettiği kitap ve video filmlerinin tanıtımı ve satış adresleri bulunuyor.
         <br/>
         <br/>
         www.ogm.gov.tr/cocuk.htm
         <br/>
         <br/>
         Milli Eğitim’in yapmadığını Orman Genel Müdürlüğü yapıyor diyebileceğimiz, ufak da olsa iyi bir çalışma. “Onlar bizim geleceğimiz...” sloganıyla sitesinde çocuklar için bölüm açmışlar. Haberler, oyunlar, hayvanlar dünyası, resim köşesi ve kitap bölümleri olması planlanan sayfanın şimdilik haber ve oyun bölümleri aktif. Ziyaret etmeye değer.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 14 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14558), [web.archive.org (arşiv bağlantısı)](http://web.archive.org/web/20050222151510/http://www.aksiyon.com.tr:80/yazdir.php?id=14558)
