# AK Parti’den Bilişim Toplumu Projesi

*Yasin Kesen Bilinmeyen-tarih*

<div>
 <p>
  <font>
   Seçim sonrasında 363 milletvekili ile tek başına iktidara gelmeye hak kazanan AK Parti’nin programında AB ve bilişim, telekom ve internet ağırlıklı yer ediniyor. Seçimlerden sonra çeşitli TV kanallarına açıklama yapan AK Parti Genel Başkanı R. Tayyip Erdoğan ve Başbakan Abdullah Gül hazırladıkları seçim bildirgelerinin bir hükümet programı niteliğinde olduğunu, bildirgede yazılanları uygulamaya koyacaklarını dile getirdi.
   <br/>
   <br/>
   AK Parti seçim bildirgesinde bilgi ve iletişim teknolojilerinin kullanılması ve uygulamaya konulması ile ilgili olarak yer alan maddeler:
   <br>
    <br>
     * Sağlık hizmetlerinin yürütülmesinde bilişim teknolojisinden azami ölçüde yararlanılacak, sağlık bilgi sistemi kurulacak.
     <br>
      <br>
       * Ulaştırma alt sektörlerinin tamamını ele alan bir ulaştırma bilgi sistemi geliştirilecek.
       <br>
        <br>
         * Arazi ve Çiftçi Kayıt Sistemi oluşturmaya yönelik çalışmalar tamamlanacak, Coğrafi Bilgi Sistemi, Çiftlik Muhasebe Veri Ağı ve Tarım Bilgi Sistemi geliştirilecek.
         <br/>
         <br/>
         * Çağdaş eğitim yöntemleri ve teknolojileri yakından izlenecek, özellikle öğrencilerin bilgisayar ve diğer teknolojik araçları kullanma yeteneği kazanmasına özel bir önem verilecektir. Yaygın ve örgün eğitimin her aşamasında e—eğitim yürürlüğe konacak.
         <br/>
         <br/>
         * Özel eğitim kurumlarında bilgisayar ve benzeri teknoloji öğretilecek, özürlü vatandaşlarımızın bu teknolojiyi özel hayatında ve işlerinde kullanması sağlanacak.
         <br/>
         <br/>
         * Mükelleflere ve vergi idaresine kolaylık sağlamak amacıyla, mükellefler bilgisayar sistemiyle beyanlarını, tahakkuklarını ve ödemelerini internet üzerinden yapabilecek, uygulamaya konulacak tek sosyal güvenlik numarasıyla mükellefler daha kolay izlenecek
         <br/>
         <br/>
         * Aile yapısı, özellikleri, durum ve sorunlarının tespiti ile ilgili araştırmalar desteklenecek, ailelerle ilgili istatistiki verilerin alınabileceği veri tabanları oluşturulacak, bu alanda görev yapan kurumlar arasında iletişim ağı tesis edilecek.
         <br/>
         <br/>
         * Yeni bilgi ve iletişim teknolojilerinden yararlanılarak, kamu kuruluşlarının hizmet ve işlemleri halka duyurulacak, yönetimde şeffaflık sağlanacak.
         <br/>
         <br/>
         * Kamu kuruluşlarında bilgi ve iletişim teknolojileri azami ölçüde kullanılarak, e—Devlet uygulaması yaygınlaştırılacak.
         <br/>
         <br/>
         * Kamu hizmeti sunabilmek amacıyla, yeni bilgi ve iletişim teknolojileri ile iyi yönetişim ilkelerini kullanarak, şeffaf, bütüncül, eşitlikçi, basit iş süreçlerine sahip bir devlet yapısının halkımıza hizmet vermesini sağlayacak.
         <br/>
         <br/>
         * Vatandaşın kamusal alandaki karar alma süreçlerine bilgi ve iletişim teknolojileri vasıtasıyla doğrudan katılımı sağlanacak.
         <br/>
         <br/>
         * Bilgi ve iletişim teknolojilerinin kullanımı, hakkaniyet ölçütleri esas alınarak yaygınlaştırılacak.
         <br/>
         <br/>
         * Internet yoluyla yapılan ve özellikle genç nüfusa yönelik olan yayınların Türk aile yapısını koruyucu özellikte olması özendirilecektir.
         <br/>
         <br/>
         * Gizlilik dereceli az sayıdaki kararlar hariç, bütün hükümet kararları Resmi Gazete’de yayımlanarak aleniyet sağlanacak, Resmi Gazete internet üzerinden ücretsiz olarak servise konulacak.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 200 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2124), [web.archive.org (arşiv bağlantısı)](http://web.archive.org/web/20050222043606/http://www.aksiyon.com.tr:80/yazdir.php?id=2124)
