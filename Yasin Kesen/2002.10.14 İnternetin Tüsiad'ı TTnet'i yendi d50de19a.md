# İnternetin Tüsiad’ı TTnet’i yendi

*Yasin Kesen 2002.10.14*

<div>
 <p>
  <font>
   Türkiye’de bireysel internet hizmetleri pazarının daralmaya başladığı bir dönemde Türk Telekom’un TTNET markasıyla pazara girmesi sonrasında haksız rekabet konusunda ciddi tartışmalar da başlamıştı.
   <br/>
   <br/>
   Rekabet Kurulu, Türkiye İnternet Servis Sağlayıcıları ve internet hizmeti veren çeşitli kuruluşların 2001 yılı ocak ayından itibaren yapmış olduğu başvuruları inceleyerek Türk Telekom’un, İnternet Servis Sağlayıcılarının (İSS) kurumsal kullanıcılara yönelik olarak kablolu internet ve DSL yoluyla erişim hakkını kısıtladığı ve rakiplerinin maliyetlerini artırarak hakim durumunu kötüye kullandığı, Türk Telekom’un İnternet Servis Sağlayıcılarının bireysel kullanıcı erişimlerinde, rekabetçi fiyat verme olanağını ortadan kaldıracak biçimde hakim durumunu kötüye kullandığı ve böylelikle İSS’lerin maliyetlerini yükselttiği ve Türk Telekom’un imtiyazlardan kaynaklanan hakim durumunu kötüye kullanarak İnternet Servis Sağlayıcılarının uluslararası internet şebekesine bağlantılarını çeşitli yollarla kısıtladığı ve böylelikle hizmet kalitelerini artırmalarını engellediği gerekçeleri ile cezaya çarptırırken bu uygulamaların da sona erdirilmesi gerektiğini belirtti. Rekabet Kurulu başlattığı soruşturma kapsamında, Türk Telekomünikasyon A.Ş’ye, 1 trilyon 136 milyar 376 milyon 790 bin 621 lira para cezası verilmesine karar verdi.
   <br>
    Rekabet Kurulu’nun verdiği ceza kararında etkili olan Tüm İnternet Servis Sağlayıcıları Derneği (TİSSAD), ceza kararının açıklandığı 4 Ekim tarihinde toplanarak hem verilen cezayı değerlendirdi hem de, derneğin ismini Tüm İnternet Derneği (TİD) olarak değiştirdi. İsim değişikliği ile misyonunu da yenileyen TİD, internete erişim araçları arasına televizyon, WAP ve 4. kuşak cihazların katılması ile erişim ve içerik sağlayıcıların yanı sıra yazılım, donanım, ağ ve güvenlik şirketlerini de temsil etmeyi amaçlıyor.
    <br>
     Tüm İnternet Derneği, devletin ilk kez devlete ceza verdiği Türk Telekom operasyonunda alınan kararın uygulanabilmesi için Rekabet Kurulu’nu takibe davet ediyor.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 351 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1975), [web.archive.org (arşiv bağlantısı)](http://web.archive.org/web/20060317113624/http://www.aksiyon.com.tr:80/yazdir.php?id=1975)
