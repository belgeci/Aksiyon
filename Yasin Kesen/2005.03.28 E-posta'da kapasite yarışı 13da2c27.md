# E-posta’da kapasite yarışı

*Yasin Kesen 2005.03.28*

<div>
 <p>
  <font>
   Google’ın başlattığı yüksek kapasiteye sahip ücretsiz e-mail hizmetinde yarış devam ediyor. Yahoo, Hotmail ve Mynet peşpeşe kapasite artırımını hayata geçiriyor.
   <br>
    <br/>
    <br/>
    Dünyanın en çok kullanılan arama motoru Google, geçen yıl 1 GB kapasiteli ücretsiz e-mail hizmetini başlatarak rekabeti ateşlemişti. Yahoo ile yollarını ayırdıktan sonra portal ve e-mail hizmeti ile internet kullanıcılarının vazgeçilmez adresi olmayı hedefleyen Google'ın bu tutunma mücadelesi, başta Yahoo ve Hotmail olmak üzere ücretsiz e-mail hizmeti sağlayan tüm siteleri harekete geçirmişti. Rekabete ilk cevap Yahoo'dan gelmiş, 4 MB kapasiteli e-mail hesapları 100 MB'ye çıkarılmıştı. Daha sonra Hotmail kapasite düzenlemesine giderek 250 MB'yi ilan etmişti. Sadece Amerika'daki internet kullanıcılarına yönelik kapasite artırımı yapan Hotmail, bir süre sonra tüm kullanıcıların üyelik adreslerini değiştirmeye başlaması üzerine bu uygulamadan vazgeçip herkese 25 MB kapasiteli posta kutusu dağıtmaya başladı. Başlangıç aşamasında 25 MB olarak tahsis edilen alanın kapasitesinin tedrici olarak artırılacağı ilan edildi.
    <br>
     <br>
      Hotmail'de bu gelişmeler yaşanırken, Yahoo bir adım daha atarak tüm e-mail hesaplarının kapasitesini 250 MB'ye çıkardı. Bu süreçte Türkiye'de ücretsiz e-mail hizmeti sağlayan Mynet de 3 MB olan kapasitesini 100 MB'ye çıkarma kararı aldı.
      <br>
       <br>
        E-mail yoluyla yayılan virüsleri engellemek üzere Symantec ile anlaşması süren Yahoo, Google'a (Gmail) kaptırdığı üyelerini geri kazanabilmek için son atağını yaptı ve nisan ayının ortalarında tüm üyelerine 1 GB kapasiteli e-mail hizmeti sağlamaya başlayacağını duyurdu.
        <br>
         <br/>
         Özellikle ABD'de internet kullanıcılarının bir numaralı uğrak yeri durumunda olan Yahoo'nun sarsılan tahtını tekrar sağlamlaştırmak için yaptığı düzenlemeler sadece e-mail ile kısıtlı değil. Bilgisayar kullanıcılarını tümden kazanmak için hazırlanan X1 yazılımı, kurulduğu bilgisayardaki tüm dosyaları indeksleyerek, hızlı ve kolay arama imkanı sağlıyor. X1 kullanılarak arama yapıldığında hem bilgisayarlarda bulunan ilgili dosyalar ve e-mail yazışmaları bulunabiliyor hem de Yahoo'da kayıtlı sitelerdeki arama sonuçları görüntülenebiliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 4155 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20544), [web.archive.org (arşiv bağlantısı)](http://web.archive.org/web/20060527141754/http://www.aksiyon.com.tr:80/yazdir.php?id=20544)
