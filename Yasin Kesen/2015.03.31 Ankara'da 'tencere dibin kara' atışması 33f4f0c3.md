# Ankara’da ‘tencere dibin kara’ atışması

*Yasin Kesen 2015.03.31*

<div class="pNewsDetailMainContent" itemprop="articleBody">
 <p>
  Geçtiğimiz hafta başında sosyal medyada kavga patladı. Ankara Büyükşehir Belediye Başkanı Melih Gökçek’in pimini çektiği atışmanın hedefi Başbakan Yardımcısı Bülent Arınç’tı. Gökçek-Arınç kavgasının arka planında olan bitene girmeyeceğim.
 </p>
 <p>
  Aylardır planlanan ‘Çakma KPSS Operasyonu’nun bu kavga yüzünden nasıl gündemden düştüğünü de konuşmaya gerek yok.
 </p>
 <p>
  Beş yıl önce iptal edilen bir sınav için uydurma deliller üretilme gayretini herkes görüyor nasıl olsa...
 </p>
 <p>
  Gelelim İ. Melih Gökçek ile Bülent Arınç arasındaki polemiğin sosyal medyadaki yansımalarına...
 </p>
 <p>
  Haftanın ilk üç gününde ‘Gökçek’ ya da ‘Arınç’ kelimelerinden herhangi birinin geçtiği 1 milyon 42 bin 60 adet tweeti kelime analizine tabi tuttuk.
 </p>
 <p>
  Sataşmanın patlak verdiği pazartesi günü 149 bin 26 kişi 578 bin 185 tweet atarak yorum yapmış. Salı günü ise 105 bin 287 kişi, toplam 313 bin 443 tweet ile bu konuyu değerlendirmeyi sürdürmüş. Çarşamba günü rakamlar iyice düşmüş. 58 bin 864 kişi, toplam 150 bin 432 tweet atmış Gökçek-Arınç gerilimi hakkında.
 </p>
 <p>
  Gündem o kadar hızlı değiştiği için, 3 gün sonra konu neredeyse gündemden düşmüş oldu.
 </p>
 <p>
  Aynen Bülent Arınç’ın Meclis’teki bir konuşmasında dediği gibi oldu:
  <br>
   “Üç gün konuşurlar, dördüncü gün biter kardeşim.”
  </br>
 </p>
 <p>
  Tartışmanın en sıcak ilk 3 gününde öne çıkan ayrıntılara bakacak olursak...
  <br>
   Tartışmada en fazla öne çıkan isim Bülent Arınç olmuş.
  </br>
 </p>
 <p>
  ‘Arınç’ ifadesinin geçtiği tweet sayısı 424 bin 292 iken, ‘Gökçek’ ifadesinin geçtiği tweet sayısı 288 bin 218’de kalmış. Arınç’ın öne çıkmasının başlıca sebepleri olarak Gökçek’in iddialarına Bakanlar Kurulu toplantısı sonrasında canlı yayında cevap vermesi ve Gökçek hakkında dile getirdiği iddialar görülebilir.
  <br>
   Bülent Arınç aleyhinde 30’dan fazla tweet atarak sataşan Melih Gökçek’in Twitter hesabı @06melihgokcek’e 156 binden fazla ‘mention’ yapılmış olduğunu da not edelim... Bülent Arınç’ın hesabı @bulent_arinc’a yapılan ‘mention’ sayısı ise 61 bin 57.
   <br>
    Tartışmanın en öne çıkan maddesi şüphesiz ‘parsel’ oldu.
   </br>
  </br>
 </p>
 <p>
  Arınç’ın Gökçek hakkındaki “Ankara’yı parsel parsel dağıttı” suçlaması sonrası patlayan değerlendirmelerdeki ‘parsel’ ifadesi 125 bin 274 tweette geçmiş.
  <br/>
  Tartışmanın ikinci önemli anahtar kelimesi ‘kavga’.
 </p>
 <p>
  Sosyal medya kullanıcıları bu tartışmayı ‘kavga’ olarak nitelendirmeyi seçmiş. 41 bin 273 tweette bu gelişme, parti içinde patlayan kavga olarak görülmüş.
  <br/>
  Üçüncü anahtar kelime ‘paralel’.
 </p>
 <p>
  Saray’a yaranmak için birbirlerini ‘paralel’ olmakla suçlayan tarafların bu konudaki sözleri 39 bin 552 tweette yer bulmuş.
  <br/>
  Öne çıkan dördüncü anahtar kelime ‘Erdoğan’.
 </p>
 <p>
  31 bin 143 kişi, tartışmanın arka planında Erdoğan ile Arınç arasındaki ‘çözüm süreci’ polemiği olduğuna değinmiş.
  <br/>
  Ahmet Davutoğlu’nun Twitter hesabı @ahmet_davutoglu’na bu tartışmayla ilgili 17 bin 65 ‘mention’ yapılırken Erdoğan’ın hesabı @rt_erdogan’a sadece 14 bin 781 ‘mention’ gönderilmiş.
  <br/>
  Gökçek ile Arınç arasındaki ‘tencere dibin kara, seninki benden kara’ kavgasından geriye şimdilik ‘parsel’ suçlaması kaldı. Tartışma nasıl bir boyut kazanacak? Önümüzdeki günlerde göreceğiz...
 </p>
 <p>
  <img alt="" src="http://web.archive.org/web/20150706111912im_/http://medya.aksiyon.com.tr//aksiyon/2015/03/31/566944.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/ankarada-tencere-dibin-kara-atismasi_550337), [web.archive.org (arşiv bağlantısı)](http://web.archive.org/web/20150706111912/http://www.aksiyon.com.tr/sosyal-evren/ankarada-tencere-dibin-kara-atismasi_550337)
