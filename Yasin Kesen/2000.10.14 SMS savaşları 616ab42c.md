# SMS savaşları

*Yasin Kesen 2000.10.14*

<div>
 <p class="spot">
  Haklısınız. Bu başlığı görünce hemen aklınız Kadir İnanır'ın cep telefonu ile yaptığı mesaj gönderme olaylarına gitmiştir. Ancak mevzumuz o değil. Bizim konumuz hepimizin gönderdiği SMS'ler ve sonrasında faturalarımıza yansıyan rakamlar...
 </p>
 <p class="metin">
  Bir yıldır www.quios.com üzerinden ve Cellbuddy adlı program ile hepimiz kolayca SMS gönderebiliyorduk. Anlaşılan o ki sevgili (!) Turkcell ve Telsim yetkilileri bu kanallardan gönderilen ücretsiz SMS'lerin çokluğundan rahatsız olmaya başladılar. Birkaç haftadır, burdan da tanıtımını yaptığımız Cellbuddy ve Quios.com vasıtası ile mesaj gönderemiyoruz. Faturalarımızdaki SMS masraflarının azalmasından rahatsızlık duyanların bunu engellemek için çeşitli filtreleme yöntemlerine başvurduğunu anlıyoruz.
 </p>
 <p class="metin">
  2 yıl önce tek SMS sitesi olan www.mtn.co.za'ya da aynı uygulamayı yapan eller yine devreye girdiğine göre bize de alternatif SMS sitelerini bulmak düşüyor.
 </p>
 <p class="metin">
  Mailsurf üzerinden gönderilen SMS'lerde henüz bir problem çıkmıyor. Ücretsiz üye olabileceğiniz bu hizmet ile ayda 20 tane SMS gönderebiliyorsunuz. Ancak dilediğiniz kadar hesap açmak sizin elinizde... (www.mailsurf.com)
 </p>
 <p class="metin">
  Billiger de aramıza yeni katılan bir SMS servisi. Burada direkt numarayı ve mesajı yazıp gönderebiliyorsunuz. (www.billiger—surfen.de)
 </p>
 <p class="metin">
  Rusların da meşhur bir SMS sitesi var. Genelde aşırı yoğunluktan dolayı mesaj gönderimde hata vermesine rağmen göndermesi oldukça kolay. (www.sms.ru/en)
 </p>
 <p class="metin">
  Bunların yanında GSM şirketlerimizin kendi sitelerindeki ücretli SMS hizmetlerinden kısıtlı da olsa faydalanabilirsiniz. Turkcell'in servisleri için Turkcell abonesi olmanız gerekiyor. (www.turkcell.com.tr/webmesajg.html) (www.superonline.com/sms). Telsim'e mesaj göndermek için de direkt şu adrese girebilirsiniz: (www.telsim.com.tr/interaktif/mesaj.htm)
 </p>
 <p class="metin">
  Unutmadan bir müjde verelim. Çok yakında 450 harflik mesajlar gönderebilen cep telefonları piyasada olacak. 3G (3.nesil) olarak adlandırılan bu telefonlar harflerle konuşmayı sevenler için güzel bir imkan olacak..
 </p>
 <p class="metin">
  İyi mesajlar... (YK)
 </p>
 <p class="metin">
 </p>
 <p class="arabaslik">
  <img border="0" height="425" src="/web/20020329150037im_/http://www.aksiyon.com.tr/2000/306/resimler/ICQ2000B.jpg"/>
  Nur topu gibi ICQ 2000b
 </p>
 <p class="metin">
  Bir ay kadar önce Alpha versiyonu sınırlı sayıda kullanıma sunulan ICQ2000b'nin normal Beta versiyonu da artık kullanımda. www.icq.com/download adresinden yükleyebileceğiniz program 5 MB boyutunda. Programın kurulumunda mevcut ICQ kullanıcıları herhangi bir sorun yaşamıyor. Halen kullanılan ICQ'nun üzerine kurulum yapınca database dönüştürme işleminin ardından kontak listeleri aynen korunuyor.
 </p>
 <p class="metin">
  <img border="0" height="160" src="/web/20020329150037im_/http://www.aksiyon.com.tr/2000/306/resimler/ICQPHONE.jpg"/>
  Peki ne fark var? Evet oldukça fark var. Öncelikle artık plugin olarak Buddyphone gibi programlar kullanmak gerekmiyor. İsmine tıkladığınız kişiyle direkt telefon konuşması moduna geçebiliyorsunuz. Oldukça kaliteli bir sistem.
 </p>
 <p class="metin">
  Bir diğer yenilik de SMS gönderme. Şu an kota nedeniyle Türkiye'deki GSM'lere SMS gitmiyor. Ancak kısa bir süre içinde bu sorunun aşılmasını umuyoruz. Diğer ülkelerdeki tanıdıklarınıza ise çok kolay şekilde SMS gönderebiliyorsunuz. Hatta o kişinin ICQ numarası olması bile gerekmiyor. ICQ'nun servisler mönüsünden SMS'yi açtığınızda ilgili kişinin numarasını ve mesajınızı yazmanızla iş bitiyor.
 </p>
 <p class="metin">
  ICQ'nun portalları olan kanallar, mönülerdeki kullanım değişiklikleri gibi ayrıntılara girmeye gerek görmüyorum. Deneyin pişman olmayacaksınız...
 </p>
 <p class="metin">
 </p>
 <p class="arabaslik">
  INBOX'A GELENLER
 </p>
 <p class="metin">
  Serhat Doğan, Berk Soylu, Tamer Tuncel, Kaçubet, Burak Karataş, Ufuk Yaman, Erol Aktay, Arif Hakyemez, Özgür Özdinç, Funda Yılmaz.
 </p>
 <p class="metin">
 </p>
 <p class="arabaslik">
  Elma olayı
 </p>
 <p class="metin">
  Ülkemizde çok fazla kullanıcıya ulaşamayan Apple Macintosh bilgisayarlar kolay kolay çökmeyen işletim sistemleri ile kullanıcılarını memnun ediyor. Bizde yer edinememesinin temel sebebi ise aynı kapasitedeki PC'lere göre neredeyse 2 kat fiyata satın alınabiliyor olması.
 </p>
 <p class="metin">
  Son modellerindeki renkli tasarımlarla cazibesini artıran Macintosh'lar küp şeklindeki "Cube" adlı modelini de 2 ay kadar önce piyasaya sunmuştu.
 </p>
 <p class="metin">
  Apple yeni bir çalışmasını geçtiğimiz günlerde duyurdu. Mac OS adı verilen Mac İşletim Sisteminin yeniden elden geçirilmiş, hataları düzeltilmiş versiyonu kullanıcılara sunuldu. Bir sonraki adımını da şimdiden açıklayarak hedefini beyan etmiş oldu. Unix tabanlı işletim sistemi ile ortak çalışma yapılarak sistem kurulumunun kolaylaştırılacağı ve ev kullanıcılarının rahatlatılacağı ilan edildi. Gelişmelerle ilgili bilgileri Apple'ın sitesinden takip edebilirsiniz. (www.apple.com)
 </p>
 <p class="metin">
 </p>
 <p class="arabaslik">
  Pilot muhabbetleri online!
 </p>
 <p class="metin">
  Dallas havaalanı pilotlar ve kontol kulesi arasındaki konuşmaları internet ortamına taşıdı. Merakı olanlar ilgili siteye bağlanarak uçakların iniş—kalkışı sırasındaki heyecanı paylaşabilir. Sayfa açıldığında "Yahoo! Broadcast" yazan düğmeye tıklamanız gerekiyor. Telsiz görüşmelerini dinleyebilmek için bilgisayarınızda Real Player adlı programın yüklü olması gerekiyor. Real Player'ınız yoksa yine bu sayfadaki linkten yükleyebilirsiniz.
 </p>
 <p class="metin">
  (www.broadcast.com/simuflite)
 </p>
 <p class="metin">
 </p>
 <p class="arabaslik">
  Linux insider
 </p>
 <p class="metin">
  Bu hafta sanki alternatif işletim sistemleri üzerinde duruyoruz gibi oldu ancak bilgi sahibi olmakta kesinlikle fayda var. Linux işletim sistemi Microsoft'un işletim sistemi Windows'a alternatif olarak bir üniversitelinin hazırladığı projeyle doğmuştu. Ücretsiz bir işletim sistemi olması nedeni ile büyük destek toplayan sisteme yeni destekler de gelmeye başladı. ABD'nin önde gelen bilişim şirketleri ortak bir toplantı yaparak Linux'e destek vereceklerini deklare etmişlerdi.
 </p>
 <p class="metin">
  Linux ile ilgili her türlü bilgiyi alabileceğiniz, en sık güncellenen siteye şu adresten ulaşabilirsiniz: www.linuxinsider.com
 </p>
 <p class="metin">
 </p>
 <p class="arabaslik">
  İnsan kaynakları forumu
 </p>
 <p class="metin">
  "Gerçek güç insan, gerçek kaynak ise onun birikimleridir!" Bu sözü BusinessTurk adlı iş dünyası web sitesinin girişinden alıntı yaptık. İnsan kaynakları kavramına ciddi önem veren bir çalışmanın yansıması olarak internete aktarılan İnsan Kaynakları Forumunu BusinessTurk organize ediyor. Bu konuda yaptığı çalışmayı paylaşmak isteyenler sunum bölümünden kaydını yaptırarak foruma katılabiliyor. (www.businessturk.com)
 </p>
 <p class="metin">
 </p>
 <p class="arabaslik">
  Dokuz sanal kapı
 </p>
 <p class="metin">
  Yeni vizyona giren filmlerden olan Dokuzuncu Kapı filmini merak ediyorsanız hiç durmayın sitesini tıklayın. www.ninthgate.com adresinden sanal dünyaya açılan Dokuz Kapı sizi flashla yapılmış animasyonların desteğiyle karşılıyor. Film özeti, senaryosu, oyuncuları, filmle ilgili yayınlar, röportajlar ve filmin gösterimde olduğu yerlerle ilgili bilgilere direkt bu siteden ulaşılabiliyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329150037/mailto:yasinkesen@birikim.net    yasinkesen@cihannet.com">
   yasinkesen@birikim.net    yasinkesen@cihannet.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/306/sanalpark/1.htm), [web.archive.org (arşiv bağlantısı)](http://web.archive.org/web/20020329150037/http://www.aksiyon.com.tr:80/2000/306/sanalpark/1.htm)
