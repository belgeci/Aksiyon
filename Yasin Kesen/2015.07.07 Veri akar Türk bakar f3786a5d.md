# Veri akar Türk bakar

*Yasin Kesen 2015.07.07*

<div class="pNewsDetailMainContent" itemprop="articleBody">
 <p>
  Katılırsınız, katılmazsınız.
 </p>
 <p>
  Bir atasözü var malum: “Su akar, Türk bakar”…
 </p>
 <p>
  Türklerin, etraflarındaki imkân ve fırsatları kullanma konusunda atılgan olmadığını ifade ediyor. Uyanıklık peşinde koşarken dibine gelen nimetleri göremediğini...
 </p>
 <p>
  Bu konu ‘veri’ değerlendirme konusunda da geçerli.
 </p>
 <p>
  Ama üzülmeyelim. Sadece Türkler için değil. Birçok ülke, ‘büyük veri’den faydalanmıyor. Faydalanamıyor demiyorum. Faydalanmıyor!
 </p>
 <p>
  Her an, her saniye, her dakika... Hepimizin el birliği ile ürettiği milyonlarca veri, istifade edilmeden akıp gidiyor.
 </p>
 <p>
  ‘Büyük veriden nasıl istifade edilecek?’ diye soracak olursanız şöyle izah ediliyor Wikipedia’da.
 </p>
 <p>
  “Büyük veri, doğru analiz metotları ile yorumlandığında kurumların stratejik kararlarını doğru bir biçimde almalarına, risklerini daha iyi yönetmelerine ve innovasyon yapmalarına imkân sağlayabiliyor.”
 </p>
 <p>
  Günümüzde üretilen verinin boyutları hakkında fikir verebilecek bazı güncel rakamlar verelim.
 </p>
 <p>
  Türkiye’de her saat 250 bin kişi tweet atıyor. Günde 3-4 milyon kişi, toplam 15 milyon civarında tweet yazıyor. Dünyada her gün 400 milyondan fazla tweet atılıyor.
 </p>
 <p>
  Türkiye’de 42 milyon aktif Facebook kullanıcısı var. Gençlerin neredeyse yüzde 100’ü mobil cihazlarla Facebook’ta vakit geçiriyor.
 </p>
 <p>
  Tüm dünyadaki Instagram kullanıcıları, her saniye 3 bin 600 fotoğraf paylaşıyor. Yani günde 300 milyondan fazla fotoğraf paylaşılıyor.
 </p>
 <p>
  Facebook’ta her saniye 41 bin paylaşım yapılıyor. 1 milyardan fazla kullanıcısı olan platformda günde 3,5 milyar içerik paylaşılıyor. Ayda 100 milyar, yılda 1,26 trilyon içerik!
 </p>
 <p>
  Bu içeriklerin içinde neler var neler. Hepimiz, her türlü özel bilgimizi bu verileri işleyip istifade etmek isteyenlerle gönüllü olarak paylaşıyoruz...
 </p>
 <p>
  Her dakika 204 milyon e-posta gönderiliyor. Günde 300 milyar, yılda 100 trilyon!
 </p>
 <p>
  Gelelim Youtube’a. Her dakika 100 saatlik videonun yüklendiği platformda ayda 6 milyar saat video izleniyor.
 </p>
 <p>
  Ya aramalar?
 </p>
 <p>
  Google’da her saniye 40 bin arama yapılıyor. Günde 3,5 milyar şey aranıyor! İnsanlık neyin peşinde? Hepsini Google biliyor... Neyi aramadan önce ne yaptık? Neyi aradıktan sonra ne yaptık? Aynı şeyi arayanlar, o aramadan önce ne yapıyordu, sonra ne yapıyor? Arayıp bulduğumuz şeyler neticesinde neye karar verip ne yapıyoruz? Hepsi, milyarlarca arama verisi ile bu verileri işlemeyi bilenlerin avuçlarında...
 </p>
 <p>
  Ve mobil...
 </p>
 <p>
  Şu anda en fazla veri üretimi, mobil cihazlarla gerçekleşiyor. Hepimiz her an elimizdeki bu cihazlarla sayısız veri üretiyoruz.
 </p>
 <p>
  2016’da 1 milyar 600 milyondan fazla akıllı telefon, tablet ya da saat daha üretilip satılacağı tahmin ediliyor.
 </p>
 <p>
  2016’da tüm iş gücünün yüzde 40’ının mobil olacağı ve bunların üçte ikisinin mutlaka bir akıllı telefon sahibi olacağı öngörülüyor.
 </p>
 <p>
  Şu ana kadar tüm dünyada biriktirilen verinin yüzde 90’ı son 2 yılda elde edilmiş. Mobil cihazlar, bu patlamada en büyük etken.
 </p>
 <p>
  Ve dikkat çekici son bir veri.
 </p>
 <p>
  Beyaz Saray yönetimi, erişebildiği verilerden istifade edebilmek için büyük veri araştırma projelerine yılda 200 milyon dolar bütçe ayırıyor.
 </p>
 <p>
  <img alt="" src="http://web.archive.org/web/20150729002942im_/http://medya.aksiyon.com.tr//aksiyon/2015/07/07/569771.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/yasin-kesen/veri-akar-turk-bakar_551474), [web.archive.org (arşiv bağlantısı)](http://web.archive.org/web/20150729002942/http://www.aksiyon.com.tr/yasin-kesen/veri-akar-turk-bakar_551474)
