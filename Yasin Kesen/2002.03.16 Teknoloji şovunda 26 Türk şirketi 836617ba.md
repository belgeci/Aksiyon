# Teknoloji şovunda 26 Türk şirketi

*Yasin Kesen 2002.03.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın en büyük Bilişim Fuarı CeBIT, 13 Mart'ta Almanya'nın Hannover kentinde kapılarını ziyaretçilerine açtı. 20 Mart günü sona erecek olan CeBIT, 2001 yılında bütün dünyada ziyaretçi rekorlarını kırarak 100 ülkeden 830 bin ziyaretçiyi ağırlamıştı. Bu sene yaklaşık 432 bin m2 de gerçekleştirilen fuar 27 ayrı salonda 11 ayrı bölümde, 40 ayrı ürün kategorisinde teknoloji ürünlerinin sergilenmesini sağlıyor.
  </font>
 </div>
 <div id="newsText">
  <font class="detail-text">
   CeBIT'te bu yıl 26 Türk şirketi ürün ve hizmetlerini sergiliyor. Çözüm Holding, Datateknik(Exper), Probil, Mikrosay, Sebit, Eta ve Karel'in aralarında bulunduğu yerli şirketlerin bir kısmı Türk pavyonunda diğerleri de kendi branşlarına uygun standlarda ürünlerini sergiliyor.
   <br/>
   <br/>
   MyLife virüsü sistem dosyalarını siliyor
   <br/>
   <br/>
   Yeni tesbit edilen MyLife virüsü, email yoluyla internette yayılmaya başladı. 30 KB boyutunda ek dosya ile dolaşan virüsün Visual Basic programlama diliyle yazıldığı belirtiliyor.
   <br/>
   <br/>
   İçerisinde "My life, my car, my picture" gibi yazılarla gelen emaillerin ekindeki My Life.scr dosyası çalıştırıldığında harekete geçiyor ve adres defterindeki kişilere kendisini postalıyor. Macintosh ve Linux ile çalışan PC'leri etkilemeyen virüs Windows içindeki sistem dosyalarını siliyor.
   <br/>
   <br/>
   Burger King tedarik zincirini webe geçiriyor
   <br/>
   <br/>
   Fast food sektörünün öncülerinden Burger King ABD'deki restoranlarından başlayarak tüm şubelerinin tedarik zincirini web ortamına aktarmaya karar verdi. Üç ay içerisinde 1000 restoranın entegre edileceği sistem sayesinde sipariş aşamasındaki giderlerin azaltılması ve hatalı siparişlerin neden olduğu kaybın önlenmesi hedefleniyor.
   <br/>
   <br/>
   Geocities ücretli oluyor
   <br/>
   <br/>
   Kişisel web siteleri için hizmet veren Geocities, verdiği hizmeti ücretli hale getirmeye karar verdi. Yahoo tarafından 3 yıl önce satın alınan Geocities, geçen süre içerisinde çoğalan rakipleriyle rekabet edemez hale geldiği için reklam gelirlerinde düşüş yaşıyordu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=648B96464DCA3E48B71E35C47FB11F72?newsId=8102), [web.archive.org (arşiv bağlantısı)](http://web.archive.org/web/20120615204812/http://www.aksiyon.com.tr:80/aksiyon/newsDetail_getNewsById.action;jsessionid=648B96464DCA3E48B71E35C47FB11F72?newsId=8102)
