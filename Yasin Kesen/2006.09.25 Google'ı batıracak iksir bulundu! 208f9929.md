# Google’ı batıracak iksir bulundu!

*Yasin Kesen 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ne olacak bu Google’ın hali? Daha ne kadar büyüyecek? Yoksa interneti ele mi geçirecek? Bu soruları soranlar rahat olsun!  Çünkü Avrupa’nın ‘telif’ kriteri Google’ın hızını kesecek.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İnternet dünyasında hızla yükselen ve dünyadaki tüm sermaye gruplarını geride bırakan Google'a karşı sıkı bir mücadele başladı. Telif haklarını silah olarak kullanmayı deneyen Belçikalı gazeteler ilk raundu başarı ile aldı.
   <br>
    <br>
     Belçika'da basın telif haklarını kontrol eden Copiepresse kurumu tarafından açılan bir davada, mahkeme, Google'ın haber sitesi bölümünde (http://news.google.com) Belçika kökenli yayın organlarından bedel ödemeden içerik temin edemeyeceğine hükmetti. Mahkeme kararına göre Google, Belçika gazetelerinin haberlerine yer vermeyi sürdürürse günlük 1 milyon avro tazminat ödeyecek. "Haber hırsızlığı" ile itham edilen Google'a karşı Fransız haber ajansı Agence France Presse de aynı sebeple dava açmıştı.
     <br/>
     <br/>
     Aslında Avrupa-Amerika kavgasının bir yansıması olarak cereyan eden gelişme ile Google'ın hızını kesmeye yarayacak bir iksir bulunmuş oldu. Bundan sonraki safhada, Avrupa'daki tüm yayın kuruluşlarının, hatta İngilizce yayın yapan tüm dünya medyasının Google'a karşı dava açması beklenebilir. Bazı medya kuruluşlarının "ek gelir" maksadıyla açacağı davalar Google için önemli bir gider kapısı oluşturabilir. Ya da davalar silsilesini beklemeden harekete geçebilecek olan Google, 'copy paste' (kes-yapıştır) yöntemiyle değil de yazılım aracılığı ile alıntı yaptığı haber kuruluşlarına telif ödemeye başlayabilir.
     <br/>
     <br/>
     Google'a karşı açılan telif davası, Türkiye'deki gazeteler ile haber portalları arasında süren "haber araklama" kavgasını tekrar alevlendirecek. Habertürk'ün başı çektiği "copy-paste" gazeteciliğinde haberlerin altına küçük puntolarla kaynağı yazmak, sıkı bir telif uygulaması başladığında paçayı kurtarmak için yeterli gelmeyebilir. Bu da haberin asıl üreticisi olan ajans ve gazetelerin haberlerini "alıntı" metoduyla araklayarak reklâm geliri sağlayan sansasyon haberciliğini sarsıp gazeteleri güçlendirebilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25374), [web.archive.org (arşiv bağlantısı)](http://web.archive.org/web/20071111020621/http://www.aksiyon.com.tr/detay.php?id=25374)
