# İleri demokrasi ileri sansür!

*Yasin Kesen 2014.02.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yazılı ve görsel medya üzerinde uygulanan baskı, sansür, kanuni düzenleme ile internet medyasına da geldi.
  </font>
 </div>
 <div id="newsText">
  <font class="detail-text">
   <p>
    Demokrasilerde çareler tükenmez. Gerileyen demokrasilerde çareler azalır. Yolsuzluk ve rüşvet operasyonlarının önünü kesmek için yapılan tasfiyelerin ardından internetin kolayca sansürlenebilmesi için çıkarılan yasanın, şeffaf yönetim anlayışının gerilemesine yol açacağı ifade ediliyor. 5651 sayılı yasanın değişikliğe uğratılması sadece internetteki özgürlüğün kısıtlanması anlamına gelmiyor. Bu değişiklik ile asıl müdahale edilen alan basın özgürlüğü. Gazete ve televizyonculuğu internet ve sosyal medyadan bağımsız düşünmek imkânsız hâle geldiği için, internet üzerindeki her sansür artık direkt basın özgürlüğüne müdahale anlamına gelecek.
    <p>
     Telekomünikasyon İletişim Baş-kanlığı’nca (TİB); ‘müstehcenlik, çocukların cinsel istismarı, kumar oynanması için yer ve imkân sağlama, fuhuş, Atatürk aleyhine işlenen suçlar, sağlık için tehlikeli madde temini, intihara yönlendirme, uyuşturucu madde kullanılmasını kolaylaştırma’ gibi katalog suçlar söz konusu olduğunda re’sen engelleme zaten yapılabiliyordu. Yasadaki düzenlemeyi, katalog suçlar hakkında ‘kısıtlama yapılacak’ diyerek halka anlatmak, asıl gerçeği saklamak anlamına geliyor. Bu sebeple, yasanın TİB’e sağladığı ‘gerekli görülen hâllerde 4 saat içinde engelleme’ özgürlüğü, toplumun bilgi ve habere ulaşma özgürlüğünün kısıtlanması anlamına geliyor.
     <p>
      İnternet özgürlüğünün kısıtlanmasına yönelik yasaya Avrupa Birliği’nden gelen tepkilerin temelinde de ‘basın özgürlüğüne müdahale’ endişesi yatıyor. AB Komisyonu’nun Genişlemeden Sorumlu Üyesi Stefan Füle de hem Türkçe hem de İngilizce yazdığı 2 tweet ile bu gelişmeye tepki gösterdi. Twitter’dan paylaştığı yorumda “Kabul edilecek internet yasası ciddi endişeler yaratıyor. Kamuoyunun ihtiyacı olan daha fazla şeffaflık ve bilgi, daha az kısıtlama.” diyen Füle, ilerlemesi beklenen demokrasinin gerilemeye başladığına dikkat çekmiş oluyor.
      <p>
       Cumhurbaşkanı Abdullah Gül’ün 5 Mart 2011 tarihli “İletişim teknolojilerinin eriştiği bu güç karşısında hiçbir kapalı rejimin uzun vadede ayakta kalması mümkün değil.” ve 28 Mayıs 2011 tarihli “Benim görüşüm, temelde hiçbir özgürlük kısıtlaması olmamalı. İsteyen herkes internette özgürce dolaşabilmeli.” gibi tweetleri hafızalardaki yerini korurken internet özgürlüğünü kısıtlayıcı bir yasa çıkarılması tepkiyle karşılanıyor.
       <p>
        Başbakan Tayyip Erdoğan’ın Gezi süreci ve sonrasında attığı tweetler de bugünlerde tekrar popüler hâle geldi. 28 Mayıs 2013 tarihindeki “Biz dayatma yapmayız. Ortaya tercihler ve seçme özgürlüğü koyarız.” sözünün aksine, tüm düzenlemeler aniden ve dayatmacı bir yaklaşımla yürürlüğe konuyor. 9 Haziran 2013 tarihinde “Düşünce özgürlüğünden korkmayın.” ve “Hükümetimizle, partimizle, en önemlisi milletimizle demokrasinin, hukukun, özgürlüklerin en güçlü savunmasını biz yaptık.” diyen Erdoğan’ın ifade özgürlüğünü kısıtlayan uygulamaları unutulmayacak şekilde tarihe geçiyor. 3 Eylül 2013 tarihli “Ülkemde kişisel özgürlüklerin teminatı olduk.” ve “Hak ve özgürlükler noktasında AB standartlarını yakalamış, hatta bazı noktalarda onları geçmiş bulunuyoruz.” sözleriyle çelişen bir hızda internet özgürlüğüne müdahalenin yolunu açan Erdoğan, bu yasa için 1,5 yıldır hazırlık yapıldığını söyleyenleri de ilk ağızdan yalanlamış oluyor. Sansüre imkân tanıyan yasa için hazırlık yapıldığı söylenen süreçte seslendirilen ‘özgürlük’ söylemleri böyle bir hazırlık olmadığının en büyük delili olarak ortaya çıkıyor.
        <p>
         AKP Sözcüsü Hüseyin Çelik’in 31 Ekim 2012 tarihli “Bu özgürlük ve özgürlüklerin sınırları üzerinde herhalde daha çok konuşmamız gerekecek.” tweeti ise yerine getirilmeyen bir başka vaat olarak tarihteki yerini alıyor.
         <p>
          Kısacası; sosyal medyada ‘özgürlük’ söylemini, mikrofonlar karşısında ‘ileri demokrasi’ lafını dilinden düşürmeyenler, ‘ileri sansür’ için elinden geleni ardına koymadan uyguluyor.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C5681D8108DF4FD095688C5FB853158?newsId=37831), [web.archive.org (arşiv bağlantısı)](http://web.archive.org/web/20140313062856/http://www.aksiyon.com.tr:80/aksiyon/newsDetail_getNewsById.action;jsessionid=3C5681D8108DF4FD095688C5FB853158?newsId=37831)
