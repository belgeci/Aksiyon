# Sayısal uçurumda yeni boyut

*Yasin Kesen 2015.04.14*

<div class="pNewsDetailMainContent" itemprop="articleBody">
 <p>
  ‘Sayısal uçurum’, dış kaynaklarda ‘digital gap’ olarak ifade ediliyor. Bilgi, iletişim ve haberleşme teknolojilerine erişim imkânındaki farklılıkları tanımlamak için kullanılıyor. Teknolojinin sağladığı imkânlara erişimdeki adaletsizliğin göstergesi olarak da ele alınabilir.
 </p>
 <p>
  Sayısal uçurumu ölçmek için baz alınan kriterler; telefon, cep telefonu, televizyon, bilgisayar, tablet, internet ve diğer teknolojilerin kullanım düzeyi.
  <br>
   Sosyal medya okuryazarlığı ve kullanım düzeyi de sayısal uçurumun hesaplanmasında baz alınan kriterlerden biri hâline geldi.
   <br>
    Neden olmasın ki?
   </br>
  </br>
 </p>
 <p>
  Sosyal medyayı faydaya dönüştürebilecek şekilde kullananlar, birçok gelişmeyi herkesten önce öğrenebiliyor. Bu da çevresindeki insanlarla karşılaştırma yapıldığında, bilgi düzeyinde farklılık ortaya çıkmasına neden oluyor.
 </p>
 <p>
  Kullanım düzeyi arttıkça çevredeki diğer insanlarla arasındaki makas açılıyor. İlerleyen süreçte ise, oluşan bu uçurum nedeniyle etrafındaki insanlardan kopma gerçekleşiyor.
 </p>
 <p>
  Bu duruma düşen insanlara kimi yerlerde ‘asosyal’ denilse de aslında ortaya çıkan sonuç sosyal çevrenin değişmesinden ibaret.
 </p>
 <p>
  Bu değişimin olumlu ya da olumsuz yönleri tartışılır. Tartışılmalı da.
 </p>
 <p>
  Değişimin, bireylerin ‘sayısal uçurum’ oluşturan kullanım tipiyle ilgili olduğunu da mutlaka dikkate almalı.
 </p>
 <p>
  Sosyal medyada yoğunlaşılan konu, bireye ya da topluma fayda sağlayacak bir konu değilse, gidişatın olumsuz yönde olduğunda şüphe yok.
 </p>
 <p>
  Bazı kullanıcılar için; zararlı olduğu ispatlanmış bilgisayar oyunları ile zaman geçirmek ne ise, sosyal medyada faydasız konularla meşgul olmak da aynı şey.
 </p>
 <p>
  Faydasız işlerin peşinden gidip sosyal çevre ile bağları koparmaya gerek yok. Bazı marjinal hadiselere bakarak sosyal medyanın faydalı olup olmadığı hakkında kanaat ifade eden çok sayıda insan var.
 </p>
 <p>
  Dikkat edilmesi gereken en önemli husus, ‘sosyal medya okuryazarlığı’.
  <br>
   Ne işe yaradığı, nasıl kullanılması gerektiği ve ne sıklıkla kullanılacağı kişiden kişiye göre değişir. Her kullanıcı, sosyal medyada bulunma maksadını mutlaka gözden geçirmeli.
   <br>
    Aktüel gelişmelerden haberdar olmak için mi?
   </br>
  </br>
 </p>
 <p>
  Ekonomiye dair anlık verileri takip etmek için mi?
  <br/>
  Kendisini takip eden insanlarla faydalı bir şeyler paylaşmak için mi?
 </p>
 <p>
  Arkadaşlarının ne yaptığını ve gelişmeler hakkında ne tür yorumlar paylaştığını takip etmek için mi?
  <br/>
  Ünlü kişilerin sosyal medya paylaşımlarını görmek için mi?
  <br/>
  Marka veya şirketlerin kampanyalarını takip etmek için mi?
  <br/>
  Toplumsal konulardaki olumsuz gelişmeler hakkında tepkisini ifade etmek için mi?
  <br/>
  Aynı düşünceyi paylaşan insanlarla tek yürek olmak için mi?
 </p>
 <p>
  Kendisiyle aynı konulara ilgi duyan insanlarla tanışmak ve onlara faydalı olabilecek bir şeyler anlatmak için mi?
 </p>
 <p>
  Kullanım maksatlarını çoğaltmak mümkün. Ama önce hangi maksatla sosyal medyada zaman geçirileceğini iyi belirlemekte fayda var.
 </p>
 <p>
  <img alt="" src="http://web.archive.org/web/20150708093825im_/http://medya.aksiyon.com.tr//aksiyon/2015/04/14/567578.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/sayisal-ucurumda-yeni-boyut_550563), [web.archive.org (arşiv bağlantısı)](http://web.archive.org/web/20150708093825/http://www.aksiyon.com.tr/sosyal-evren/sayisal-ucurumda-yeni-boyut_550563)
