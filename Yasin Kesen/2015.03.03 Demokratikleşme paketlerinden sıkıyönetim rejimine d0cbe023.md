# Demokratikleşme paketlerinden sıkıyönetim rejimine

*Yasin Kesen 2015.03.03*

<div class="pNewsDetailMainContent" itemprop="articleBody">
 <p>
  Güzel günlerdi.
  <br>
   Adalet ve Kalkınma Partisi’nin iktidara geldiği ilk yıllarda peş peşe demokratikleşme yolunda adımlar atıldı. Reformlar yapıldı.
   <br>
    Vesayet altındaki rejimden demokratik bir topluma doğru yöneliş hızlandı.
    <br>
     İktidarları baskı altında tutan, darbelere ismi karışan isimler yargı önüne çıkarıldı.
     <br>
      Avrupa Birliği’ne girebilmek için müzakereler hızlandırıldı.
      <br/>
      Uyum paketleri birbirini takip etti.
      <br/>
      Avrupa Birliği için bakanlık bile kuruldu.
      <br/>
      Evet, güzel günlerdi.
      <br/>
      Ustalık dönemine geçiş ve IMF’ye borcun kapatılmasıyla birlikte efsanenin büyüsü bozuldu.
      <br/>
      Reformist görünenler, gömlek değiştirmekle övünenler bir kez daha gömlek değiştiriverdi.
      <br/>
      Avrupa Birliği için kurulan bakanlık koltuğunda oturan şahıstan gömlek değiştirme ustasına varıncaya kadar birçok isim yolsuzluklara bulaştı. Bulaştıkları yolsuzluk batağı o kadar derinleşti ki içine çok sayıda bürokratı, işadamını, sivil toplum temsilcisini çekti.
      <br/>
      Manken eskilerinden tükenmiş şarkıcılara kadar çok sayıda unutulmuş isim, menfaat elde edebilmek için o çamura bulaşmayı şeref saydı. En kalitesiz filmlerde bile senaryo olarak değerlendirilemeyecek uydurma hikâyeleri ekran ekran dolaşıp dillendirerek saraydakileri eğlendirmeye çalıştı.
      <br/>
      Bataklığın cazibesine kapılanlar öyle büyük bir koroya dönüştü ki, hep birlikte düştükleri yalan havuzunda çırpınarak yolsuzlukları unutturmaya gayret ettiler.
      <br/>
      Ama unutturamadılar.
      <br/>
      Süreç boyunca ara ara sosyal medyaya yasak getirildi. Twitter’daki bir kısım hesaplar buzlandı. Mahkeme kararıyla yapılmış telefon dinlemelerini paylaşan hesaplar kapattırıldı.
      <br/>
      Yine unutturamadılar.
      <br/>
      Hırsız peşinde koşan polisleri bıkmadan usanmadan gözaltına aldılar.
      <br/>
      Suç bulamayan mahkemeler polisleri saldı.
      <br/>
      Savcılar tekrar tutuklattı.
      <br/>
      Tekrar salındılar, tekrar tutuklandılar.
      <br/>
      Her hafta gündemi değiştirmeye ihtiyaç duyduklarında ilk müracaat ettikleri şey hep polisleri evlerinden almak oldu.
      <br/>
      İlginçtir... Kaçtılar diye miting konuşmalarında itham edilen polislerden hiçbiri kaçmadı. Defalarca tutuklanıp serbest bırakılanlardan bile kaçan olmadı...
      <br/>
      Bu algı operasyonları da yetmedi yolsuzlukları unutturmaya.
      <br/>
      Neyse...
      <br/>
      Kemal Derviş’in getirdiği ekonomi politikası ile başlayan, demokratikleşme paketleri ile sürdürülen ‘Lale Devri’nde sona gelindi.
      <br/>
      Bir Amerikan Do-ları’nın 1,1 TL ettiği günlerden 2,5 TL’yi geçtiği günlere gelindi. Ekonominin iyi gittiğine dair rüya bitti, ancak uyku henüz bitmedi...
      <br/>
      Toplumun uyanmaması için acil bir paket daha gerekliydi.
      <br/>
      ‘İç güvenlik paketi’ süsü verilmiş ‘sıkıyönetim yasaları’ için Meclis baskı altına alındı. Saray baskısı ile maddeler birer birer Meclis’ten geçirildi.
      <br/>
      Hayaldi gerçek oldu.
      <br/>
      Demokrat bir yönetime kavuşmayı uman Türkiye, yolsuzlukları örtmeye çalışan ‘saray vesayeti’ altında ‘sıkıyönetim’ ile yönetilen bir rejime dönüştü.
      <br/>
      Hayaldi gerçek oldu...
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/demokratiklesme-paketlerinden-sikiyonetim-rejimine_549171), [web.archive.org (arşiv bağlantısı)](http://web.archive.org/web/20150706064941/http://www.aksiyon.com.tr/sosyal-evren/demokratiklesme-paketlerinden-sikiyonetim-rejimine_549171)
