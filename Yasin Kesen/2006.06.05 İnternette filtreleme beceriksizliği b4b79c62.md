# İnternette filtreleme beceriksizliği

*Yasin Kesen 2006.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaklaşık 7 yıldır yayında olan Ekşi Sözlük (www.eksisozluk.com) içerisinde esrar içilmesini özendirici ve temin edilmesini kolaylaştırıcı bilgilerin bulunması, ayrıca uyuşturucu veya uyarıcı nitelikte maddelerin kullanılmasını tavsiye edici nitelikte yazıların bulunması nedeniyle, İstanbul Emniyet Müdürlüğü'nün başvurusu üzerine İstanbul 3. Sulh Ceza Mahkemesi kararı ile Türk Telekom tarafından filtrelenmişti. Daha sonra Ekşi Sözlük yöneticilerinin uyuşturucu ile ilgili yazıları sistemden çıkarıp mahkemeye başvurması ile filtre kaldırıldı ve siteye erişim tekrar başladı.
  </font>
 </div>
 <div id="newsText">
  <font class="detail-text">
   Filtre uygulamasının görünen şekli böyle. Ancak aslında yapılan uygulamada büyük bir tutarsızlık sergilendiği ve baştan savma bir filtreleme yapıldığı internet kurtlarının gözünden kaçmadı. Mahkeme kararıyla Türk Telekom tarafından yapılan filtre sadece ADSL abonelerini kapsayacak şekilde ayarlanmış. Yani, Türk Telekom'dan Metro Ethernet vs. bağlantı hizmeti alanlar filtrelenen siteye erişebiliyordu. Daha önemli bir ayrıntı ise, www.eksisozluk.com adresinin sonuna bir nokta (.) işareti koyan ADSL kullanıcıları da siteye erişmeye devam ediyordu. (Her yerinden açık veren filtre şimdilik kaldırıldığı için, bu aksaklıklar şu anda görülemiyor.)
   <br/>
   <br/>
   Ekşi Sözlük'ün uyuşturucuyu özendiren maddeleri nedeniyle filtrelenmesi bu sitenin filtre edilmesi için tek yeterli sebep değil aslında. Ekşi Sözlük'ün neresinden tutarsanız tutun, Türkiye Cumhuriyeti yasaları gereğince yayınının durdurulması gerekiyor. Zira, Medeni Kanun'un 25. maddesinde yer alan 'İsmin Korunması' hükümleri gereğince, Ekşi Sözlük'teki kişi adlarına dair yazılan küçük düşürücü ifadelerle suç işleniyor. Ekşi Sözlük'te ismi geçen binlerce insan da kendisi hakkında yazılanlar nedeniyle rencide oluyor. Google'da ismi arandığında ilk sayfada Ekşi Sözlük'teki tanımlama da göründüğü için bilgi kirliliğine neden olan ifadeler, Ekşi Sözlük'te ismi geçenleri rahatsız ediyor. İlgili mahkemelerin Ekşi Sözlük'e bir de bu açıdan bakmasında toplumsal bir fayda var
   <br/>
   <br/>
   Mahkeme kararıyla yapılan eksik filtrenin son örneği ise MP3 yayını yapan bir müzik sitesi. Telif haklarını koruyan yasalar nedeniyle filtrelenen www.mp3full.net sitesine İstanbul'daki ADSL kullanıcıları girmek istediğinde erişilemezken, İzmir'deki ADSL kullanıcıları rahatlıkla girebiliyor. Mahkeme kararları sadece Türk Telekom'a tebliğ edildiği için, Türk Telekom haricindeki internet şirketlerinden bağlantı hizmeti alanlar filtrelenmesi gereken tüm sitelere erişmeye devam ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=046E7A95627E00E87C34CF902F7A68B1?newsId=11577), [web.archive.org (arşiv bağlantısı)](http://web.archive.org/web/20120218080409/http://www.aksiyon.com.tr:80/aksiyon/newsDetail_getNewsById.action;jsessionid=046E7A95627E00E87C34CF902F7A68B1?newsId=11577)
