# Gen haritası HP ile çıkarılacak

*Yasin Kesen 2002.10.14*

<div>
 <p>
  <font>
   İşletmelere ve son kullanıcı bireylere sağladığı ürün, teknoloji, çözüm ve hizmetlerle dünyanın lider firmaları arasında yer alan HP, İngiltere’de bulunan Wellcome Trust Sanger Institute’a (WTSI) 22 milyon dolar değerinde bir süper bilgisayar sistemi kurduğunu açıkladı. HP AlphaServer sistemi, WTSI enstitüsünün genetik alandaki bilimsel araştırma yeteneklerini önemli ölçüde artıracak ve önümüzdeki iki sene içerisinde bilgi işlem gücünü iki katına çıkaracak.
   <br/>
   <br/>
   Kapsamlı araştırma ve ortak çalışmalarla genleri anlama ve analiz etmeye odaklanmış merkezlerden biri olan WTSI, Human Genome Project (İnsan Gen Projesi) ile insan genini çözmede çığır açan çalışmasından, sağlık alanında faydalar sağlamak üzere milyonlarca dolara malolacak ve 5 yıl sürecek yeni bir araştırma programını da başlatmış oldu.
   <br>
    WTSI, sıtma, uyku hastalığı, tifo ve tüberküloz gibi hastalıklara sebep olan organizmaların genleri üzerinde, yeni ilaçlar ya da aşılar bulma amaçlı çalışmalar gerçekleştiriyor. Kurulacak sistem, enstitüdeki bilim adamlarına genetik çözümleme çalışmalarının sonuçlarını almaları ve elektronik olarak yayımlamaları için 24x7 bilgi işlem yapma olanağı verecek.
    <br>
     WTSI Sistem Yöneticisi Phil Buthcer, kurulan süper bilgisayarın enstitüdeki çalışmalara katkısını şöyle aktardı: “Genlerin nasıl çalıştığını, genlerin hastalıklara nasıl sebep olduğunu anlamaya yoğunlaştıkça, bilgi işlem açısından da daha karmaşık alanlara giriyoruz. DNA, 4—bit’lik bir doğrusal koddur; hücredeki proteinler birbirleriyle etkileşimde olan üç boyutlu nesnelerdir. Bilgi işlem ihtiyaçlarımız, ancak bu zorlu ortamda uyum ve büyümeye olanak tanıyacak esnek ve ölçeklenebilir çözümlerle karşılanabilir.”
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 205 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1961), [web.archive.org (arşiv bağlantısı)](http://web.archive.org/web/20060317111443/http://www.aksiyon.com.tr:80/yazdir.php?id=1961)
