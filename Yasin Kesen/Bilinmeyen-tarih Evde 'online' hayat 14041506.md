# Evde 'online' hayat

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20041213073446im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041213073446im_/http://www.aksiyon.com.tr/resim/515/56.jpg" vspace="5"/>
  </p>
 </font>
 <font class="content">
  Bilişim dünyasının sıradaki devrimi çok fonksiyonlu cihazlar olacak. Bu tür cihazlara yönelik talep sürekli artıyor. Evdeki bütün cihazları yönetebilecek bilgisayarlar birkaç yıla kadar hayatı saracak.
 </font>
 <p>
  <font class="content">
   Microsoft’un patronu Bill Gates, “Dijital Sinir Sistemiyle Düşünce Hızında Çalışmak” adlı kitabında, iletişimde çok daha hızlı tepkiye imkan veren elektronik posta kullanımının yaygınlaşması, müşteri ve satış verilerinin “online” değerlendirilmesi ve raporların kağıt ortamında değil de elektronik ortamda hazırlanması sonucu işlerin daha kısa zamanda görülebileceğini, dolayısıyla da verimliliğin artacağını savunur. Bu tezini hayata geçirebilmek için de kendi şirketinde kağıt kullanımını yasakladığını, bunun getirisi olarak şirketteki çalışmaların hızlandığını örnekleriyle anlatır. Bir anlamda ‘kağıtsız ofis’ uygulamasına geçen Gates’in şirketinde kağıt kullanımı da sıfıra iner.
   <br/>
   <br/>
   1981 yılında IBM’in “kişisel bilgisayar” devrimi ile ilk kez gündeme gelen “kağıtsız ofis” kavramını 1984’te Hewlett Packard (HP) tarafından üretilen ilk lazer yazıcı takip ediyor. Bilgisayar kullanımının yaygınlaşması ile dünyadaki kağıt tüketiminin 2,5 kat artması üzücü bir “çevre problemi” olsa da, 16 katına çıkan bilgi dolaşımı karşısındaki bu artış miktarı bilişim dünyası tarafından sevindirici bir gelişme olarak karşılanıyor. 20 yıldır yazıcı üretiminde lider olan HP’nin kurucuları David Packard ve Bill Hewlett, Stanford Üniversitesi’nde mühendislik eğitimi aldıktan sonra 1939’da Packard’ın garajında 538 dolar sermaye ile bir ortaklık kurarak faaliyete başlar. İlk yıllarda osilatör ve elektronik test cihazları üreten iki kafadar, 1968 yılında hesap makinesi üretimine başlar. Hewlett-Packart 9100A model numarasıyla üretilen hesap makinesi, “Science” dergisinde “kişisel bilgisayar” olarak tanıtılır.
   <br/>
   <br/>
   “Kişisel bilgisayar” teriminin Oxford sözlüğüne girmesinden 8 yıl önce üretilen hesap makinesinin satış fiyatı 4 bin 900 dolardır. 18 kilogram ağırlığındaki hesap makinesi üzerinde çalışmalarını sürdüren mühendis ortaklar yine elektronik cihazlarla ilgili bir çalışma yaparken, ısıtılan mürekkebi kağıdın üstüne koyarak çıktı alabileceklerini fark eder. Daha sonra bu çalışmaya odaklanarak termal ısıtma yöntemiyle ilk lazer yazıcıyı geliştirirler. 120 bin dolarlık baskı makinelerini ekonomik hale getirmek için tasarlanan ilk lazer yazıcı 1984 yılında 3 bin 495 dolardan satışa sunulur.  1962 yılında dünyanın en büyük şirketleri listesi ‘Fortune 500’e 462. sıradan giren, bilişim dünyasının gözbebeği olan Silikon Vadisi’nin ilk şirketi HP’nin Görüntüleme ve Baskı Grubu Pazarlama Müdürü Seza Babaoğlu ile lazer yazıcıların 20 yıllık hikâyesini konuştuk.
   <br/>
   <br/>
   -HP’nin 20 binden fazla patenti var. Bunlar icat mı keşif mi?
   <br/>
   <br/>
   Kâşiflik HP’nin ruhunda var. Bu yüzden keşif anlamına gelen ‘invent’ sloganından vazgeçmiyor. Her gün ortalama 11 yeni patent alıyoruz. Toplam 21 binden fazla patentimiz var. Aslında hiçbir şey yeniden keşfedilmiyor. Eskiden yaptığımız işleri daha kolay, daha hızlı yapmamıza yarayan herhangi yepyeni şey keşif niteliği taşır.
   <br/>
   <br/>
   -İlk lazer yazıcı 3 bin 500 dolara satılırken bir bilgisayar ne kadar ediyordu?
   <br/>
   <br/>
   1986 yılında İTÜ Elektronik ve Haberleşme Mühendisliği’ndeki okul arkadaşlarım arasında ilk kez Hakan Koçer bilgisayar almıştı. Şimdilerde İndex Bilgisayar’a bağlı İNKO’nun genel müdürlüğünü yapıyor kendisi. 4 bin 500 dolar civarında bir para karşılığında aldığı bilgisayarın 10 MB kapasiteli diski ve 256 KB’lik hafızası vardı. O dönemde birçok arkadaş bitirme ödevini o bilgisayarda yazmıştı.
   <br/>
   <br/>
   -3500 dolarlık yazıcı nasıl oldu da 200 doların altına indi?
   <br/>
   <br/>
   HP’nin felsefelerinden biri “more for less” yani “daha çoğunu daha azı ile”dir. Buradan hareket ederek 1987 yılında lazer yazıcının satış fiyatı 2 bin 495 dolara çekiliyor. Sonraki yıllarda da kademeli olarak düşüyor ve 2004’te yani lazer yazıcıların yirminci yılında 200 doların altına iniyor.
   <br/>
   <br/>
   -Bu süreçte lazer yazıcılarda ne gibi değişiklikler oldu?
   <br/>
   <br/>
   1988’de kağıdın iki yüzüne birden baskı yapabilen Lazerjet II D üretildi. Baskı hızı ve cihaz ağırlığı değişti. Çevreye zarar vermeyen kimyasal toner kullanımına başlandı. 1991 yılında dakikada 17 sayfa basabilen ilk network (bilgisayar ağı) yazıcısı çıktı. 1995’te ise ilk kablosuz yazıcı üretildi. Şu anda 100’e yakın yazıcı modeli var. Bunlar arasına en son katılan İndigo yazıcıların fiyatı. Ofset kalitesinde baskı yapabilen bu yazıcılar henüz 100 bin dolar civarında. En önemli özelliği kişiselleştirilmiş baskı sağlıyor. Bu yazıcılarla dergi olarak her abonenize özel kapak baskısını matbaa hızında yaptırabilirsiniz.
   <br/>
   <br/>
   -Türkiye’de ilk lazer yazıcı ne zaman satıldı?
   <br/>
   <br/>
   Biz bir kampanya başlattık, çalışan en eski lazer yazıcıyı getirene ödül vereceğiz. Bazı başvurular oldu. Mesela bir ajans HP Türkiye ofisi açılmadan iki yıl önce yani 1987 yılında aldığı lazer yazıcıyı halen kullanıyormuş. Türkiye’de şu anda dakikada bir yazıcı, saniyede bir kartuş ya da toner satışı yapılıyor. Amacımız kartuşların benzin istasyonlarındaki marketlerde de satılması. Bilgisayar kullanıcıları, 24 saat hizmet veren satış yerlerinden malzemelerini alabilmeli.
   <br/>
   <br/>
   -Bilişim dünyasının sıradaki devrimi ne olacak?
   <br/>
   <br/>
   John Nasbit’in kitabında okumuştum. Bütünleşik cihazların yaygın hale geleceğini anlatıyor. Benim de öyle bir beklentim var. Birkaç yıla kadar her tarafı çok fonksiyonlu cihazlar saracak. Bu alandaki ilk çalışmalardan biri HP’ye ait. 1995 yılında Vyomesh Joshi (VJ) ürün geliştirme biriminde görev yaparken Copyjet adını verdiği yazıcının tasarımını yapmış. Hem renkli fotokopi çekebilen hem de renkli yazıcı görevi gören bu cihazın tutulmayacağı yönünde itiraz edenler olmuş. Herkes cihazları ayrı ayrı alır diyenlerin yanıldığı kısa sürede ortaya çıktı. Şimdi en çok tercih edilen ürünler çok fonksiyonlu ürünler. Aslen Hindistanlı olan VJ belki de bu öngörüsü yüzünden şu anda HP’nin Görüntüleme ve Baskı Grubu’nun başında. Şimdiki beklenti, evlerde bilgisayarın daha farklı görevlerde de kullanılması. Evdeki tüm cihazlarla haberleşebilen, medya araçlarını yöneten, kablosuz bağlantı üzerinden komşularla veri alışverişi yapabilen bilgisayarlar gündemde. “Media Center” adı verilen bilgisayarlar kısa süre sonra evlerdeki hakimiyeti ele geçirecek.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16911&yorum_id=1), [web.archive.org (arşiv bağlantısı)](http://web.archive.org/web/20041213073446/http://www.aksiyon.com.tr:80/detay.php?id=16911&yorum_id=1)
