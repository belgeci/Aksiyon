# Borsadan toplayıp 'alo'ya yatıracak

*Yasin Kesen 2004.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni yatırım yapmak üzere kaynak arayışına giren bilişim şirketleri, ekonomi rüzgarının ılık estiği dönemlerde borsaya girince hem aradığı kaynağı buluyor hem de hisselerine pirim yaptırıyor.
  </font>
 </div>
 <div id="newsText">
  <font class="detail-text">
   Yeni teknolojilere yatırım yapmayı planlayan ya da hizmet verdiği portföyü genişletmek için ekstra yatırıma ihtiyaç duyan bilişim şirketleri, ihtiyaç duyulan kaynağı borsaya açılarak karşılamaya başladı. Teknoloji alanındaki yatırımlarda risk oranının yüksek olması, kısa vadeli gelir beklentisi içerisindeki yatırımcıların ilgisini çekmediği için ekonomik sıkıntı yaşanan dönemlerde borsaya açılan bilişim şirketlerinin hisseleri pirim yapmıyordu. Gerek Türkiye"de, gerekse dünya ekonomilerinde durulma yaşanan dönemleri borsaya açılmak için fırsat bilen teknoloji şirketleri, çoğu kez beklenenin üzerinde bir taleple karşılaşıyor. Havanın iyimser olması, borsaya açılan bir şirketin geçmiş yıllardaki performansı ve kârlılığı, bireysel ve kurumsal yatırımcıların bu tür şirketlere yönelmesine katkıda bulunuyor.
   <br/>
   <br/>
   Son aylarda bilişim gündeminden düşmeyen Google da yakın zamanda borsaya açılan şirketlerden. Aynı şekilde teknoloji üretimi yapan ülkelerle Türkiye arasında köprü konumunda bulunan İndex Bilgisayar da yapacağı yeni yatırımların kaynağını borsadan karşılamayı tercih edenlerden.
   <br/>
   <br/>
   Yahoo ile stratejik ortaklığını sona erdirdikten sonra, Amazon ile çeşitli branşlarda işbirliğine giden Google, açacak olduğu Gmail adlı ücretsiz e-mail servisi için gerekli kaynağı borsaya açılarak toplamayı tercih etti. Nisan ayında borsaya açılma kararı alan Google, açık artırma yöntemiyle yaklaşık üç milyar dolarlık mali kaynak oluşturdu.
   <br/>
   <br/>
   Bilgisayar ürünlerinin ithalatında en büyük pazar payına sahip olan İndex Bilgisayar da, telekom alanındaki yeni girişimine kaynak sağlamak üzere borsaya yöneldi. Temmuz sonrasında hızlanacak olan telekom faaliyetleri için İndex Grubu bünyesinde kurulan İNKO"nun teknolojik altyapısı, borsadan sağlanan finansal kaynakla kurulacak.
   <br/>
   <br/>
   2,7 trilyon lira nominal değerli hisselerin halka arz edildiği 17-18 Haziran"da, 1.000 lira nominal değerli her bir hisse 4.500 liradan satışa sunuldu. Sermayesinin yüzde 15"ine denk gelen halka arzda hisselerin yarısı yurtiçi bireysel yatırımcılara tahsis edilirken, alım gücü yüksek bireysel yatırımcılara yüzde 25, yurtiçi kurumsal yatırımcılara ve yurtdışı kurumsal yatırımcılara yüzde 10"ar, Index tedarikçilerine ve personele de yüzde 5 oranında tahsisat yapıldı. Halka arz öncesinde şirketin sermayesinde Yunan Pouliadis and Associates S.A. yüzde 50 ve Erol Bilecik yüzde 47,2 payla en büyük ortaklar konumunda bulunuyordu.
   <br/>
   <br/>
   Halka arzdan sağlanan finansal kaynağın bir kısmının lojistik alanındaki yatırımlara ayrılacağını açıklayan İndex, bilgisayar ürünlerinin dağıtımı için kurduğu küçük çaplı kargo ağını geliştirerek gelir elde eden bir yapıya dönüştürecek. Aynı kanalı İNKO"nun satacağı telefon kartlarının dağıtımında etkili şekilde kullanmayı planlayan İndex Grubu, kısa süre önce ISO 9001 Kalite Belgesi ile sektördeki yerini daha da sağlamlaştırdı.
   <br/>
   <br/>
   1989"da kurulan İndex Bilgisayar, 2003 yılında 277 milyon dolarlık ciroya ulaştı. 2007 yılında 4 milyar dolara ulaşması beklenen bilişim sektörünün liderliğini sürdürmeyi amaçlayan İndex Grubu, Inko, Datagate ve Netex adlı şirketleriyle IBM, HP, Dell, Cisco, Microsoft, Sony, Toshiba, Epson gibi dünya liderlerinin Türkiye distribütörlüğünü yapıyor.
   <br/>
   <br/>
   <br/>
   HİSSELERİ İMKB"DE İŞLEM GÖREN BİLİŞİM ŞİRKETLERİ
   <br/>
   <br/>
   <br/>
   ŞİRKETİN ADI        HİSSE FİYATI
   <br/>
   <br/>
   Arena Bilgisayar        8.400
   <br/>
   <br/>
   Escort Computer        1.690
   <br/>
   <br/>
   Link Bilgisayar        2.390
   <br/>
   <br/>
   Logo Yazılım        5.650
   <br/>
   <br/>
   Raks Elektronik        1.200
   <br/>
   <br/>
   Aselsan        9.150
   <br/>
   <br/>
   İndeks Bilgisayar        4.500
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9398), [web.archive.org (arşiv bağlantısı)](http://web.archive.org/web/20121225075331/http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9398)
