# Türk Okulları hakkında en güncel kamuoyu araştırması

*Yasin Kesen 2015.02.02*

<div class="pNewsDetailMainContent" itemprop="articleBody">
 <p>
  Abartı yok.
  <br>
   En güncel ve belki de en geniş kamuoyu araştırmasını birlikte irdeleyelim.
   <br>
    Erdoğan’ın Etiyopya seyahatinden bir gün önce yani 21 Ocak’ta başlayan bir araştırma.
    <br>
     Araştırmadaki veriler 29 Ocak’a kadar 9 günlük sürede, Türk Okulları hakkında konuşulanları kapsıyor.
     <br>
      21-29 Ocak tarihleri arasında Twitter’da Türk Okulları hakkında fikir beyan edenlerin kullandığı kelimeler üzerinden önemli bir algı analizi...
      <br/>
      Önemli, çünkü herhangi bir kamuoyu araştırmasındaki gibi 2-10 bin kişinin görüşlerini değil, 254 bin 572 kişinin görüşünü yansıtıyor.
      <br/>
      Önemli, çünkü sadece bu okullara gönül bağı olanları değil, toplumun tüm kesimlerinden önemli sayıda Twitter kullanıcısını kapsıyor.
      <br/>
      Önemli, çünkü sömestr tatilini, karneleri, atama bekleyen öğretmenleri çağrıştıran Twitter kampanyalarından arındırılmış bir veri. Ve elbette, bot lobilerinin ürettiği spam tweetler de ayıklanmış durumda bu verilerden.
     </br>
    </br>
   </br>
  </br>
 </p>
 <p>
  İşte; ‘Okullar’, ‘Afrika’, ‘Etiyopya’, ‘Somali’, ‘Cibuti’, ‘Cemaat’ ve ‘paralel’ anahtar kelimelerinden herhangi birinin geçtiği 1 milyon 204 bin 763 tweet ile elde edilen algı analizi:
 </p>
 <p>
  1. Okulların adı: ‘Türk Okulları’
  <br/>
  1 milyon 204 bin tweet içerisinde en çok kullanılan kelime öbeği 286 bin 498 ile ‘Türk Okulları’. ‘Cemaat Okulları’ ifadesi ise sadece 62 bin 470 tweet içerisinde geçiyor.
  <br/>
  Okullara çok isim yakıştırıldı. ‘Cemaat Okulları’ diyen de oldu, ‘Barış Okulları’ diyen de. Veriler, yurtdışındaki okulları tanımlamak için en çok kullanılan ismin ‘Türk Okulları’ olduğunu gösteriyor. Bu sonuç, okulların millet tarafından benimsenmiş olduğunun en önemli göstergesi.
 </p>
 <p>
  2. Erdoğan’ın işi ‘Kara Propaganda’
  <br/>
  9 gün içerisinde en fazla katılım sağlanan Twitter etiketi #AfrikadaKaraPropaganda idi. Bu etiketle yazılan tweet sayısı 212 bin 331. Bu veri de Erdoğan’ın Afrika’ya okullar hakkında kara propaganda yapmak için gittiği algısının hâkim olduğunu gösteriyor Twitter’da.
 </p>
 <p>
  3. Afrika’daki yatırımlar dikkat çekiyor
  <br/>
  Tweetlerden 167 bin 714 tanesinde Afrika ifadesi geçiyor. Diğer coğrafyalara nazaran Afrika’daki okullar daha çok dikkat çekiyor, ilgi görüyor. Paylaşılan fotoğrafların çoğunda siyahi çocukların yer alması da bunun en büyük işareti...
 </p>
 <p>
  4. Somali’ye duygusal yaklaşım
  <br/>
  Yıllardır iç savaş, kuraklık ve açlıkla iç içe yaşayan Somali’nin Türk halkının gönlünde önemli bir yeri var. Somali hakkında 184 bin 364, Etiyopya hakkında 131 bin 335 ve Cibuti hakkında 39 bin 494 yorum yazılmış. Somali’nin öne çıkmasının sebebi, ülke halkının durumuna merhametli yaklaşım. Cibuti hakkında yazılanların az olması ise, bu ülkenin Türkiye’de pek bilinmemesinden kaynaklanıyor.
 </p>
 <p>
  5. Nijerya’dan tepki
  <br/>
  Erdoğan’ın seyahat programında olmayan Nijerya’dan, kara propaganda turuna tepki geldi. Erdoğan’ın Afrika’daki eğitim çalışmalarına savaş açtığını düşünen Nijerya medyasındaki haber, 45 bin 528 tweet içerisinde yorumlandı.
 </p>
 <p>
  6. TÜRGEV’e çağrı
 </p>
 <p>
  Kamu ihalelerini kazanan şirketlerden aldığı yüklü bağışlarla sık sık gündeme gelen TÜRGEV, Afrika’da okul açmaya davet ediliyor. ‘Türk Okulları’nı kapatmaya çalışmak yerine, karşısına bir okul da TÜRGEV açsın’ diyen 31 bin 747 kişi olmuş. Afrika’da temiz suya ihtiyaç duyulduğu kadar okula da ihtiyaç olduğunun farkında olanlar, MEB’in Güneydoğu’daki eğitim sorununu çözdükten sonra Afrika’ya el atması gerektiğini 22 bin 35 tweet ile ifade etmiş. Atama bekleyen öğretmenlerin MEB tarafından Afrika’da görevlendirilebileceğine değinen de 13 binden fazla...
 </p>
 <p>
  <img alt="" src="http://web.archive.org/web/20150703012639im_/http://medya.aksiyon.com.tr//aksiyon/2015/02/03/552722.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/turk-okullari-hakkinda-en-guncel-kamuoyu-arastirmasi_541216), [web.archive.org (arşiv bağlantısı)](http://web.archive.org/web/20150703012639/http://www.aksiyon.com.tr/sosyal-evren/turk-okullari-hakkinda-en-guncel-kamuoyu-arastirmasi_541216)
