# Mutasyon.net Kartel’e karşı...

*Yasin Kesen 2002.09.23*

<div>
 <p>
  <font>
   İnternet üzerinden eğitimde radikal bir değişim hamlesi yapmayı amaçlayan site, bu misyonu ifade edebilecek “mutasyon” kelimesiyle isimlendirilmiş. Mart 2000’de Mehmet Tüzel’in önerisiyle birkaç arkadaş tarafından e-dergi formatında yayınlanmaya başlamış.
   <br/>
   <br/>
   Düzenli takip eden bir kitle oluştuktan sonra sitenin yayın periyodunu aylık olmaktan çıkarıp, her an güncellenebilecek bir portala dönüştürdüklerini ifade eden Tüzel, şu an sitenin 30 aktif yazarı bulunduğunu, konuk yazarlarla birlikte bu sayının 70’i bulduğunu belirtiyor.
   <br>
    <br>
     Bilginin toplanması, işlenmesi ve dağılmasında klasik metodların yerini almaya başlayan teknolojinin tabanda daha hızlı yaygınlaşabilmesi için teknolojiyi üreten firmaların fiyatları makul düzeye çekmesi gerektiği fikrini savunan yayın kadrosu, böyle bir kampanyanın teknolojinin öğrenilmesinde patlamaya sebep olacağını, bunun da toplumsal gelişimin hızlanmasına katkı sağlayacağını düşünüyor.
     <br>
      <br>
       Sitede en çok okunan makaleleri kitaplaştırmayı düşünen Mutasyon.net ekibi, klasik medyada kartel oluşturularak çıkarlar doğrultusunda yayın yapılabileceğine dikkat çekerek, kartellere şans tanımayan internet yayıncılığının desteklenmesi çağrısında bulunuyor.
       <br>
        <br>
         Mutasyon.net’in,  yazarları için aynı zamanda bir okul olduğuna değinen Mehmet Tüzel, yazarların sorumlu oldukları alanla ilgili kendilerini yetiştirme fırsatı elde ettiklerini söylüyor. Topluma hizmet kaygısıyla bugüne kadar maddi beklenti içine girmeden siteye katkı sağlayan yayın ekibi, geleceğe yönelik seminer ve eğitim programları için buna önem veren kişi veya kuruluşlardan destek bekliyor.
         <br/>
         <br/>
         Mutasyon.net’te bilgi teknolojileriyle ilgili makalelerin yanısıra, programcılar veya sistem geliştiriciler için eğitim bölümleri yer alıyor. Kültür, aktüalite ve kişisel gelişim konuları da ihmal edilmiyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 256 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1874), [web.archive.org (arşiv bağlantısı)](http://web.archive.org/web/20060317113548/http://www.aksiyon.com.tr:80/yazdir.php?id=1874)
