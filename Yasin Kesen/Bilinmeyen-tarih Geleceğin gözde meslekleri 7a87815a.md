# Geleceğin gözde meslekleri

*Yasin Kesen Bilinmeyen-tarih*

<div>
 <p>
  <font>
   Sanal ticaretteki kıpırdanmalar geleceğin gözde iş alanlarının neler olacağının sinyallerini derinden de olsa vermeye başladı. Akıllı yatırımcılar da doğal olarak bu sektörlerde yatırımlarını yoğunlaştırmaya başladılar.
   <br/>
   <br/>
   Gerçi şu anda ülkemizde bu sektörlerden muazzam paralar kazananlar yok ama başlamış olan bu sürecin ileriki basamaklarında Turkcell örneğindeki gibi sürpriz çıkışlar olması da kaçınılmaz.
   <br>
    <br>
     Bir de sanal ticaretin kapsama veya etki alanına girip favori olabilecek meslekleri gözden geçirelim. Birincisi, sanal mağaza projesi geliştirecek bilişimciler. Bunun içine veritabanı yöneticilerinden, sitelere görsel katkıda bulunacak grafikerlere kadar herkes dahil.
     <br>
      <br>
       İkincisi, sanal alışverişin dağıtım ayağını oluşturan kargo-kurye hizmetleri. Marketlerden poşetlerle taşıdığımız eşyaları bir süre sonra kuryeler taşıyacak.
       <br>
        <br>
         Üçüncüsü, bu işin mali ayağını oluşturan online bankacılık hizmetleri. Tüm para işleri banka üzerinden yapılacağı için bankaların güvenlik yazılımcılarına ihtiyaç duyacak.
         <br/>
         <br/>
         Dördüncüsü, sanal mağazaları gündemde tutacak, bir vizyon verecek reklamcılar.
         <br/>
         <br/>
         Beşincisi, internet üzerinde oluşabilecek hukuki durumlara müdahale edecek olan hukukçular. Hackerlar, crackerlar ve sahte kredi kartlarıyla işlem yapanların mağdur ettiklerini savunacaklar.
         <br/>
         <br/>
         Altıncısı, şimdiden popüler olan online yayıncılık. Haber portalları bünyesinde görev alan yayıncı, sistem yöneticisi ve tasarımcılar.
         <br/>
         <br/>
         Yedincisi, eğitimi sanal ortama taşıyıp başarılara imza atabilecek eğitimciler... Biraz irdeleme yaparak bu meslekler çoğaltılabilir.
         <br/>
         <br/>
         Bir de bunların üzerinde insanları internet hayatına adapte edecek, yönlendirecek, Ar—Ge yapacak danışmanlar büyük önem ve değer kazanacak. Öyle ya ne yöne gideceğini bilmeyen bir gemiye yolunu tarif edecek birileri mutlaka lazım...
         <br/>
         <br/>
         Hasılı, gitgide online hale gelecek yaşantı için ya mesleğimizi “online uyumlu” hale getirmeliyiz...
         <br/>
         <br/>
         YK
         <br/>
         <br/>
         mitoloji de internete girdi
         <br/>
         <br/>
         Sözlük anlamı “efsane bilimi” olan mitoloji, ilkel insanların ve insan üstü varlıkların başından geçen masalsı olayların incelenip anlatılmasıdır. Eski çağlarda yaşamış olan insanların doğa olaylarına, sosyal ilişkilerine, dini inanışlarına bakış açılarının yorumlanmasıdır.
         <br/>
         <br/>
         Her milletin tarihinde; çeşitli efsaneler, destanlar, kahramanlık öyküleri, inançlar, masallar vardır ama mitoloji denilince ilk akla gelen şüphesiz Yunan mitolojisidir. Yunan efsaneleriyle ilişkimiz ise birçoğunun şimdi bizim topraklarımız olan Trakya ve Batı Ege’de, Kıbrıs’ta ve daha birçok yerde geçmiş olması. Tabii ki Mitoloji, Yunan mitinden ibaret değil! Bu sayfalarda dünyanın dört bir yanından öyküler bulabilirsiniz. (www.mitoloji.gen.tr)
         <br/>
         <br/>
         Webciye herşey bedava!
         <br/>
         <br/>
         Yazın gelmesiyle özellikle genç arkadaşlarda kendine özel web sayfası hazırlama heyecanı da başladı. Daha önce basit bir web sayfasının nasıl açılacağı konusunda yazdıklarımıza oldukça fazla ilgi gösterilmişti. Bu süreçte mutlaka sayfa hazırlama işini ilerletip güzel sayfalar açanlar olmuştur.
         <br/>
         <br/>
         Web tasarımcılarının ihtiyaç duyduğu birtakım ekstra hizmetler de yok değil. Sayaç, ziyaretçi defteri, mesaj panosu gibi hizmetleri ücretsiz sağlayan sitelerden temin etmek işin en kolay ve hızlı çözümü.
         <br/>
         <br/>
         İşte bu hizmetleri veren sitelerden bazıları:
         <br/>
         <br/>
         www.bravenet.com
         <br/>
         <br/>
         Şimdiye kadar gördüğüm ve istifade etmekte olduğum en geniş web araçları sitesi. Ziyaretçi defteri, forum, chat için java applet, messenger mesaj programı, sayaç, şifreli koruma hizmeti, ücretsiz 50 MB hard disk, internet telefon programı, kendinize özel tebrik kartı hazırlama servisi, e—mail grubu hizmetleri, anket servisi, kendi sitenize özel arama motoru... daha var ama saymaya gerek yok.
         <br/>
         <br/>
         Bravenet bu servislerinin siteye nasıl yerleştirileceğini ve nasıl kullanılacağını da resimli olarak anlatıyor.
         <br/>
         <br/>
         www.cgiforme.com
         <br/>
         <br/>
         Cgi yazılımı ile hazırlanan küçük programlar bu siteden temin edilebilir. Mesaj panosu, ziyaretçi defteri, anket servisi, site için otomatik saat—tarih servisi, download raporu veren program, siteye özel arama motoru bu siteden kullanılabilecek hizmetlerden bazıları.
         <br/>
         <br/>
         www.all4webmasters.com
         <br/>
         <br/>
         Evet bu sitedeki herşey webmasterlar için. Flaş, frontpage ve bazı grafik programları için dersler, domain tescili ve host kiralama üzerine bilgiler, sanal mağaza için güvenlik yazılımları ve alışveriş kartı hazırlama gibi farklı hizmetlerin yanında klasik web araçları, sayaç, ziyaretçi defteri, fontlar temin edilebilir.
         <br/>
         <br/>
         Ayrıca, yazılım dilleri Asp, Cgi, Dhtml, C ve C++’yı öğrenmeye merakınız varsa işe buradan başlayabilirsiniz.
         <br/>
         <br/>
         www.cgi.resourceindex.com
         <br/>
         <br/>
         Oldukça geniş bir cgi yazılım arşivi. Hazır program ve scriptler, uzaktan kontollü scriptler kategorileri altında 3 bine yakın cgi scripti bulunuyor. Ayrıca, yeni çıkan php programlama dili ile ilgili de materyal mevcut.
         <br/>
         <br/>
         Diğer bazı adresler:
         <br/>
         <br/>
         www.find—script.com
         <br/>
         <br/>
         www.netmechanic.com
         <br/>
         <br/>
         www.theguestbook.com
         <br/>
         <br/>
         www.thecounter.com
         <br/>
         <br/>
         www.webd.org
         <br/>
         <br/>
         www.websiteresources.net
         <br/>
         <br/>
         www.hitbox.com
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 15 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14171), [web.archive.org (arşiv bağlantısı)](http://web.archive.org/web/20050222044026/http://www.aksiyon.com.tr:80/yazdir.php?id=14171)
