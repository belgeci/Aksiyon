# Google ve IBM yeni nesil yazılımların destekçisi

*Yasin Kesen 2007.10.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Google ve IBM, üniversite öğrencilerini ve araştırmacıları geleceğin yazılım metodolojisi olarak görülen İnternet Ölçekli Hesaplama’ya (Internet-Scale Computing) hazırlayacak bir projeye başladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071110150014im_/http://www.aksiyon.com.tr/resim/671/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Projede, Bilgisayar dalında okuyan üniversite öğrencileri, IBM ve Google’ın kullanıma açtığı yüzlerce sunucudan oluşan bilgisayar kümesinde açık kaynak kodlu ve paralel hesaplamaya uygun yazılım uygulamaları geliştirecek. Başlangıçta sadece ABD’deki bazı üniversitelere açık olacak proje, bir süre sonra diğer öğrenci ve akademisyenlerin de kullanımına sunulacak.
   <br>
    <br>
     İşbirliğiyle ilgili açıklama yapan IBM CEO’su Samuel J. Palmisano, “Yarının yazılımcılarını, bir gün içerisinde sabit ya da mobil binlerce cihaz üzerinden gerçekleştirilen trilyonlarca web işlemini kaldırabilecek yazılımları geliştirebilme konusunda eğiteceğiz.” dedi. Google’ın CEO’su Eric Schmidt ise “Google’ın web teknolojileri ve devasa bilgisayar kümelerindeki deneyimiyle IBM’in bilim ve iş maksatlı bilişim tecrübesini birleştireceğiz.” şeklinde açıklama yaptı.
     <br/>
     <br/>
     Proje kapsamında Google ve IBM’in yüzlerce BladeCenter ve Sistem x sunucusu, bir küme yapısında internet üzerinden öğrencilerin kullanımına açılacak. Toplamda 1.600’den fazla işlemciye sahip olması hedeflenen sistem, Linux işletim sistemi üzerinde çalışacak. XEN sanallaştırma sistemine sahip olacak bilgisayar kümesinde, Google’ın açık kaynak kodlu MapReduce ve Google File System yazılımları çalışacak. Sistemin yönetim, takip ve kaynak planlama işlemlerini IBM’in Tivoli yazılımları gerçekleştirecek.
     <br/>
     <br/>
     İki kurum, projenin hedefini öğrencilerin kendilerini paralel hesaplama yöntemlerinde geliştirebilmeleri olarak açıkladı. IBM ve Google’ın donanım, yazılım ve hizmet ürünlerini aktardığı proje ile bilgisayar eğitimi veren fakültelerin İnternet Ölçekli Hesaplama konusundaki araştırmalarda karşılaştıkları kaynak sıkıntıları da hafifletilmeye çalışılacak.
     <br/>
     <br/>
     İNTERNET ÖLÇEKLİ HESAPLAMA NEDİR?
     <br/>
     <br/>
     İnternetin sosyal ağlar, arama, bilgi alma, haberleşme, alışveriş ve eğlence gibi çok farklı uygulamalara ev sahipliği yaptığı günümüzde, yazılım ürünlerinin de tek bir sunucuda çalışabilen tek bir uygulama olarak kalmamaları, internete bağlı binlerce makinede paralel bir şekilde çalışabilmesi gerekiyor. İnternet Ölçekli Hesaplama, yazılım ve diğer BT araçlarının bu paralel çalışma yöntemine uygun bir şekilde geliştirilmesini tanımlamak için kullanılıyor. Gelecekte bütün yazılımların bu metodolojiye uygun bir şekilde hazırlanacağı öngörülürken, yönteme ‘Cloud Computing’ ismi de veriliyor.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28614), [web.archive.org (arşiv bağlantısı)](http://web.archive.org/web/20071110150014/http://www.aksiyon.com.tr/detay.php?id=28614)
