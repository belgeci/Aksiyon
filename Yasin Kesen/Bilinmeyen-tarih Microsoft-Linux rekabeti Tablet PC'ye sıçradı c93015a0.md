# Microsoft-Linux rekabeti Tablet PC'ye sıçradı

*Yasin Kesen Bilinmeyen-tarih*

<div>
 <p>
  <font>
   Linux karşısında pazar ve güç kaybeden Microsoft, son yılların en büyük buluşu olarak süslenen Tablet PC"lerden de umduğunu bulamadı. Linux"un Tablet PC pazarına ancak birkaç yıl sonra girebileceğini tahmin eden Microsoft yöneticileri, daha ilk yıl dolmadan ciddi bir rakiple karşı karşıya...
   <br/>
   <br/>
   Avrupa ülkelerinde güç kaybeden Microsoft, daralan pazar payını genişletebilmek için geçen yılın kasım ayında büyük bir şov organize ederek Tablet PC teknolojisini dünyaya tanıtmıştı. Dizüstü bilgisayarların sağladığı taşınabilirlik ölçüsünü yetersiz bulanlar için tasarlanan Tablet PC"nin son yılların en büyük buluşu olduğu yönündeki yorumlar da dillerden düşmemişti. Microsoft yöneticileri tarafından Linux"un ciddi bir rakip ve tehdit olarak görülmeye başladığı dönemde, Microsoft"un Redmond"daki merkezinde çalışan binlerce programcının tamamladığı Tablet PC projesi Bill Gates için adeta bir can simidi olmuş, birçok bilişimcinin "ne olursa olsun bu alandaki lider Microsoft"tur" yorumunu yapmasını sağlamıştı. Ancak, Microsoft"un bu iddialı çıkışı da, sonraki aylarda Avrupa ülkelerinde gerçekleşen kamu ihalelerinde ibreyi Microsoft lehine çeviremedi. Açık kaynak kodlu yazılım fikrini savunan Avrupa ülkeleri Linux tabanlı sistemleri tercih etme kararlılığını bozmadı.
   <br>
    <br>
     Hızla büyüyen Linux dalgasını fazlasıyla abartılan Tablet PC teknolojisi ile kırmaya çalışan Microsoft şu günlerde ciddi bir şok daha geçiriyor. Çünkü, Linux geliştiricilerinden Lycoris firması daha ilk yılını doldurmayan Tablet PC için Linux tabanlı bir işletim sistemi hazırladığını duyurdu. Hatta, Lycoris"in 50 dolar lisans ücreti karşılığında satmaya başladığı Desktop/LX Tablet Edition"ın Microsoft"un geliştirdiği sistemden daha iyi olduğu öne sürüldü. Microsoft"un Tablet PC"ler için çıkardığı işletim sisteminin üçte biri fiyatına satılan Desktop/LX Tablet Edition, 20 dakika gibi kısa bir süre içerisinde kurulabiliyor.
     <br>
      <br>
       Klavyesiz dizüstü bilgisayar olarak da anılan Tablet PC"lerde gerekli durumlarda ekran üzerinde 101 tuşlu dokunmatik bir klavye görüntüsü çıkıyor. Kullanıcılar, kullanıcı adı ve şifre girişi gibi işlemleri bu klavye üzerinden yerine getirebiliyor.
       <br>
        <br>
         Lycoris"in geliştirdiği Desktop/LX Tablet Edition işletim sistemi, standart masaüstü bilgisayar işletim sistemi özelliklerinin yanısıra Java, Flash, RealPlayer, CSS, Javascript ve XHTML destekleyen Mozilla internet yazılımını, GIMP adlı grafik programını, ofis yazılımlarını, pil kullanımını düzenleyen güç yönetimi araçlarını ve dokunmatik ekran kullanımını sağlayan yazılımları kapsıyor.
         <br/>
         <br/>
         Linux diğer mobil cihazlara da girecek mi?
         <br/>
         <br/>
         Microsoft, Linux"un hızını kesmek için geliştirdiği Tablet PC işletim sisteminden umduğu alternatifsizlik şansının sona erdiğini izlerken Kanada"nın başkenti Ottawa"da toplanan Linux konferansına katılan Linux geliştiricileri yeni atılımlar yapmak noktasında fikir birliğine vardı. Linux"un yakın bir gelecekte ev aletlerinden el bilgisayarlarına kadar bir çok cihazda kullanılabilir hale getirilmesini kararlaştıran Linux geliştiriciler mobil cihazlarda karşılaştıkları pil ömrü sorununu aşmak için bazı çok gerekli olmayan özellikleri iptal etmeyi ve böylece bellek ve depolama yükünü düşürmeyi benimsiyor.
         <br/>
         <br/>
         Konferans katılımcılarından, PDA yani el bilgisayarları pazarına hakim olan Windows CE işletim sisteminin pahalılığı yönünde şikayetler alan Linux geliştiricileri, bu alanda geliştirecekleri yazılımlar sayesinde mobil cihaz kullanım maliyetlerinin düşeceği, bunun da mobil cihazlarının kullanımını artıracağı görüşünde.
         <br/>
         <br/>
         Dünyanın birçok ülkesinden gönüllü katılımlarla geliştirilen Linux işletim sistemi, açık kaynak kodu yöntemini benimsediği için güvenilir bir pozisyonda duruyor ve maliyetler yönüyle cazip kaldığı için tüm bilişimcileri memnun eden bir hizmet sağlamış oluyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1327 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2818), [web.archive.org (arşiv bağlantısı)](http://web.archive.org/web/20050216182606/http://www.aksiyon.com.tr:80/yazdir.php?id=2818)
