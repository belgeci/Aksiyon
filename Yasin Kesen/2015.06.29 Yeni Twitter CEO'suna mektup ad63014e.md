# Yeni Twitter CEO'suna mektup

*Yasin Kesen 2015.06.29*

<div class="pNewsDetailMainContent" itemprop="articleBody">
 <p>
  Türkiye’de koalisyon, Twitter’da da genel müdür arayışı sürüyor.
 </p>
 <p>
  5 yıldır sosyal medya platformu Twitter’ı yöneten Dick Costolo, 11 Haziran’da istifa etmişti. 1 Temmuz’a kadar görevi devam ettirecek olan Costolo’nun yerine geçici olarak Twitter’ın kurucusu Jack Dorsey vekalet edecek. Yeni bir CEO bulununca, görevi devredecek.
 </p>
 <p>
  Koalisyon senaryoları ve formüllerinin havada uçuştuğu bugünlerde ben de Twitter’ın başına geçecek yeni CEO’nun önüne bir reçete koymak isterim. Milyonlarca kullanıcısı olan Twitter’ın sıralayacağım istek ve şikâyetlere kulak tıkamaması gerek...
 </p>
 <p>
  1. Sosyal medya analiz platformlarının bile kolayca tespit ettiği bot hesapların imha edilmesi. Spam tweet üreten kaynakların kurutulması. Twitter’ın çöplüğe dönüşmekten kurtarılması.
  <br>
   2. Yalan ve iftira üretmek suretiyle nefret suçu işleyen, toplumsal barışı bozan ak ya da kara tüm troll hesapların kapatılması. Ya da deşifre edilerek hukuk önünde hesap vermelerinin kolaylaştırılması.
   <br>
    3. Ortama heyecan getirmek için türetilen Vine ve Periscope gibi yeni uygulamalara ağırlık vermeden önce mevcut kullanıcıların ortalama kullanım süresini artıracak iyileştirme adımlarının atılması.
    <br>
     4. Kullanıcıların profil sayfasındaki ‘Tweetler ve Yanıtlar’ sekmesi gibi ‘Retweetler Olmadan’ ve ‘Sadece Retweetler’ şeklinde iki yeni sekme eklenmesi. Bu özellik, RT yapmayı seven kullanıcıların kendi yorum ve paylaşımlarını okumayı kolaylaştıracaktır.
     <br>
      5. Kullanıcıların profil sayfasında tarih seçerek o tarihteki tweetlerine ulaşmanın sağlanması. Son 3 bin 200 tweetten öncekilere ulaşmaya engel olan limitlerin kaldırılması.
      <br/>
      6. Timeline dediğimiz ana sayfada, tüm tweetler haricinde fazla etkileşim alan tweetler ile fazla erişim sağlayan tweetlerin kolayca görülmesini sağlayacak 2 yeni sekme eklenmesi.
      <br/>
      7. Vine’da sürdürülen şekilde, yeni hesap açan bir kullanıcının ‘username’ alabilmesi için belirli bir düzeye gelmesinin beklenmesi. Popüler kişilere ya da markalara ait kullanıcı adlarının bir kısım fırsatçılar tarafından toplanmasının engellenmesi.
      <br/>
      8. Bir yıldan uzun süredir kullanılmayan hesapların kapatılması. Bu hesapların kullandığı ‘username’lerin silinerek yeniden alınabilir hâle getirilmesi.
      <br/>
      9. Hesabını onaylatmak isteyen tüm kişi, kuruluş ya da markaların işini kolaylaştırmak için yeni yöntem geliştirilmesi. Hesap onaylatmak için ücret ödemeye razı olanlara kolaylık sağlanması.
      <br/>
      10. Direkt mesajlardaki grup özelliğine çekidüzen verilmesi. İzinsiz olarak gruplara eklenmenin engellenmesi.
      <br/>
      11. Profil sayfasında dikkat çekici şekilde gösterilen takipçi sayısı gibi bilgilerin geri plana çekilmesi. Böylece, takipçi sayısını artırma derdiyle gereksiz çaba harcayanların bu sevdadan vazgeçerek etkileşim sağlayan kaliteli içerik üretmesinin yolu açılacaktır. (Facebook’un ilk dönemlerinde de arkadaş sayısı dikkat çeken şekilde gösteriliyordu. Sayıyı artırmaya çabalayan birçok kullanıcı, hiç tanımadığı kişileri arkadaş listesine eklemeye çalışıyordu. Sayı geri plana çekilince rahatsız edici arkadaşlık talepleri azaldı.)
      <br/>
      12. Takipçi satışı yapan site ve kullanıcıların engellenmesi. Sahte metotlarla ‘köpük’ üretilmesine yol açan sistem açıklarının giderilmesi.
      <br/>
      13. Bot hesaplarla TT (Trending Topic) yaparak gündem oluşturulmasının engellenmesi.
      <br/>
      14. Mobil cihazlardaki TT listesinde gösterilen tweet sayılarının yanına katılımcı sayılarının da eklenmesi. Bu bilgilerin webdeki TT listesinde de gözükmesi.
      <br/>
      15. Bazı ajanslara verilen imtiyaz nedeniyle bürokrasiye takılan reklam sürecinin Google ve Facebook’taki gibi bir sisteme dönüştürülüp kolaylaştırılması.
      <br/>
      16. Tweet içerisinde kirlilik oluşturan ve okumayı zorlaştıran etiketlerin (hashtag) kullanım şeklinin Vine’daki gibi değiştirilip 140 karakter sınırının dışına çıkarılması.
     </br>
    </br>
   </br>
  </br>
 </p>
 <p>
  <img alt="" src="http://web.archive.org/web/20150726103324im_/http://medya.aksiyon.com.tr//aksiyon/2015/06/30/569559.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/yeni-twitter-ceosuna-mektup_551442), [web.archive.org (arşiv bağlantısı)](http://web.archive.org/web/20150726103324/http://www.aksiyon.com.tr/sosyal-evren/yeni-twitter-ceosuna-mektup_551442)
