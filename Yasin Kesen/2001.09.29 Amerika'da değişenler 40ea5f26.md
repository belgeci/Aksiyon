# Amerika’da değişenler

*Yasin Kesen 2001.09.29*

<div>
 <img border="0" src="/web/20020329155013im_/http://www.aksiyon.com.tr/yazar/yasinkesen.jpg"/>
 <p class="spot">
  Kimin hangi amaçla yaptığı hâlâ tartışılan uçaklı saldırılar, ilk dakikalarından itibaren herkesin onayladığı şekilde, toplumda büyük kırılmalara sebep olmaya başladı.
 </p>
 <p class="metin">
 </p>
 <p class="metin">
  Dine yönelişteki artış bunlardan birisi. Din karşıtı bir kısım medya tüm dünyada bu saldırıyı din çatışmasına bağlamaya çalışsa da toplumların derinliklerinde aslında bunun tam zıddı algılanıyor ve insanlar çığırtkanlıkları umursamadan dine yöneliyor.
 </p>
 <p class="metin">
  Diğer bir değişim ise Amerikan toplumunun internet kullanımıyla ilgili. Saldırıdan birkaç hafta öncesine kadar Altavista.com arama sitesinde en çok aranan üç şey Pamela Anderson, Britney Spears ve Backstreet Boys iken şimdilerde bu aramalar ortadan kaybolmuş ve yerlerine CNN, News, World Trade Center, BBC ve Pentagon gelmiş. Hatta en çok aranan kelimelere Üsame bin Ladin de dahil olmuştur mutlaka.
 </p>
 <p class="metin">
  Değişimin diğer bir etkisi ise Silikon Vadisi'nde. 8—10 aydır mali kriz içerisindeki teknoloji şirketlerinin bir kısmı saldırı nedeniyle iyi bir fırsat ele geçirdi. Sadece sigorta şirketlerinin, etkilenen bilgisayar sistemlerini yenilemek için 7 milyar dolarlık bir harcama yapacaklarını açıklamaları, sektördeki krize nokta koyacak gibi. Her bir firmanın binlerle ifade edilen rakamlarla bilgisayarlarını ve sunucularını kaybetmesi, her ne kadar üzücü olsa bile, iflasın eşiğindeki bazı bilgisayar şirketleri için oksijen tüpü görevi görecek.
 </p>
 <p class="metin">
  Bir başka değişim ise okuma alışkanlıkları ile ilgili. Amazon.com ve Barnes &amp; Noble gibi kitap sitelerinin açıklamalarına göre, en çok satın alınan kitap listeleri altüst oldu. Kehanetleri nedeniyle Nostradamus'un kitabı ve saldırının en kuvvetli zanlısı olarak Üsame bin Ladin'le ilgili kitaplar en üst sıralara yerleşti. Siber terör ve diğer kehanet kitapları da bu furyadan nasibini alanlardan. Gelecek kaygısı içerisine giren insanların eğlence veya kültür için okumak yerine merak için okumaya yöneldiklerini söylemek herhalde zor olmasa gerek.
 </p>
 <p class="metin">
  "End of a sweet dream" diyebileceğimiz diğer bir değişim ise, Amerika'ya gidip oraya yerleşmeye can atanlar ile ilgili. Düne kadar "ah bir yolunu bulabilsek de gitsek" diyen birçokları şimdilerde "en güvensiz ülkede ne işim var?" diyerek rüyalarından uyandıklarını ifade edebiliyor...
 </p>
 <p class="metin">
  Bunlar saldırı sonrası değişenlerden gözümüze ilk takılanlar. Bakalım daha neler değişecek?
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  Yardımlaşmada internetin rolü
 </p>
 <img border="0" src="/web/20020329155013im_/http://www.aksiyon.com.tr/2001/356/resimler/yardim.jpg"/>
 <p class="metin">
  17 Ağustos depremi sonrasında çok düzenli olmasa da bizde de pozitif etkisi görülen internet, şimdi Amerikalı mağdurların yaralarını sarmak için etkin rol oynuyor. Tüm Amerika merkezli sitelerin yanısıra terörü lanetleyen diğer siteler de yardım çağrısına katkıda bulunuyor. Saldırıda kaybedilen itfaiyeci ve polislerin aileleri için yardım toplayan sitelere yönlendirme yapmak amacıyla açılan "kurbanları anma siteleri" hem dizaynları hem de reklamları ile tatminkâr seviyede. ICQ tarafından açılan anma sitesinde de herkes birer mum yakarak terörü lanetliyor, yardıma teşvik ediliyor. Dünyanın en çok ziyaret edilen Yahoo, Altavista, CNN, Msnbc, Abcnews gibi sitelerinde direkt yardıma yönlendiren ilanlar sitelerin en önemli yerlerine yerleştiriliyor.
 </p>
 <p class="metin">
  September11Fund.com adresiyle açılan sitede yardımların nasıl yapılacağı, kimler için kullanılacağı ve kimlerin ne kadar yardım yaptığı tüm açıklığıyla ilan ediliyor. Yardım yapmak isteyenlere tüm kolaylıklar sağlanıyor. Ücretsiz telefon hattıyla yardım, kredi kartı ile yardım, çek ile yardım, malzeme ile yardım, nakit para ile yardım...
 </p>
 <p class="metin">
  Yardım organizasyonunun bu denli düzenli olması, kendi topraklarında ilk defa bir saldırı ile karşılaşan Amerikan toplumu için oldukça iyi. Saldırının şokunun çabucak atlatılması ve yaraların sarılması için tüm toplumun alarma geçirilmesi, kırmızı alarm durumuna alışık olmayan bir toplum için ilginç yorumlanabiliyor. Ancak, bunun arkasında eğitim sistemindeki sistemli bilinçlendirmeyi düşündüğümüzde hiç garipsememek gerektiğini fark ediyoruz. Zaten bizde de depremlerde yardıma ilk koşanlar, eğitim altyapısı iyi olan eğitim kurumlarından çıkmamış mıydı?
 </p>
 <p class="metin">
  September11Fund.com aracılığıyla yardım kampanyasına katılan firmalar arasındaki bilgisayar firmalarına da bir göz atalım: Microsoft (10 milyon $), IBM (5 milyon $), Siemens (2 milyon $), Unisys (1 milyon $), Mitsui (1 milyon $), Lucent (500 bin $), Compaq (250 bin $). Bilişim şirketlerinin bağışladıkları rakamlar çok yüksek gibi görünse de, ismi hiç duyulmamış bir çok firmanın çok daha fazla yardımlar yaptığını listenin tamamına baktığımızda anlayabiliyoruz. (Toplam yardım 90 milyon doların üzerinde) (http://national.unitedway.org)
 </p>
 <p class="metin">
 </p>
 <p class="arabaslik">
  HAFTANIN CİHANNET SORUSU
 </p>
 <p class="metin">
  Display ne demektir?
 </p>
 <p class="metin">
  Sorumuzun doğru cevabını gönderenlerden 2 kişi birer aylık Cihannet İnternet Paketi kazanacak. Cevaplar cnet@cihannet.com adresine gönderilecek.
 </p>
 <p class="metin">
  Son cevap gönderme tarihi 5 Ekim Cuma günüdür. Kazananlar 13 Ekim'de bu sayfadan ilan edilecektir.
 </p>
 <p class="metin">
  9. Haftanın cevabı:
 </p>
 <p class="metin">
  Script: Program kodu, program parçacığı.
 </p>
 <p class="metin">
  9. Hafta ödül kazananlar:
 </p>
 <p class="metin">
  Zeki Oral, Hüseyin Sulu
 </p>
 <p class="metin">
 </p>
 <p class="arabaslik">
  E-mail trafiğine dikkat
 </p>
 <p class="metin">
  Hem yeni çıkan Nimda virüsünün internet trafiğini olumsuz şekilde yavaşlatması hem de, Amerika'nın internet üzerindeki iletişimi sıkı bir denetime alması sonucu, gönderilen e—maillerin yerine ulaşmasında önemli bir süre gecikme yaşanmaya başladı.
 </p>
 <p class="metin">
  Belli bölgelerdeki IP numaralarından çıkan e—maillerin filtre ederek bir kısım ipuçlarına ulaşmaya çalıştığı düşünülen istihbarat kurumlarının çalışmaları nedeniyle, gönderilen e—mailler tahmin edilenden çok geç vakitte yerine ulaşabiliyor. Bu nedenle, hızla halledilmesi gereken işler için kullanıcıların sadece internet ortamından iletişim yerine diğer yollarla iletişim kurmayı denemesi tavsiye ediliyor.
 </p>
 <p class="metin">
  Bunun yanısıra, saldırı, Üsame bin Ladin ve Afganistan ile ilgili çeşitli doğru veya yanlış bilgilerin çeşitli mail gruplarına gönderilmesinin ileride çıkarabileceği sorunlar nedeniyle yapılmaması tavsiye ediliyor. Fıkra bile olsa bu tür yazışmaların şahısların gelecekteki tüm yazışmalarının takip altına alınmasına neden olabileceği belirtiliyor...
 </p>
 <p class="metin">
 </p>
 <p class="arabaslik">
  www.hastanesi.com
 </p>
 <p class="metin">
  Özel Hastanelerin web sitelerine standart getiren hastanesi.com portalı, şu ana kadar bildiğimiz klasik web sitelerine göre farklı bir çalışma sistemine sahip.
 </p>
 <p class="metin">
  Sağlık kuruluşlarına ulaşabilmek için siteden şu şekilde faydalanabilirsiniz:
 </p>
 <p class="metin">
  a) www.hastanesi.com açılış sayfasında ana menüden ulaşmak istediğiniz hastanenin ismini seçerek bilgilerine ulaşabilirsiniz.
 </p>
 <p class="metin">
  b) Herhangi bir özel hastaneye ait bilgilere ulaşmak için www.hastaneismi.hastanesi.com şeklinde adresi yazdığınızda ilgili hastanenin tam adı, adresi, telefonu, faksı, hastanenin sahibi, başhekimi ve başhemşiresinin adı ekrana geliyor.
 </p>
 <p class="metin">
  Örneğin Florence Nightingale Hastanesi'ne ulaşmak istiyorsanız www.florence.hastanesi.com www.florencenightingale.hastanesi.com veya www.nightingale.hastanesi.com adresini yazdığınızda bu hastaneye ait bilgilere ulaşabiliyorsunuz.
 </p>
 <p class="metin">
 </p>
 <p class="arabaslik">
  www.afghandaily.com
 </p>
 <p class="metin">
  21 Temmuz tarihli Aksiyon dergisinde Taliban'ın Afganistan'da interneti yasakladığını yazmıştık. Temmuzda dünya ile anında iletişim elinden alınan Afgan halkı şimdi de topraklarından göç ediyor. ABD'nin "hedef" olarak gösterip tüm askeri gücünü yönlendirmeye başladığı Afganistan halkı, dünyada olan bitenden çok haberdar değil ancak, dünya yüzyüze olduğu dramı tüm çıplaklığıyla görüyor.
 </p>
 <p class="metin">
  Bazı kesimler hiç umursamadan bir an evvel Afganistan'ı düzlemek için heyecan çığlıkları atarken, bir kısım sivil toplum kuruluşları da yeni bir insanlık dramının ortaya çıkmaması için veryansın ediyor.
 </p>
 <p class="metin">
  İlgili siteler de Afganistan ve Ortadoğu'daki sıcak gelişmeleri dünyaya duyuruyor. Tüm dünya medyasında Afganistan ile ilgili yazılanları biraraya getiriyor. Ortadoğu'daki yeni dünya düzeniyle ilgili son haberleri yayınlıyor.
 </p>
 <p class="metin">
  www.afghannews.net, www.afghans.net
 </p>
 <p class="metin">
 </p>
 <p class="arabaslik">
  INBOX'A GELENLER: Mesut Mutlu, Reyhane Uçmaklı, Kadir Tufan, İrfan Meral, Salih Döğenci, Begüm, Altuğ, Özgül, Erdem, Gülnaz Günaçtı, Emre Eruslu, Yücel, Vural, Burak, Ayhan Gürsoy, Meçhul Adam, Muhterem İnan, E.Giray Güven
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.un.org
 </p>
 <p class="metin">
  Birleşmiş Milletlere ait resmi web sitesi
 </p>
 <p class="metin">
 </p>
 <p class="metin">
  www.nato.int
 </p>
 <p class="metin">
  NATO'ya ait resmi web sitesi
 </p>
 <p class="metin">
 </p>
 <p class="metin">
  www.cizgi—film.com
 </p>
 <p class="metin">
  Çizgifilm, oyun ve animasyonlar
 </p>
 <p class="metin">
 </p>
 <p class="metin">
  www.tvradyo.com
 </p>
 <p class="metin">
  Yerli yabancı TV ve radyo kanalları
 </p>
 <p class="metin">
 </p>
 <p class="metin">
  www.recipesource.com
 </p>
 <p class="metin">
  Dünya mutfağından yemek tarifleri
 </p>
 <p class="metin">
 </p>
 <p class="metin">
  www.turktransfer.com
 </p>
 <p class="metin">
  Futbol dünyasındaki gelişmeler, haberler
 </p>
 <p class="metin">
 </p>
 <p class="metin">
  www.witness.org
 </p>
 <p class="metin">
  İnsan hakları ihlallerine dair belge
 </p>
 <p class="metin">
 </p>
 <p class="metin">
  www.okuls.com
 </p>
 <p class="metin">
  Bazı eğitim kurumlarını görmezden gelen bir okullar portalı
 </p>
 <p class="metin">
 </p>
 <p class="metin">
  www.sporline.com
 </p>
 <p class="metin">
  Sporseverlerin ilgisini çekebilir
 </p>
 <p class="metin">
 </p>
 <p class="arabaslik">
  WEBTIONARY
 </p>
 <p class="metin">
  Internet Acronyms: İnternette bazı sözcüklerin baş harflerinden oluşturulan kısaltmalar.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329155013/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/sanalpark/1.htm), [web.archive.org (arşiv bağlantısı)](http://web.archive.org/web/20020329155013/http://www.aksiyon.com.tr:80/2001/356/sanalpark/1.htm)
