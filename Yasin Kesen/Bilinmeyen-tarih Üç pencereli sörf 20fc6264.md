# Üç pencereli sörf

*Yasin Kesen Bilinmeyen-tarih*

<div>
 <p>
  <font>
   Gooey, sörf yaparken aynı sayfada sörf yapan insanlarla chat yapma imkanı sağlayan bir program.
   <br/>
   <br/>
   Ücretsiz olarak www.download.com adresinden çekebileceğiniz Gooey, isterseniz ekranınızın herhangi bir köşesinde veya browser’ınızın alt kısmında bir kutucuk olarak açılıyor. 3 pencere şeklinde görülen Gooey’in 1.penceresinde yazılan mesajlar, ortadaki penceresinde Gooey’in reklamları, 3. pencerede ise bulunduğunuz sayfada sörf yapan ve Gooey programı açık olan kişileri gösteriyor.
   <br>
    <br>
     Gooey'in size sağladığı en temel avantaj dolaştığınız sayfada ulaştığınız orjinal bilgilerin o sitenin neresinde olduğundan o sayfada bulunan diğer kişileri de anında haberdar edebilmeniz ve dolayısıyla o bilgilere başkalarının kolayca ulaşmasını sağlamanız.
     <br>
      <br>
       Sevgi topluluğu
       <br>
        <br>
         Bu hafta sizlere tanıtacağımız ve üye olmanızı önereceğimiz mail grubunun adı “sevgi”. Amerika’da doktora çalışması yapan bir genç tarafından bir ay kadar önce kurulan grup bu kadar kısa bir zaman süreci içinde 163 üyeye ulaşmış ve bugüne kadar 250 kadar e—mail gönderilmiş. Üyeleri arasında genellikle üniversite öğrencileri, kültür—sanat ve medya dünyasından ünlü isimler olmasının yanında Yılmaz Karakoyunlu gibi popülariteye sahip bir politikacı da var.
         <br/>
         <br/>
         “Sevgiye önem veren bütün insanlar için” söylemi ile kurulan grupta dünyanın bütün kirliliğini geride bırakıp, en saf duygularınızı, hislerinizi ve paylaşmak istediğiniz herşeyi, sizin gibi sevgiye önem veren insanlarla paylaşabilirsiniz.
         <br/>
         <br/>
         Üye olmak için sevgi—subscribe@egroups.com adresine boş bir e—mail göndermeniz ve otomatik olarak gelecek e—mail’i reply ederek tekrar göndermeniz yeterli.
         <br/>
         <br/>
         Sanal Park’tan teşekkürler
         <br/>
         <br/>
         2 haftada bir yayınlanan köşemizden yeniden merhaba.
         <br/>
         <br/>
         Öncelikle yeni yayına başlayan köşemizle ilgili okurlarımdan gelen ilgi için teşekkür ederim. 100’ü aşkın e—mail haricinde yaklaşık 40 kişi de ICQ kanalıyla ulaşarak teveccüh gösterdiler. Esasında hepsine buradan birer birer teşekkür de yazmak isterdim ama bunun mümkün olmayacağı aşikar. Ancak e—mail ve ICQ ile diyaloğa devam edebiliriz.
         <br/>
         <br/>
         Okurlarımızın ilgisini çekebilecek, istifade edebilecekleri siteleri ve e—mail gruplarını tanıtmanın yanında orijinal programları da tanıtmayı hedefliyorum bu köşede.
         <br/>
         <br/>
         Yeni yapılanan bu köşenin gelişiminde teklif ve eleştirilerinizi beklediğimi ilan edip sizleri SanalPark’la başbaşa bırakıyorum.
         <br/>
         <br/>
         Sevgiyle kalın...
         <br/>
         <br/>
         Şiir olmak istedim...
         <br/>
         <br/>
         İnternet ortamında hep teknolojik konularla meşgul olacak değiliz ya. Hepimizin duygularını kabartacak şiirler okumaya ve moralimizi iyi bir seviyede tutmaya ihtiyacı var. İşte www.antoloji.com da bu konuda bize ciddi bir moral desteği sağlamak için hazırlanmış. İnternetin en geniş kapsamlı Türkçe Şiir Sitesi olarak tanınan antoloji.com’da 122 farklı şairden 1802 şiir yer alıyor. Sitede istediğiniz şairin istediğiniz şiirine ulaşmanızı kolaylaştıracak arama hizmeti de veriliyor. Ayrıca, şiir dostlarının chat yapabilmesi için chat odası da mevcut.
         <br/>
         <br/>
         Bursa’nın genç girişimleri teknoloji ile içiçe
         <br/>
         <br/>
         www.bugiad.org.tr özellikle iş dünyası ile içiçe olan okuyucularımızın ilgisini çekecek bir site. Bursa Aktif Genç İşadamları Derneği’nin sayfası, bütün iş dünyasına ihtiyaç duyacağı rehber bilgileri içeriyor. Dernek bilgilerinin haricinde tüm Türkiye’deki önemli telefonlara, Anayasaya, İhracat bilgi adreslerine, aktivitelere, insan kaynakları konularında da ciddi bir veri tabanı hazırlanmış. Excel’de muhasebe ve ofis yönetimi yapabileceğiniz hazır dosyalar ve iş dünyasına rehberlik edecek bilgi bankası disketi paketleri de buradan çekebilmeniz için istifadenize sunulmuş.
         <br/>
         <br/>
         Ayrıca, Bursa’nın tanıtımının yanında Bursaspor ve Türk müziği köşeleri de iş ortamında sizi rahatlatacak kültürel bölümler olarak tasarlanmış.
         <br/>
         <br/>
         İş dünyası ile ilgili olun veya olmayın teknoloji ile iş dünyasını ve de kültürel faaliyetleri dengeli bir şekilde birleştirmeyi sağlamış olan bu sayfayı mutlaka favori siteleriniz arasına kaydedin. Bizden söylemesi…
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=15150), [web.archive.org (arşiv bağlantısı)](http://web.archive.org/web/20050222151607/http://www.aksiyon.com.tr:80/yazdir.php?id=15150)
