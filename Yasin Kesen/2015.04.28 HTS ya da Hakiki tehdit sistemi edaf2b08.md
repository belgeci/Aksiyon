# HTS ya da Hakiki tehdit sistemi

*Yasin Kesen 2015.04.28*

<div class="pNewsDetailMainContent" itemprop="articleBody">
 <p>
  Gün geçmiyor ki bir yasal düzenleme, halk için tehdit unsuruna dönmesin.
  <br>
   HTS denilen iletişim takip yöntemi de öyle oldu.
  </br>
 </p>
 <p>
  HTS (Historical Traffic Search), bir kişinin telefonunun sinyal verdiği lokasyonlara göre geçmişinin incelenmesi.
  <br>
   Bir suçla ilgili, münferit bir şüphelinin durumu tespit edilirken kullanıldığında önemli bir delil aracına dönüşebiliyor. Ancak 2010 yılında iptal edilen KPSS hakkındaki soruşturma ve operasyonlarda HTS’den faydalanılması tamamen bir suiistimale dönüşmüş durumda.
   <br>
    Ortada hiçbir delil de olmadığı hâlde, birbiriyle irtibatı olmayan kişiler arasında bağ kurmak için faydalanılan HTS, vatandaş için bir tehdit unsuru bugün.
   </br>
  </br>
 </p>
 <p>
  Muhtemel örneklerle konuyu açacak olursak...
  <br>
   Herkes kabul ediyor ki Hrant Dink’in öldürülmesi, örgütlü bir suç. Bu cinayetin arkasında derin bir plan ve şebeke mevcut.
   <br/>
   O örgütü tespit etmek isteyen yargıçlar, HTS kayıtlarını KPSS Operasyonu’nda kullanılan şekilde değerlendirmeye kalksa, cinayet sonrasında otobüse binip Karadeniz’e doğru yola çıkan Ogün Samast ile aynı otobüste bulunan tüm yolcuları örgüt kapsamına alabilir. Samast ile aynı baz istasyonlarından sinyal alıp vermekten başka ortak yanı olmayan onlarca masum insanın örgüte dahil edilmesi ne kadar saçma değil mi?
   <br/>
   Bir örnek daha verelim...
  </br>
 </p>
 <p>
  Bir IŞİD militanı düşünün ki cuma namazı için Sultanahmet’e gitmiş olsun.
  <br/>
  Karıştığı şüpheli bir vak’a nedeniyle soruşturmaya tabi tutulduğunda, IŞİD militanının kimlerle irtibatlı olduğunu tespit etmek isteyen savcı, Sultanahmet’te cuma namazına giden herkesi ‘örgüt üyesi’ olmakla suçlayıp tutuklanmalarını talep edebilecek.
  <br/>
  Bu kadar da olmaz demeyin.
  <br/>
  HTS, bunlara imkân sağlıyor.
  <br/>
  Bitmedi...
 </p>
 <p>
  Yolsuzluk nedeniyle soruşturmaya tabi tutulan bir belediye başkanı düşünelim...
  <br/>
  Kazlıçeşme’deki meşhur mitinglerden birine katılmış olsun.
  <br/>
  Anladınız siz olayı...
 </p>
 <p>
  O mitingde konuşma yapan liderden tutun da otobüslerle getirilmiş imam hatip öğrencilerine, çay ve simit satanlardan tutun da miting alanının güvenliğinden sorumlu polis memurlarına kadar herkes ‘örgüt üyesi’ olarak değerlendirilebilecek.
  <br/>
  Neden?
  <br/>
  Organize bir suç olan yolsuzluğa bulaşmış belediye başkanı ile aynı baz istasyonundan sinyal alıp vermiş olmaktan...
  <br/>
  Son bir örnek...
 </p>
 <p>
  DHKP-C militanı bir üniversite öğrencisi düşünelim... İstanbul Üniversitesi’nin Beyazıt Kampüsü’nde öğrenci olsun...
  <br/>
  Karıştığı bir eylemde yakayı ele verdiği takdirde, dosyayı soruşturan savcı, o militanın HTS kayıtlarını incelediği takdirde Beyazıt’taki kampüsten geçmiş tüm öğrencileri ‘örgüt üyesi’ olmakla suçlayabilecek.
  <br/>
  Kapalıçarşı esnafını da o örgüte finansman sağlamakla suçlayabilecek.
  <br/>
  Beyazıt Meydanı’ndan geçen turistleri de ‘dış mihrak’ olarak ele alıp ülkelerine giderken havalimanında tutuklatabilecek...
  <br/>
  Bu kadar da saçmalamaya gerek yok demeyin...
  <br/>
  Şu günlerde devam eden KPSS Soruşturması’nda gözaltına alınıp tutuklanan birçok kişinin suçu, hiç tanımadığı diğer kişilerle aynı bazı istasyonundan sinyal alıp vermiş olmak...
  <br/>
  Bundan hareketle denilebilir ki HTS, hakiki bir tehdit sistemine dönüşmüş durumda...
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/hts-ya-da-hakiki-tehdit-sistemi_550715), [web.archive.org (arşiv bağlantısı)](http://web.archive.org/web/20150715025103/http://www.aksiyon.com.tr/sosyal-evren/hts-ya-da-hakiki-tehdit-sistemi_550715)
