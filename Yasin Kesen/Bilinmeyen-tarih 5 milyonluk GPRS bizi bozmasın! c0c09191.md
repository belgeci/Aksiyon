# 5 milyonluk GPRS bizi bozmasın!

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20041116045017im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041116045017im_/http://www.aksiyon.com.tr/resim/449/74.jpg" vspace="5"/>
  </p>
 </font>
 <font class="content">
  İnternet kullanıcıları, internet bağlantı ücretlerinin yüksek olması nedeniyle Telsim'in 5 milyonluk GPRS'ini keşfetti. Ancak Uzan grubundaki operasyonlar abonelik geçişi yapanları tedirgin ediyor... Türk Telekom’un interneti ilgilendiren yatırımlarının sürekli ertelenmesi, iptal olan ihaleler ve yüksek maliyetli erişim hizmetleri internet kullanıcılarının cep telefonları üzerinden GPRS ile internet kullanımını artırdı.
 </font>
 <p>
  <font class="content">
   Kısa bir zaman önce Başbakan Recep Tayyip Erdoğan ile İtalya Başbakanı Silvio Berlusconi’nin yaptığı görüşme ardından Aria ile birleştirilmesine karar verilen Aycell, mayıs ayına kadar internet kullanıcılarının en çok tercih ettiği GSM operatörü idi. Mayıs ayına kadar ücretsiz GPRS bağlantısı sağlayan Aycell, bu tarihten sonra kilobyte üzerinden ücret tarifesi uygulamaya başlayınca, Telsim internet kullanıcıları için can simidi oldu. Telsim’in uzun süredir devam eden GPRS hizmetinin aylık sabit 5 milyon TL ile ücretlendirilmesi, tüketicilerin tercihinde önemli rol oynuyor. Telsim’in gençlere yönelik “hesaplı” tarifelerinin de katkı sağladığı abonelik geçişleri son birkaç ayda hız kazandı. Fakat bir yıldır tüketicilerin aklındaki şu soru bir türlü cevabını bulamadı: “Telsim, sabit GPRS ücreti sistemini ne zaman sona erdirecek?”
   <br/>
   <br/>
   Bir yılı aşkın süredir her sorulduğunda bu uygulamanın geçici olduğunu belirten Telsim CepShop’lar, kilobyte üzerinden uygulanacak tarife için gelecek birkaç ay içerisinde bu sisteme geçilebileceğini belirtiyor. Diğer yandan da Telsim’in GPRS altyapısını kilobyte üzerinden ücretlendirme yapılacak şekilde kurmadığı söylentileri yayılıyor. Telsim ise, bu konuda resmi olarak bir açıklama yapmıyor. Web sitesinde de uzun süredir tüketicilerin zihnini meşgul eden bu soruya ilişkin cevap yer almıyor.
   <br/>
   <br/>
   Turkcell ve Aria’nın sunduğu GPRS hizmetindeki ücretler ise, yoğun biçimde internet kullananların cebini yakacak seviyede pahalı. 1 MB data transferi yapılacak bağlantının ücreti 1,5 milyon lirayı buluyor. Süre üzerinden ücretlendirme yapılmayan GPRS hizmetinde, 1 MB’lik data transferi 7—10 sayfa gezildiğinde tamamlanıyor. Yani aktif bir kullanıcı için 5—10 dakika içerisinde doldurulabilecek bir data transfer limiti. Bu tarife üzerinden bir saatlik aktif kullanımın bedeli de 15—20 milyon lirayı buluyor. Aycell’in kilobyte üzerinden uyguladığı tarife Turkcell ve Aria’ya göre yüzde 30 oranında daha ucuz.
   <br/>
   <br/>
   Avrupa’da sabit ücret sistemi uygulanıyor
   <br/>
   <br/>
   Avrupa’daki GSM operatörleri, GPRS hizmeti için aylık sabit ücret almayı tercih ediyor. ADSL, kablo ve genişbant kablosuz bağlantıların hem ucuz hem de yaygın olduğu Avrupa ülkelerinde cep telefonu üzerinden internet kullanımına kilobyte üzerinden ücret uygulaması yapmak “abes” karşılanıyor. Çünkü kullanıcılar büyük dosya transferlerini hızlı biçimde yapmaya alışkın ve bu işlemleri için cep telefonu şebekelerinden aldığı bağlantıyı kullanmaya ihtiyaç duymuyor. Evindeki veya ofisindeki bilgisayarla internete erişmek için de sabit ücret ödediği için hesaplı bir yol bulmak zorunda kalmıyor.
   <br/>
   <br/>
   Avrupa’daki dikkat çekici bir örnek de Türkiye’de GSP operatörlüğü yapan Aria’nın İtalyan ortağı Telecom Italia’da gerçekleşiyor. Telecom Italia, İtalya’daki abonelerine sunduğu GPRS hizmetinden ücret talep etmiyor. Aynı şirketin Türkiye’deki abonelerinden talep ettiği yüksek tarife ise tepki çekiyor.
   <br/>
   <br/>
   Telsim nereye kadar gider?
   <br/>
   <br/>
   Çukurova ve Kepez Elektrik’in ardından İmar Bankası’nda da operasyon geçiren Uzanların sahip olduğu Telsim’e yakın bir gelecekte Uzan grubunun borçları nedeniyle icra yoluyla el konularak satışa çıkarılabileceği söylentileri dolaşıyor. Borçları nedeniyle nakit darlığı çeken Uzan grubunun, Telsim’de şu an uygulamakta olduğu tarifelerde sürpriz yapabileceği ifade ediliyor. GPRS hizmetini kullananlara uygulanan aylık 5 milyonluk sabit ücretin de ani bir kararla değiştirilerek faturalara yansıtılabileceği ve aboneleri zora sokabileceği belirtiliyor. Telsim ise, tüm bu söylentilere rağmen açıklama yapmak konusunda ketum davranmaya devam ediyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2774&yorum=226), [web.archive.org (arşiv bağlantısı)](http://web.archive.org/web/20041116045017/http://aksiyon.com.tr:80/detay.php?id=2774&yorum=226)
