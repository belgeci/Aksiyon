# Darbeyi kim yedi?

*Yasin Kesen 2015.04.21*

<div class="pNewsDetailMainContent" itemprop="articleBody">
 <p>
  Şimdi ben soruyorum.
 </p>
 <p>
  2 yıldır gerilimin eksik olmadığı sosyal medyada darbeyi kim yedi?
  <br>
   Kimine göre ‘İktidar ve Yandaşları’.
   <br>
    Kimine göre ‘Geziciler’.
    <br>
     Kimine göre ‘Hizmet Camiası’.
     <br>
      Kimine göre ‘Futbol Camiası’.
      <br/>
      Kimine göre de ‘Millet’.
     </br>
    </br>
   </br>
  </br>
 </p>
 <p>
  Bu soruya herkesin bir ya da birden çok cevabı var elbette.
  <br/>
  Verilecek cevaplar arasında en doğru cevabın ‘Millet’ olduğu muhakkak.
  <br/>
  Bir de darbe meselesine başka açıdan bakalım...
  <br/>
  Sosyal medya, bir iletişim ortamı.
 </p>
 <p>
  ‘Gezi’ öncesini hatırlayacak olursak... Sosyal medyada konuşulan ya da kendini gösteren belli başlı iki konu olduğunu anımsıyoruz.
  <br/>
  Markalar ve futbol.
  <br/>
  Şimdilerde futbol, derbi maçlar söz konusu olduğunda kendisini gösterebilse de iki yıldır markalar gölgede kalmış durumda.
  <br/>
  Markaların bu gerilimli süreçte bilinçli olarak geri çekilmeyi tercih ettikleri de söylenebilir.
  <br/>
  Net olan şu...
 </p>
 <p>
  Ülkedeki siyasi gerilim ve istikrarsızlık, markaların pazarlama iletişimine dair faaliyetlerinin azalmasına neden oldu.
 </p>
 <p>
  ‘Gezi’ döneminde bir kısım markaların ötekileştirilmesi ya da hedef hâline getirilmesinin de etkili olduğu geri çekilme, 17 Aralık sonrasında bir kısım marka ve kuruluşların fişlenerek baskı altına alınmasıyla devam etti.
 </p>
 <p>
  Bunların sonucundaysa, yeni bir mecra olan sosyal medyada reklam ve pazarlama yatırımları durma noktasına geldi.
 </p>
 <p>
  Durağanlaşmanın temel nedeni, ‘kullanıcısı henüz istikrarlı hâle gelmemiş olan sosyal medyaya yatırım yapmaktan vazgeçmek’ şeklinde özetlenebilir.
 </p>
 <p>
  Televizyon, gazete, dergi ve internet gibi mecraların kullanımı yaygın hâle geldiği için buralardaki pazarlama iletişiminin çok etkilenmediğini not edelim.
 </p>
 <p>
  Sosyal medya mecralarından Facebook ve Youtube, 2 yıl önceki ‘Gezi Olayları’ esnasında kısmen etkilenmiş olsa da tabana yayılan kullanım nedeniyle kısa sürede toparladı.
 </p>
 <p>
  Şu anda 42 milyon aktif kullanıcıya ulaşan Facebook, başta Twitter olmak üzere diğer tüm sosyal medya mecralarından onlarca kat fazla reklam yatırımı çekiyor.
 </p>
 <p>
  Youtube’da ayda en az bir kez video izleyen kullanıcı sayısının 40 milyon civarında olduğunu da belirtelim. Kullanıcılar arasında yoğun bir etkileşim sağlamasa da Youtube videoları, diğer video platformlarını geride bırakıyor.
 </p>
 <p>
  Bu yönüyle Youtube, birçok markanın TV kanalları yerine reklam yapmayı tercih ettiği önemli bir platform hâline geldi.
 </p>
 <p>
  Youtube reklamları genelde tek yönlü bir pazarlama iletişim aracı olarak kullanılıyor.
 </p>
 <p>
  Facebook’taki reklam çalışmaları, etkileşim sağlaması bakımından daha etkili. Çok yönlü erişim sağlaması bakımından da cezbediyor.
 </p>
 <p>
  Herkese eşit derecede etkileşim imkânı sağlayan Twitter ise halk tabanında geniş bir kullanıcı kitlesine sahip olamadığı için dönemin kaybedeni yani darbe yiyeni olarak öne çıkıyor...
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/darbeyi-kim-yedi_550637), [web.archive.org (arşiv bağlantısı)](http://web.archive.org/web/20150708090214/http://www.aksiyon.com.tr/sosyal-evren/darbeyi-kim-yedi_550637)
