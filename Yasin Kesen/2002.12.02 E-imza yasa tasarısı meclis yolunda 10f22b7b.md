# E-imza yasa tasarısı meclis yolunda

*Yasin Kesen 2002.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Elektronik imza, gerçek hayatta kullanılan kimlik, pasaport ve sürücü belgesi gibi tanıtıcı belgelerin elektronik ortamdaki benzeri olarak tanımlanıyor. Elektronik imza, kişi ve kurumların iletişim ağları üzerinden yaptığı ticari işlemlerin güvenli şekilde gerçekleşmesini sağlıyor. Elektronik İmza Kanun Tasarısı ile e-imza'nın yasal prosedürleri tamamlanmış oluyor
  </font>
 </div>
 <div id="newsText">
  <font class="detail-text">
   Türkiye'de, elektronik ticaretin önünü açacak, dünya ile entegre olma çabasında çok önemli bir soluk kazandıracak, "Elektronik İmzanın Düzenlenmesi Hakkında Kanun Tasarısı" görüşlerine başvurulmak üzere yaklaşık 50 kurum ve kuruluşa gönderildi. Adalet Bakanlığı tarafından hazırlanan Elektronik Veri, Elektronik Sözleşme ve Elektronik İmza Kanunu Tasarısı üzerinde son görüşler toplanıyor. Tasarının gelen görüşler doğrultusunda değerlendirilip 15 gün içinde son şeklini alması planlanıyor. Elektronik İmza Kanun Tasarısı'nın, "elektronik imzanın hukuki ve teknik yapısını, elektronik imzayla ilgili işlemler ile elektronik sertifika hizmet sağlayıcılarının faaliyetlerini düzenlemek amacıyla hazırlandığı" belirtiliyor.
   <br/>
   <br/>
   Elektronik imza, kamu kurumları ve özel sektörün elektronik ortamda bireylere daha hızlı ve güvenilir hizmet vermesini amaçlayan teknik bir yöntem. Kanun Tasarısı, elektronik imzanın hukuki yapısını, elektronik imzayla ilgili işlemlerin ve sertifika hizmet sağlayıcılarının faaliyetlerini kapsıyor. Elektronik imza, "başka bir elektronik veriye eklenen veya elektronik veriyle mantıksal bağlantısı bulunan ve kimlik doğrulama amacıyla kullanılan elektronik veriyi" ifade ediyor.
   <br/>
   <br/>
   Elektronik imza, yetki tanınan belli merkezlerden satın alınacak "nitelikli dijital sertifika" kullanarak işlem yapma anlamına geliyor. "Nitelikli" tanımı özellikle kullanılıyor. Bunun nedeni ise, gerek email, gerekse web sitesi tanımlamalarında belli kriterleri yerine getirmeyen kuruluşların "dijital sertifika" verdiği biliniyor. Kanun Tasarısı, "dijital sertifika" veren kuruluşların tanımını da yapıyor. Böylece, elektronik imzayı kullanan tüm kesimlerin internet ortamında güvenliği de, söz konusu Kanun Tasarısı ile tanımlanmış oluyor.
   <br/>
   <br/>
   Elektronik imza neden gerekli?
   <br/>
   <br/>
   Şu soruların cevabını "Evet" olarak alabilmenin tek yolu olarak "eimza" görülüyor.
   <br/>
    İnternet kullanıcısı olarak bir mail gönderdiğinizde, gönderdiğiniz emailin doğru adrese gittiğinden emin misiniz?
   <br/>
    Gönderdiğiniz mesaj değiştiriliyor mu?
   <br/>
    Gönderdiğiniz mesaj gerçekte kim tarafından okunuyor?
   <br/>
    Bağlandığınız web sitesi gerçekten o şirkete mi ait?
   <br/>
    Gerçekten size ait bilgilerle veri alışverişi yapabiliyor musunuz?
   <br/>
   Elektronik imza, gerçek hayatta kullanılan kimlik, pasaport ve sürücü belgesi gibi tanıtıcı belgelerin elektronik ortamdaki benzeri olarak tanımlanıyor. Elektronik imza, kişi ve kurumların iletişim ağları üzerinden ticari işlemlerin güvenli şekilde gerçekleşmesini sağlıyor. Elektronik İmza Kanun Tasarısı ile elektronik imzanın yasal prosedürleri tamamlanmış oluyor.
   <br/>
   <br/>
   Elektronik İmza Kanun Tasarısı, güvenli elektronik imzayı şu şekilde tanımlıyor: "İmza sahibinin nitelikli elektronik sertifikaya dayanarak kimliğinin tespitini sağlayan, sadece imza sahibinin tasarrufunda bulunan, imzalanmış elektronik veride sonradan herhangi bir değişiklik yapılıp yapılmadığının tespitini sağlayan güvenli elektronik imzadır". Elektronik imzanın "güvenli" olmasının önemi, yakın geçmişte Avrupa Birliği Türkiye Temsilcisi Karen Fogg'un emaillerinin okunmasından hatırlanabilir.
   <br/>
   <br/>
   Elektronik imza sertifika standartları
   <br/>
   <br/>
   Söz konusu Kanun Tasarısı, elektronik sertifika hizmet sağlayıcısının da sınırlarını belirliyor. Kanun Tasarısı'nda, elektronik imza servis sağlayıcısı olarak "elektronik sertifika, zaman damgası ve elektronik imzalarla ilgili hizmetleri sağlayan gerçek ve tüzel kişiler" tanımlanıyor. Ayrıca, elektronik sertifika hizmet sağlayıcısının yükümlülükleri detaylı olarak yer alıyor. Kanun Tasarısı aynı zamanda Telekomünikasyon Kurumu'nu, düzenleme ve denetleme konusunda yetkili kılıyor.
   <br/>
   <br/>
   Kanun Tasarısı'nda, yurtdışında bulunan elektronik imza servis sağlayıcısının Türkiye'de hukuki sonuç doğurabilmesi için, milletlerarası antlaşma gerekliliği de belirtiliyor. Ayrıca Kanun Tasarısı'nda, imza verilerinin illegal olarak elde edilmesi veya kullanılmasına yönelik üçaltı ay arası hapis cezası ve idari para cezaları öngörülüyor.
   <br/>
   <br/>
   Kanun Tasarısı taslağı, UNCITRAL (Birleşmiş Milletler Uluslararası Ticaret Hukuku Komisyonu) Elektronik Ticaret Yasası, Avrupa Birliği Elektronik İmza Direktifi ve Yeni Almanya İmza yasası model alınarak hazırlandı. Kanun tasarısı taslağının amacı elektronik veri, elektronik sözleşme, elektronik imza, sertifika hizmet sağlayıcıları ve elektronik imza sertifikalarına ilişkin usul ve esasları düzenlemek olarak özetleniyor.
   <br/>
   <br/>
   Elektronik imzanın yasalaşma süreci
   <br/>
   <br/>
   "Elektronik İmza Kanun Tasarısı", çeşitli kurum ve kuruluşların görüşlerinin de değerlendirilmesinden sonra "Kanun Tasarı Taslağı" niteliğine kavuşacak. Kanun haline gelmeden önce Bakanlar Kurulu'na gidecek. Bakanların tümünün imzalaması ile "Kanun Tasarısı" niteliği kazanacak ve TBMM Genel Kurulu'na gönderilecek. TBMM Genel Kurulu'nda Kanunlar ve Teklifler Dairesi Başkanlığı, Kanun Tasarısı'nı, belirlenen ilgili komisyonlara incelenmesi için gönderecek. Kanun Tasarısı ilgili komisyonlardan çıktıktan sonra TBMM Genel Kurulu'nda yasalaşması için oylanacak.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=11106), [web.archive.org (arşiv bağlantısı)](http://web.archive.org/web/20121201062626/http://www.aksiyon.com.tr:80/aksiyon/newsDetail_getNewsById.action?newsId=11106)
