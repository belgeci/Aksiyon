# Bahar yolculuğu

*Yasin Kesen 2015.03.24*

<div class="pNewsDetailMainContent" itemprop="articleBody">
 <p>
  Bir kasım sabahı başladı sonbahar rüzgârları esmeye.
  <br>
   Dershaneleri kapatma planının ortaya çıkmasıyla haberdar oldu toplum, bu esintiden.
   <br>
    Günler ilerledi.
    <br>
     Kamuoyu hararetle tartıştı. Dershaneler gerekli miydi, değil miydi?
     <br>
      Sonra anlaşıldı her şey.
      <br/>
      Mesele dershane değildi, tüm dünyaya bahar gelsin diye çırpınan bir hareketin kurutulmasıydı esas gaye.
      <br/>
      ‘Karşı taraf’ ile başlayan dışlama veya ötekileştirme hamlesinin bir yıl içinde 400’den fazla hakaretle hız kazacağını kim tahmin edebilirdi ki?
      <br/>
      17 Aralık’taki tarihî yolsuzluk ve rüşvet operasyonundan sonra roket hızıyla eyleme geçirilen tasfiye, fişleme ve kumpas çalışmaları herkesin başını döndürmüştü.
      <br/>
      Meğer sonbahar esintileri ile patlak veren kıyım sürecinin planları çok daha önce yapılmıştı. Bu hain planların farkına varılmaması için büyük gayret sarf etmişti iktidarın emrindeki şebekeler.
      <br/>
      Zaman ilerledikçe, her şey ayan beyan ortaya çıktı.
      <br/>
      Vicdanı olan herkes anladı Hanya’yı ve Konya’yı.
      <br/>
      Her neyse.
     </br>
    </br>
   </br>
  </br>
 </p>
 <p>
  Sonbahar rüzgârları esti geçti. İğreti duran yapraklar dökülüp gitti bu süreçte.
  <br/>
  Ardından son 28 yılın en şiddetli kış mevsimi geldi topraklarımıza.
  <br/>
  Sert kış şartları, turnusol etkisi yaptı toplumda.
 </p>
 <p>
  Hak ve hakikatten yana olanlarla menfaat ve nifaktan yana olanlar ayrıştı.
  <br/>
  Yezidlerle birlikte yola devam etmek isteyenler ekranlarda boy gösterdi.
  <br/>
  Bahar yolculuğunda kararlı olanlarsa, tomurcukların açmasını beklemeye devam etti sabırla.
  <br/>
  Kış bitti. Karlar eridi. Peş peşe açan çiçekler, bahar mevsimini müjdelemeye başladı.
  <br/>
  Baharı müjdeleyen, fragmanında ‘sana yolu sormuyorum, ben arkadaş arıyorum’ diye seslenen ‘Selam Bahara Yolculuk’ filminin vizyona girmesi değildi elbette...
 </p>
 <p>
  O filme ve bundan sonra çekilecek filmlere konu olacak taptaze olaylardı baharın müjdecileri.
  <br/>
  Geçen haftadan bu yana çok sayıda müjdeli haber ulaştı.
  <br/>
  1993’te mezun olduğum Yamanlar Koleji’nin ‘Tenis’te Dünya 3.lüğü’ elde ettiğini öğrendik ilk olarak.
  <br/>
  Aynı gün, ABD’nin Connecticut eyaletindeki Putnam Science Academy öğrencilerinin aldığı çok sayıda madalya ile müjdelendik.
  <br/>
  Sevindirici gelişmelere bir yenisi Senegal’den eklendi.
  <br/>
  Yavuz Selim Türk Okulları’nın Batı Afrika ülkeleri arasında düzenlediği Matematik Olimpiyatları’ndan yüz akı ile çıkılmıştı. 20 bin öğrencinin yarıştığı olimpiyat, Afrika’da bahar havası estirmişti.
  <br/>
  Birçok ülkede devam eden Türkçe Olimpiyatları elemelerinden bahsetmiyorum bile...
 </p>
 <p>
  Aynı hafta içinde müthiş bir haber daha düştü gündeme.
  <br/>
  2 milyondan fazla öğrencinin girdiği YGS’nin sonuçları, 4 günde açıklandı.
  <br/>
  Samanyolu Koleji ve FEM Dershanesi öğrencisi Mehmet Enes Arıcı, 6 puan türünden 5’inde Türkiye birincisi oldu. Yamanlar Koleji öğrencisi Melih Demir ve Körfez Dershanesi öğrencileri Sueda Şanlı ile Dilan Atar, Türkiye 2.si oldu. Fatih Koleji’nden, diğer dershane ve okullardan çok sayıda derece çıktı.
 </p>
 <p>
  Bakalım yarın sabah olmadan başka nerelerde hangi bahar çiçekleri açacak.
  <br/>
  Evet, hazan geçti. Kış bitti.
  <br/>
  Bahara yolculuk devam ediyor...
 </p>
 <p>
  <img alt="" src="/web/20150707062428im_/http://www.aksiyon.com.tr/sosyal-evren/ http:/medya.aksiyon.com.tr/aksiyon/2015/03/24/566673.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/bahar-yolculugu_550264), [web.archive.org (arşiv bağlantısı)](http://web.archive.org/web/20150707062428/http://www.aksiyon.com.tr/sosyal-evren/bahar-yolculugu_550264)
