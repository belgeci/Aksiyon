# Bush’tan siber savaş’a hazırol emri

*Yasin Kesen 2003.02.17*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226125015im_/http://www.aksiyon.com.tr/resim/428/60.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Washington Post Gazetesi, geçtiğimiz günlerde önemli bir talimatı ortaya çıkardı. Yabancı bilgisayar ağlarına girilip dağıtılabilmesi için gerekli hazırlıkların yapılmasını öngören talimattaki imza Başkan George W. Bush’a aitti. Aslında bu talimat geçen yıl Temmuz ayında verilmişti; ancak, operasyon hazırlıklarının iyice ısındığı bugünlere kadar medyadan ve dolayısıyla kamuoyundan gizli tutulmuştu.
 </font>
 <p>
  <font class="content">
   11 Eylül saldırılarında eli kolu bağlı kalan ABD Başkanı, kararlı biçimde sürdürdüğü Irak operasyon planı öncesinde, bilgisayar ağlarına yapılabilecek saldırılar için de aylar öncesinden önlemler almaya başlamış. Bununla da kalmayıp, gerektiğinde, karşı tarafın bilgisayar ağlarına girilerek gerekli müdahalenin yapılabilmesi için hazırlıkların yapılması talimatını vermiş.
   <br>
    <br>
     Birleşmiş Milletler (BM) nezdinde silah denetimlerinin yapıldığı Irak’ta, yasaklanmış türden silahların tespit edilmesi durumunda, bunları harekete geçirecek olan bilgisayar ağlarını çökertmeyi planlayan Pentagon, yaklaşık yedi aydır bu plan üzerinde çalışıyordu. Beyaz Saray sözcülerinin sessiz kaldığı siber atak planının, Irak’taki iletişim ağlarını çökertmeyi de kapsayabileceği ifade ediliyor. ABD’nin şimdiye kadar stratejik bir siber operasyona girişmediği belirtilirken, özellikle internet saldırılarının yoğunlaştığı son dönemde, Pentagon’un siber silahlar üzerinde yoğunlaştığı ifade ediliyor. Tüm internet ağlarına yönelik geniş çaplı hacker ve virüs saldırılarının ardından, hem muhtemel saldırılara karşı önlem almak hem de bu saldırıları düzenleyenleri tespit etmek amacıyla güvenlik uzmanlarının yaptığı çalışmalardan da istifade eden Pentagon, Irak operasyonuna sadece gerçek silahlarla katılmayı planlamıyor.
     <br/>
     <br/>
     Bilgisayar teknolojilerindeki gelişmeler, ABD’nin katıldığı her savaşta farklı bir boyutta kendini gösteriyor. Bir savaşta uçaklarda kullanılan teknoloji sergilenirken, diğerinde füzelerde kullanılan bilgisayar sistemleriyle şov yapılıyor. Bilgisayar teknolojilerinin desteğiyle geliştirilen yeni silahlar sayesinde, her operasyon bir öncekinden daha kısa sürede sona erdirilebiliyor. Ancak, operasyonların kısa sürmesi, savaş yapılan bölgede daha az canlının kaybedildiği anlamına gelmiyor...
     <br/>
     <br/>
     Körfez Savaşı’ndan sonra, Irak’ta yapılacak olan bu ilk operasyon, teknolojideki gelişmeler ve Amerika’nın yeni geliştirdiği silahlar sayesinde mutlaka daha kısa sürecek. Operasyon süresi, bölgenin ekonomisinin bozulmasına fırsat verilmeyecek şekilde sınırlanacak. Ancak ABD, Irak Savaşı’nda aciz kalabileceği her aşamada, diğer bir teknolojik eylem planını devreye sokarak sonuca ulaşmaya çalışacak.
     <br/>
     <br/>
     Artık herkesin kesin gözüyle baktığı Irak operasyonu, ABD’nin teknolojik şovuna sahne olacak. Ortadoğu’nun Avrupa’ya en yakın mesafeli yerleşim bölgesi olan Irak’ta, en son bilgisayar teknolojileri ile donatılan savaş uçakları, silahlar ve diğer savaş gereçleri sergilenecek. Pentagon’un, üzerinde aylardır çalıştığı siber operasyon planları da bu seferki şovda yerini alacak.
     <br/>
     <br/>
     Kısaca, Amerika bu savaşta tüm dünyaya şu mesajı verecek: Her türlü ileri teknoloji, savaş ortamında itina ile kullanılır.
     <br/>
     <br/>
     <br/>
     <br/>
     INFO SECURE UYARIYOR
     <br/>
     <br/>
     TÜRKİYE’YE YÖNELİK SİBER TERÖR SALDIRILARI OLABİLİR!
     <br/>
     <br/>
     Dünya, ABD'nin Irak'ta girişmeye hazırlandığı savaşa odaklanmışken, sanal dünyanın güvenliği ile ilgili önemli bir uyarı geldi. Türkiye'nin önde gelen bilgi güvenliği denetim ekibi InfoSecure, Amerika'ya doğrudan veya dolaylı destek veren ülkelerdeki kurum ve kuruluşlara yönelik, karışıklık çıkarma amaçlı, belirli bir hedef gözetmeyen internet temelli saldırılar düzenlenebileceği konusunda uyarıda bulundu. Dünyanın birçok yerinde ABD'nin Irak politikası ve savaş hazırlıkları protesto edilirken, savaşın başlamasıyla birlikte doğrudan veya dolaylı olarak ABD'ye destek verecek olan ülkeler, daha önce yaşanmamış yoğunlukta yeni tehditlerle karşılaşabilirler. InfoSecure uzmanları, savaşın yaklaşmasıyla birlikte Irak'ı desteklemek amacıyla çeşitli grup ve çevrelerin sanal dünyada saldırılar gerçekleştirebileceği yolunda uyarıda bulunuyor. InfoNet'in güvenlik denetimi ekibi olan InfoSecure, olası siber saldırılara karşı kurumsal bir bilgisayar ağına sahip bütün şirketleri ve kurumları güvenlik denetimi yaptırmaya ve tespit edilecek açıkları gecikmeden kapatmaya, daha önceden alınan önlemlerini kontrol etmeye çağırıyor.
     <br/>
     <br/>
     Daha önemlisi ise, devlet kurumları bünyesindeki bilgisayar ağları. Kurumlar arasındaki iletişim ve işlemleri düzenleyen bilgisayar sistemlerinin de güvenlik açıklarına karşı denetimden geçirilmesi gerektiği vurgulanıyor. ABD'de siber saldırılar konusunda özel acil müdahale ekiplerinin kurulduğunu ve e–güvenlik için özel sektör kuruluşları ve devlet tarafından büyük kaynaklar ayrıldığını ifade eden InfoSecure uzmanları, basına çok yansımayan bir olaya da dikkat çekiyor. Columbia uzay mekiğinin atmosfere girerken parçalanmasından 7 saat sonra, bunun Irak savaşı ve terör saldırıları ile ilgili olabileceği açıklamaları sonrasında NASA'nın Jet Motorları Araştırma Laboratuvarı (JPL) sunucularına çok sayıda siber saldırı gerçekleştirildiği ifade ediliyor. Yaklaşık 2 saat süren saldırılarda NASA JPL sunucularının bir süre çalışamaz hale getirildiği belirtiliyor.
     <br/>
     <br/>
     <br/>
     <br/>
     <br/>
     <br/>
     <br/>
     <br/>
     Fethin Ayasofya’sı geliyor
     <br/>
     <br/>
     <br/>
     26
     <br/>
     <br/>
     1934 tarihinden itibaren bilinçli bir şekilde yok edilen Ayasofya’daki Osmanlı yapıları hazırlanan bir proje ile tekrar canlandırılmak isteniyor. Kültür Bakanlığı projesi hazır olan Fatih Medresesi (Ayasofya Medresesi) üzerinde çalışmalar yaparken, uzmanlar bir an önce bu mekanların tarihi miras adına yeniden inşa edilmesi gerektiğini söylüyor.
     <br/>
     <br/>
     <br/>
     <br/>
     Ayasofya... İstanbul’un en kadim yapılarından biri. Hıristiyanlık âlemi için kutsal olduğu gibi, İslam dünyası için de manevi bir öğe. Kilise, cami, müze üçleminde politik polemik dairesinde sürekli tartışılan bir yer. Siyasi malzeme olma ve kutsiyetinin yanı sıra sembol olma özelliğinden dolayı da üzerinde duruluyor. Önemli olduğu kadar payandası hassas dengelere dayandırılan mekanın kaderi ise iki dönemle tanımlanıyor. Biri Bizans Ayasofya’sı olarak tabir edilen eski dönem; ikincisi ise, İstanbul’un fethinden sonraki fethin Ayasofya’sı. Bizans dönemini içeren Ayasofya’ya ait hemen hemen bütün yapı ve dokular canlılığını korurken, Osmanlı dönemine ait birçok yapı ve doku ne yazık ki günümüze kadar ulaşabilmiş değil. Zaten kamuoyunun da bu yapı ve dokulardan haberdar olduğu da söylenemez. Yeni nesil ise kartpostallarda da olsa görebildiği Ayasofya’yı, sadece gördüğü yapıyla sınırlı zannediyor. Oysa Ayasofya başlı başına bir külliye idi.
     <br/>
     <br/>
     Uzmanlara göre kimi Bizans sempatizanı tarihçiler Osmanlı dönemine ait kısmı bilinçli bir şekilde yok etme çabası içine girdi. Aslına bakılırsa bu tezi ileri sürenlerin yanıldığını söylemek mümkün değil. Yapı gezilip incelendiğinde tam bir Bizans nepotizmi ile karşılaşılıyor. Ünlü Arkeolog Semavi Eyice eserlerin yok edilmesinde tamamen sözü edilen zihniyetin yattığını söylüyor. 1934 tarihinde başlayıp 1940’lara kadar devam eden bilinçli ve kontrollü yıkımlar Osmanlı dönemini içeren birçok dokunun yerle yeksan olmasına neden oldu. Ancak 1980 yılından itibaren Osmanlı dokusunu yeniden canlandırma umuduyla kazılar yapılıyor, birtakım proje ve planlar ortaya konuyor. Bir yapının oluşması için bütün doneler ve malzemeler hazırlanmasına rağmen iki ay öncesine kadar bir aşama kaydedilmiyordu. Ayasofya’yı mercek altına alan Kültür Bakanlığı ciddi projeleriyle gündeme oturacak gibi. Kültür Bakanı Doç. Dr. Hüseyin Çelik, “Ayasofya konusunu bütün herşeyi ile yeniden ele alacağız” diyerek bu konuda atılacak ciddi adımların sinyalini verdi. Bakan dediği ile kalmayıp birçok konuda araştırma yapmak üzere müfettiş ve konunun uzmanlarını görevlendirdi. Bu projelerin başında gelen belki de en önemlisi, Ayasofya’daki Osmanlı’nın sembolü sayılan Fatih Medresesi’nin (Ayasofya Medresesi) hazır planı üzerinde değerlendirmeler yapılıyor olması.
     <br/>
     <br/>
     Mekanın yeniden inşası için hazırlanan projeler yıllardır Kültür Bakanlığı’nın arşivinde tutuluyor. Sadece o değil, medresenin yanındaki diğer objelerin de bu proje ile canlandırılması hedefleniyor. Bakanlık proje için bütçesinden cüz’i bir miktar ödenek ayırırken, masrafların en büyük payını oluşturan kısmını ise sponsorla aşmayı tasarlıyor.
     <br/>
     <br/>
     Medrese Ayasofya için bir ihtiyaç
     <br/>
     <br/>
     İlk başta yeniden inşa edilmesi düşünülen medresenin aynı zamanda ihtiyacı giderme durumu da bulunuyor. Böylece hem tarihi bir mirasa kavuşulacak, hem de idari bina ihtiyacı ortadan kalkmış olacak. Ama uzmanların ortak düşüncesi, yok edilen Osmanlı mekanlarının tekrar canlandırılması ve onları Ayasofya’nın parçaları olarak bir bütünlük içinde geleceğe taşımak. Semavi Eyice, medresenin müzenin yeni bir büroya kavuşması açısından da önemli olduğunu belirtiyor. Eyice; “Herşeyden önce Osmanlı dokusuna tekrar sahiplenmek gerekiyor. İyi bir tamirat ve inşa ile medrese canlandırılırsa çok güzel bir hareket olur. Hem müzenin bina sıkıntısı da ortadan kalkmış oluyor. Şu anda müdürlük küçük bir binada konuşlanmış, bu anlamda sıkıntı var. Hem tarihe sahip çıkma adına hem de günlük bir ihtiyacı gidermek bakımından önemli bir proje” diyor.
     <br/>
     <br/>
     Ayasofya konusunda çalışmalar yapan Arkeolog Yavuz Özdemir de İstanbul’un fethi’nin 550. yılında böyle bir projenin devreye sokulmasının son derece mutluluk verici olacağına dikkat çekiyor. Özdemir bunları söylerken, herşeyden önce kültür amaçlı bir fonksiyon unsurunun da unutulmaması gerektiğini söylüyor. Ayasofya Müzesi eski Müdürü Arkeolog Erdem Yücel de söylenenlerden pek farklı düşünmüyor. Yücel; “Bu konu 20 yıllık bir konu. Her seferinde dile getiriliyor. Ancak bir adım atılmıyor. Belki bu sefer yapılır. Hem Ayasofya kazanacak hem de Türkiye’deki tarihi eser koleksiyonu önemli bir mekana kavuşmuş olacak. Çok iyi tahlil edildiğinde burası aslında  Osmanlı mirasının canlandırılması anlamına da geliyor” diyor.
     <br/>
     <br/>
     Hangi dönem olacak?
     <br/>
     <br/>
     Medrese’nin yeniden inşası bir tartışmayı da beraberinde getiriyor. Bu tartışma binanın yeniden yapılması kadar önemli; yapı hangi döneme göre yapılacak? Ayasofya Medresesi değişik zamanlarda yıkılıp yeni onarımlar gören bir yapı. 1934’te yıkıldığı hali ile fotoğraflarla günümüze ulaşan modeli 19. yüzyıla ait. Yani yapının Fatih dönemini gösteren herhangi bir özelliği bilinmiyor. Sevindirici taraf ise medrese temellerinin fatih döneminden kalma olduğu. Yavuz Özdemir mevcut fotoğraflardan yararlanılarak binanın inşa edilmesi gerektiğini belirtiyor; “Süheyl Ünver, Ekrem Hakkı Ayverdi ve Gullitt’in plan ve bilgilerinin yanı sıra Alparslan Koyunlu tarafından yapılmış olan rölöve ile İstanbul Arkeoloji Müzeleri fotoğraf arşivindeki medrese fotoğraflarından yararlanılabilir. Bu hazır bilgiler, çizimler ve fotoğraflara bakılarak binanın yapılması kolay olur. “Semavi Eyice her ne kadar bu konuda tam anlamıyla Özdemir’e katılmazsa da son çare olarak eldeki fotoğrafların değerlendirilmesi gerektiğini söylüyor. Eyice; “Fatih devri karakteri sağlanabilirse çok iyi olur. Ancak bina kullanış açısından da düşünülmeli. Medresede küçük küçük odalar vardı; şimdi bu odaları tekrar yapmanın anlamı yok, günümüz şartlarına uygun, ihtiyacı karşılayacak şekilde yapılması doğru olur. Ucube bir durumda oluşturulmasından korkuyorum” şeklinde durumu yorumlarken, Alpaslan Koyunlu’nun kalıntılar üzerinde çalışma yaptığı döneme tanıklık eden Erdem Yücel de, yapının son şekli ile yeniden inşa edilmesinin doğru olacağı görüşünde.
     <br/>
     <br/>
     İstanbul’un Türkler tarafından fethinden sonra şehrin en eski yapılarından Ayasofya çeşitli onarımlarla yaşatılmış ve yeni ilaveler yapılmış. Aysofya’nın onarım ve inşasında, Mimar Muslaheddin, Mimar Sinan–ı Atik, Mimar Ayas, Mimar Hayrettin ve Mimar Sinan’ın büyük emekleri geçmiş. Bu yapıların en önemlisi Fatih Sultan Mehmet’in yaptırmış olduğu Ayasofya Medresesi.
     <br/>
     <br/>
     Ayasofya Medresesi’inin müderrisliği dönemin en büyük ilmi payesi sayılıyormuş. Ali Kuşçu başta olmak üzere Molla Hüsrev, Mehmed bin Feramürz gibi alimler Ayasofya Medresesi’nde müderrislik yaptı. Fatih Sultan Mehmet’in Fatih Camii Külliyesi’ni yaptırması ve Semaniye Medresesi’nin açılmasıyla öğrenim bir yerde toplanmış, Ayasofya Medresesi’ne olan ihtiyaç ise azalmış. Sultan II. Mahmut zamanında onarım gören medrese Dar’ül–Hilat’ül Aliye Medresesi olarak 1924 yılına kadar kullanılmış, 1934 yılında Ayasofya’nın müze olması kararından sonra da diğer yapılarla birlikte tamamen yok edilmiş.
     <br/>
     <br/>
     Sadece medrese değil diğer yapılar da var
     <br/>
     <br/>
     Osmanlı dönemi boyunca Ayasofya’nın ana yapısına ilaveler Fatih Sultan Mehmet’le başlar. Sonraki dönemler boyunca medresenin dışında da birtakım ilaveler yapılmış. I. Mahmut tarafından kütüphane, imarethane, şadırvan, sıbyan mektebi, sebil, çeşme; Abdülmecid tarafından muvakkithane gibi önemli eserler yapıyla bütünleştirilmiş. Ancak bu yapılardan günümüze kadar sadece I. Mahmut’un yaptırmış olduğu kütüphane gelebilmiş. Kütüphanenin dışında II. dönem Ayasofya’ya ait hiçbir eser şu anda yok. Kültür Bakanlığı’nın devreye sokmaya çalıştığı projede sadece medresenin değil diğer yok olan yapıların da tekrar canlandırılması hedefi var. Ancak bakanlık ilk önce herşeyi hazır olan medresenin canlandırılması çabasında.
     <br/>
     <br/>
     Bütün Osmanlı yapılarının tekrar inşası ile birlikte Ayasofya bir nevi ikinci bir Ayasofya’ya da kavuşmuş olacak. Erdem Yücel, bilinçli bir şekilde yok edilen Osmanlı Ayasofya’sının miras kapsamında ele alınması gerektiği ve hepsinin bir arada eski özelliklerine dikkat edilerek yeniden yapılmasının çok yararlı olacağı görüşünde. Yücel: “Eski Ayasofya günümüze kadar gelebilmişken, ondan daha genç olan Osmanlı dönemi yapılarının yok oluşunu anlamak mümkün değil. Ortada bir kayıp Ayasofya var. Kimse bunu bilmiyor. Ben görevli olduğum sürede eski dokuları ortaya çıkarmak için ekip halinde günler suren bir çalışma yaptık. Merhum Mimar Alpaslan Koyunlu ile Fatih’in yaptırmış olduğu medresenin temelini ortaya çıkardık. Diğer eserleri tam olarak inceleyemedik. Ayakta kalan kütüphaneyi ise onarıp hizmet verir hale çevirdik. Orası fethin sembolü ise öteki yapıların mutlak süretle yapılması gerekmektedir. Burada tarihe yapılmış müthiş bir vefasızlık, nankörlük var. İyi ki minareyi yıkmamışlar” şeklinde konuşuyor.
     <br/>
     <br/>
     Kültür Bakanlığı ikinci Ayasofya’yı tekrar inşa edip onaracak mı bilinmez; ama yok olan ciddi bir tarih parçasından habersiz yaşamak da en az o yapıların kaybı kadar önemli. Eski ve yeni dönem Ayasofya’nın buluşması ile tam anlamıyla bir kültür mirası ortaya konmuş olunur.
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2407), [web.archive.org (arşiv bağlantısı)](http://web.archive.org/web/20060226125015/http://www.aksiyon.com.tr:80/detay.php?id=2407)
