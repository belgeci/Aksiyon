# Google ‘konuşturmaya’ başladı

*Yasin Kesen 2005.08.29*

<div>
 <p>
  <font>
   İnternet üzerinden sesli görüşme rekabeti kızışıyor. MSN ve Yahoo’nun kıyasıya rekabet ettiği “messenger - anında mesajlaşma” programları yarışına son olarak Google da  katıldı.
   <br/>
   <br/>
   Son aylarda kullanıma sunduğu internet araçlarını çoğaltan Google, geçtiğimiz hafta anında mesajlaşma programı ‘Google Talk’u piyasaya çıkardı. Bina görüntülerinin net olarak alınabildiği harita sitesinin ardından bu çalışmayı ‘Google Earth’ adlı programla (
   <a href="http://web.archive.org/web/20060525125256/http://earth.google.com/" target="_blank">
    http://earth.google.com
   </a>
   ) müstakil hale getiren Google, geçtiğimiz hafta da ‘Google Desktop’ isimli programın yeni sürümünü çıkarmıştı. Google Desktop, bir kişisel bilgisayardaki tüm dosyaları birkaç saatte indeksleyip daha sonra bilgisayar içerisinde arama motoru faaliyeti gösteren çok hızlı bir araç. (
   <a href="http://web.archive.org/web/20060525125256/http://desktop.google.com/" target="_blank">
    http://desktop.google.com
   </a>
   )
   <br>
    <br>
     İnternet piyasasında kalıcı hale gelmek için insanların sürekli kullanabileceği programlar üretme stratejisini sürdüren Google, sadece bir arama motoru olarak bilinmek ve böyle kalmak istemiyor. Yahoo, MSN ve AOL gibi hem web portalı hem de bir medya kuruluşu olmayı hedefleyerek, rakiplerine göre eksik kalan en önemli açığını ‘Google Talk’ ile gidermiş oldu. MSN Messenger, Yahoo Messenger benzeri bir ‘anında haberleşme programı’ olmasının yanı sıra, hızlı ve kaliteli ses aktarımıyla ilk günlerden itibaren kullanıcılar tarafından beğenildi. Gmail adıyla sağlanan ücretsiz email hizmeti ile bağlantılı olarak çalışan ‘Google Talk’ kurulduğunda, Gmail adres defterinde bulunan kişiler otomatik olarak listeye yükleniyor. Birden fazla kullanıcı ile eş zamanlı sesli görüşme başlatma imkânı sağlayan Google Talk, konuşma penceresi aktif olan kullanıcı ile ses alışverişi yapıyor. Diğer bir kullanıcının konuşma penceresine geçince ses alışverişi bu kullanıcı ile devam ediyor.
     <a href="http://web.archive.org/web/20060525125256/http://talk.google.com/" target="_blank">
      http://talk.google.com
     </a>
     adresinden yüklenebilen programın boyutu diğerlerine göre oldukça küçük (900 K).
     <br>
      <br>
       Yaygın şekilde kullanılan MSN’e göre en büyük avantajı ise, sınırsız kullanıcı eklemeye izin vermesi. 150 kişilik sınırını ısrarla koruyan MSN’de liste dolduğunda birini silmeden yeni ekleme yapılamıyor.
       <br>
        <br>
         ABD’de halen 30 milyon kişi AOL, 23 milyon kişi MSN, 23 milyon kişi Yahoo Messenger kullanırken bir yıl içerisinde Google Talk kullanıcı sayısının 15 milyona ulaşabileceği tahmin ediliyor. Tüm dünyada 51 milyon kullanıcısı olan ve kaliteli ses transferi yapabilen Skype programının bu gelişmelerden nasıl etkileneceği ise merak ediliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3941 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22418), [web.archive.org (arşiv bağlantısı)](http://web.archive.org/web/20060525125256/http://www.aksiyon.com.tr:80/yazdir.php?id=22418)
