# 2001’in gözdesi haber siteleri

*Yasin Kesen 2002.01.12*

<div>
 <img border="0" src="/web/20020329154841im_/http://www.aksiyon.com.tr/yazar/yasinkesen.jpg"/>
 <p class="spot">
  Bundan sonra hep krizlerle anılacak olan 2001 yılında internet dünyasında da daha önce olmamış değişiklikler oldu. Bir yandan internet kullanımı veya internet dünyasındaki bazı trendlerde patlama derecesinde yükseliş olurken diğer yandan bazı ünlü web sitelerinin kapandığı, iflas ettiği duyuldu.
 </p>
 <p class="metin">
 </p>
 <p class="metin">
  Toplumsal birliktelikler için internet iyi bir araç olarak kullanıldı, 11 Eylül gibi dünyayı şoka uğratan olaylarda internet bir numaralı haber kaynağı oldu.
 </p>
 <p class="metin">
  ABD'li Nielsen//NetRatings firmasının yaptığı analizlere göre ABD'de geçen yıl boyunca en çok ziyaret edilen siteler toplumun internetten ne ölçüde faydalandığının da bir göstergesi. Araştırma sonucuna göre Yahoo, aylık 70 milyon ziyaretçi ile birinci sırayı yine bırakmadı. 2000 yılına göre %18'lik bir artış yakalayan Yahoo, sağladığı e—mail, haber, eğlence, alışveriş vb sanal hizmetler ile yine vazgeçilmez portal unvanının sahibi oldu.
 </p>
 <p class="metin">
  İkinci sırayı ise aylık 61 milyon ziyaretçi ile Hotmail yani MSN aldı. Önceki yıla göre %23 artış sağlayan MSN, kullanıcılarına sağladığı MSN Messenger haberleşme programı nedeniyle dünya çapında birçok internet kullanıcısının gözdesi oldu. Üçüncü sırayı ise ABD'nin bir numaralı internet servis sağlayıcısı AOL aldı. 33 milyon abonesi bulunan AOL, aylık 58 milyon ziyaretçi ile önceki yıla göre %9 ziyaretçi artışı elde etti. AOL'nin çok ziyaret edilmesinin altında yatan sebep ise, internet kullanıcılarının internette aradıkları herşeyi internet hizmetini satın aldıkları firmanın web sitesinden bulabilmek istemesi.
 </p>
 <p class="metin">
  Türkiye'deki duruma baktığımızda ise 2001 yılında bizde de haber sitelerinin ön plana çıktığını söyleyebiliriz. Ekonomik kriz ve dövizdeki sürekli değişimin internet kullanıcılarını haber sitelerinin başına bağladığı söylenebilir. Bu sitelerin ilk zamanlarda reklam yönünden iyi gelir elde ettikleri görülürken sonradan, reklam verenler, giderlerini azaltmak amacıyla internet reklamlarını sona erdirdiler.
 </p>
 <p class="metin">
  2001 yılında Türkiye'de en çok ziyaret edilen siteleri sıralamak gerekirse; Ntvmsnbc, Habertürk, Atin.org ve İnternethaber sayılabilir.
 </p>
 <p class="metin">
  İnternet haberciliğinde başarı yakalayıp gazete çıkarma hayaline kapılan Habertürk ekibinin bu hayalini gerçekleştirememesi ise bizim aynı süreçte yaptığımız tahminleri boşa çıkarmadı. Çıkarılamayan gazetenin ardından aynı ekip bir haber kanalı kurup çalışmalarını bu yöne aktardılar.
 </p>
 <p class="metin">
  Özetle, sosyal ve ekonomik yaşantıda 2001 yılında yaşanan tüm kriz ve şaşkınlıklar internet dünyasında da yaşandı…
 </p>
 <p class="metin">
 </p>
 <p class="metin">
 </p>
 <p class="arabaslik">
  CNN Japonya, web sitesini kapattı
 </p>
 <p class="metin">
  Dünyanın çeşitli yerlerinde bölgesel haber yayını yapan ABD menşeli haber organı CNN, Japonya'da hizmet veren haber sitesini 31 Aralık 2001 itibariyle kapattı. Aynı siteden sağlanan e—mail hizmeti de sona erdirilirken bundan böyle mobil haber servislerine ağırlık verileceği açıklandı.
 </p>
 <p class="metin">
  GPRS destekli cep telefonları ve el bilgisayarları aracılığıyla mobil haber hizmetlerini geliştireceğini açıklayan CNN Japonya'nın bu çalışmasının daha sonra tüm dünyada uygulanması planlanıyor.
 </p>
 <p class="metin">
  Habercilik sisteminde yeni bir uygulamaya imza atacak olan çalışma, bireylere bulunduğu her mekanda haber ulaştırmayı hedefliyor.
 </p>
 <p class="metin">
 </p>
 <p class="arabaslik">
  KISA..KISA..
 </p>
 <p class="metin">
  Compaq, International Data Cooperation (IDC) raporlarına göre Türkiye'de 2001'in ilk 9 ayında bilgisayar ürünleri pazarında birinci oldu.
 </p>
 <p class="metin">
  4 Ocak Cuma gününden beri ICQ'ya ulaşmada yaşanan sorun, geçikmeli de olsa kısmen çözüme ulaştı. Superonline'ın verdiği bilgiye göre, AOL tarafından yapılan bir yönlendirme nedeniyle ortaya çıktı.
 </p>
 <p class="metin">
  İnternet Kurulu, "Basın konseyi" benzeri bir örgütlenme ile, basın mesleği ahlak ilkelerine uyan haber sitelerine "Etik logosu" taşıma hakkı verilmesi uygulamasını başlatmak üzere çalışma kararı aldı.
 </p>
 <p class="metin">
  6 Ocak'ta 75. kuruluş yıldönümünü kutlayan Milli İstihbarat Teşkilatı web sitesini yeniledi.
 </p>
 <p class="metin">
  Verisign, küçük bir Pasifik ada devleti olan Tuvalu'nun .tv şirketine devrettiği internet alan adı kayıt hakkını, şirketle birlikte nakit 45 milyon dolara satın aldı.
 </p>
 <p class="metin">
  BMC Software ve Expand Beyond şirketleri veri tabanı yönetimini avuç içi  bilgisayarlara taşıdı.
 </p>
 <p class="metin">
  İstanbul Bilgi Üniversitesi Bilgisayar Bilimleri Bölümü, internet konusunun etraflıca işleneceği bir seminer dizisi başlattı. (7—21 Ocak, Bilgi Üniversitesi Kuştepe Kampusü)
 </p>
 <p class="metin">
  ABD'de yapılan araştırmaya göre 2001 yılında online alışverişlerin %58'i bayanlar tarafından gerçekleştirildi.
 </p>
 <p class="metin">
  Toysrus.com, müşteri bilgilerini başka bir firma ile paylaşarak kişisel bilgilerin gizliliği ilkesini ihlal ettiği için New Jersey Eyaleti tarafından 50 bin dolar cezaya çarptırıldı.
 </p>
 <p class="metin">
  Intel ve AMD aynı gün, Windows XP işletim sistemi için optimize edilen işlemcilerini piyasaya sundu. AMD Athlon XP 2000+ modelinin hızı 1.67 GHz, Intel Pentium 4 Northwood modelinin hızı ise 2 GHz olarak açıklandı.
 </p>
 <p class="metin">
 </p>
 <p class="arabaslik">
  HAFTANIN CİHANNET SORUSU
 </p>
 <p class="metin">
  SQL ne demektir?
 </p>
 <p class="metin">
  Sorumuzun doğru cevabını gönderenlerden 2 kişi birer aylık Cihannet İnternet Paketi kazanacak. Cevaplar cnet@cihannet.com adresine gönderilecek.
 </p>
 <p class="metin">
  Son cevap gönderme tarihi 18 Ocak Cuma günüdür. Kazananlar 26 Ocak'ta bu sayfadan ilan edilecektir.
 </p>
 <p class="metin">
  23. Haftanın cevabı:
 </p>
 <p class="metin">
  Shuffle: Winamp benzeri müzik dosyası çalan programların parçaları harmanlayarak çalmasını sağlar.
 </p>
 <p class="metin">
  23. Hafta ödül kazananlar:
 </p>
 <p class="metin">
  Erol Kavas, Selahattin Alp
 </p>
 <p class="metin">
 </p>
 <p class="arabaslik">
  webtıonary
 </p>
 <p class="metin">
  IMAP: Internet Message Access Protocol. Mail Sunucudan mesajları almak için kullanılan bir protokol.
 </p>
 <p class="metin">
 </p>
 <p class="arabaslik">
  amerikadayim.com
 </p>
 <p class="metin">
  Yeni bir yüzyılın eşiğinde yeni ufuklara yolculuk yapanlara rehber olma hedefiyle kurulan amerikadayim.com, insanlara eğitimleri ile alakalı en doğru, en tutarlı ve gerekli bilgiyi sunabilmeyi misyon edinmiş.
 </p>
 <p class="metin">
  15 milyon yabancı öğrencinin öğrenim gördüğü ABD'de eğitimini devam ettirmek isteyenlere okul ve meslek seçiminden sosyal yaşama kadar her türlü bilgiyi sağlayabilen sitenin verdiği hizmetler kısaca şöyle:
 </p>
 <p class="metin">
  Öğrencinin kariyer planına uygun dil eğitimi planlaması, dil okulu tercihi, vize ve konaklama danışmanlığı.
 </p>
 <p class="metin">
  Lisans, master veya doktora eğitimi için en uygun okul alternatiflerinin belirlenmesi, gerekli belgelerin hazırlanması aşamasında destek verilmesi.
 </p>
 <p class="metin">
  Mesleki sertifikalar ve staj çalışmaları ile ilgili danışmanlık.
 </p>
 <p class="metin">
  ABD'deki sosyal yaşam dairesinde ihtiyaç duyulabilecek her konuda bilgi. Türk organizasyonları, restoran ve çeşitli ortak mekanlarla ilgili bilgiler.
 </p>
 <p class="metin">
 </p>
 <p class="arabaslik">
  http://tarihimiz.sitemynet.com
 </p>
 <p class="metin">
  Haber ve eğlence sitesi enflasyonu yaşanan Türkçe içerikli siteler içerisinde belki de en çok eksikliği hissedilen tarihimizle ilgili siteler. Fatih Kolejli bir ilköğretim öğrencisinin hazırladığı sitede Osmanlı Dönemi ve yakın tarihimizle ilgili geniş içerik sunuluyor.
 </p>
 <p class="metin">
  Flash desteği ile hazırlandığı için görsel olarak da tatmin edici durumdaki sitede padişahlar, teşkilatlar, savaşlar ve antlaşmalar kendi içlerinde gruplara ayrılarak yayınlanıyor.
 </p>
 <p class="metin">
  Bab—ı Ali Baskını, Fetret Devri, Islahat Fermanı, Lale Devri, Nizam—ı Cedid ve TBMM ile ilgili dokümanlar önemli olaylar başlığı altında toplanırken, Fuzuli'den Ömer Seyfettin'e, Necip Fazıl'dan Dadaloğlu'na kadar edebiyat tarihimizdeki sembol isimler önemli şahıslar bölümünde anlatılıyor.
 </p>
 <p class="metin">
  1299'dan başlayarak tarihimizdeki önemli olayları kronolojik olarak bulabileceğiniz sitede kültürel ve mimari eserler ile Türk yurtları ve resim albümlerine de ulaşabilirsiniz.
 </p>
 <p class="metin">
 </p>
 <p class="arabaslik">
  umutgokbayrak.com
 </p>
 <p class="metin">
  Serbest yazılım lisansı ile geliştirdiği Postacı adlı yazılım, dünyanın en ünlü Linux uygulamaları sitelerinde dördüncü sıraya yükselen Umut Gökbayrak'ın sitesi. 24 yaşındaki bir bilişim sevdalısının yaptığı çalışmalar, gelecekte yerli yazılımcılarımızın ne derecede başarılı projeler ortaya koyabileceğinin bir göstergesi.
 </p>
 <p class="metin">
  Web sitesinde yaptığı çalışmalarla ilgili bilgi veren ve hazırladığı programları yine kendisine ait olan www.trlinux.com sitesinden dağıtan Gökbayrak, hem Microsoft hem de Linux sertifikası sahibi.
 </p>
 <p class="metin">
  Linux, GPL (Serbest Yazılım), işletim sistemleri, PHP ve SQL web programlama dilleriyle ilgili bilgilerin bulunduğu web sitesinde bilgisayar meraklılarının kendilerini geliştirmek için kaynak bulabileceği sitelerin adresleri de veriliyor.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.abhaber.net
 </p>
 <p class="metin">
  Avrupa Birliği haberleri
 </p>
 <p class="metin">
 </p>
 <p class="metin">
  www.akvaryumdunyasi.da.ru
 </p>
 <p class="metin">
  Akvaryum meraklılarına
 </p>
 <p class="metin">
 </p>
 <p class="metin">
  www.turkmedikal.net
 </p>
 <p class="metin">
  Sağlık, tıp bilimi
 </p>
 <p class="metin">
 </p>
 <p class="metin">
  www.haber3.com
 </p>
 <p class="metin">
  Haber sitesi
 </p>
 <p class="metin">
 </p>
 <p class="metin">
  www.ingilizcesinavlari.com
 </p>
 <p class="metin">
  İngilizce sınavları arşivi
 </p>
 <p class="metin">
 </p>
 <p class="metin">
  http://mevlana.konya.com
 </p>
 <p class="metin">
  Mevlana ve Mesnevisi
 </p>
 <p class="metin">
 </p>
 <p class="metin">
  www.habermetre.com
 </p>
 <p class="metin">
  Haber sitesi
 </p>
 <p class="metin">
 </p>
 <p class="metin">
  http://melodi.zevki.com
 </p>
 <p class="metin">
  MP3, şiir ve çeşitli musiki
 </p>
 <p class="metin">
 </p>
 <p class="metin">
  www.medyalink.com
 </p>
 <p class="metin">
  Tüm yerel yayın organları
 </p>
 <p class="metin">
 </p>
 <p class="arabaslik">
  INBOX'A GELENLER
 </p>
 <p class="metin">
  Hasan Yaşar, Mehtap, Serkan Akar, Ali Sancı, Mustafa Niyazi, Ali İkiz, Kaya Vakur, Salim Enes Sönmez, M.Nuri Tarhan, İlhan Kılıçbay, Adnan Savaş, İbrahim Cerrah, Metehan Akkaya, S.Kayaoğlu, Ömer Yerkazanoğlu
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329154841/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/371/sanalpark/1.htm), [web.archive.org (arşiv bağlantısı)](http://web.archive.org/web/20020329154841/http://www.aksiyon.com.tr:80/2002/371/sanalpark/1.htm)
