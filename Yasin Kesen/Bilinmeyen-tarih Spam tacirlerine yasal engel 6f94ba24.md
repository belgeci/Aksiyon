# Spam tacirlerine yasal engel

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20040309034812im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040309034812im_/http://www.aksiyon.com.tr/resim/472/76.jpg" vspace="5"/>
  </p>
 </font>
 <font class="content">
  İnternette trafik sıkışıklığına neden olan, kullanıcıların rahatını bozan ve internet servis sağlayıcılarının ağ şebekelerine büyük maliyetler getiren reklam amaçlı e—postalara karşı ilk ciddi yasal düzenleme ABD Başkanı tarafından onaylandı.
 </font>
 <p>
  <font class="content">
   İnternet kullanıcılarının bir numaralı problemi haline gelen reklam amaçlı e—mail gönderimleri için ilk ciddi adım ABD tarafından atıldı. Daha önce ABD’nin bazı eyaletlerinde yürürlüğe konulan anti—spam yasaları, ülke genelinde uygulama olanağı bulunmadığı için kesin çözüm olamıyordu.
   <br/>
   <br/>
   Gartner gibi saygın araştırma kurumlarının belirlediği son istatistiklerden yola çıkan ABD’li hukuk otoriteleri spam mesajları engellemek için işbirliğine gitti. Dünya çapındaki tüm e—mail mesajlarının yarıdan fazlasının reklam maksadıyla gönderilen mesajlardan oluştuğunu rapor eden Gartner, sektörün kaynaklarının yarıdan fazlasının haksız çevreler tarafından kullanıldığını da ortaya koymuş oldu.
   <br/>
   <br/>
   ABD eyaletlerinin her birinde farklı yaptırımlar getiren yasalardan sonuç alamayan hukuk otoriteleri son olarak ülke çapındaki spam ataklarını kapsayıcı katı bir yasa tasarısı hazırladı. Başkan George W. Bush tarafından onaylanan yeni yasa tasarısı sayesinde kullanıcıların istekleri dışında yollanan email mesajları suç kapsamına alındı ve cezai yaptırımlar getirildi. “Can Spam Act” adıyla bilinen yeni yasa, reklam amaçlı e—mail göndericilerine, postalarında kimliklerini gizlemeleri, sahte adres kullanmaları, yanıltıcı başlık atmaları, kullanıcının adres defterinden yeni kullanıcı adresleri çıkarmaları ve web sitelerinden kullanıcı adresleri çalmaları durumunda değişik cezalar getiriyor.
   <br/>
   <br/>
   Yasa hakkında açıklama yapan Beyaz Saray Basın Sözcüsü Scott McClellan, bundan sonra internette trafik sıkışıklığına neden olan, kullanıcıların rahatını bozan ve ağ şebekelerine büyük maliyetler getiren spam mesajların önüne geçilebileceğini belirterek yasanın uygulanabilmesi için gerekli teknik, hukuki ve yasal düzenlemelerin kısa zamanda tamamlanacağını açıkladı.
   <br/>
   <br/>
   ABD genelinde uygulanacak olan yeni tasarı onaylanmadan önce, en katı spam yasalarıyla bilinen Virginia eyaletinde 29 yaşındaki Jeremy Jaynes adlı spam taciri için 20 yıllık hapis ve 10 bin dolarlık para cezası verilmişti. Spam kralı olarak tanınan Jaynes, ABD’de spam nedeniyle en ağır cezayı alan bilişimci oldu. ABD’de faaliyet gösteren AOL, MCI ve UUNet adlı internet şirketlerinin işbirliği ile yeri tespit edilen Jaynes, haftada 100 binden fazla reklam mesajı gönderdiği için cezaya çarptırılmış oldu.
   <br/>
   <br/>
   Yeni yasa neler getiriyor?
   <br/>
   <br/>
   Can—Spam Act, spam posta gönderenlerin kullanıcı adreslerini gönderi metninde açıklamalarını istiyor ve reklam amaçlı gönderilerin önceden kullanıcıların izinleri dahilinde yapılmasını gerektiriyor. Can—Spam Act, yalan mail adresleri verilmesi, gönderen kimliğinin saklanması, aynı mesajın bir defadan fazla gönderilmesi gibi durumları teker teker sıralayarak bunların tümüne değişik cezalar öngörüyor. Tasarı spam suçlarına 5 yıla kadar hapis veya 6 milyon dolara kadar varan para cezaları getiriyor.
   <br/>
   <br/>
   Uluslararası yaptırım gerekli
   <br/>
   <br/>
   Tasarıyı bundan bir ay kadar önce ABD Senatosu’na sunan Demokrat Parti senatörü Ron Wyden, spam postaların tek bir ülke bazında kalmadığına ve tüm dünyadaki internet kullanıcılarını etkilediğine dikkat çekerek, diğer ülkelerin benzer kanunları çıkarmamaları durumunda, önüne geçilemeyeceğini açıkladı. Spam mesajların dünya çapında engellenebilmesi için hükümetler arasında işbirliği yapılması gerektiğini belirten internet uzmanları, ABD hükümetinin başlattığı spam mücadelesinin kısa zaman içerisinde diğer ülkelerde de başlamasını bekliyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3289&yorum_id=1), [web.archive.org (arşiv bağlantısı)](http://web.archive.org/web/20040309034812/http://www.aksiyon.com.tr:80/detay.php?id=3289&yorum_id=1)
