# Elektrikli yazı

*Yasin Kesen 2001.12.08*

<div>
 <p>
  <font>
   Aslında bu yazıyı mum ışığında kalemle yazacaktım. Ancak, son günlerde alıştırıldığımız elektrik kesintilerine fena halde canım sıkıldığı için yazının sonunu getirememekten çekindim ve için yazıya hiç başlamadım. Zaten mum ışığında bir yazı yazmaya başlasam sonunda ya duygusal bir şiir çıkardı ortaya ya da bir dram.
   <br/>
   <br/>
   Bu yazıya başlamadan önce Aksiyon’un son sayısında yayınlanan bir yazıyı yeniden okumak ihtiyacı da hissettim. Botaş’ın stoklarındaki doğalgazın fazlalığının sorun oluşturduğu ile ilgili yazı. Aynı yazı, şu an Türkiye’nin elektrik ihtiyacının %17’sinin doğalgaz santrallerinden karşılandığını ve gelecek yıllarda Botaş’ın bu oranı %30’a çıkarmayı hedeflendiğini anlatıyordu. İki yıl öncesine gitti aklım. Yine elektrik kesintileri artmıştı ve nedeninin ülkedeki doğalgaz stoklarının azlığından kaynaklandığı açıklanmıştı. Kafam iyice karıştı. İki yıl önce doğalgazın kıtlığından elektriksiz kalıyorduk, şimdi doğalgaz fazlamız var yine elektriksiz duruyoruz! Bu formülü birileri çözerse bir zahmet bana çözümünü gönderiversin!
   <br>
    <br>
     Çözemediğim diğer bir denklem de ikamet ettiğim Beylikdüzü semtinde Emlakbank’ın yaptığı Bizimkent sitesi haricindeki tüm sitelerin elektrik kesintisinden nasibini alması. Bizimkent’in enerji ihtiyacının jeneratörlerle karşılanması imkansız olduğuna göre birileri de bu iltimasın nedenini açıklarsa hiç fena olmayacak!
     <br>
      <br>
       Henüz enerji sorununun çözülemediği bir coğrafyada bilişim dünyasındaki gelişmelerden, internetten bahsetmek de bir çelişki gibi duruyor aslında…
       <br>
        <br>
         Ancak, umursamaz yetkililere inat, onların koltuklarına yapışıp işleri savsaklamasına inat, biz gençlerin dimağlarında parıldayan girişim aşkını desteklemek için yine yolumuza devam edeceğiz, etmeliyiz de.
         <br/>
         <br/>
         Elinde imkanı olan yatırımcı, kısa vadede gelir elde etmeyi düşünmeden, birkaç yıl içinde semere verebilecek akıllı projelere destek vermeli. Reel sektörün dışa açılabilmesini kolaylaştıracak internet projelerine destek verilmeli. Her firma sadece kendi ürünlerini satmaya yönelik sanal mağaza açmaktan vazgeçip, içinde bulunduğu sektörün dışarıda pazar bulabilmesine imkan sağlayacak projelere yönelmeli. Bunun için KOBİ’ler biraraya gelip bu tip projeler için kaynak oluşturmalı, yapılan yatırımı sahiplenip klasik iş dünyasından edinilen tecrübeleri buraya aktararak büyümenin hızlanmasını sağlamalı.
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 86 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12311), [web.archive.org (arşiv bağlantısı)](http://web.archive.org/web/20051105185140/http://www.aksiyon.com.tr:80/yazdir.php?id=12311)
