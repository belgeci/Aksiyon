# Amazon reklam şampiyonu

*Yasin Kesen 2000.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternet aleminin en çok bilinen, belki en çok hit alan adresi Amazon.com 2000 yılında web siteleri arasında reklam şampiyonu oldu.
  </font>
 </div>
 <div id="newsText">
  <font class="detail-text">
   Sadece Ekim ayı boyunca web sitelerinde 500 milyon reklamı yayınlanan Amazon, Kasım ayının son haftasında ise 320 milyon reklam banner'ı yayınladı. Reklamlarının ağırlıklı kısmını genelde marka reklamları oluştururken, yılbaşı nedeniyle son 3 aylık dilimde direk satışa yönelik reklamlara da yoğunlaşıldı. Direkt satış reklamlarında ise en çok vurgulanan, kargotaşıma masraflarının firma tarafından karşılanacak olması. İnternetten alışverişte, müşterilerin genelde satışı terkettiği aşama olan kargo ücretleri onay sayfasının dezavantajı da yılbaşı nedeniyle yapılan bu kampanya ile geçici de olsa itici olmaktan çıkarılmış oldu.
   <br/>
   <br/>
   Reklamların getirdiği avantaj ile Kasım ayında site yaklaşık 60 milyon ziyaretçi aldı. Bu rakam, Eylüldeki ziyaretçi sayısının %39 üzerinde çıkarak, kendinden bir sonraki en çok ziyaret edilen Dell firmasının sitesine 5 kat fark atmış oldu.
   <br/>
   <br/>
   Ziyaretçi yoğunluğu ile gerçekleşen alışverişler karşılaştırılınca rakamlarda ciddi uçurumlar görülebilir belki. Ancak, internet üzerinden satış yapabilmenin sırrını reklama bağladıkları için mutlak başarıyı yakalayabiliyorlar.
   <br/>
   <br/>
   Amazon'un reklam verdiği siteler ise dünyanın en çok ziyaret edilen portalları. MSN, AOL, Netscape, Juno ve Excite ilk beş sırayı ve reklam pastasının %20'sini alıyor. Go, Altavista, Yahoo ise yine bu sıralamayı takip eden diğer portallar.
   <br/>
   <br/>
   Geçen yılın dördüncü çeyreğinde 650 milyon dolarlık satış yapan Amazon, bu yıl yaptığı reklam kampanyaları ile aynı dönemde bu rakamı 1 milyar dolara çıkarmayı hedefliyor.
   <br/>
   <br/>
   Amazon'un en büyük rakibi Barnes&amp;Noble'ın yılbaşı alışverişi sezonunu bir hafta önceden açması, beklentilerin gerçekleşememesi konusunda Amazon yöneticilerini endişelendiriyor. Barnes&amp;Noble'ın diğer bir avantajı da ülke çapına yayılmış olan kitap mağazaları. Müşterileriyle her an sıcak ilişki kurabilmeyi sağlayan mağazalar, gelecek adına da Amazon'u endişelendiriyor.
   <br/>
   <br/>
   Hep beraber göreceğiz
   <br/>
   <br/>
   YK
   <br/>
   <br/>
   Japonya'da kullanılmış bilgisayar bağışı
   <br/>
   <br/>
   IBM Japonya ve Microsoft Japonya geçtiğimiz haftalarda örnek bir anlaşmaya imza attılar. 1 Şubat'tan itibaren faaliyete başlayacak olan çalışma ile firmalar ile özel kişilerin bağışlayacakları kullanılmış bilgisayarlar bakıma alınıp, kâr amacı gütmeyen organizasyonların yani vakıfların istifadesine sunulacak.
   <br/>
   <br/>
   Toplanan eski bilgisayarlar öncelikle temizlendikten sonra, donanımları testten geçirilecek ve hard disk kapasiteleri ve ram hafızaları yükseltildikten sonra işletim sistemi ve çeşitli programlar yüklenerek hizmete sunulacak. Eski bilgisayarların bakım ve geliştirilmesi için yapılacak masrafların tümü anlaşmayı imzalayan bu iki firma tarafından karşılanacak.
   <br/>
   <br/>
   Başlayacak olan kampanya ile kullanılmış bilgisayarların geridönüşümünün sağlanması, yerel endüstri kaynaklarının israfının engellenmesi ve eski bilgisayarların yeniden hayata döndürülmesi hedefleniyor. 2001 yılı boyunca 1.000 bilgisayarın kullanıma hazırlanması planlanıyor.
   <br/>
   <br/>
   İnternette insan hakları
   <br/>
   <br/>
   Af kanunu ve Avrupa Birliği sürecinde defalarca gündeme gelen "insan hakları" mef'umu ile ilgili internette akademik çalışmaların da yer aldığı birçok site var. Bu hafta bu sitelerden bazılarına beraberce göz atalım
   <br/>
   <br/>
   <br/>
   <br/>
   www.icanet.org
   <br/>
   <br/>
   Site, insan hakları konusunda oldukça geniş içeriğe sahip. Misyondan başlayıp, yapılan çalışmalara, elde edilen başarılara, insan hakları ihlalleri ile ilgili haberlere, mesaj panosuna kadar insan haklarını anımsatacak her konuda bilgi bulunuyor.
   <br/>
   <br/>
   <br/>
   <br/>
   www.law.columbia.edu/hri
   <br/>
   <br/>
   Kolombiya Hukuk Fakültesi İnsan Hakları Enstitüsü'nün sitesi. Enstitünün eğitim programı, fakülteyle ilişkiler, insan hakları kliniği, haberler, insan hakları çalışmaları, insan haklarını koruyan kanunlar ve ilgili çalışmalar.. sitenin bazı bölümleri. Mevzuya akademik olarak yaklaşan ciddi bir çalışma.
   <br/>
   <br/>
   <br/>
   <br/>
   www.ilhr.org
   <br/>
   <br/>
   Uluslararası İnsan Hakları Ligi. Ülkelerin kendi kanunları içinde korumaya çalıştıkları insan haklarını, uluslararası anlaşmalar ve birtakım organizasyonlarca ortaya konan ilkelerle ortak bir zeminde birleştirip çözümler sunmaya çalışıyor. Beyaz Rusya'dan Afrika'ya, Azerbaycan'dan Zambiya'ya kadar değişik ülkelerle ilgili çalışmalara sitede yer veriliyor.
   <br/>
   <br/>
   <br/>
   <br/>
   www.iraqfoundation.org
   <br/>
   <br/>
   Irak'ta bulunan İnsan Hakları Vakfının sitesi. Irak'ta insan haklarını korumak için çalışmalar yapan vakfın çeşitli araştırmaları sitede yayınlanıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7138-39-amazon-reklam-sampiyonu.html), [web.archive.org (arşiv bağlantısı)](http://web.archive.org/web/20130101044427/http://www.aksiyon.com.tr:80/aksiyon/haber-7138-39-amazon-reklam-sampiyonu.html)
