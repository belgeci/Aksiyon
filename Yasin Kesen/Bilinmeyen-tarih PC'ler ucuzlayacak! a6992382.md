# PC’ler ucuzlayacak!

*Yasin Kesen Bilinmeyen-tarih*

<div>
 <p>
  <font>
   Amerikalı teknoloji şirketlerinin hisselerinin işlem gördüğü Nasdaq Borsasında son dönemdeki düşüşlerle birlikte, şirketlerin 2000 yılı cirolarında ve kâr oranlarında düşmeler de göze çarpıyor.
   <br/>
   <br/>
   Bunun ilk önlemi olarak personel çıkarmayı uygulamaya koyan yöneticiler, ikinci basamakta da daralan piyasadaki pazar payını genişletmek için fiyatları düşürmeyi planlıyor.
   <br>
    <br>
     Firmaların uygulamayı düşündüğü düşük fiyat politikasının temelde iki hedefi var. Birincisi mevcut stokları tüketmek, diğeri de, gerçekten daralmış olan bilgisayar piyasasında pazar payını artırarak eski ciroyu yakalayabilmek.
     <br>
      <br>
       Ciro artış oranındaki düşüklükle karşı karşıya kalan firmalar, teknolojinin zirvesinde sürekli ismini duyduğumuz firmalar. Compaq, Dell, HP vs. firmaların zarar ettikleri veya zarar riskine girdikleri bir ihtimal de sözkonusu değil. Sorun sadece büyüme oranlarının düşmesi. Marka yapmış bu firmaların büyüme hızının kesilmesine ise, yeni yeni marka olan bilgisayar firmaları da sebep oluyor. Oem pazarı olarak da anılan toplama bilgisayar sektöründe de artık kalite stratejilerinin uygulanması, kusursuz teknik destek sağlanması, bilgisayar müşterilerini ekonomik nedenlerden dolayı bu firmalardan alışveriş yapmaya yönlendiriyor.
       <br>
        <br>
         Şöyle ya da böyle, büyüklerin büyüme hızının düşmesi, yakın gelecekte cazip kampanyaların start almasına neden olacak gibi. Diğer firmalar da bu rekabet rüzgarından mutlaka nasibini alıp, aynı fiyat politikasını onlar da uygulayacaktır. Sonuçta da nihai tüketiciye daha ucuza bilgisayar sahibi olma imkanı doğacak. İki senede bir kendinden önceki teknolojiyi anlamsız hale getiren bilgisayar sektöründe böylesi bir rekabet patlamasının rakamları mevcudun yarısına kadar indirmesi ümidi ile!
         <br/>
         <br/>
         YK
         <br/>
         <br/>
         Online turizm rüzgârı
         <br/>
         <br/>
         Çinliler internet üzerindeki faaliyetler hususunda her gün yeni bir konuya önem veriyor. Çin’deki turizm organizasyonlarının teşvikiyle turizm firmaları internet üzerinden müşteri edinme konusunda girişimlerine başladılar. 2000 yılı içerisinde 300 turizm web sitesinin açıldığı Çin’de sistem oturduktan sonra yabancı turist ve gelir konusunda ciddi artış bekleniyor.
         <br/>
         <br/>
         2000 yılında 4.2 milyar dolar olarak gerçekleşen online turizm cirosunun 2003 yılında 16.6 milyar dolara ulaşması bekleniyor.
         <br/>
         <br/>
         ODTÜ’den yeni alan adları
         <br/>
         <br/>
         İnternet adreslerinde yeni isimlerin kullanıma açılması konusunda ICANN’in kararlarını açıklamasının ardından uzun süre sessizliğini koruyan ODTÜ nihayet bir açıklama yaptı. Türkiye’deki alan adlarının (.tr uzantılı) kaydedilmesi konusunda yetkiyi elinde bulunduran kurum, “web.tr”, “tel.tr” ve “name.tr” uzantılı adresleri yakında kullanıma açacağını duyurdu.
         <br/>
         <br/>
         Web.tr’de herhangi bir sınırlama olmaksızın her türlü adres alınabilecek Tel.tr’de ise, sadece telefon numaraları adres olarak alınabilecek. Name.tr’de ise kişisel siteler için kullanıma açılacak ve isim ile soyadın birleşmesinden oluşan adresler verilecek.
         <br/>
         <br/>
         Kullanıma açılacak bu isimlerde evrak prosedürü uygulanmayacağı ve daha düşük ücret alınacağı da şimdiden müjde olarak verildi. Diğer alan adlarının da ucuzlaması dileğiyle, yeni alan adlarının kullanıma açılmasını hep beraber bekliyoruz.
         <br/>
         <br/>
         Kişisel Gelişim artık web’de!
         <br/>
         <br/>
         “Her insan başarı için gerekli iç potansiyele sahiptir” sözüyle insanların kendini motive etmek için temel kaynağa sahip olduklarını işaret eden Kişisel Gelişim Derneği, Türkiye’nin en kapsamlı kişisel gelişim ve sosyal başarı merkezini internette açtı. www.kigem.com adresinden girilebilecek olan site, kişisel gelişim konusunda deneyimli kitaplarıyla tanıdığımız Mümin Sekman’ın yönetiminde hazırlanıyor.
         <br/>
         <br/>
         Tamamen Flash destekli olarak hazırlanan sitede en küçük ayrıntı konusunda bile görsellikten taviz verilmemiş. Göz tırmalayacak unsurları ortadan kaldırarak, site ziyaretçilerinin minimum zaman içinde maximum bilgiye erişebilmesi tasarlanmış. Uzun söze gerek yok. Bu site herkese lazım!
         <br/>
         <br/>
         Oscar adayları görücüye çıktı
         <br/>
         <br/>
         Vizyonda sükse yapmış filmlerden Oscar ödüllerine aday gösterilenlerin açıklanmasının ardından Oscar adayları konusunda açılan anket furyası da yayılıyor. Oscar ödülleri konusunda yapılan anketler, aslında bu filmlerden hangilerinin asıl ödülü alması gerektiği konusunda daha isabetli sonuçlar getirebilir. İzleyicilerin vereceği oylar, mutlaka ki kendini sinemacılık konusunda “Guru” ilan etmiş şahsiyetler kadar akademik değildir; ancak, filmlere asıl notu gişelerde veren izleyicilerin, filmlere ödül vermesinden daha doğal birşey de olamaz.
         <br/>
         <br/>
         (www.oscar.com) (www.hollywood.com)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13320), [web.archive.org (arşiv bağlantısı)](http://web.archive.org/web/20050222151211/http://www.aksiyon.com.tr:80/yazdir.php?id=13320)
