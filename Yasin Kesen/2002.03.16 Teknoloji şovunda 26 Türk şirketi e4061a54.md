# Teknoloji şovunda 26 Türk şirketi

*Yasin Kesen 2002.03.16*

<div>
 <img border="0" src="/web/20020325040327im_/http://www.aksiyon.com.tr/yazar/yasinkesen.jpg"/>
 <p class="spot">
  Dünyanın en büyük Bilişim Fuarı CeBIT, 13 Mart'ta Almanya'nın Hannover kentinde kapılarını ziyaretçilerine açtı.
 </p>
 <p class="metin">
 </p>
 <p class="metin">
  20 Mart günü sona erecek olan CeBIT, 2001 yılında bütün dünyada ziyaretçi rekorlarını kırarak 100 ülkeden 830 bin ziyaretçiyi ağırlamıştı. Bu sene yaklaşık 432 bin m2 de gerçekleştirilen fuar 27 ayrı salonda 11 ayrı bölümde, 40 ayrı ürün kategorisinde teknoloji ürünlerinin sergilenmesini sağlıyor.
 </p>
 <p class="metin">
  CeBIT'te bu yıl 26 Türk şirketi ürün ve hizmetlerini sergiliyor. Çözüm Holding, Datateknik(Exper), Probil, Mikrosay, Sebit, Eta ve Karel'in aralarında bulunduğu yerli şirketlerin bir kısmı Türk pavyonunda diğerleri de kendi branşlarına uygun standlarda ürünlerini sergiliyor.
 </p>
 <p class="metin">
 </p>
 <p class="arabaslik">
  MyLife virüsü sistem dosyalarını siliyor
 </p>
 <p class="metin">
  Yeni tesbit edilen MyLife virüsü, e—mail yoluyla internette yayılmaya başladı. 30 KB boyutunda ek dosya ile dolaşan virüsün Visual Basic programlama diliyle yazıldığı belirtiliyor.
 </p>
 <p class="metin">
  İçerisinde "My life, my car, my picture" gibi yazılarla gelen e—maillerin ekindeki My Life.scr dosyası çalıştırıldığında harekete geçiyor ve adres defterindeki kişilere kendisini postalıyor. Macintosh ve Linux ile çalışan PC'leri etkilemeyen virüs Windows içindeki sistem dosyalarını siliyor.
 </p>
 <p class="metin">
 </p>
 <p class="arabaslik">
  Burger King tedarik zincirini webe geçiriyor
 </p>
 <p class="metin">
  Fast food sektörünün öncülerinden Burger King ABD'deki restoranlarından başlayarak tüm şubelerinin tedarik zincirini web ortamına aktarmaya karar verdi. Üç ay içerisinde 1000 restoranın entegre edileceği sistem sayesinde sipariş aşamasındaki giderlerin azaltılması ve hatalı siparişlerin neden olduğu kaybın önlenmesi hedefleniyor.
 </p>
 <p class="metin">
 </p>
 <p class="arabaslik">
  Geocities ücretli oluyor
 </p>
 <p class="metin">
  Kişisel web siteleri için hizmet veren Geocities, verdiği hizmeti ücretli hale getirmeye karar verdi. Yahoo tarafından 3 yıl önce satın alınan Geocities, geçen süre içerisinde çoğalan rakipleriyle rekabet edemez hale geldiği için reklam gelirlerinde düşüş yaşıyordu.
 </p>
 <p class="metin">
 </p>
 <p class="arabaslik">
  Sun—Microsoft arasında Java düellosu
 </p>
 <p class="metin">
  Yazılım dünyasının iki devi, Java dili yüzünden karşı karşıya geldi. Microsoft'un piyasaya sunduğu Internet Explorer'in ve Windows XP'nin son versiyonunda Java desteği özelliğinin kaldırılması nedeniyle dava açan Sun Microsystems, zararının karşılanması için de 1 milyar dolar tazminat istiyor.
 </p>
 <p class="metin">
  Microsoft'un başını daha önce de defalarca ağrıtan tekelleşme davalarından kurtulmasına karşın bu davada Sun Microsystems'in haklı konumda olduğu görüşü hakim. Microsoft ürünlerinin önceki sürümlerinin Java'yı destekliyor olmasına rağmen adeta bir geri adım gibi bu özelliği kaldırması Java geliştiricileri için de şok etkisi yaptı.
 </p>
 <p class="metin">
  Microsoft'un .Net projesiyle birlikte piyasaya sunacağı Internet Explorer'in kaynak kodlarının açıklanmasını da mahkemeden talep eden Sun, yazılım dünyasında diğer firmaların cesaret edemediği bir tavır sergilemiş oldu.
 </p>
 <p class="metin">
  Sun Microsystems ile Microsoft arasında ciddi mücadelenin yaşanacağı beklenen dava sürecini sadece yazılım sektörü değil tüm bilişimciler merakla izliyor. Çünkü, mahkemenin vereceği karar şimdiye kadar Java deteğiyle hazırlanan milyonlarca web sitesinin geleceğini belirleyecek.
 </p>
 <p class="metin">
 </p>
 <p class="arabaslik">
  KISA..KISA..KISA..KISA..KISA..KISA..
 </p>
 <p class="metin">
  Superonline, çocukların internette güvenli sörf yapabilmelerini sağlayan internet paketini piyasaya sundu. Zararlı içeriğe sahip siteleri filtre ederek ulaşılmasını engelleyen "Surf Control" sistemi ile ilgili bilgi için www.superonline.com adresine başvurulabilir
 </p>
 <p class="metin">
  Bilgisayar Hastanesi web sitesi .Net teknolojisiyle hazırlanarak yenilendi.
 </p>
 <p class="metin">
  Sun Microsystems, Java 2 Platformu Standart Sürümü'nün (J2SE) son versiyonunu piyasaya sundu.
 </p>
 <p class="metin">
  Vestelnet—Ulaştırma Bakanlığı işbirliğiyle, Marmara Bölgesi'nde Kültür Bakanlığı'na bağlı bulunan 20 kütüphaneye internet erişimi ve internet terminali sağlandı.
 </p>
 <p class="metin">
  AOL Time Warner, Red Hat yazılım şirketiyle, sunucularının Linux işletim sistemine döndürülmesi için anlaşma imzaladı.
 </p>
 <p class="metin">
  Compaq ile Singapur Teknoloji Ünivesitesi (NTU), bilimsel çalışmaların biraraya getirilmesini sağlayacak kapasitede Super Computer yapılması için 6.8 milyon dolarlık bir anlaşma imzaladı.
 </p>
 <p class="metin">
 </p>
 <p class="arabaslik">
  Emniyetin bilgisayarları hacker'lara mı emanet?
 </p>
 <p class="metin">
  Bilişim konusunda çok fazla uzman insanın bulunmadığı ülkemizde, virüsler ve hackerlar ile ilgili meydanı boş bulan herkes, mikrofonu eline geçiren her yarım akıllı bir sürü hüküm kesmeye başlıyor. Son örnek de Gülen davasında sahneye konuldu.
 </p>
 <p class="metin">
  Eski emniyet mensubunun ifadesine göre güya Gülen'le ilgili dosyalar Melissa virüsü bulaştığı için kaybedilmiş. Elimizde delil nitelikte belge var diyerek ortalığı ayağa kaldırmaya çalışıp ardından da dosyalarımızı virüsler nedeniyle kaybettik demek kadar komik birşey olamaz. Hele ki sözkonusu kurum, ülkenin en güvenli bilgisayar altyapısına sahip olması gereken kurumu ise buna başta kapısını tırmalayıp durduğumuz Avrupa Birliği ülkeleri olmak üzere tüm dünya güler. Hatta, az çok bilgisayar eğitimi almış insanlar bile davayla ilgili haberleri izlediğinde içinden "siz kimi kekliyorsunuz" demiştir.
 </p>
 <p class="metin">
  Olaya bir de ters yönden bakalım. Emniyet'in bilgisayar sistemlerine virüs bulaşabildiğini varsayalım. (Melissa virüsü e—mail ile bulaşan, program dosyalarını bozan, e—mail programlarını bozan bir virüstür. Ofis dosyalarına zarar vermez!)
 </p>
 <p class="metin">
  Virüs iddiasının ardından da sorularımızı dizelim:
 </p>
 <p class="metin">
  1—İstihbarat birimleri başta olmak üzere Emniyet'in bilgisayar sistemlerini hangi firma veya firmalar kurmuştur?
 </p>
 <p class="metin">
  2—Bilgisayarların güvenlik altyapısı ne şekilde yapılandırılmıştır?
 </p>
 <p class="metin">
  3—Kurulan bilgisayar ağlarını kimler yönetmektedir?
 </p>
 <p class="metin">
  4—Hazırlanan dosyaların veya raporların yedekleri tutulmamakta mıdır?
 </p>
 <p class="metin">
  5—Dosyalar ve raporlar, mahremiyetine muhalif şekilde çalışanların PC'lerinde mi tutulmaktadır?
 </p>
 <p class="metin">
  6—Böyle önem arzeden bir kurumda çalışanların internetten virüs bulaşmasına neden olacak şekilde internete girmelerine kim müsaade etmektedir?
 </p>
 <p class="metin">
  7—Kurum çalışanlarının kullandıkları bilgisayarlara ait loglar ana bilgisayarda tutulmakta mıdır?
 </p>
 <p class="metin">
  8—Dosya kaybına neden olan virüsler başka hangi davalara ait dosyaların kaybolmasına neden olmuştur? (Öyle ya, bahsi geçen süreçte o bilgisayarlarda başka davalara ait dosyalar da bulunmaktaydı. Virüs'ün içeriklerine göre dosyaları seçme gibi bir vasfı da olmayacağına göre iddia edilen olayda başka hangi davaların dosyaları kaybedilmiştir?)
 </p>
 <p class="metin">
  9—Eğer böyle bir virüs olayı olmadıysa, kurumun bilgisayar altyapısı nedeniyle kamuoyunda saygınlığını yitirmesine neden olacak böyle bir açıklamayı yapması için ilgili şahıslara kim müsaade etmiştir? Amaç emniyeti yıpratmak mıdır?
 </p>
 <p class="metin">
  10—Karen Fogg'un e—maillerini ifşa eden kesim ile Emniyet'in bilgisayar sistemine virüs bulaştıran veya bulaştırıldığını iddia eden kişiler arasında bir ilişki sözkonusu mudur?
 </p>
 <p class="metin">
  11—Karen Fogg'a ait e—maillerin ifşa edilmesinin asıl amacı bu dava öncesinde kamuoyunun tepkisini ölçmek midir?
 </p>
 <p class="metin">
  12—Virüslerle ilgili sadece kulaktan dolma bilgi sahibi olan insanların bilirkişi gibi ele alınması doğru mudur?
 </p>
 <p class="metin">
  13—Logları kaybedilmiş ise böyle bir virüs olayına ait delil de yok demektir. Mahkeme delili olmayan ve inandırıcı kabul edilmeyen böyle bir iddiayı ciddiye alıp hüküm verebilir mi?
 </p>
 <p class="metin">
  14—Gülen hakkında herhangi bir bilgi veya belge ortaya konamadığı için kamuoyunda asılsız gündem oluşturmaya mı çalışılmaktadır?
 </p>
 <p class="metin">
  15—Eğer, Emniyet'teki bilgisayarlara virüs bulaşması iddiası kocaman bir yalan ise, ifade veren şahısların "kamuoyunu yanlış bilgilendirmek" nedeniyle cezalandırılmaları gerekmez mi?
 </p>
 <p class="metin">
  Şahsen ne böyle bir virüs vakıası gerçekleştiğine ne de Emniyet'in bilgisayar sistemlerinin güvenlik açığı olduğuna inanıyorum. Buna rağmen soruları derinleştirerek çoğaltmak da mümkün. Ancak, öncelikle Emniyet Genel Müdürlüğü'nün ilgili birimleri ve bağlı bulunduğu İçişleri Bakanlığı'nın bu konuda belgelerle birlikte açıklama yapması zaruridir.
 </p>
 <p class="metin">
  Aksi takdirde insan hakları konusunda her gün S.O.S veren AB üyeliğimiz, emniyetteki bilgisayar sistemlerinin güvenlik eksiği nedeniyle biraz daha darbe alacaktır.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325040327/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/380/sanalpark/1.htm), [web.archive.org (arşiv bağlantısı)](http://web.archive.org/web/20020325040327/http://www.aksiyon.com.tr:80/2002/380/sanalpark/1.htm)
