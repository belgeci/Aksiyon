# Bnet, Telekom'a rakip olacak

*Yasin Kesen Bilinmeyen-tarih*

<div>
 <p>
  <font>
   Kurumsal internet pazarında faaliyet gösteren Bnet, toplam 223 ülkeye yayılan ve tek elden yönetilen bir altyapıya sahip dünya devi Equant"ın Türkiye"deki İnternet Servis Sağlayıcı omurgasını satın aldı. İki şirket arasında yapılan anlaşma kapsamında, Equant"ın yerel İnternet Servis Sağlayıcılığı hizmetleri ve bu hizmetlerin sağlandığı altyapı Bnet"e devredilecek.
   <br/>
   <br/>
   Bu çerçevede Bnet"in internet erişim noktası (POP) sayısı 30"a çıkıyor, müşteri tabanı ise uluslararası markaların katılımı ile genişliyor. Equant ise bu adımla yurt dışı hizmetlerine odaklanmayı hedefliyor.
   <br>
    <br>
     Küresel network servis sağlayıcısı olarak Equant"ın Türkiye"de liderliğini sürdüreceğini ve büyüme stratejilerinde bir değişiklik olmadığını ifade eden Equant Türkiye Genel Müdürü Targan Özgür ise Equant"ın uçtan uca servis stratejisi doğrultusunda marka bağımsız ve büyük ölçekli sistem entegratörü faaliyetlerinin de aynı hızla sürdürüleceğini kaydetti. Telekom hizmetlerinde tekel uygulamasının kalkmasıyla 2004 yılının Equant"ın çok güçlü olduğu yönetilen hizmetler ve katma değerli network hizmetleri açısından büyüme yılı olacağına değinen Targan Özgür, internet omurgasını geçmişte yasal düzenlemelerin getirdiği sınırlamalar ve maliyet baskısı nedeniyle oluşturduklarını belirtiyor.
     <br>
      <br>
       Equant"ın yerel internet omurgasını satın alarak telekomünikasyon sektörü liberalizasyonu öncesi hazırlıklarını tamamlama yönünde önemli bir adım attıklarını ifade eden Bnet Genel Müdürü Hakan Akan ise liberalizasyon sonrasında alternatif telekom operatörü olarak faaliyet göstereceklerini belirtti. Bu yönde yatırımlarına hız verdiklerinin altını çizen Akan, Türkiye"nin en büyük Data Center"ını devreye aldıklarını kaydetti.
       <br>
        <br>
         2002 yılında sektörün güçlü markası Comnet"i satın alarak kurumsal internet pazarında önemli bir seviyeye yükselen Bnet, Equant"ın yerel omurgasını satın alması sonucu pazardaki konumunu pekiştirecek bir adım atmış oldu.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1111 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3060), [web.archive.org (arşiv bağlantısı)](http://web.archive.org/web/20050223015410/http://www.aksiyon.com.tr:80/yazdir.php?id=3060)
