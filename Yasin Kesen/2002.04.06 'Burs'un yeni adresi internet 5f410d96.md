# 'Burs'un yeni adresi internet

*Yasin Kesen 2002.04.06*

<div>
 <img border="0" src="/web/20020525023525im_/http://www.aksiyon.com.tr/yazar/yasinkesen.jpg"/>
 <p class="spot">
  Global ekonomik krizi şiddetli biçimde yaşayan ancak, dışarıya hissettirmeyen ABD'de, burs dağıtan kuruluşlara destek olan şirketlerin birçoğu krizden darbe aldığı halde taahhüt ettikleri burslarda kesinti yapmıyor.
 </p>
 <p class="metin">
 </p>
 <p class="metin">
  80'li yıllarda Türkiye'nin dışa açılımıyla birlikte eğitim için yurtdışını tercih edenlerin sayısı da artmıştı. Maddi imkanı olanların yanısıra, çeşitli başarı belgelerini biraraya getirebilen herkes, özellikle Amerikan üniversitelerinin başvuru formlarını ardı ardına dolduruyor bir sürü okula başvuruyordu. Maddi imkanları iyi olmayanlar ise çevresinden edindiği bilgilerle birlikte referans mektubu toplama çabasına girişerek gideceği ülkedeki bir tanıdığı veya yakını vasıtasıyla burs veren kuruluşlara müracaat edip şansını deniyordu.
 </p>
 <p class="metin">
  Hazırladığı belgelerle ve sınav notları ile zeka pırıltısını karşısındakine ispat edebilenler bu yolla burs hakkı kazanıp eğitim yolculuğuna başlıyordu. 80'lerin sonu 90'ların başlarında ise artık birçok lise öğrencisinin hayalinde lisans eğitimi için olmasa bile yüksek öğrenim için Amerikan üniversiteleriyle tanışmak tutkusu oluşmaya başlamıştı. Türkiye'deki sınırlı burs kaynaklarının zorlaştırdığı bu arzuyu gerçekleştirebilmenin en ideal yolu gidilecek yerden bir burs sağlamaktan başka birşey değildi. ABD'ye bir şekilde gidebilenlerden kimileri part time olarak çeşitli işlerde çalışarak gerekli olan maddi kaynağı oluşturmaya çalışmayı denedi. Belki bir kısmı da bir koltuğuna iki karpuzu sığdıramadığı için geri dönmek zorunda kaldı.
 </p>
 <p class="metin">
  Her ne olursa olsun, eğitime katkı için, okul parasını ödemek ve iaşe giderlerini sağlamak için burs bulmanın zor olduğu yıllardı. 90'lı yılların ikinci yarısından itibaren hayatımızın her safhasında kendine yer edinen internet, burs arayanlar için de güzel çözümler sunmaya başladı. Nasıl ki kariyer sitelerinde iş arayanlar ile eleman arayanlar buluşuyorsa, burs verenlerle burs arayanların buluşturulduğu web siteleri açıldı.
 </p>
 <img border="0" src="/web/20020525023525im_/http://www.aksiyon.com.tr/2002/383/resimler/burs.jpg"/>
 <p class="metin">
  Türkiye'deki burs anlayışı ile ABD veya diğer ülkelerdeki burs anlayışı farklı olduğu için birebir benzer uygulama ortaya koymak mümkün olmadığından Türkiye'de henüz bu sahada başarılı proje gerçekleştirilebilmiş değil. Zaten Türkiye'deki üniversitelerde okumak için büyük meblağda burs arayan bireyler de bulunmadığı için projeksiyonumuzu direk olarak yurtdışına çevirebiliriz.
 </p>
 <p class="metin">
  Evet, ABD'de burs arayanlara kaynak sağlayan web sitelerinden bahsediyorduk. Elbette ki bu siteler sadece yabancı ülkelerden gelenlere burs sağlamak amacını taşımıyor. Hatta belki asıl amaçları kendi ülkelerindeki başarılı öğrencilere burs imkanları sağlayarak iyi eğitim alabilmelerini sağlamak. Ancak, kalifiye insan gücüne önem veren bir toplumun dış kaynaklardan beslenmemesi imkansız. Bundan dolayı da parlak zekaya sahip birçok yabancıya burs imkanlarını seferber ediyorlar. Kendi ülkelerine hizmet ettikleri sürece onları da kendi vatandaşları olarak kabul etmeyi bile kabulleniyorlar.
 </p>
 <p class="metin">
  ABD'li şirketler kriz nedeniyle
 </p>
 <p class="metin">
  bursları kesmiyor
 </p>
 <p class="metin">
  Global ekonomik krizi şiddetli biçimde yaşayan ancak, dışarıya hissettirmeyen ABD'de, burs dağıtan kuruluşlara destek olan şirketlerin birçoğu krizden darbe aldığı halde taahhüt ettikleri burslarda kesinti yapmıyor.
 </p>
 <p class="metin">
  Özellikle teknoloji piyasasının ağır biçimde hissettiği ekonomik durgunluk, Xerox gibi bir bilişim devinin pazarda daralma görmesine rağmen vereceği bursları kesmesine neden olmuyor. Firma, taahhüt ettiği şekilde 2.5 milyon dolarlık burs bütçesini aynen devam ettireceğini kurduğu vakıf aracılığı ile açıklıyor.
 </p>
 <p class="metin">
  Tahmini olarak 700.000 kişiye sağlanan özel sektör bursları için 25.000 civarında firma destek veriyor.
 </p>
 <p class="metin">
  İnternetteki burs organizasyonları
 </p>
 <p class="metin">
  İnternetteki burs sitelerinden bir kısmı ücretsiz hizmet veriyorken, bazıları ise hem yeni burslar için kaynak oluşturmak hem de tekrarlı ve gerçekten uzak bilgilerle burs başvurularını engellemek için cüz'i bir üyelik ücreti talep edebiliyor.
 </p>
 <p class="metin">
  Popüler burs sitelerinden birisi olan Scholarships.com'un günde ortalamak 15 bin ziyaretçi aldığı ve bu rakamın geçen yılki istatistiklerin iki katı olduğu belirtiliyor. Fastweb.com da yine aynen Scholarships.com gibi ücretsiz olarak hizmet veren burs sitelerinden birisi.
 </p>
 <p class="metin">
  ScholarshipExperts.com ise burs arayanların sisteme kaydolabilmesi için 29.95 Amerikan Doları ücret talep ediyor. Önemli bir koz olarak da veritabanında iki milyon burs imkanının bulunduğunu ve toplam cironun yıllık 14 milyar dolara yakın olduğunu belirtiyor. Diğer bir ifadeyle, bu siteye üye olanların başarı düzeyinin yeterli olması durumunda burs bulunacağı garanti ediliyor.
 </p>
 <p class="metin">
  Ali Azhar isimli 24 yaşındaki bir girişimcinin 2001 yılında kurduğu site, burs sayesinde eğitimini sürdürmüş bir isim tarafından kurulduğu için kısa zamanda bu başarıya ulaşmış durumda.
 </p>
 <p class="metin">
  FinAid .com adlı diğer bir burs sitesi ise kendilerine başvuranların yüzde 6'sına burs imkanının sağlandığını ifade ediyor.
 </p>
 <p class="metin">
  Her burs sitesine güvenilmiyor
 </p>
 <p class="metin">
  Federal Ticaret Komisyonu (FTC), her eğitim dönemi öncesinde çocuklarının eğitimi için burs arayışına çıkan aileler için uyarıda bulunmayı ihmal etmiyor. Komisyon, 1996'dan bu yana burs vaadiyle ortaya çıkıp üyelerinden para toplayan bu hizmeti yerine getirmeyen 9 sahtekar firmayı cezalandırdığını ve başvuru yapılacak web sitelerinin FTC'den onay almış olduğuna dikkat edilmesini istiyor. Sahtekar burs sitelerinin şimdiye kadar üyelerden 20 milyon dolar civarında para topladığı sanılıyor.
 </p>
 <p class="metin">
  Burs verenler sınır da belirleyebiliyor
 </p>
 <p class="metin">
  Web siteleri aracılığı ile burs dağıtan firmalar ya da sosyal kuruluşlar burs verecekleri öğrencilerin bazı niteliklerine göre sınırlar da belirleyebiliyor.
 </p>
 <p class="metin">
  Örneğin; The Bill and Melinda Gates Foundation adlı vakıf, 20 bin öğrenci için bir milyar tutarında kaynak ayırdığını belirtirken bursun siyahlara, Alaskalılara, Afrikalılara ve Pasifikten gelecek olanlara verilmesini istemiyor.
 </p>
 <p class="metin">
  Diğer bir örnek de Suudi Arabistan Krallığının vakfı King Faisal Foundation. Eğitim süresince tüm sosyal ihtiyaçlar için burs vermeyi taahhüd eden vakıf, sadece iyi karakterli Müslüman öğrencilerin bursiyer olarak seçilmesini istiyor.
 </p>
 <p class="metin">
  Burs veren kuruluşların son dönemde Dünya Ticaret Merkezinde ailesini kaybeden öğrencilere ağırlık verdiği ve önemli oranda kaynaklarını 11 Eylül mağdurlarına adadığı belirtiliyor.
 </p>
 <br/>
 <center>
  <a class="anaorta" href="http://web.archive.org/web/20020525023525/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/383/sanalpark/1.htm), [web.archive.org (arşiv bağlantısı)](http://web.archive.org/web/20020525023525/http://www.aksiyon.com.tr:80/2002/383/sanalpark/1.htm)
