# Dersanecilik evrim geçiriyor

*Yasin Kesen Bilinmeyen-tarih*

<div>
 <p>
  <font>
   Çok geçmedi. Bundan 1—2 ay kadar önce Amerika’da reklamların evrim geçirdiğini, birçok reklamda internet öğesinin bulunduğunu yazmıştık. Şimdi bizde de durumun aynı seviyeye ulaştığını söylersek abartmış olmayız.
   <br/>
   <br/>
   Zira, her iki reklamdan biri artık internet servis sağlayıcılarının reklamları. Buna bir de internetle bankacılık hizmetleri gibi reklamları da ekleyince ekran iyice renkleniyor. Ve en son olarak da takdire şayan bulduğum “Ünidersite” girişiminin reklamı. Reklamın prodüksiyonu değil de reklam edilen hizmetin kalitesinden bahsediyorum.
   <br>
    <br>
     İnternetin her sahada değişime sebep olduğu veya olacağını zaten kabullenmiştik. Örneğin, politikayı yönlendiren, yöneticileri hizaya getiren internet anketleri henüz bayat değil dünyada. Lakin, bizim tahayyül etmekte zorlandığımız değişimler de yok değil. Eğitim sistemindeki değişim de bunlardan en önemlisi. Nasıl yapacaklar acaba diye hep düşünüyoruz. Hele hele bizim kalıplaşmış eğitim zihniyetimiz böyle bir değişimi nasıl kabullenecek o da apayrı bir mesele.
     <br>
      <br>
       Bütün bunlar olurken, özel müteşebbis boş durmuyor tabii ki. Teknolojiyi simultane takip edenlerin piyasaya hakim olduğunu iyi gözlemleyenler hemen kolları sıvıyor. Ve bahsettiğimiz örnek ortaya çıkıyor. Ünidersite!
       <br>
        <br>
         Evet, çantayı alıp okula gitme devri henüz bitmeyecek belki ama özel sektörün elindeki dersanelere gitmek devri yavaş yavaş sona erecek. Özel dersaneciler onlarca bina tutup döşemek, yüzlerce öğretmen istihdam etmek, bir o kadar hizmetli personel çalıştırmak gibi külfetlerden kurtulmuş da olacaklar. Çekirdek bir kadro ile tek merkezden onbinlerce öğrenciye ulaşacaklar. Hem de kara tahtanın tebeşir tozlu havasıyla değil interaktif, sesli, görüntülü internet ile...
         <br/>
         <br/>
         Öğrencinin uykusunun olduğu, canının sıkkın olduğu zamanlarda bile yoklama kaygısıyla değil, kendine göre yapacağı çalışma planı dahilinde webe girdiği anda tıkladığı dersin hocası anında karşısında. Animasyonlarla, görsel efektlerle, seslendirmeyle ve de anlaşılmayan yerleri defalarca tekrar ettirebilmek imkanıyla harika bir eğitim aracı olacak Ünidersite.
         <br/>
         <br/>
         Dersaneciler için masrafları minimize eden bu yol ile dersane öğrencilerinin de masrafları düşebilecek. Tabii dersaneciler uygularsa...
         <br/>
         <br/>
         Daha ucuza daha kaliteli ders! Nasıl? Kulağa hoş geliyor değil mi?
         <br/>
         <br/>
         YK
         <br/>
         <br/>
         Cihannet size yeter
         <br/>
         <br/>
         Mütevazı internet servis sağlayıcı firmamız Cihannet, sayfasında ziyaretçilere sunduğu bazı hizmetleriyle web ortamında ilkleri gerçekleştiriyor.
         <br/>
         <br/>
         İnternet omurgasına bağlantı hızı ile kullanıcılarını tatmin etmenin yanısıra yeni uygulamaya koyduğu abonelik fiyatlarıyla da bizleri cezbediyor.
         <br/>
         <br/>
         Günün sözü, nükteler, namaz saatleri, bulmaca gibi servisleri web ortamında ilk defa uygulayan Cihannet’in sitesinde bir ailenin tüm fertlerine hitap edecek herşey var. Yemek tarifleri, rüya tabirleri, burçlar, futbol, borsa, çocuk köşesi, net doktoru, chat, eğlence, eğitim ve gezilecek onlarca siteye linkler Cihannet.com’da sizleri bekliyor.
         <br/>
         <br/>
         Oyuna gelmem abi!
         <br/>
         <br/>
         www.sanane.com
         <br/>
         <br/>
         İsmi kulağa hiç hoş gelmese de oyuna ilgili duyanların beğenisini kazanacak bir site burası. Çok hızlı server (sunucu)’lardan yayın yapan Sanane’den Quake 2, Quake 3, Arena, Action Half—Life, Counter Strike, Team Fortress, Unreal Tournament, StarCraft, Brood War, Diablo, Tiberian Sun, WarCraft II BNE oyunlarını çekip oynayabilir, sitenin düzenlediği turnuvalara katılabilirsiniz. Toplam 27 sunucudan sağladığı 438 oyun ile Sanane, gerçek bir eğlence sitesi.
         <br/>
         <br/>
         www.pcoyun.net
         <br/>
         <br/>
         CD Oyun dergisinin resmi sitesi olan www.pcoyun.net iddia ettiği gibi Türkiye’nin bir numaralı oyun sitesi olmayı hak ediyor.
         <br/>
         <br/>
         Haber, inceleme, ajanda, anket, destek, iletişim gibi bölümlerinin yanında tam çözüm, kısa kısa, arka kapı, 8 bit, strateji, link, pano, sohbet gibi bölümleriyle de underground site havasını taşıyor.
         <br/>
         <br/>
         Diğer oyun sitelerine kolayca ulaşabileceğiniz linkler de oyun meraklılarını bekliyor.
         <br/>
         <br/>
         Ailecek internete girin!
         <br/>
         <br/>
         Önce çocukların sitesi, www.discoverykids.com ile açılışı yapalım. Yeni şeyler öğrenmeye meraklı çocukların ilgili duyacağı bu sitenin tek negatif yanı İngilizce içerikli olması.
         <br/>
         <br/>
         The list’te tuşlarla müzik çalma, ağaç ev yapma ve çeşitli oyunlar aktiviteler çocukları bekliyor.
         <br/>
         <br/>
         Üst mönüdeki linklerden Health’te aile sağlığı bilgileri, Pets’te evcil hayvanların yetiştirilmesi ve bakımı ile ilgili bilgiler, Lifestyles’da bahçe işlerinden mutfağa, spordan geziye, yatırım tavsiyelerinden koleksiyonculuğa kadar hobiler ve ilgi alanlarıyla ilgili danışmanlık notları yer alıyor. School yani okul kanalında ise tüm taraflara (öğretmen, öğrenci, veli) ayrı ayrı hitap eden eğitim danışmanlığı yapılıyor.
         <br/>
         <br/>
         Anne adaylarının sitesi: www.fertijin.com
         <br/>
         <br/>
         Doğum ve Kadın hastalıkları doktorlarının hazırladığı Fertijin.com, kadın hastalıkları, gebelik, doğum, düşük, kısırlık ve tüp bebek konularında anne adaylarını ve bayanları bilgilendiriyor. Türkçe içeriği sayesinde anlama sorunu çekilmeyen sitenin doktorlarına e—mail ile ulaşarak sorularınızı yönlendirmeniz de mümkün.
         <br/>
         <br/>
         Superonline’dan www.kadinvizyon.com
         <br/>
         <br/>
         KadinVizyon, vizyonu olan, modern, yeniliklere açık, kendi hayatını yöneten kadınların internetteki adresi olma iddiası ile Superonline’ın desteğinde yayınlanıyor.
         <br/>
         <br/>
         Güncel, yaşamın içinden, güzellik—moda, kadın sağlığı, müzik, ev yemekleri, sanat, dekorasyon bölümleriyle yeniliklere ve öğrenmeye açık bayanlara hitap ediyor.
         <br/>
         <br/>
         Forum, chat ve anketler ise site ziyaretçilerinin aktif katılımı ile siteye renk getiriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14340), [web.archive.org (arşiv bağlantısı)](http://web.archive.org/web/20050222044103/http://www.aksiyon.com.tr:80/yazdir.php?id=14340)
