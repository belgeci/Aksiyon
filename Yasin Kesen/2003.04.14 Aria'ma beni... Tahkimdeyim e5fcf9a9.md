# Aria'ma beni... Tahkimdeyim

*Yasin Kesen 2003.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Pazara girdiği ilk günden itibaren sahip olduğu fırsatları değerlendirmeyen Aria, ulusal dolaşımı bahane ederek yatırımlarını geciktirmesinin yanısıra, GSM 1800 bandının sağladığı teknolojik yenilikleri de müşterilerine sunmadı. Teknolojiyle birlikte fiyat rekabeti getirmesi beklenen Aria, hedef müşteri kitlesini netleştiremediği için tutulan bir marka olmayı başaramadı.
  </font>
 </div>
 <div id="newsText">
  <font class="detail-text">
   Türkiye'deki GSM operatörleri pazarına üçüncü olarak giren Aria, hizmet vermeye başladıktan iki yıl sonra, Telekomünikasyon Kurumu(TK)'nun dolaşım sorununu çözmediği gerekçesiyle Paris'te bulunan Uluslararası Ticaret Odası Tahkim Komisyonu'na başvurdu. Türkiye Cumhuriyeti tarihindeki en yüksek ihale bedelini ödeyerek 25 yıllık GSM operatörlüğü lisansını alan Aria'nın ortakları İş Bankası ile Telecom Italia. Koç, Sabancı ve Erdem Holding gibi büyük grupların da katıldığı GSM operatörlüğü ihalesinde, herkesi şok eden yüksek bir rakamla ihaleden yalnız başına memnun ayrılan İşTim konsorsiyumu, yapılanması, faaliyete geçişi, reklamları ve diğer GSM operatörlerini rahatsız eden talepleriyle hiç gündemden düşmedi. Telecom Italia'nın el değiştirmesinin ardından, grup içerisindeki rahatsızlığın artması ve şirketin zarar eder konumdan bir türlü kurtulamaması neticesinde Aria, çare olarak Uluslararası Tahkim'e TK'nın tutumu yüzünden 2.5 milyar dolar zarara uğradığı yönünde bir başvuru yaptı.
   <br/>
   <br/>
   İşTim herkesi şaşırttı
   <br/>
   <br/>
   Türkiye İş Bankası ile Telecom Italia Mobile(TIM)'in ortaklığında kurulan İşTim, Nisan 2000'de yapılan GSM ihalesinde 2.5 milyar dolarlık teklif vererek GSM 1800 lisansının sahibi oldu. Yapılan ihalede, İşTim konsorsiyumunun verdiği rekor teklif karşısında rekabete giremeyen Koç, Sabancı ve Erdem Holding'in yabancı ortaklarıyla oluşturduğu konsorsiyumlar suskun kalmıştı. Ekonomik krizlerin üstüste yaşandığı dönemde, İşTim'in verdiği teklif, hazinedeki açık için ilaç gibi gelmiş, satılamayan diğer lisans için de önceki ihalede suskun kalan grupların ısrarı karşısında yeni bir ihale açılmış ve bu ihale de sonuçsuz kalmıştı.
   <br/>
   <br/>
   21 Mart 2001'de Aria markası ile hizmete başlayan İşTim, muhtemel bir rakibini yarış başlamadan egale etmiş olduğu için mutluydu. Türk Telekom'un aldığı diğer lisansın (Aycell) işletilmesinin gecikmesi de Aria'nın pazardaki paylaşım kaygısını azaltan bir etken oldu.
   <br/>
   <br/>
   Lisans bedelini 2 taksit halinde ödeyen İşTim, KDV konusunda Ulaştırma Bakanlığı ile anlaşmazlık yaşamış, daha sonra koalisyon ortaklarının girişimiyle bu sorun çözülmüştü.
   <br/>
   <br/>
   Aria'nın pazarlama stratejisi tutmadı
   <br/>
   <br/>
   Gösterişli bir tanıtımla lansmanı yapılan kurumsal imajı ve hemen ardından başlayan yazılı ve görsel reklamları, Aria'nın daha fazla konuşulacağı yeni bir dönemi başlatmıştı. Logosunun bir kredi kartı firmasının logosuna benzemesi nedeniyle tartışmaların odağına oturan Aria, Turkcell ve Telsim'in gelenekselleştirdiği reklamlardan çok farklı bir imaj çizince halk tarafından benimsenmemişti. Sadece büyük şehirlerde hizmet vermeye başladığı için de pazarda yeterince ilgi görememiş, abone bulamama sıkıntısını ilk günden itibaren yaşamaya başlamıştı. Daha sonra Anadolu'ya açılmaya karar veren Aria, Telekomünikasyon Kurumu'nun yapacağı "Ulusal Dolaşım" düzenlemesini beklerken kendi baz istasyonlarını kurmaya başlamıştı.
   <br/>
   <br/>
   Ulusal Dolaşım havayı ısıtmaya başlıyor...
   <br/>
   <br/>
   Ulusal Dolaşım (roaming) anlaşması yapılması ile ilgili usul ve esasları belirleyen yönetmeliğin TK tarafından hazırlanarak yürürlüğe konmasıyla birlikte operatörler arasındaki çekişmenin dozu da artmaya başladı.
   <br/>
   <br/>
   Yönetmeliğe göre, mobil telekomünikasyon işletmecileri; ilgili mevzuata, görev ve imtiyaz sözleşmelerine, telekomünikasyon ruhsatı ve genel izinlere ve Kurum düzenlemelerine aykırı olmamak koşuluyla kendi aralarında serbestçe ulusal dolaşım anlaşması yapabileceklerdi. Tarafların kendi aralarında "ulusal dolaşım" konusunda bir anlaşmaya varamamaları durumunda ise TK tarafından yönetmelikte düzenlenmiş olan usul ve esaslar uygulanacaktı.
   <br/>
   <br/>
   Pazara çok erken girmiş olan Turkcell ve Telsim, yıllar süren yatırımlarının karşılığını almaya başladığı bir dönemde, altyapılarını kullandırarak karşılarındaki yeni rakibi beslemek istemedikleri için bu düzenlemeye karşı çıktı.
   <br/>
   <br/>
   Turkcell ve Telsim ile anlaşma zemini bulamayan Aria, TK'ya başvurarak çözüm geliştirilmesini ve diğer şirketlere yaptırım uygulanmasını talep etti. Turkcell de konuyu mahkemeye götürerek TK'nın yetkisiz olduğunu ileri sürdü. Mahkeme, Turkcell'in başvurusuna karşılık olarak TK'nın, sektörde düzenleme ve ceza verme yetkisini tanıdı ve Aria'nın ulusal dolaşım konusundaki hakkını da teyid etti.
   <br/>
   <br/>
   Turkcell'in altyapısını kullanmak için 10 milyon dolar öneren Aria, Turkcell'in 4.1 milyar dolara kurduğu altyapı için 550 milyon dolar istemesi ile geri adım attı. Aynı taleple kapısı çalınan Telsim'in ise 1 milyar dolar istemesi, rakipler arasındaki ilişkinin şiddetli biçimde gerilmesine neden oldu.
   <br/>
   <br/>
   Konuyu TK'ya intikal ettiren Aria, iki yıl için 132 milyon dolarlık bir fiyat önerisi aldı. Tarafları bu bedel üzerinden anlaşmaya davet eden TK da sonuç sağlayamadı.
   <br/>
   <br/>
   Aria bekleneni veremedi
   <br/>
   <br/>
   Her fırsatta lisans için ödediği yüksek bedeli gündeme getiren Aria'nın İtalyan ortağı TİM'in yöneticileri "Krizde bu ülkeye IMF gibi destek olduk" gibi sözler sarfederek kamu vicdanını rencide etti. "Biz krizde üzerimize düşeni yaptık. Kriz bitti, şimdi üzerine düşeni yapma sırası bize ulusal dolaşım sözü veren yetkililerde" diyen Aria Genel Müdürü Giuseppe Farina'nın yaptığı talihsiz açıklamalar, TK'daki birçok yöneticiyi olumsuz anlamda etkiledi. Girdiği ihalede, kendi teklif ettiği yüksek rakamın acısını TK'dan çıkarmaya çalışan Aria, bunda da başarılı olamayınca kendi baz istasyonlarını kurmaya başladı. Reklam stratejisini de değiştiren Aria, abone sayısında artış sağlamaya başladı.
   <br/>
   <br/>
   Pazara girdiği günden itibaren sahip olduğu fırsatları değerlendirmeyen Aria, ulusal dolaşım bahanesiyle yatırımları geciktirip GSM 1800 bandının sağladığı teknolojik yenilikleri de müşterilerine sunmayınca hayal kırıklığına neden oldu. Teknolojik yenilikle birlikte rekabet getirmesi beklenen Aria, hedef müşteri kitlesinde de karar kılamadığı için Türk toplumunun beğendiği bir marka olmayı başaramadı.
   <br/>
   <br/>
   Faaliyete geçtiği gün, lisans bedeli kadar altyapı yatırımı sözü veren Aria Genel Müdürü Giuseppe Farina, bu sözünü de yerine getirmeyerek firması için sıkıntılı günleri hazırlamış oldu. TK vasıtası ile diğer operatörlerin altyapısını kullanmak arzusunu bir yana bırakamadığı için gelişme de sağlayamadı. TIM'in İspanya ve diğer birkaç ülkedeki yatırımlarını geri çekmesi ve şirketin el değiştirmesi sürecinden de etkilenen Aria'da karar mekanizmaları verimli işlemeyince şirketin zarar etmesinin önüne geçilemedi.
   <br/>
   <br/>
   Tahkim süreci nasıl işleyecek?
   <br/>
   <br/>
   Başka hiçbir çözüm kalmadığı gerekçesiyle tahkime giden Aria, lisans anlaşmasındaki şartların yerine getirilmemesini gerekçe göstererek Paris'te bulunan Uluslararası Tahkim Komisyonu'na resmen başvurdu. Mobil operatörlerin eşit koşullarda rekabet edebilmesini sağlamak için uygun piyasa ortamının yaratılması ve sürdürülmesi görevlerini ihlal ettiği gerekçesiyle TK'yı dava eden Aria'nın talep ettiği tazminat da ihale bedeli gibi rekor bir seviyede.  Aria'nın, açtığı 2,5 milyar dolarlık tahkim davasının Uluslararası Ticaret Odası  tahkim kurallarına göre 6 ay içerisinde sonuçlanması gerekiyor.
   <br/>
   <br/>
   Talep edilen tazminat rakamının büyüklüğü kadar, davanın masrafları da çok konuşulacak. Söz konusu tahkim davasının masraflarının 2,5 milyon doları geçeceği tahmin ediliyor.
   <br/>
   <br/>
   Uluslararası tahkim literatüründe nadir görülebilecek bir tazminat için başlatılan davanın hakem heyeti teşekkül edilerek yargılama sürecine başlanacak. Savunmalardan sonra karar verecek olan hakem heyetinin kararları her iki taraf için de mahkeme kararı gibi kesinlik arz ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9340), [web.archive.org (arşiv bağlantısı)](http://web.archive.org/web/20121225075127/http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9340)
