# E-eleman göçü

*Yasin Kesen 2001.04.14*

<div>
 <img border="0" src="/web/20020111214451im_/http://www.aksiyon.com.tr/yazar/yasinkesen.jpg"/>
 <p class="spot">
  Cumhuriyet tarihinin en büyük krizinin ülkeye vurduğu darbeler üstüste gelmeye devam ediyor. Birçok meslek alanında kalifiye yetişmiş elemanların "piyasanın durması" nedeni ile işlerini kaybetmesi, işçi ve memurların sokaklara dökülmesine neden oldu.
 </p>
 <p class="metin">
 </p>
 <p class="metin">
  Sokaklara dökülmeler hızlı önlem alınması için Ankara'yı uyandıramadı, dünyanın hiçbiryerinde örneği görülmeyen şekilde esnaf da sokağa döküldü. Sokağa dökülmelerin hükümetin devamlılığını her geçen gün sarsarken aslında bir yandan da ülkenin kaybettiği çok önemli değerler var ve hükümeti teşkil eden zevat bunun farkında değil.
 </p>
 <p class="metin">
  80'li yılların en çok konuşulan "beyin göçü" 21. yüzyılla beraber ne yazık ki Türkiye'yi yine yanlızlığa bırakmaya başladı. Piyasadan yabancı sermayenin yanısıra, yerli sermayenin de artık çekilmeye başlaması ile, "ekmek parası"ndan olan iyi yetişmiş bilişim sektörü elemanları da bundan sonra geleceğini ülke sınırları dışında bulmak için çeşitli arayışlara girmiş durumda.
 </p>
 <p class="metin">
  Türkiye'dekinin çok üzerinde maddi imkanlarla yurtdışında istihdam edilebilecek bu insanların, ekonomik durumun yeniden normale dönmesi ile beraber geri dönmesi ise zor görülüyor. Ülkesine olan güveninin karşılığını işsizlik ile ödeyen böylesi yetişmiş bir güruhun az da olsa kalbinin kırılmış olmasını herhalde herkes anlayışla karşılar. Ekonominin normale dönmesi ile, yetişmiş eleman bulamama çığlıklarını duyacağımız bilişim sektörü ise, gün geldiğinde bugün işinden kovduğu bu elemanları şimdikinden çok daha yüksek ücretlerle geri transfer etmek isteyeceklerdir ancak nafile…
 </p>
 <p class="metin">
  Şu dönemde, yetişmiş elemanına sahip çıkmayan firmaların ve dahası aslında böyle bir dönemde ciddi bir beyin göçüne karşı önlem almamış bir ülke yönetiminin sular durulduğunda bu insanlardan vefa beklemesi mantıktan uzak bir hayal.
 </p>
 <p class="metin">
  Kanada ve Almanya gibi dünyanın en zengin ve gelişmiş ülkeleri, bilişim sektöründe yetişmiş yüzbinlerce insana vatandaşlık vermeyi konuşurken güzel ülkemizde bu sektörlerde istihdam edilen insanlar hızla işsiz kalıyor. Bu insanlar, bahsi geçen ülkelerde iyi birer konuma geldikten sonra, "yarın"ının nasıl olacağı belli olmayan ülkeye geri dönerler mi dersiniz? Ben hiç sanmıyorum!!!…
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  Online müzik piyasası kızışıyor
 </p>
 <p class="metin">
  Napster'ın dillerden düşmeyen "telif hakları" davası ile birlikte aslında beklenen ancak ne şekilde gerçekleşeceğini kimsenin şekillendiremediği online müzik satışı yavaş yavaş rotasını bulmaya başladı. ABD'li dev internet şirketlerinin yine aynı çaptaki müzik şirketleri ile işbirliği anlaşması yaptığı söylentileri de belirginlik kazanmaya başladı. Yahoo'nun online müzik satışı için Duet isimli firma ile ortaklık kurdu. Duet ise Sony ve Vivendi Universal isimli iki dev firmanın ortak girişimi. Canlı müzik yayınının da yapılacağı Duet servisinin bu yaz başında hizmete gireceği tahmin ediliyor. Sitenin açılmasının ardından da kullanıcıların binlerce şarkıyı indirme imkanı bulabileceği belirtiliyor.
 </p>
 <p class="metin">
  Online müzik pazarının diğer bir girişimcisi de müzik dünyasının tanınan ismi MTV. Beş büyük plak şirketi ile anlaşan MTV, 10 binden fazla şarkının internetten satışını yapacak. BMG, EMI ve Warner, RealNetworks ve Universal ile ortaklık kuran MTV'nin projesinin de yaz başında devreye girmesi
bekleniyor.
 </p>
 <p class="metin">
 </p>
 <p class="arabaslik">
  MIT, sanal derslere başlıyor!
 </p>
 <img border="0" src="/web/20020111214451im_/http://www.aksiyon.com.tr/2001/332/resimler/MIT.jpg"/>
 <p class="metin">
  ABD'nin en iyi birkaç üniversitesinden biri olan Massachusetts Teknoloji Enstitüsü (MIT), ders notlarından soru paketlerine kadar neredeyse tüm ders materyallerini önümüzdeki 10 yıl için internet üzerinden ücretsiz yayınlayacağını duyurdu.
 </p>
 <p class="metin">
  Yapılan açıklamada, 'OpenCourseWare' adı verilen projenin amacının, üniversiteye ait bilgilerin paylaşımı olduğu belirtilirken, bu yolla, MIT'den ya da herhangi bir üniversite eğitim programından sertifika alınamayacağı belirtildi. Programa, inşaat ve planlama, mühendislik, sanat, sosyal bilimler, işletme ve bilim dallarında MIT'de verilen 2 binden fazla dersin dahil olduğu belirtilirken, yayınlanacak soru paketlerinde cevapların yer almayacağı kaydedildi.
 </p>
 <p class="metin">
  MIT Başkanının projeyi, 'eğitim—öğretim sürecindeki tüm yenilikleri kapsayan, dünya çapında eğitimi destekleyecek kaynak materyal' olarak tanımladığı belirtiliyor.
 </p>
 <p class="metin">
  (
  <a href="http://web.archive.org/web/20020111214451/http://www.mit.edu/" target="_blank">
   www.mit.edu
  </a>
  ) (
  <a href="http://web.archive.org/web/20020111214451/http://web.mit.edu/newsoffice/nr/2001/ocw.html" target="_blank">
   http://web.mit.edu/newsoffice/nr/2001/ocw.html
  </a>
  )
 </p>
 <p class="metin">
 </p>
 <p class="arabaslik">
  Yimpaşnet'ten  MUTFAKTAYIM.COM
 </p>
 <p class="metin">
  Zengin Türk Mutfağı kadar zengin bir site
  <a href="http://web.archive.org/web/20020111214451/http://www.mutfaktayim.com/" target="_blank">
   www.mutfaktayim.com
  </a>
  yayına başladı. Yimpaşnet'in özellikle ev hanımlarına yönelik hazırladığı bu yeni içerik sitesinin önemli bir boşluğu doldurması bekleniyor. Sitede, Türk damak tadına ait yüzlerce yemek tarifi, yiyeceklerin kalori miktarlarını gösteren kalori cetveli, vitaminlerin özellikleri, yemeklerde ölçü olarak kullanılan araçların ölçü miktarları ile bulunuyor. Mutfaktayım'da ziyaretçiler yemek tarifi ekleyebiliyor, görüşlerini forum sayfalarında paylaşabiliyor.
 </p>
 <p class="metin">
  Yimpaşnet'in diğer portalı olan Netteyim.net ise, 15 bine ulaşan üyesi ile hizmete devam ediyor.
 </p>
 <p class="metin">
 </p>
 <p class="arabaslik">
  Yapı Denetim Şirketleri de internette
 </p>
 <p class="metin">
  Yapı ve Tasarım Portalı Arkitera.com'u hazırlayan ekibin hazırladığı besyuzdoksanbes.com yayına başladı.
 </p>
 <p class="metin">
  Marmara depreminden sonra yapı kalitesini artırmaya yönelik önlemleri içeren 595 Sayılı KHK ile 27 pilot ilde uygulanmaya başlanan yapı denetimi hakkında gerekli her türlü bilgiyi ve adresi içeriyor. besyuzdoksanbes.com yapı denetiminde, yapı profesyonelleri, müteahhitler ve mal sahipleri için ortak kullanılacak önemli bir başvuru kaynağı olmayı hedefliyor.
 </p>
 <p class="metin">
  Sitede, firmalar; sınıflarına, bulundukları illere ve alfabetik sıraya göre aranabilecek şekilde kategorilendirilmiş. Firmaların kurumsal bilgileri ve referansları da sitede yer alıyor. Yapı Denetimi konusunda yeni çıkan genelgeler, yönetmelikler, alınan kararlar, basında çıkanlar, yapı sigortası, depremle ilgili bilgiler, inşaat yaptıranlar için izlenmesi gereken yollar ve yapı denetimi konusunda merak edilenlere de siteden ulaşmak mümkün olacak.
 </p>
 <p class="metin">
 </p>
 <p class="arabaslik">
  INBOX'A GELENLER: Mehmet Kılıç, Abdullah Bilir, Yılmaz Şahin, Ali Sağlam,
Muhammet, Kadir Yavuz, Muzaffer Koçak, Serpil, Harun Akpınar, Hasan Akyüz, İlbeyi Özer, Mustafa Eşgin, Süleyman
Demirkutlu, Şükrü Akkaya, KKTC'den M.İzmirli, Fatih Camcı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020111214451/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/sanalpark/1.htm), [web.archive.org (arşiv bağlantısı)](http://web.archive.org/web/20020111214451/http://www.aksiyon.com.tr:80/2001/332/sanalpark/1.htm)
