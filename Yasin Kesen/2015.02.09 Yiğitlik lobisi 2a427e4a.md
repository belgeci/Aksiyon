# Yiğitlik lobisi

*Yasin Kesen 2015.02.09*

<div class="pNewsDetailMainContent" itemprop="articleBody">
 <p>
  Dünya, Türkiye’deki gelişmeleri şaşkınlıkla izliyor.
  <br>
   Batması için 14 aydır devlet eliyle türlü oyunlar çevrilen Bank Asya’nın hâlen dimdik ayakta olması, dünyanın dikkatini çekiyor.
   <br>
    Klasik manzaradır. Zor duruma düşen bankanın kapılarında ertesi gün sıra oluşur. Uzun kuyruklar oluşturan müşteriler, bir an evvel paralarını kurtarmanın derdindedir.
    <br>
     Bank Asya şubelerinin önünde de uzun kuyruklar oluştu. Ama bir terslik vardı.
     <br>
      Para çekmeye değil, yatırmaya gelen insanların oluşturduğu kuyruklar.
      <br/>
      Kimi yerlerde para yatırmaya davul zurna eşliğinde gidenler oldu.
      <br/>
      Tomar tomar para yatırırken selfie çekmeyi de ihmal etmedi insanlar.
      <br/>
      ‘Para çekmeyiz, çeksek çeksek selfie çekeriz’ sözleriyle, bankayı gasp etmeye çalışanlara orantısız zekâ ile cevap vermeyi ihmal etmediler.
      <br/>
      Pusetli bebekler, ilk ziynet altınlarıyla gitti banka şubelerine.
      <br/>
      Yoğun bakımdan çıkıp tekerlekli sandalye ile kefen parasını yatırmaya giden nineleri de gördü herkes.
      <br/>
      Binlerce farklı hikâye, on binlerce farklı manzara...
      <br/>
      Dikkatleri çeken esas şey ise tüm bunların oluşturduğu büyük fotoğraf oldu.
      <br/>
      Anadolu’nun has evlâtlarının yiğitliği!
      <br/>
      Bu insanlar, yiğitçe çıktılar meydana.
      <br/>
      Daha önce evini, arabasını satıp Bank Asya’ya yatıranlar, bu defa pazar parasına kadar yatırdı.
      <br/>
      İktidar yardımıyla elde ettikleri rant yoktu. Yarınlara dair endişeleri yoktu. Korkuları yoktu.
      <br/>
      Ama cesaretleri vardı. Bu cesaret bugün ortaya çıkmadı.
      <br/>
      Hizmet’in kurduğu her müessese için tekrar tekrar ortaya kondu.
      <br/>
      Her defasında dünyalıklarını seferber etmekten çekinmediler. Gün oldu, adını bile duymadıkları ülkelere gittiler.
      <br/>
      ‘Kimse yok mu?’ diye her sorulduğunda yiğitçe ‘ben varım’ diye bir adım öne çıktılar. Bir adım atmak yetmedi çoğuna. Küheylanlar gibi koşan yiğitler oldu her dönem.
      <br/>
      Yiğit insanlar...
      <br/>
      O yiğit insanlar 14 aydır Bank Asya’ya sahip çıkıyor.
      <br/>
      Bank Asya’yı ablukaya alıp içeri giren hırsıza karşı birlik olup tüm dünyaya mesaj veriyor.
      <br/>
      Tüm dünya da bu manzarayı izleyerek kafasındaki sorulara cevap buluyor. Aldıkları en önemli cevap ise, değirmenin suyunun nereden geldiği ile ilgili.
     </br>
    </br>
   </br>
  </br>
 </p>
 <p>
  Bu süreç, Hizmet müesseselerinin kurulmasında finansal kaynağın nasıl temin edildiğini merak edenlere en büyük cevabı veriyor.
  <br/>
  Ülkeyi kuşatan haramîler; faiz lobisinden, hırsızlık lobisinden, İsrail lobisinden, üst akıl lobisinden, yolsuzluk lobisinden besleniyor olabilir.
  <br/>
  Bu lobiler dünyanın birçok yerinde etkin olabilir.
  <br/>
  Ama tüm dünya, Hizmet müesseselerinin hangi lobinin güvencesi olduğunu gördü.
  <br/>
  Anadolu insanının emeğine sahip çıkan ‘Yiğitlik Lobisi’ni gördü.
  <br/>
  Allah’tan başka kimseden korkmayan yiğitlerin oluşturduğu lobiyi gördü.
 </p>
 <p>
  <img alt="" src="http://web.archive.org/web/20150703202246im_/http://medya.aksiyon.com.tr//aksiyon/2015/02/10/564613.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/yigitlik-lobisi_549004), [web.archive.org (arşiv bağlantısı)](http://web.archive.org/web/20150703202246/http://www.aksiyon.com.tr/sosyal-evren/yigitlik-lobisi_549004)
