# Piyasalara Telsim müdahalesi

*Yasin Kesen 2006.05.29*

<div>
 <p>
  <font>
   14 Şubat 2004'te Tasarruf Mevduatı Sigorta Fonu (TMSF) tarafından el konulan Telsim'in ihale süreci 24 Mayıs'ta hisse devri için atılan imzalarla tamamlandı. Gündemi geren olayların yanısıra dünya piyasalarındaki gelişmeler nedeniyle mayıs başından itibaren bozulan para dengesi Telsim için gelen para ile toparlanmaya çalışacak.
   <br/>
   <br/>
   Dalgalı kur rejimi uygulayan Merkez Bankası'nın piyasalara müdahale etmesi beklenirken, Telsim'in İngiliz Telekom devi Vodafone'a satışından gelen para sayesinde müdahaleyi TMSF yapacak. TMSF'nin kasasında bekleyen 1,5 milyar dolarla birlikte Maliye ve Hazine'ye aktarılacak 3,3 milyon dolar tutarındaki para YTL'ye çevrilerek ilgili kurumlara ödenecek. Piyasayı bozmamak için kademeli olarak bozdurulacak olan 4,8 milyar dolar, yaklaşık yüzde 20 değer kazanan dövizin tekrar normal düzeye inmesine yardımcı olacak.
   <br>
    <br>
     Uzan Grubu'nun bankaları battığı için el konulan Telsim'in 2 yıllık sürecini anlatan TMSF Başkanı Ahmet Ertürk, borçlu ve kötü durumda olan bir kurumun başarılı bir yönetimle en yüksek değerle satılmasından duyduğu memnuniyeti dile getirdi. El konulduğunda 4 milyon 996 bin abonesi bulunan Telsim'in abone sayısının nisan sonu itibariyle 11 milyon 788 bin'e ulaştığı kaydedildi. Yüzde 18,2 olan pazar payının da yüzde 24,7'ye çıktığı belirtildi. 2003 yılında 279 milyon dolar ve 2004'te 711 milyon dolar ciro yapan Telsim'in 2005'te cirosunu 1 milyar 51 milyon dolara çıkardığı açıklandı. 2005 yılı net kârının ise 240 milyon dolar seviyesinde olduğu ifade edildi.
     <br>
      <br>
       Döviz kurlarındaki artış nedeniyle kârını katlayan TMSF, ihaleden beri geçen 5 ayda 890 milyon YTL ek gelir sağlamış oldu. İhalenin yapıldığı 13 Aralık 2005'te 6 milyar 135 milyon YTL eden Telsim'in bedeli tahsil edildiğinde bu rakam 7 milyar 26 milyon YTL'ye ulaştı.
       <br>
        <br>
         TMSF hesabına yatan 4,55 milyar dolarlık ihale bedelinin 410 milyon doları Motorola'ya, 340 milyon doları Nokia'ya ve 500 milyon doları BFB'ye (Birleşik Fon Bankası) ödendikten sonra kalacak olan 3,3 milyar dolar, Uzan şirketlerinin devlete olan vergi borçları nedeniyle Maliye Bakanlığı ile Hazine'ye aktarılacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 769 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24351), [web.archive.org (arşiv bağlantısı)](http://web.archive.org/web/20061029062246/http://www.aksiyon.com.tr:80/yazdir.php?id=24351)
