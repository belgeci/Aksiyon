# Geleceğin projeleri bilişimle beslenecek

*Yasin Kesen 2002.04.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Günümüzde, gelişmekte olan ülkelerin en büyük sorunlarından birisi, geleceği umut va'deden projeler üretmek ve bu projeleri gerçekleştirmek için gerekli ekonomik kaynağı sağlayabilmek. Denklemdeki bu iki temel taşı bulanlar için ise üçüncü bir sacayağı devreye giriyor ve projeleri yönetebilecek düzeyde insan eksikliği hissediliyor.
  </font>
 </div>
 <div id="newsText">
  <font class="detail-text">
   Gerek şirketlerin gerekse devletlerin topluma daha iyi hizmet verebilmek için geliştirmeye çalıştıkları, özlemini duydukları projelerin hangi sektör kapsamında olursa olsun mutlaka mahir eller tarafından dizayn edilmiş olması gerekiyor. Aksi takdirde, şimdiye kadar start verilmiş birçok projede olduğu gibi acı sonuçlar ortaya çıkabiliyor.
   <br/>
   <br/>
   Dünya çapında gerçekleştirilen tüm projelerin sadece yüzde 7'sinin öngörülen sürede bitirilebildiği ve bu projelerin yüzde 50'sinin hedeflenen bütçeyi yüzde 190 aştığı gözönüne alınırsa, yarınlara ümit olması için başlanan tüm projelerin profesyonel anlayışla hazırlanması gerektiği gerçeği anlaşılıyor. Diğer yandan da bir türlü tamamlanamayan veya tamamlandığında beklenenin aksine sonuçlar veren projelerin ziyan ettiği kaynak hesap edildiğinde işin ciddiyeti ortaya çıkıyor.
   <br/>
   <br/>
   Proje hazırlığı ve yönetimi aşamalarındaki eksikliklerin farkında olan İstanbul Proje Yönetimi Derneği (İPYD) ile İstanbul Kültür Üniversitesi (İKÜ) bu yıl dördüncüsü düzenlenen Proje Yönetimi Ulusal Kongresi'nde işadamları ile bürokratlara ışık tuttu.
   <br/>
   <br/>
   45 Nisan tarihlerinde gerçekleştirilen kongrede eş zamanlı olarak üç farklı salonda sunulan bildirilerde inşaat, bilişim, turizm, kültürsanat, afet yönetimi, savunma sanayi, hukuk, şirket evlilikleri, sanayi yatırım, kalite, etik ve risk yönetimi konuları ele alındı.
   <br/>
   <br/>
   Microsoft'un ana sponsorluğunda organize edilen Proje Yönetimi Ulusal Kongresi'nde birbirinden ilginç örnek olay sunumları da gerçekleştirildi. Bir yılı aşkın süredir ağır ekonomik kriz etkisindeki ülkemizde yapısı bozulan bankaların birleşmelerini konu alan Şirket Evlilikleri oturumu katılımcıların yoğun ilgisini çekti. BDDK tarafından fona devredilen bankaların birleştirilmesi ve özelleştirilmesi kademelerinde Etibank'ta görev yapan Vedat Monkul'un projenin gerçekleştirilmesi aşamasında karşılaşılan sorunların getirdiği başarısız sonuçları sunması, şirket evliliğine sıcak bakan kurumlar için canlı bir örnek oldu. Diğer yandan Garanti Bankası'nın Osmanlı Bankası ile 38 gün gibi kısa bir zaman içerisinde başarı ile sonuçlanan birleşimini konu alan örnek olay sunumu da dikkat çeken oturumlardandı.
   <br/>
   <br/>
   Türkiye'de önemli bir yere sahip olan inşaat sektörü ile ilgili olarak düzenlenen panelde ise, sektörde söz sahibi isimler "İnşaat Projelerinin Yönetiminde Bilişim Teknolojileri" konusunda görüşlerini bildirdiler. Yapı projeleri konusunda görevli mühendislerin çalışma zamanının yüzde 70'inin koordinasyon ve iletişime tahsis edildiğinin belirtildiği panelde bu zaman kaybının indirgenmesi için azami şekilde bilişim teknolojilerinden faydalanılması gerektiğine dikkat çekildi. Sanal proje ofisleri oluşturmanın gündeme taşındığı panelde, web üzerinde paylaşıma açılacak olan bilgi kaynaklarının sektörün gelişmesi ve kalitenin standardizasyonuna pozitif fayda sağlayacağı üzerinde duruldu.
   <br/>
   <br/>
   Proje yönetimi uygulamalarında karşılaşılan hukuksal sorunlar konulu panelde ise özellikle son dönemlerde tercih edilmeye başlanan YapİşletDevret ve Yapİşlet modellerinin beraberinde getirdiği hukuki sorunlar ele alındı. Tahkim davalarında eksikliği hissedilen hukukçuların nitelikleri de bu panelde dile getirildi.
   <br/>
   <br/>
   Sanayi yatırım projelerinin değerlendirilmesi konusunda gerçekleştirilen panelde ise Dünya Bankası modeli ekonomik, mali ve teknik yönden ele alınarak tartışıldı. Aynı panelde bir sanayicinin yaşadıkları da örnek uygulama sunumu ile izleyenlerin dikkatine sunuldu. Dünya Bankası modelinin sadece teorik yönden ele alınmakla kalmayıp yaşanan uygulamanın analiz edilmesi projelerine kaynak arayan proje gruplarının ilgi odağı oldu.
   <br/>
   <br/>
   Bilişim'de risk yönetimi konusundaki örnek olay sunumlarında ise IBM ve Logo Yazılım firmalarının, bilgi işlem merkezlerine yönelik geliştirdikleri risk yönetimi uygulamaları anlatıldı. Kamu kurumlarının veya şirketlerin veritabanlarında ortaya çıkabilecek problemlerle ilgili alınması gereken önlemler, bazı güvenlik sistemleri ve data yedeklenmesi ile ilgili çalışmalara değinildi.
   <br/>
   <br/>
   Özellikle 11 Eylül sonrasında büyük şirketlerin üzerinde durduğu risk yönetimi ve bilgi güvenliği projelerinin bilişim sektörü için büyüyen bir pazar haline geldiği ve bilgiyi korumak için geliştirilecek projelerin aksamaya neden olmayacak şekilde dizayn edilmesinin gerekliliği üzerinde duruldu.
   <br/>
   <br/>
   Mega inşaat projelerinin ele alındığı oturumda ise Sabiha Gökçen Havaalanı, İzmit Limanı ve Fatih Sultan Mehmet Köprüsü ve Çevre Yolları projeleri örnek olay analizi şeklinde ele alındı. Mega İnşaat projeleri, bütçe ve zaman planlaması açısından ele analiz edildi.
   <br/>
   <br/>
   Türkiye ekonomisinin çıkış yolu olarak gösterilen turizm alanındaki projelerin ele alındığı panelde 2020 vizyonu ve yol haritası tartışıldı. Turizm yatırımlarının sadece inşası yönünden değil de yönetim biçimlerinin de proje olarak ele alınması, bu sektördeki bir strateji eksikliğini ortaya koymuş oldu. Turizm sektöründe çalışan personelin eğitim düzeyinin de incelendiği panelde turizm yatırımlarının mimari yönü de ele alındı.
   <br/>
   <br/>
   Proje yönetiminde etik, kültür sanat projeleri, bilişim projelerinin yönetimi, kalite yönetiminde proje yönetimi, proje bazlı yönetim ve bilişim projelerinin yönetimi konularının da ele alındığı Proje Yönetimi 4. Ulusal Kongresi, başarılı bir proje çalışması olarak tamamlandı.
   <br/>
   <br/>
   yk@yasinkesen.com
   <br/>
   <br/>
   Prof. Dr. Tamer Koçel
   <br/>
   <br/>
   İKÜ İİBF Dekanı ve Proje Kongresi Eşbaşkanı
   <br/>
   <br/>
    Geleceğin başarılı projelerinde bilişim uygulamaları nasıl rol alacaktır?
   <br/>
   <br/>
   Bilgisayar ve iletişim teknolojilerindeki  hızlı gelişmeler  yaşamın her yönünü değiştirmekte. Eğitimden sağlığa, eğlenceden askerliğe, iş hayatından  her türlü hobi türü faaliyete kadar hemen her türlü uğraşı bilişimdeki gelişmelerden etkileniyor. Proje Yönetimi ve geleceğe ilişkin olarak hazırlanacak her türlü projenin bilişim  uygulamalarından etkilenmesi kaçınılmaz.
   <br/>
   <br/>
   Geleceğin projelerinin başarısında veya geleceğin başarılı projelerinde,  projenin fikir olarak doğuşundan hazırlanmasına, planlamasından, uygulamasına, uygulama sırasındaki iletişimden koordinasyona, proje ile ilgili kişi ve kurumlar arası iletişimden proje  verilerinin bir veribankası şeklinde saklanmasına, projedeki  hedef sapmalarının hemen teşhisinden alınması gerekli önlemlerin belirlenmesine,  proje ile uluslararası çerçevede benzer projeler arasındaki farklılıkların tespitine kadar hemen her safhada bilişim uygulamaları çok önemli olacak ve büyük bir rol oynayacaktır.
   <br/>
   <br/>
   Şüphesiz bugün itibariyle bu sayılanların tam olarak kullanılabilmesi eğitimli "insangücü" ne bağlı. Eğer bu teknolojileri kullanacak insan kaynağı yetiştirilemezse, bilişimin imkanlarından tam olarak yararlanılamaz. Ancak görünen o ki, yapay zekanın gelişmesi ile belki bugün insan kararı ile yapılan pek çok iş, doğrudan  bilgisayarlar tarafından kararlaştırılıp uygulamaya geçilecektir.
   <br/>
   <br/>
    Geleceğin iş dünyasında Proje Yönetimi firmaları nasıl bir rol üstlenebilir?
   <br/>
   <br/>
   Geleceğin dünyasında Proje Firmaları kurulması kaçınılmaz.  Esasında bugün de pek çok "proje firması" var.
   <br/>
   <br/>
   Bu firmaların temel işlevi, proje şeklinde geliştirilen işlerin zamanında yapılarak hedeflere en uygun zaman, para ve kalite maliyeti ile ulaşılmasını sağlamaktır. Geleceğin dünyası sadece proje firmalarının değil, fakat her türlü firma içinde, hatta kişisel yaşamda bile, her türlü işin bir "proje" şeklinde ele alınıp gerçekleştirildiği bir dünya olacaktır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8565-gelecegin-projeleri-bilisimle-beslenecek.html), [web.archive.org (arşiv bağlantısı)](http://web.archive.org/web/20120707094420/http://www.aksiyon.com.tr:80/aksiyon/haber-8565-gelecegin-projeleri-bilisimle-beslenecek.html)
