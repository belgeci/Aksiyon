# Yaz geldi “net”imiz tıkandı

*Yasin Kesen Bilinmeyen-tarih*

<div>
 <p>
  <font>
   Türkiye’deki internet kullanımında bugün ile altı ay öncesindeki internet abonesi sayıları arasında 2.5 kat gibi bir aşırı patlama gerçekleşti.
   <br/>
   <br/>
   Funkey ve Netset gibi İnternet TV modelleri ile de her evin internetlenmesine ve bu katlanmanın artmasına önümüzdeki aylarda kimse şaşırmayacak. Bütün bunlar olurken servis sağlayıcı firmaların ve Telekom’un yatırımlarının ağır aksak devam etmesi neticesinde de kullanıcılar ciddi sıkıntılar çekiyor.
   <br>
    <br>
     Okulların tatil olmasıyla başlayan tatil sezonunda vakit geçirme aracı olarak da kullanılan interneti birçokları artık gün boyu kullanmaya başladı. Sonuç olarak da hatlarda ciddi bir daralma ve kilitlenme oluştu. Tatil öncesinde nadiren kopan bağlantıların yerini laakal 5 dakikada bir kopan hatlar aldı. Bu sıkıntıların neticesinde kullanıcıların çare aramak üzere başvurduğu servis sağlayıcı firmalar topu Telekom’un altyapı sorunlarına atarken diğer yandan Telekom da suçlamaları reddederek özel servis sağlayıcıların abone sayısıyla orantılı yatırım yapmamasını gösteriyor. İki taraf da hem haklı hem de haksız gibi görünebileceği bu atışmada bence iki taraf da tamamen haksız. Bir yandan servis sağlayıcılar nasıl olsa müşteri patlaması var deyip yatırımları önemsemiyor ve abone sayısını göstererek yabancı ortak peşinde koşuyor diğer tarafta ise Telekom bir türlü imza aşamalarını sonuçlandıramadığı GSM ihalelerinden elde edeceği gelirle hava atmaya devam ediyor. Aylardır süren internet reklamları bombardımanının ardından yaz sezonunda kullanımda ciddi bir patlama olacağını benim 7 yaşındaki yeğenim de pek tabii ki tahmin edebilirken daha fazla para derdine düşen yetkililerin beklediğimizin çok üstünde talep oldu gibi yalanlar uydurmaları da çok abes kaçıyor.
     <br>
      <br>
       Sınırsız internet adı altında abone yaparak bir mail okumayı bir saatlik işkenceye dönüştüren Telekom yetkililerine ve İnternet Servis Sağlayıcı firmaların yatırım sorumlularına iyi tatiller ve iyi uykular diliyorum...
       <br>
        <br>
         YK
         <br/>
         <br/>
         Netteki beyaz perde
         <br/>
         <br/>
         Tatil başlamadan eğlence hayatının sinema uzantısına hareket getiren iki film Gladyatör ve Görevimiz Tehlike—2 ile sinemanın yaz sezonuna hızlı bir giriş yaptık. Yeni filmleri ve vizyondakileri antrakt’tan takip etmenin yavaş yavaş unutulduğu günümüzde artık hepimiz sinema dünyasını web sayfalarından takip ediyoruz. İşte bu sitelerden bazıları:
         <br/>
         <br/>
         www.intersinema.com
         <br/>
         <br/>
         En çok bilinen ve oldukça kapsamlı hazırlanan bir sinema sitesi. Sinema haberleri ve kritikler ana sayfadan veriliyor. Vizyondakiler, gelecek program, sinema salonlarıyla ilgili bilgiler, top10 listesi gibi sinema meraklılarını cezbeden bölümlerinin yanısıra kantin ve anket gibi interaktif bölümler de bulunuyor. Tüm şehirlerdeki sinemaların seans bilgilerini en güncel haliyle yayınlayan site e—mail yoluyla yeni film haber servisi de veriyor. Siteyi dostlarına duyuranların siteden ücretsiz sinema bileti kazanma şansı da var.
         <br/>
         <br/>
         www.beyazperde.com
         <br/>
         <br/>
         Sinema haberleri, sinekritik, sinemasal, sinepuan, sinemanket, box office gibi sadece sinemaya endekslenmiş bölümlerinin haricinde webde pek bulunmayan TV’de sinema bölümü açılmış. Site ziyaretçileri filmlere puan vererek sitedeki en iyi film sıralamasının belirlenmesinde aktif rol oynayabiliyor. Ödüllü sorular için ücretsiz sinema bileti hediye ediliyor.
         <br/>
         <br/>
         www.sinefil.org
         <br/>
         <br/>
         Klasik sinema bilgilerinin yanısıra TV filmleri, senaryolar ve festivallerle ilgili bölümler siteye renk katıyor. Sinema afişli duvar kağıtları da siteye yeni eklenen bir çalışma. En geniş internet sinema sitesi www.imdb.com’da arama yaptırmak için ana sayfadaki kutucuğu doldurup “ara” düğmesine tıklamanız yeterli.
         <br/>
         <br/>
         www.sinemafanatik.com
         <br/>
         <br/>
         En hızlı güncellenme iddiası taşıyan sitede sinema haberleri, sinema yıldızları, gösterimdeki filmler, röportajlar, senaryolar ve film kritikleri yer alıyor. Robert De Niro ve Jim Carrey için özel bölüm açılan bu sitede özel efektler, posterler, fragmanlar ve duvar kağıdı sayfaları da bulunuyor.
         <br/>
         <br/>
         www.hollywood.com
         <br/>
         <br/>
         Sinema deyip de Hollywood’u es geçmek olmaz elbette. ABD sinema endüstrisinin kalbi Hollywood’da atıyorsa sanal dünyadaki yansımaları da bu sitede gerçekleşiyor. Bütün sinema haberleri, gelişmeler, sinemacılık eğitimi, gösteriler, aktörler, yönetmenler... sinemayla ilgili ne varsa hepsi birarada bu sitede.
         <br/>
         <br/>
         www.imdb.com
         <br/>
         <br/>
         İnternetteki en geniş sinema veritabanı sitesi. İstediğiniz filmle ilgili bütün sinematografi bilgilerinin yanısıra filmden seçme görüntüler, afiş resimleri ve fragmanları IMDB üzerinden bulmanız mümkün.
         <br/>
         <br/>
         www.mrshowbiz.go.com
         <br/>
         <br/>
         Sanal âlemin en hareketli sinema sitesi. Haberler, filmler, TV programları, oyunlar, müzik ve sinema oyuncularıyla ilgili ziyaretçi çeken bölümleri bulunuyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 6 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14215), [web.archive.org (arşiv bağlantısı)](http://web.archive.org/web/20050222044038/http://www.aksiyon.com.tr:80/yazdir.php?id=14215)
