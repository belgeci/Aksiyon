# Siyasetin sanal rekabeti

*Yasin Kesen 2002.10.07*

<div>
 <p>
  <font>
   Genel olarak partilerin web sitelerinde güncel haberler haricinde güncellenen kısım yok. Bazılarında güncel haberler de yok. Ama bu çok önemli de değil. Partilerin web sitelerinde, seçim bildirgelerine, projelere yer verileceğine, bir broşüre sığacak kadar basitleştirilmiş bilgi bulunuyor.
   <br/>
   <br/>
   Nihayet seçim üzerindeki karabulutlar dağıldı da seçimler kesinleşti. Şimdi tüm partiler, seçime gün saymaya başladı. Tüm teşkilatlar hareket halinde. Bunlar klasik siyaset görüntüleri. Klasik seçim sezonu operasyonları. Meydanlarda, sokaklarda seçim havası başladı. Peki ya internetteki seçim rekabeti ne âlemde?
   <br>
    <br>
     Bu sorunun cevabını bulmak basit. Fakat öncelikle bir hatırlatma yapmakta fayda var. Partilerin hiçbirinin seçim bildirgesinde internet veya bilişim teknolojilerine yer yok. Bazılarında birkaç kelime ile bahsedilmiş, fakat altları doldurulmadığı, stratejilere yer verilmediği için havada kalıyor. Dolayısıyla inandırıcı gelmiyor. Önem verilmediği anlaşılıyor.
     <br>
      <br>
       Partilerin internet propagandalarına baktığımızda ilk dikkat çeken, web sitelerinin statik yani durağan yapıya sahip olmamaları. Genel olarak partilerin web sitelerinde güncel haberler haricinde güncellenen kısım yok. Bazılarında güncel haberler de yok. Ama bu çok önemli de değil. Partilerin web sitelerinde, seçim bildirgelerine, projelere yer verileceğine, bir broşüre sığacak kadar basitleştirilmiş bilgi bulunuyor.
       <br>
        <br>
         Web siteleriyle ilgili diğer eleştiri, interaktif altyapı bulunmaması. Yani, web sitesine girenlerin, ilgilendikleri partiyi sahiplenmelerini, faaliyetlerden haberdar olmalarını sağlayacak bir üyelik sistemi bulunmaması. Seçmen profilini, kendi veritabanında toplamayı akıl edemeyen partiler, her seçimde olduğu gibi yine kamuoyu araştırma şirketlerinin oyuncağı durumunda. Her seçimde olduğu gibi yine kamuoyu şirketlerinin, önlerine koyduğu kamuoyu araştırma raporlarına güvenmek zorunda.
         <br/>
         <br/>
         Hükümette, görüntü var ses yok
         <br/>
         <br/>
         Hükümet ortaklarından ANAP ve DSP’nin web sitelerinin yüksek bütçelerle hazırlandığı hemen göze çarpıyor. Süsleme teknikleri iyi kullanılmış. Göze hitap ediyor. Yani görüntü var; ama ses yok. Seçim şarkılarının sesleri var tabii ki fakat, partilerin resmi prosedürleri ötesinde, geleceğe yönelik projelerine ait ses yok. ANAP’ın sitesinde, partinin aldığı ISO 9002 kalite sertifikasıyla propaganda yapılıyor. Aslında alınan sertifika, partinin ne kadar statükocu bir yapıya kavuştuğunun belgesi. Zira, ISO 9002 sertifikası, sadece ve sadece bir evrak standardı. Yani parti içerisindeki bürokrasinin düzgün işlediğinin belgesi. Yoksa, parti programının veya projelerinin kalitesini onaylayan bir belge değil... Sitenin İngilizce versiyonu dikkat çeken bir bölüm. Partinin İngilizce sayfasının sadece “bulunsun” mantığıyla yapıldığı açık. Çünkü İngilizce sayfada sadece Mesut Yılmaz’ın İngilizceye çevrilmiş özgeçmişi bulunuyor. AB’yi bangır bangır propaganda aracı olarak kullanan bir partinin İngilizce sayfasının bu durumda olması, söylemlerle icraat arasındaki tezatı ortaya koymaya yetecek kadar büyük bir gerçek. (anap.org.tr)
         <br/>
         <br/>
         DSP sitesinde de durum farklı sayılmaz. Flash animasyonlardan faydalanılan sitede bulunan tek e—mail adresi info@dsp.org.tr. Bu herhalde tüm partinin tek bir e—mail adresi üzerinden iletişim kurduğu anlamına geliyor. Ya da partinin aslında teknolojiye ne kadar uzak olduğunu gösteriyor. (www.dsp.org.tr)
         <br/>
         <br/>
         MHP’nin sitesinin, diğer hükümet ortakları gibi büyük bütçelerle hazırlanmadığı ilk etapta dikkati çekiyor. Site görsel anlamda biraz zayıf görünüyor. İçerik bakımından da zengin değil. Genel parti bilgi ve dokümanlarının haricinde, Devlet Bahçeli’nin konuşma metinleri yayınlanıyor. (www.mhp.org.tr)
         <br/>
         <br/>
         AK Parti internetten üye kaydediyorSeçim beyannamesi, milletvekili aday listesi ve parti programı sitede öne çıkarılan bölümlerden. Parti kadrosu ve kurullardaki görev dağılımlarının yayınlandığı sitede, tüm milletvekili adaylarının özgeçmişlerine yer veriliyor. Gelir—gider sayfasında, partiye ait mali bilgiler yer alıyor. Fotoğraf albümü, parti şiirleri ve etkinlik sayfaları haricinde, parti birimlerine ait sitelerin linkleri bulunuyor. AK Parti, internetten üye kaydı yapan tek parti olma avantajını kullanarak, seçmenle sıkı bir bağ kurmaya çalışıyor. (www.akparti.org.tr)
         <br/>
         <br/>
         DYP, Türkiye’nin en güzel siyasi portalı olduğunu iddia ediyor olmasına rağmen, görsel anlamda en zayıf durumda bulunuyor. Günün gerçeği, günün soruları, günün fotoğrafı, günün hatırlatması gibi bölümlerin sürekli güncelleniyor olması, siteyi izleyen seçmeni canlı tutmak açısından önemli rol oynuyor. Partinin ana sayfasında önemli haberlere de yer veriliyor. DYP’nin en büyük handikapı ise, www.dyp.org adresinin ANAP tarafından satın alınıp ANAP sitesine yönlendirilmiş olması. Bu operasyon ise, tükenen merkez sağın içine düştüğü kısır rekabetin bariz bir örneği. (www.dyp.org.tr)
         <br/>
         <br/>
         Saadet Partisi’nin sitesinde parti tüzüğü ve programından ziyade, Refah ve Erbakan’a vurgu yapılıyor. İnternet yasasının tartışıldığı forum sayfalarıyla gündemi geriden takip ettiğini ispatlayan SP, “bizde de bulunsun” düşüncesiyle web sitesi açtığı imajını çiziyor. (www.saadet.org.tr)
         <br/>
         <br/>
         Eskilerden kurulu olduğu için tartışılmaya devam eden Yeni Türkiye’nin web sitesinde parti programı, tüzüğü ve örgütü haricinde pek bilgi bulunmuyor. Dağılacağı söylentileri devam eden YTP’nin web sitesi geçici bir süre için açılmış havasında. (www.yeniturkiye.org.tr)
         <br/>
         <br/>
         CHP, seçime güçlü giren tek sol parti konumunda. Ancak web sitesi, içerik bakımından bu gücü yansıtmıyor. CHP ve AB sayfası ile seçim bildirgesi haricinde dikkat çeken bölüm bulunmuyor. (chp.org.tr)
         <br/>
         <br/>
         BBP’nin web sitesi içerik bakımından doyurucu. Parti ve programı ile ilgili detaylı bilgilerin verildiği sitede, hedeflerimiz, araştırmalarımız, çözümlerimiz sayfaları ilgi görüyor. Teşkilatlar, kadın kolları ve gençlik kolları sayfaları dikkat çeken diğer sayfalar. (www.bbp.org.tr)
         <br/>
         <br/>
         Siyasetteki tek yeni lider Cem Uzan’ın partisine ait web sitesi kocaman bir Cem Uzan imzasıyla açılıyor. Alt sayfalarda ise, Star grubundan görmeye alıştığımız miting görüntüleri bulunuyor. Etkinlikler sayfasında, il ve ilçelerde yapılan mitinglerde, Cem Uzan’ın vatandaşlarla çektirdiği fotoğraflar ve bunlara ait bilgiler yayınlanıyor. Genç Parti web sitesinde bulunan ilginç bir sayfa ise, partide profesyonel olarak çalışmak isteyenlere yönelik iş başvuru formu. (www.gencparti.org.tr)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 427 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1944), [web.archive.org (arşiv bağlantısı)](http://web.archive.org/web/20060317113600/http://www.aksiyon.com.tr:80/yazdir.php?id=1944)
