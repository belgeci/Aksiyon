# Priceline olayı

*Yasin Kesen 2000.10.28*

<div>
 <p class="spot">
  Priceline, internetin insan hayatına sağladığı faydalardan biri daha. Kısaca bu kadar özetlenebilecek bir çalışma.
 </p>
 <p class="metin">
  ABD'ye gidenler mutlaka duymuşlardır. Bana da ABD'den kısa bir süre önce dönen bir arkadaşım anlattı. Olay çok basit. www.priceline.com adresinde bir site açılmış. İsminden anlaşılabileceği gibi ücretlendirmeler üzerine kurulu bir site. İşlevi ise şu: ABD içinde bir yerden bir yere mi gideceksiniz? Giriyorsunuz siteye, nereden nereye gideceğinizi yazıp hangi tarihte gidip hangi tarihte döneceğinizi seçiyorsunuz. Sonra da gitmek istediğiniz yol için vermeye razı olduğunuz fiyatı yazıyorsunuz. Bu site, sisteme üye havayolu şirketleri ile hemen irtibata geçip sizin teklif ettiğiniz fiyata uçak bileti verebilecek olan firmayı buluyor ve hemen dönüp size bilgi veriyor.
 </p>
 <p class="metin">
  Dilerseniz hızlı kargo ile 12.5$ karşılığında bileti kapınıza getiriyor veya dilerseniz "sıfır" maliyetle size bir "elektronik bilet" veriyor. Yani bir takım numaralar ve pin kodları vs. Yolcu havaalanında "Check In" işlemini bu numaralarla yapıyor. Bilet ücretini ise zaten kredi kartından tahsil ediyorlar.
 </p>
 <p class="metin">
  Eh adamların yaptıkları hizmet bu kadarla kalmıyor tabii ki! Aynı uygulama otellerde, rent a car firmalarında da geçerli. Öyle ya müşteri memnuniyeti için "komple hizmet" verilebiliyor.
 </p>
 <p class="metin">
  Kiralık ev arayanlar veya ev satın almak isteyenler de yine Priceline'ın potansiyel ziyaretçileri arasında. Aynı şekilde oturmak istediği semti ve verebileceği ücreti verene en uygun ev seçeneklerini Priceline anında sunuyor.
 </p>
 <p class="metin">
  Daha bitmedi!
 </p>
 <p class="metin">
  Ev eşyası alacaklar için de Priceline bir fırsatlar dünyası!
 </p>
 <p class="metin">
  Devam ediyoruz...
 </p>
 <p class="metin">
  En uygun fiyatlarla yakıt satan istasyonlar ve kampanyaları da yine bu siteden öğrenmek mümkün... Ve market alışverişlerinde en cazip fiyatları sunan mağazalar, kampanyalar... vs vs...
 </p>
 <p class="metin">
  Bu hizmeti genişletmenin, uzatmanın, yeni versiyonlarını üretmenin hatta daha iyisini yapmanın mümkün olduğu ise yine reddedilemeyecek bir gerçek... Mesele, yeni şeyler üretmek için motive olmakta, girişimci olmakta, cesaretli olmakta...
 </p>
 <p class="metin">
  Bugün pratik anlamda bu site bizlerin pek bir işine yaramayabilir ama bakarsınız birkaç ay sonra bu siteyi Türkiye'de model alıp atılımlar yapacak olanlar ortaya çıkabilir. Evet neden olmasın?... (YK)
 </p>
 <p class="metin">
 </p>
 <p class="arabaslik">
  Kur'an-ı Kerim portalı
 </p>
 <p class="metin">
  Güzel çalışmaları mutlaka tebrik etmek gerek. Türkçe içerikli ve sağlam temeller üzerine oturan dini siteleri bulmak ne yazık ki çok zor. Bir de sitelerin dizaynı iç açıcı olmazsa hiç iyi olmuyor. www.kuran.gen.tr bu anlamda alkışlanabilecek bir çalışma. Sitede Türkçe'nin haricinde 12 dilde daha yayın yapılıyor. Yani aslında dünya çapında bir çalışma. Bir de sitenin yansıma siteleri de mevcut. 10 ayrı adresten aynı yayın yapılıyor.
 </p>
 <p class="metin">
  Surelere kolayca ulaşmak mümkün. Sure numarasını seçtikten sonra hangi dilde istediğinizi seçiyorsunuz. Sonra da meal'i yazılı olarak mı yoksa mp3 olarak mı, yoksa canlı olarak online'dan mı, dinlemek istediğinizi seçiyorsunuz. Sure numarasını bilmeyenler için de sorun yok. Dili seçtikten sonra açılan sayfada her surenin ismi ve diğer bilgileri çıkıyor.
 </p>
 <p class="metin">
  Fazla birşey anlatmaya gerek yok. Siteyi ziyaret edin, Kuranî havayı soluklayın...
 </p>
 <p class="metin">
 </p>
 <p class="arabaslik">
  INBOX'A GELENLER
 </p>
 <p class="metin">
  İsmail Çınar, Beytullah Sarıcan, Serkan Kaluç, Kenan Ağca, Ali Aksay, Barbaros Altıoğlu, Fatih Tezel, Emrah Gülmez.
 </p>
 <p class="metin">
 </p>
 <p class="arabaslik">
  DivX'le 4. boyuta...
 </p>
 <p class="metin">
  Bu site, Türkiye'nin ilk ve tek DivX sitesi. DivX ise yeni bir görüntü formatı. Mpeg4 görüntü formatı ile mp3 ses formatının birleşimi DivX'i oluşturuyor. DivX internet kullanıcıları tarafından "Film dünyasının Mp3'ü" ve "Hollywood'un Kabusu" olarak da anılıyor. Yakın gelecekte akan görüntü ve korsan yayıncılık formatı olacak DivX hakkında herşeyi divxtr.com'dan öğrenebilirsiniz.
 </p>
 <p class="metin">
  Sitede; açıklamalar, alt yazı, animasyonlar, fragmanlar, logolar ve video klipler bulunuyor. DivX örnekleri ve programların kullanımı için klavuzları sitede bulabilirsiniz…
 </p>
 <p class="metin">
  www.divxtr.com
 </p>
 <p class="metin">
 </p>
 <p class="arabaslik">
  "Benim memurum"un sitesi...
 </p>
 <p class="metin">
  Mesleklere yönelik site çalışmalarının artması güzel birşey. Gazete sayfaları arasında kalan veya "şov"a dönüştürülen haber bültenleri arasında kaynayan önemli "memur haberleri" birçok memurun canını sıkan bir gerçek. Memurlarla ve memurluğa girişle ilgili duyuruların yapıldığı bir sitenin olması ise sevindirici. www.memur.cjb.com adresinden ulaşılabilecek olan "Benim memurum" sitesinde şu bölümler bulunuyor: DMS sonrası yapılması gerekenler, Kamu kurum ve kuruluşlarında iş bulma şekilleri, Kamudaki yatay geçişler, Sözleşmeli personel bilgileri, SBF ve İİBF mezunlarına özel bölümler, devlet sitelerine, iş bulma sitelerine linkler...
 </p>
 <p class="metin">
 </p>
 <p class="arabaslik">
  www.bilmecenet.com
 </p>
 <p class="metin">
  Zeka oyunları ve bilmece sitelerine bir yenisi daha katıldı. Sık güncellenen bilmece sitesinde IQ testi, mini testler, zeka oyunları, şiirbaz bilmeceler, bilmece sitelerine linkler, zeka oyunları yarışması, bilmece ve zeka üzerine makaleler ve eski sayılardan oluşan "nostalji" yani arşiv bölümü bulunuyor. Kütüphanesinde ise zeka üzerine kitapların tanıtım ve satın alma şekilleri yer alıyor. Bilmecenet'in kendine ait bir de wap sitesi bulunuyor.
 </p>
 <p class="metin">
 </p>
 <p class="arabaslik">
  İstanbul radyoları birarada
 </p>
 <p class="metin">
  www.istanbul.fm sitesi, webdeki "fm" uzantılarının sahibi olan Mikronezya ülkesinden alınmış. FM takısının cazibesi bir çok dünya radyosunu bu ülkeden domain almaya otomatik olarak ikna ediyor. İstanbul.fm sitesinde İstanbul'da yayın yapan tüm radyo kanallarının frekansları ve web sitelerinin adresleri bulunuyor. Yerli ve yabancı mp3 parçaları ile de sitenin mp3 arşivi zenginleştirilmiş.
 </p>
 <p class="metin">
  .fm uzantılı adres almak isteyenlere bilgi verelim. www.register.com yıllığı 100$'a satın alınabilir.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325030934/mailto:yasinkesen@birikim.net">
   yasinkesen@birikim.net
  </a>
 </center>
 <br/>
 <br/>
 <center>
  <a class="anaorta" href="http://web.archive.org/web/20020325030934/mailto:yasinkesen@cihannet.com">
   yasinkesen@cihannet.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/sanalpark/1.htm), [web.archive.org (arşiv bağlantısı)](http://web.archive.org/web/20020325030934/http://www.aksiyon.com.tr:80/2000/308/sanalpark/1.htm)
