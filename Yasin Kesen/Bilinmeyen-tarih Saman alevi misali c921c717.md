# Saman alevi misali

*Yasin Kesen Bilinmeyen-tarih*

<div>
 <p>
  <font>
   Bir düşünün. Geçen yıl en çok bildiğiniz ve girdiğiniz internet siteleri hangileriydi? Eski bookmark’larıma gözattığım zaman görüyorum ki geçen yıl en çok girdiğim siteler ile şimdi girdiklerim çok farklı siteler.
   <br/>
   <br/>
   Hatta daha 3 ay önce girdiğim sitelerden birçoğuna şimdi girmek aklıma gelmiyor bile! Siz de bir gözatın mutlaka şaşıracaksınız!
   <br>
    <br>
     En hızlı tüketilen medya aracı sayabileceğimiz internette, siteler popülariteyi çok çabuk kazanabildikleri gibi çok çabuk yitirebiliyor da. Düşünün mesela internet Mahir’in sitesini. Daha 2 ay önce dünyanın en çok ziyaret edilen sitesiydi belki. Şimdi ise siteye o zamankinin yüzde biri ziyaretçi gelmiyordur. Ya sebep?
     <br>
      <br>
       İçerik olarak Mahir’in sitesi çok kıyasa alınabilecek bir site olmayabilir. İşi kurumsal boyutta ve sanal ticaret boyutunda yapan sitelere baktığımızda da aynı şeyi görüyoruz. Amerika’da geçen yılın en çok ziyaret edilen sanal mağazaların hitlerinin düşmesi ile borsadaki hisseleri de düşüveriyor. Ve sonuç olarak daha hızlı bir ivme ile popülarite yitirme. Bir sonraki adımda ise personel azalması, yatırımların boşa gitmesi, kredilerin zamanının gelmesi ve iflaslar..  Ütopyadan bahsetmiyorum. Bizde sanal ticaret daha emekleme safhasında bile olmadığı için bu tip olayları gözümüzle görmüyor olabiliriz. Ama bunlar sanal ortamın acılı cilveleri.
       <br>
        <br>
         Peki popülarite nasıl korunacak? Bu da tabii ki sitelerin başındakilerin internet yayıncılığı konusunda yeni projeler geliştirmeleriyle doğru orantılı bir olgu. Hep aynı yerde sayıp duran, tekdüze bir şekilde güncellenip yayınına devam eden sitelerin popülaritesi de saman alevi süresince oluyor.
         <br/>
         <br/>
         İnsanların güncel ihtiyaçlarına, meraklarına ve günün “hit” olaylarına geniş yer verebilenlerin alevi ise kuvvetli yanıyor. Tabii ki bu sitelerin de alevlerinin üzerine her zaman için su dökülme tehlikesi var. Toplumun nabzını iyi tutabilen, internete takılan insanların gönlündekini tesbit edebilen siteleri güzel günler beklerken diğerlerini unutulanlar listesine eklenmek bekliyor.
         <br/>
         <br/>
         En hızlı tüketilen medya aracı internette, bu açıdan yayın planlamacılarına stresli bir görev düşüyor.
         <br/>
         <br/>
         İyi haftalar dileğiyle...
         <br/>
         <br/>
         YK
         <br/>
         <br/>
         Ailehekimi.com
         <br/>
         <br/>
         Türkçe içerikli sağlık sitesi sıkıntısını hep birlikte yaşıyoruz. Dizaynını beğenmesek de siteyi dolaştığımızda birşeyler bulabilince  seviniyoruz. www.ailehekimi.com, adı üzerinde aile sağlığına kendini odaklamış bir site.
         <br/>
         <br/>
         Vitaminler, akciğer hastalıkları, kan hastalıkları, apandisit, kalp hastalıkları, göz rahatsızlıkları, gebelik, beslenme... konularında bölümleri var.
         <br/>
         <br/>
         Siteye içerik desteği veren doktorlara dilerseniz sorularınızı yönlendirip cevap da alabiliyorsunuz.
         <br/>
         <br/>
         Sanal borsacı, yalancı borsacı!
         <br/>
         <br/>
         Borsa işlemlerinin internet üzerinden yapılabilmesinin yaygınlaşmasıyla, borsa danışmanlığı yapan ve analizler veren internet sitelerinin ortaya çıkması kaçınılmazdı. Sağlık ve eğitim gibi konularda internet sitesi kurmakta kılını kıpırdatmayan web firmaları paranın kokusunu aldıkları sektörde onlarca site açmaktan da kaçınmıyorlar.
         <br/>
         <br/>
         Neyse, lafı dolandırmayalım!
         <br/>
         <br/>
         Bu siteler gün boyunca internette olup da borsada işlem yapan yatırımcılara büyük hizmet veriyor aslında. Gün içerisindeki bilgi güncellemeleri ve verdikleri analiz grafikleri ile yatırımcıların gün içerisindeki yatırım stratejilerinde yönlendirici rol oynuyorlar.
         <br/>
         <br/>
         www.analiz.com
         <br/>
         <br/>
         İsmiyle özdeş bu sitede bütün hisse senetlerine ait analiz raporları ve grafikleri yer alıyor. Temel analiz, teknik analiz, piyasa indikatörleri, istatistikler ve haberler bu sitedeki ana başlıklar. Üyeliğin ücretsiz olduğu sitede üye olanlara ek danışmanlık hizmeti de veriliyor.
         <br/>
         <br/>
         www.borsacilar.com
         <br/>
         <br/>
         Haberler, forumlar, mailing list, eğitici bilgiler, linkler, chat ve oyun bölümlerinden de anlaşılacağı üzere borsa yatırımcılarının aktif katılımının sağlandığı bir borsa sitesi.
         <br/>
         <br/>
         Borsacılarda yaygın olan “tüyo” efsanelerinin kol gezdiği forum ve mailing list’e takılmaya ne dersiniz?
         <br/>
         <br/>
         www.borsanaliz.com
         <br/>
         <br/>
         IMKB’de bugün bölümünde günün yorumu, seans istatistiği, EPP indikatörü ve kapanış fiyatları bulunuyor. Teknik analiz bölümünde ise analiz yöntemleri, Elliot Dalga Teorisi ve Explorer formülleri mevcut. Şirket haberleri ve sermaya artırımı haberlerinin yanısıra yatırımlar için yorumlar da yer alıyor.
         <br/>
         <br/>
         Sanal “Hat” Sergisi
         <br/>
         <br/>
         Hat sanatlarıyla ilgileniyorsanız bu siteyi mutlaka ziyaret etmelisiniz (www.hat.8m.com). Yahya Daban adlı bir web tasarımcısının kişisel gayretleriyle hazırladığı sitede Adem Sakal, Fuat Başar, Hamit Aytaç ve Doğan Çilingir gibi meşhur hattatların onlarca hat çalışması ve hattatların biyografileri yer alıyor.
         <br/>
         <br/>
         Müzik bölümünde bütün ülkelerin milli marşlarını çekebileceğiniz linkler ve mehter marşları bulunuyor.
         <br/>
         <br/>
         Kur’an—ı Kerim bölümünde ise hem dinleme hem de download etme imkanı mevcut. Kısa sureler, Kabe’den 24 saat canlı yayın ve Ayasofya’da ezan da bu bölümde.  Kütüphane sayfasındaki linklerden de kültürel sitelere bir tura çıkabilirsiniz...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14379), [web.archive.org (arşiv bağlantısı)](http://web.archive.org/web/20050222044111/http://www.aksiyon.com.tr:80/yazdir.php?id=14379)
