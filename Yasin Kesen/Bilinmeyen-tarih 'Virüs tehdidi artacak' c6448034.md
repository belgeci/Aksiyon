# 'Virüs tehdidi artacak'

*Yasin Kesen Bilinmeyen-tarih*

<div>
 <p>
  <font>
   Antivirüs şirketleri, internet kullanımının yaygınlaştığı her geçen gün bilgisayar virüslerinin de çeşitlenerek çoğalacağını ve daha ciddi bir tehdit haline geleceğini düşünüyor. Bilgisayar virüsleri, bu yıl bilgisayar kullanıcılarının başını çok ağrıttı. Daha önceki yıllarda sürekli gündemde olan virüsler hiç bu kadar büyük bir tehdit olarak görülmemişti.
   <br/>
   <br/>
   İnternet ve e-mail kullanımı yoluyla çok kısa zaman dilimleri içerisinde tüm dünyaya yayılabilen virüsler ya da worm adı verilen solucanlar iş dünyasını aniden alt üst edebilecek güce erişmeye başladı. Bu yıl hiç gündemden düşmeyen SoBig adlı virüs silsilesi nedeniyle ekonomik olarak aşırı bir kaynak kaybı da ortaya çıkmış oldu. Bu da, bilgisayar kullanan ya da kullanmayan herkesin yaşamının bir ucunun bilgisayar virüslerine bağlı hale geldiğini gösteriyor. Virüslerden korunma yolları ve virüslerin geleceğini, virüslerle mücadele etmek üzere faaliyet gösteren Panda Antivirus şirketinin Türkiye yöneticileri Haydar Bektaş ve Yiğit Tütün ile konuştuk.
   <br>
    <br>
     <b>
      Virüsleri kim, neden üretiyor?
     </b>
     <br>
      <br>
       Bu bir pazar. Aslında birkaç nedeni var. Virüs yazanlar güçlerini ölçmeye çalışıyorlar. Direkt ticari kazanç sağlayabildiklerini söylememiz zor ama, bu şekilde güç gösterisi yaparak kendilerini ispatlayıp bir şekilde kariyer elde etme yolunu seçtikleri düşünülebilir.
       <br>
        <br>
         <b>
          Virüslerin, antivirüs şirketlerinin desteğiyle çıkarıldığı yönünde komplo teorilerine ne diyorsunuz? Antivirüs yazılımlarını satabilmek için, bu sahada faaliyet gösteren şirketlerin teşvikiyle virüslerin üretildiği söylenir hep...
         </b>
         <br/>
         <br/>
         Böyle bir şey mümkün değil. Şöyle açıklanabilir. Mahallenin camcısının birkaç çocuğa para verip camları kırdırması gibi düşünülebilir. Ama böyle bir şey olduğunda, camcı birkaç kez kırdırdıktan sonra bir tanesi çıkıp ele verebilir. O zaman da bu camcının bir daha iş yapması imkansız hale gelir. Dolayısıyla, antivirüs yazılımı üretenler için de böyle bir senaryo mümkün değil. Gerçekten böyle bir şey olsa, kısa zamanda ortaya çıkar ve antivirüs şirketleri iş yapamaz.
         <br/>
         <br/>
         <b>
          Ama her yeni virüs çıktığında, bunu temizleyecek yama programcıkların antivirüs şirketlerinin web sitelerinden yayınlandığını görüyoruz. Bu da şüpheleri artırıyor...
         </b>
         <br/>
         <br/>
         Bizim odaklandığımız faaliyet alanı virüslerle mücadele. Dolayısıyla işimiz gücümüz çıkmış ya da çıkabilecek virüsleri tespit etmek ve bunlara yönelik önlemler almak. Antivirüs çözümü üreten şirketler arasında da bir anlaşma var. Yeni bir virüs tespit ettiklerinde belli bir platformda bu virüsle ilgili bilgileri paylaşıyorlar. Çözüm geliştirirken işbirliği yapabiliyorlar. Bir de ABD"de hackerların bir topluluğu var. Bu topluluğun amacı, virüs ya da hack faaliyetleri ile üne kavuştuktan sonra büyük firmalara transfer olmak. Saldırıya maruz kalan büyük firmalar, hem bu kişilerin saldırısından kurtulmak için hem de sistemin güvenlik açıklarını tespit edip önlem almaları için hackerları işe alabiliyor. Bir anlamda kendilerini pazarlamak için kendi aralarında yarışma düzenledikleri de söylenebilir.
         <br/>
         <br/>
         <b>
          Virüsler nasıl bu kadar hızlı yayılabiliyor?
         </b>
         <br/>
         <br/>
         Yapılan araştırmalara göre virüsler en fazla HTTP ve SMTP portları üzerinden yayılıyor. Yani web ve e-mail aracılığı ile bulaşıyor. İnternet kullanıcılarının dikkatli olmaması da yayılma hızını artırıyor.
         <br/>
         <br/>
         <b>
          Bazı virüsler belli bir tarihe kilitlenmiş oluyor. Bunlar için ne diyeceksiniz?
         </b>
         <br/>
         <br/>
         Evet önemli bir nokta. Bu tür virüsler sinsi oluyor. Etki göstermeye başlayıncaya kadar nelere yol açacağını kimse bilemiyor ve o tarih gelinceye kadar da tüm dünyaya yayılmış oluyor. Bu yıl gündemi en fazla meşgul eden virüsler de bu sınıfa giriyor.
         <br/>
         <br/>
         <b>
          Virüslerin genellikle Microsoft tabanlı sistemleri etkiliyor olmasının sebebi ne?
         </b>
         <br/>
         <br/>
         Microsoft kullanıcılarının virüslerden en fazla etkilenen kitle olduğu bir gerçek ama bu Microsoft"un virüsler karşısında güçsüz olduğu anlamına gelmez. En fazla kullanılan işletim sisteminin Microsoft olması nedeniyle, hackerlar Microsoft sistemleri hedef alıyor. Daha fazla kullanıcıyı etkileyebilmenin yolu, doğal olarak en fazla kullanılan işletim sistemine saldırı yapmak. Linux sistemleri de pazarda önemli yer edinmeye başladı. Dolayısıyla yakın bir zamanda Linux tabanlı sistemlerde de virüs tehdidinin arttığını görmeye başlayacağız. Tabii şunu da belirtmek lazım. Microsoft"un çekirdeği hiçbir zaman Linux ya da Unix sistemler kadar güvenli değil...
         <br/>
         <br/>
         <b>
          Virüsleri önlemeye yönelik daha köklü bir çözüm yok mu? Donanımsal olarak ya da başka bir şekilde...
         </b>
         <br/>
         <br/>
         Güvenliğini sağlama almayanlar bu tür saldırılardan mutlaka etkilenecekler. Virüs tehdidini kablolarla ya da donanımsal başka araçlarla ortadan kaldırmaya çalışmak çözüm değil. O zaman da başka tehditler ortaya çıkacaktır. Birileri zarar görecek, birileri de zararı telafi etmeye çalışacak ki ekonominin çarkları dönsün. Ekonomi, bir hareketlilik olduğu sürece canlı kalır. 95"ten sonra güvenlik yatırımları önem kazandı. Firmalar, geleceklerini riske atmamak için bu tür yatırımları gerçekleştirmek zorunda. Herkes, kendi güvenlik sistemini kurmak zorunda.
         <br/>
         <br/>
         <b>
          Virüslerin bir çoğu belli karakteristik özellikleri taşıyor. Bu özelliklere göre filtre ettirerek virüsleri bertaraf etmenin yolu yok mu?
         </b>
         <br/>
         <br/>
         Bir kısmı için bu mümkün ama tüm virüsler aynı yolla bulaşmıyor. Her virüs Microsoft sistemlerindeki birden fazla açığı hedef alıyor ve hangisini boş buluyorsa sisteme o yolla sızıyor. Virüs, denediği yollardan birisi kapalıysa diğerine geçerek sistemi etki altına almaya çalışabiliyor. Yüzde 100 güvenlik asla mümkün olmuyor. Antivirüs ya da aparat kullanarak filtre ettirme haricinde koruma sağlanabilecek üç nokta var. İnternetin girişi, ana bilgisayarlar ve kullanıcılar. Bu yolların tümü koruma altına alındığında bile tam güvenlikten söz edilemez. Çünkü her an yeni bir virüs çıkabilir ve çok farklı bir yoldan sistemi etkilemeye çalışabilir.
         <br/>
         <br/>
         <b>
          Her bilgisayara modem gibi cihaz takılarak filtreleme sağlanamaz mı? Teknolojik olarak bu mümkün değil mi?
         </b>
         <br/>
         <br/>
         Elbette mümkün ama birkaç bilgisayar fiyatı kadar masraf edilmesini gerektirir. Ana bilgisayarlara bakıldığında 7 ana protokolün kontrol edilmesi gerekiyor. Bunu sağlayabilecek cihazların maliyeti oldukça yüksek. Kişisel bilgisayarlara bakıldığında ise, kontrol edilmesi gereken iki temel protokol var. Bu protokollerde kontrol yapacak bir cihazın üretilmesi mümkün ama biz kendini sürekli güncelleyen antivirüs çözümleriyle daha ekonomik sonuç alınabileceğini düşünüyoruz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1488 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3094), [web.archive.org (arşiv bağlantısı)](http://web.archive.org/web/20050216181829/http://www.aksiyon.com.tr:80/yazdir.php?id=3094)
