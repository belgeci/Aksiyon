# Tık tık tık iyi teknolojiler!

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20041213072827im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041213072827im_/http://www.aksiyon.com.tr/resim/512/21.jpg" vspace="5"/>
  </p>
 </font>
 <font class="content">
  Teknolojinin gelişmesi ve online hâle gelmesiyle hızla artan işlemleri yerine getirebilmek için teknolojinin ulaştığı en son bilgisayar sistemleri kullanılıyor.
  <br/>
  Yapı Kredi Bankası, 7 yıl önce kurduğu teknoloji merkezi ile bilgisayar müzesinin kapılarını Aksiyon'a açtı.
 </font>
 <p>
  <font class="content">
   Temizlik görevlilerinin gece mesaisinde güvenlik kameralarına yaklaşarak 'Tık tık tık eyi günler' dediği reklamlar henüz hafızalarda. 1997 yılında bilgi işlem ve çağrı merkezini İzmit-Gebze'de kurulan bankacılık üssüne taşıyan Yapı Kredi bugünlerde 60.yaşını kutluyor.
   <br/>
   <br/>
   Daha çok bir 'teknoloji üssü'nü andıran yeni gözdesinin tanıtımı için hazırlanan reklam filminin senaryosu da rakiplerinin bu teknoloji üssünü bir şekilde izleyerek taklit etmesini konu alıyordu. Gece nöbetindeki temizlik görevlileri o günlerde teknoloji harikası olarak kabul edilen güvenlik kamerasının karşısına geçip kendilerini izleyen casusları ihtar ediyordu.
   <br/>
   <br/>
   E-mail gruplarında dolaşan 'benzeri dünyanın en büyük müesseselerinde' ibareli 'kompüter, elektronik beyin makineleri' reklam kupürü internet kullanıcılarını en çok eğlendiren resimlerden biri. Teknolojideki hızlı değişime delil olacak nitelikteki bu resmin peşine düştük ve 'bankacılığın NASA'sı diyebileceğimiz Yapı Kredi Bankacılık Üssü'nde birbirinden ilginç bilgisayar manzaralarına tanık olduk. Gebze'de teknoloji üreticilerinde bile bulunması zor cihazların korunduğu bilgisayar müzesi var.
   <br/>
   <br/>
   1967 yılında 'elektronik beyin makinesi' olarak gazete ilanlarıyla tanıtılan 'teknoloji harikası'nı görememiş olsak da en az onun kadar ilginç 'sulu soğutma sistemi'yle çalışan bilgisayarlarla, verileri 'makaralı' şekilde çalışan bantlara yazan bilgisayarları görme imkanı bulduk.
   <br/>
   <br/>
   Türkiye'de ilk bilgisayarlı sistem yatırımını yapan Yapı Kredi, 1967'de Elektronik Hesap Merkezi Müdürü olan Orhan Telmen'in gayretleriyle bu adımı atmış. 23 Nisan 1965'te NCB şirketiyle imzalanan sözleşmenin ardından alınan elektronik beyin sisteminin çöktüğüne dair bir bilgiye ulaşamasak da makaralı disklerle çalışan bilgisayarın makaralarının dönme hızının elle takviye edilerek normale dönüştürüldüğünü öğrendik.
   <br/>
   <br/>
   1967'de tüm şubelerinde tutulan kayıtlar, günlük olarak, Galatasaray'daki Umum Müdürlük'te kurulmuş olan Elektronik Hesap Merkezi'ne özel olarak ulaştırılıp saniyede 600 ilâ 1000 karakter okuyabilen, dakikada 600-800 satır baskı yapabilen bilgisayarlara topluca giriliyormuş.
   <br/>
   <br/>
   Banka hesap bilgilerinin günlük yedeklemesi sırasında sürtünme nedeniyle makaralarda dönen bantlardan çıkan metal tozları ile sık sık arızalanan cihazın tozlarını saf alkolle temizledikten sonra makaraların hız ayarını elle yapan bilgi işlem görevlileri, zaman darlığı nedeniyle teknik servis çağırmaya fırsat bulamıyormuş. Sebebi ise, yedekleme çalışması için gerekli sürenin uzun olması. Sabah 8'de şubeler hizmet vermeye başlamadan önce yedeklemeyi bitirmeye çalışan bilgi işlem görevlileri, teknik servisi çağırıp yedeklemeyi yetiştirememe riskini almaktan çekinmiş ve şimdilerde tarihi eser olarak bakıp eğlendiğimiz cihazların dilini öğrenmişler.
   <br/>
   <br/>
   İlk online banka şubesi
   <br/>
   <br/>
   Genel merkez ile online bağlantı kurabilen ilk şubesini 1984'te hizmete sunan Yapı Kredi, bu şubeye ait bankoyu ve kullanılan bilgisayarlar ile yazıcıyı müzesinde saklıyor. 16K hafıza büyüklüğüne sahip terminallerdeki hafıza modülleri bugün en basit hesap makinelerinde bile işe yaramıyor.
   <br/>
   <br/>
   Müzede en çok ilgimizi çeken cihazlardan birisi de ilk kullanılan modem. Telefon hattı üzerinden merkez ile online şube arasındaki bağlantıyı sağlayan modem cihazının boyutu, orta büyüklükteki bir bilgisayar kasasının yarısı kadar. Oysa, şimdilerde bu modeme göre çok daha hızlı transfer yapabilen modemlerin boyutu bir parmaktan büyük değil.
   <br/>
   <br/>
   Modemin boyutu kadar ilgimizi çeken diğer bilgisayar parçası ise işlemci (cpu) yani bilgisayarda asıl işlev gören çip. Modemle yan yana sergilenen işlemcinin boyutu hemen hemen küçük bir dizüstü bilgisayar kadar! Yine aynı bölümde sergilenen daire şeklindeki cisim, 'makaralı' usulle çalışan bilgisayarın verilerini kaydeden disk. O dönemde en yüksek kapasiteli disk olarak kullanılan bu cisim sadece birkaç disket kadar bilgi saklayabiliyormuş!
   <br/>
   <br/>
   Sulu soğutma sistemi
   <br/>
   <br/>
   Bilgisayar teknolojisinin yaşadığı süreçler arasında soğutma işleminin 'su' ile yapılmış olabileceğini tahmin edemezdim. Ama ilk bilgisayarın oda büyüklüğünde olduğunu düşünürsek böyle bir cihazı soğutmak için su borularında deveran eden soğuk suyun teknolojiye hizmeti göz ardı edilmemeli. Şimdiki tüm bilgisayar teknolojilerinde fan sistemiyle bütünleşik ısı tutmayan metal kullanılıyor. Elektronik beyin olarak işlev gören makineleri soğutmak için makinenin her yerini dolaşan bakır borular içerisinden su dolaştırılıyormuş. Sürekli devr-i daim yapan su boruları ayrı bir odada bulunan su deposunda soğutulduktan sonra yine elektronik beyinleri soğutmak için göreve çıkıyormuş!
   <br/>
   <br/>
   Sulu soğutma teknolojisinin son üyesinin yüksekliği bir insan kadar, genişliği ise birkaç şişman insanla rekabet edecek ölçüde! Üzerinde 16 tane işlemci bulunan böyle bir makine, satın alındığı dönemde 150 bin dolar civarında bir değer taşıyormuş. Bir zamanlar Yapı Kredi'nin tüm yükünü çeken bu makinenin yerini şu an yine aynı boyutlarda olup en az on kat kapasite ile çalışan 8 ayrı makine taşıyor. İşlem hacminin hızla yükselmesi, işlemlerin 'online' hâle gelmesi ile daha yüksek kapasiteli teknolojilere ihtiyaç duyan sektör, teknoloji üreticilerinin sınırlarını zorlamaya devam ediyor.
   <br/>
   <br/>
   Onlarca yüksek kapasiteli diske ancak sığabilen hesap bilgilerinin yedekleme işlemi (disk değiştirme dahil) bugünün teknolojisiyle insansız ortamlarda yapılıyor. Güvenlik nedeniyle fotoğraf çekimi yapılamayan bölümlerde bulunan yedekleme ünitelerine belirli aralıklarla disk dolduruluyor. Dolan diskleri otomatik olarak değiştiren cihazlar her gün bankanın tüm yedeğini iki kopya halinde hazırlıyor.
   <br/>
   <br/>
   Yapı Kredi'nin Levent'teki Bilpa A.Ş. binasında hizmet veren ve bankanın kalbi durumundaki datacenterları, IBM firması ile ortak yürütülen, 8 aylık bir projelendirme çalışması ile kesintiye uğramadan" Bankacılık Üssü'ne taşındı.
   <br/>
   <br/>
   Artan iş yükünü karşılamak üzere teknoloji altyapısında köklü değişimler ve kapasite artırımı gerçekleştiren banka 69 milyon dolarlık yatırım yaptı. Bu yatırımlarla IBM'in S/390 teknolojisi üzerine bina ettiği "Paralel SysPlex" adı verilen, sistemlerin herhangi birinde olabilecek bir kesintinin bankacılık hizmetini kesintiye uğratmaması için diğer sistemin otomatik devreye girdiği yeni bir yazılım devreye alındı.
   <br/>
   <br/>
   Bilgi güvenliği had safhada
   <br/>
   <br/>
   Mimari tasarımı John McAslan Partners ve grubu tarafında gerçekleştirilmiş olan hem afet olaylarından hem de olası terör saldırılarından korunması için bir planlama yapılmış. Proje yönetimi Arup A.Ş. tarafından yürütülmüş olan kompleks, Çukurova Holding'e bağlı Baytur İnşaat Şirketi tarafından inşa edilmiş. 1994 yılında temeli atılan inşaat 1997 yılında tamamlanarak hizmete girmiş.
   <br/>
   <br/>
   24 saat mesainin sürdüğü Teknoloji ve Çağrı Merkezinde yaklaşık 2000 kişi çalışıyor. Bu kadar büyük bir kompleks içerisinde çeşitli sosyal alanlar da bulunuyor.
   <br/>
   <br/>
   Depreme dayanıklı şekilde tamamen prefabrike betondan inşa edilmiş olan binalarda son güvenlik teknolojileri kullanılıyor. Bilgisayar merkezinin güvenliğini sağlamak için ilgili binaların duvarları bombalamadan etkilenmeyecek şekilde inşa edilmiş.
   <br/>
   <br/>
   'Birleşik Krallık Tasarım Konseyi'nin (United Kingdom Desing Council) 'milenyum ürünü' ödülüne lâyık gördüğü yapı Türkiye'deki tek bankacılık üssü olarak faaliyet göstermeye devam ediyor. İstanbul Haliç'te tarihi eserlerle birlikte önemli yapıların sergilendiği Miniaturk'te de yer alıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16191&yorum_id=1), [web.archive.org (arşiv bağlantısı)](http://web.archive.org/web/20041213072827/http://www.aksiyon.com.tr:80/detay.php?id=16191&yorum_id=1)
