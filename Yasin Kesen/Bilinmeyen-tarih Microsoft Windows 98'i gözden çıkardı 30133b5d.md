# Microsoft, Windows 98’i gözden çıkardı

*Yasin Kesen Bilinmeyen-tarih*

<div>
 <p>
  <font>
   Microsoft, 2003’ün yaz aylarından itibaren Windows 98 ve Windows NT 4 işletim sistemi yazılımlarına verdiği teknik desteği sona erdireceğini açıkladı. Bahsi geçen iki işletim sisteminin ardından Windows Millennium, Windows 2000 ve Windows XP işletim sistemlerini pazara sunan Microsoft, 30 Haziran’da bu kararını uygulamaya başlayacak.
   <br/>
   <br/>
   Teknik destek ve yeni yama yazılımlarının durdurulması anlamına gelen bu kararın mali nedenler dolayısı ile alındığı ifade ediliyor. “Bireysel kullanıcı” veya “ev kullanıcısı” olarak tabir edilen çok sayıdaki bilgisayar kullanıcısının işletim sistemini değiştirmek zorunda kalmasına neden olacak bu karar, şimdiden büyük tepki toplamaya başladı.
   <br>
    <br>
     Microsoft’un, yeni ürünlerini pazarlayabilmek için eski müşterilerini zor durumda bırakacak olan bu uygulamasının neticesinde mevcut bilgisayar kullanıcılarının yüzde 42’sinin bir yıl içerisinde işletim sistemini değiştireceği tahmin ediliyor. Bu ise, Microsoft’un 2003 ve 2004 yılları içerisinde yeni ciro rekorları kırmaya hazırlandığını gösteriyor.
     <br>
      <br>
       Pacific Crest Equities adlı araştırma şirketinin tespitlerine göre, bilgisayar kullanıcılarının yüzde 42’sinin bilgisayarlarının donanımını da geliştirme kararı alması bekleniyor. Zira, dünya üzerinde kullanılan bilgisayarların önemli bir çoğunluğu, global ekonomik kriz öncesinde alınmış bilgisayarlardan oluşuyor. Bu da mevcut bilgisayarların çoğunluğunun kapasite olarak gelişmiş işletim sistemlerine hazır olmadığını gösteriyor.  Bu ise, 2003—2004 yıllarının bilgisayar üreticileri için de yıldızı parlayan yıllar olacağı anlamına geliyor.
       <br>
        <br>
         Pacific Crest Equities’in yaptığı araştırmadaki diğer bir bulgu ise, 150 milyon kişinin Microsoft Office programının eski sürümlerini kullandığı yönünde. Bu programların, Windows’un yeni sürümleri ile uyumlu çalışmadığı gözönüne alındığında, Microsoft’un en fazla kâr sağladığı ürünlerden Microsoft Office XP’nin satışlarında da patlama bekleniyor. Microsoft’un, Windows 98 işletim sistemi ile ilgili aldığı karar, lisans konusunu da yeniden gündeme taşımış oldu. Bazı çevreler, teknik destek sağlanmayan yazılımlar için lisans mecburiyetinin de ortadan kalkabileceğini ifade ediyor. Dolayısı ile temmuz ayından itibaren, Microsoft’un Windows 98 işletim sisteminin serbest kullanıma tabi bir işletim sistemi haline gelebileceği tahmin ediliyor.
         <br/>
         <br/>
         BSA tarafından takibi ve denetimi yapılan lisans işlemleri nedeniyle birçok firma ile mahkemelik olan Microsoft’un Windows 98 işletim sistemini “açık yazılım” haline getirerek ilk kez bir işletim sistemini ücretsiz olarak dağıtması bekleniyor.  Böyle bir kararın ise, özellikle okulların bilgisayarlaşmasına önemli bir katkı sağlayacağı düşünülüyor.
         <br/>
         <br/>
         Microsoft ise bu tartışmalı durum hakkında henüz kamuoyunu net olarak bilgilendirmiş değil.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 342 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2301), [web.archive.org (arşiv bağlantısı)](http://web.archive.org/web/20050222043631/http://www.aksiyon.com.tr:80/yazdir.php?id=2301)
