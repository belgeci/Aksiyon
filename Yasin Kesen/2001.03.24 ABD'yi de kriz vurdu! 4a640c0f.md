# ABD’yi de kriz vurdu!

*Yasin Kesen 2001.03.24*

<div>
 <img border="0" src="/web/20010608211656im_/http://www.aksiyon.com.tr/yazar/yasinkesen.jpg"/>
 <p class="spot">
  Geçtiğimiz haftalarda bilgisayarların ucuzlayacağına dair yazıda ABD'deki bilgisayar şirketlerinin satışlardaki düşmeler nedeniyle ucuz fiyat politikası uygulamaya karar verdiğini yazmıştım. Meşhur Silikon Vadisindeki elemanları işten çıkarma operasyonları, bu kararın hızla uygulamaya konacağının işaretçisi.
 </p>
 <p class="metin">
 </p>
 <p class="metin">
  Öncelikle personel masraflarını minimuma çekmeyi planlayan firmaların çıkardıkları eleman sayıları tüyler ürpertici seviyede. 4—5 biner elemanını birden işten çıkaran onlarca firma olduğunu bir düşünürseniz, ABD'li bilgisayar şirketlerindeki krizin boyutunu da aşağı yukarı tahmin edebilirsiniz.
 </p>
 <p class="metin">
  Bizdeki bilgisayar firmalarında 22 Şubat krizi öncesi zaten varolan sıkıntı, bu tarihte had safhaya ulaşmış oldu. Dolar bazında kredi ile çalışan firmaların tasfiye olacakları haberleri de iç piyasamızdaki binlerce bilgisayar firmasının uzun süre kepenk kapamalarına neden oldu. İthalatçı firmaların iflas etmesi durumu nedeniyle, getirdikleri malların garanti ve servis hizmetlerinin belirsizliğe dönüşmesi küçük çaptaki firmaların hepsini satış yaparken tereddütte bırakıyor. Öyle ya problemli çıkan ürünlerle ilgili gidilecek ilk adres o ürünleri son kullanıcıya ulaştıran bayiler olacak...
 </p>
 <p class="metin">
  Ancak, ABD'de süratli bir rüzgara dönüşen fiyat indirme kararları kısa zamanda uygulanmaya başlanırsa, hem iç piyasamızdaki bilgisayar firmaları hem de bilgisayar kullanıcıları, ABD'deki krizin olumlu etkilerini görecekler.
 </p>
 <p class="metin">
  ABD'deki krizin sonunun ne olacağını, işten çıkarılanların ne yapacağını merak ediyorsanız, "bırakın da bunu Amerikalılar ve yeni başkan George W. Bush düşünsün" derim. Bizim krizimiz bize çok bile geliyor, bir de ABD'deki krizin derdine düşersek boşuna kendimizi yorarız...
 </p>
 <p class="metin">
  Bu konularla ilgili haberleri dilerseniz şu sitelerden takip edebilirsiniz:
 </p>
 <p class="metin">
  www.ecommercetimes.com
 </p>
 <p class="metin">
  www.newsfactor.com
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  Kariyer.net Dubai'de ofis açıyor!
 </p>
 <img border="0" src="/web/20010608211656im_/http://www.aksiyon.com.tr/2001/329/resimler/Kari.jpg"/>
 <p class="metin">
  Türkiye'nin ilk ve en gelişmiş İnsan Kaynakları Sitesi Kariyer.net, Personel Seçme ve Yerleştirme alanında elde ettiği başarıyı uluslararası pazarlara aktarmak için karar aldı. Çalışmaları uzun zamandır süren ilk yurtdışı ofisini ise Nisan 2001'de Dubai'de açıyor. Dinamik ve hızla gelişen bir pazar olan Dubai, Kariyer.net'in amaçlarına ve sunduğu hizmete oldukça uygun bir seçim.
 </p>
 <p class="metin">
  Yeni açılım, gerek Dubai'deki firmaların Türkiye'deki kaliteli işgücüne ulaşabilmesi, gerekse Kariyer.net üyelerinin farklı ülkelerde iş olanaklarına sahip olabilmeleri açısından çok önemli bir aşama. Kariyer.net'in yeni çalışması zaman ve mekan sınırlarını ortadan kaldıran internetin sağladığı avantajlarla yepyeni fırsatlara kapı açabilecek.
 </p>
 <p class="metin">
 </p>
 <p class="arabaslik">
  INBOX'A GELENLER:
 </p>
 <p class="metin">
  Şükrü Akkaya, Abdullah Taşkın, Şenel Akbaş, Hüseyin Koçal, Ayşe Öztürk, Ömer Kurtar, Ahmet Hakan Göral, Atakan Temel, Bilal Kılıç, Ayhan Semerci, Süleyman Kayman, Mustafa Of, Mesut Çelik.
 </p>
 <p class="metin">
 </p>
 <p class="arabaslik">
  Başka söze gerek YOK.gov.tr
 </p>
 <img border="0" src="/web/20010608211656im_/http://www.aksiyon.com.tr/2001/329/resimler/Fatih.jpg"/>
 <p class="metin">
  Skandala dönüşen uygulama ve kararlar konusundaki rekorunu kimseye kaptırmayan YÖK Başkanı Kemal Gürüz evlere şenlik yeni bir operasyona daha imza attı. Anti—demokratik faaliyetleri tüm kurum ve şahıslarca tescillenen Gürüz, Fatih Üniversitesi ile ilgili aldırdığı kararlarla, sözkonusu üniversite hakkında başından beri ısrar ettiği kinci tutumunu bir defa daha teyid etmiş oldu.
 </p>
 <p class="metin">
  Eğitim dönemlerinde sık sık yaptırdığı teftişlerde bir sonuca ulaşamayan Gürüz, bayram günlerinden başlayarak bir kısım medya ile ortaklaşa son karalama operasyonunu tamamladı. Hayali varsayımlardan ibaret gerekçeleri dizerek bu kuruma öğrenci alınmasını engellemeye çalışan Gürüz, yandaşları ve medyadaki tamtamcılar, eğitim—öğretim sıkıntısı çekilen bir ülkede tamamen siyasi nedenlerle bir 'HUKUKSUZLUK' operasyonunun öncülüğünü yaptılar.
 </p>
 <p class="metin">
  Gelin hep birlikte bahsi geçen iki kurumun web sitelerini dolaşıp, kimin bilimle kimin siyasetle uğraştığını görelim.
 </p>
 <p class="metin">
 </p>
 <p class="metin">
  www.YOK.gov.tr
 </p>
 <p class="metin">
  Türkiye'deki bilim kurumlarını üst düzeyde temsil eden ancak sorumluluğunun büyüklüğü ile ters orantıda iptidai kararlar alıp uygulamaya koyan YÖK'ün sitesini gördüğümde, kişisel site açmış bir ortaokul çocuğunun sitesinin ilk günkü klasik görüntüsü hayalimde canlandı. Sitenin ilk sayfalarında ise on dakikalık tebessüm arası verdiğimi de itiraf etmeliyim...
 </p>
 <p class="metin">
  Sitenin bölümleri de klasik devlet mantığını çağrıştıracak nitelikte. Zaten bundan kimsenin de şüphesi olmazdı hani. Bölümlerin listesinin altında ise Kemal Gürüz'ün çeşitli gazetecilere cevaben yayınlattığı yazıları görünce de girdiğim sitenin adresinin doğru olup olmadığını kontrol etme ihtiyacı hissettim. Öyle ya site Gürüz'ün özel cevap aracı görevini üstlenmiş halde. Kurumun sitesini kişisel hesaplaşmaları için kullanmak da ne kadar ahlakiyse?!
 </p>
 <p class="metin">
  Duyurular, yönetmelikler, istatistikler gibi bölümlerin arasında bilimsel araştırmalar rehberi gibi bir bölüm aradı gözlerim. Yüksek Öğretim Kurumu'nun sitesinde bile bilimsel çalışmalarla ilgili bölüm olmayacaksa ne anlamı kaldı ki değil mi? Bu kurum bilimsel çalışmaları örgütlemekle görevli değil mi ki sitesinde bilimsel çalışmalara yer vermesin?
 </p>
 <p class="metin">
  Kısacası, YÖK'ün sitesinde bilimsel çalışma ile ilgili herhangi birşey YOK!...
 </p>
 <p class="metin">
 </p>
 <p class="metin">
  www.FATIH.edu.tr
 </p>
 <p class="metin">
  Gürüz'ün yeni skandalında mağdur olup gelecek yıl öğrenci almaması kararlaştırılan Fatih Üniversitesi, bilimsel çalışmaları ile ilgili haberlerini duyduğumuz meşhur Amerikan Üniversiteleri gibi bir siteye sahip.
 </p>
 <p class="metin">
  İstanbul Büyükçekmece'deki modern kampusten bir görüntü ile ziyaretçisini çarpan sitede, üniversite ve akademik birimler ile ilgili bilgilere geniş yer veriliyor. Yönetim ve Öğrenci işleri ile ilgili sayfalarda ise, üniversitedeki prosedürler açıklanarak öğrencilere yakınlık sağlanıyor.
 </p>
 <p class="metin">
  Kütüphane sayfasında ise, üniversitenin zengin kitap arşivine kolayca erişim sağlanıyor. Duyuru ve olaylar kısmında ise, kampusteki güncel olaylarla ilgili haberlere yer veriliyor.
 </p>
 <p class="metin">
  İmkan ve Hizmetler sayfasında ise üniversite öğrencilerine seğlanan burs, sağlık, yemek, spor, bilgisayar, psikolojik danışmanlı ve kariyer danışmanlığı ile ilgili detaylar bulunuyor.
 </p>
 <p class="metin">
  Kampuste yaşam adlı bölümde ise, öğrenci kulüpleri, yurtlar, kültürel ve sportif organizasyonlarla ilgili bilgiler veriliyor.
 </p>
 <p class="metin">
  Sanal Fatih Üniversitesindeki gezintimin ardından yine söyleyecek kısa bir sözüm var: web sitesindeki içerik açısından Fatih Üniversitesi, ileri derecede eğitim veren üniversitelerle eş seviyede!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010608211656/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/sanalpark/1.htm), [web.archive.org (arşiv bağlantısı)](http://web.archive.org/web/20010608211656/http://www.aksiyon.com.tr:80/2001/329/sanalpark/1.htm)
