# Fabrika ayarları

*Yasin Kesen 2015.03.17*

<div class="pNewsDetailMainContent" itemprop="articleBody">
 <p>
  Umutsuzluk insanlara neler düşündürüyor neler...
  <br>
   Mevcut siyasi tablonun değişmesinden umudunu kesenler, yeni senaryolara başladı.
   <br>
    Bu senaryolardan biri de AKP’nin fabrika ayarlarına geri dönmesi.
    <br>
     Geçen hafta, özellikle Twitter’da çok fazla yazılıp çizildi.
     <br>
      Bu konuda köşe yazısı yazanlar bile oldu.
     </br>
    </br>
   </br>
  </br>
 </p>
 <p>
  ‘Abdullah Gül bir umuttur’ diyerek Gül’ün AKP’nin başına geçmesiyle, partinin ilk günlerine dönebileceği hayalini seslendirenler oldu.
  <br/>
  Koltuğu kaptırma telaşına kapılan Davutoğlu, Gül’ün partiye dönüşü hakkında sorulan bir soruyu yarım ağızla ‘AK Parti’nin kapıları her zaman açıktır’ diyerek savuşturdu.
 </p>
 <p>
  Davutoğlu’na ‘alternatifin var’ mesajı vermek isteyen Erdoğan da Abdullah Gül’ün siyasete dönüp dönmeyeceği ile ilgili bir soruya ‘Hayırlı olur, isabetli olur’ deyiverdi.
 </p>
 <p>
  Davutoğlu-Gül ikilemini yaşayanlar, başka isimler üzerinden senaryoyu ilerletti. ‘Beşir Atalay, partiyi toparlamak için bakanlıktan ayrılıp parti yönetiminde görev aldı’ diye yorum yapanlar çıktı.
 </p>
 <p>
  ‘Bunca baskıya rağmen Ali Babacan fedakârlık yapıyor, ekonomiyi ayakta tutmaya çalışıyor. AKP’yi eski günlerine döndürmek istiyor’ diyenler de yok değildi.
 </p>
 <p>
  Merkez Bankası Başkanı Erdem Başçı ile Başbakan Yardımcısı Ali Babacan’ın, Kaçak Saray’da Yiğit Bulut ve Cemil Ertem nezdinde ekonomi brifingi vermeyi nasıl hazmettiğini soranlara karşı, ‘memleket sevdasıyla sabrediyorlar’ diye düşünenler de oldu.
 </p>
 <p>
  Telaffuz edilen daha birçok isim var bu senaryoyu kuvvetli kılmak adına. Hepsi çaresizlikten ve iyi niyetle dile getirilen senaryolar.
  <br/>
  Bunları söyleyenler, sadece içlerindeki isyankâr çığlıkları bastırmak için ‘Pollyanna’ senaryolarına başvuruyor.
  <br/>
  Bunlar boş umutlar.
 </p>
 <p>
  Bu senaryolara güvenip AKP’ye tekrar sempati beslemeye başlayanlar ayazda kalır. Peygamber Efendimiz (sav), “(Akıllı ve olgun) Mü’min aynı delikten iki defa sokulmaz, ısırılmaz.” (Buhârî, Edeb, 83; Müslim, Zühd, 63) buyurmuşlar.
 </p>
 <p>
  Yani aklı başında mü’min; ihtiyâtlı, tedbirli ve uyanık hareket etmeli. Bir defa aldatılsa bile gaflete düşüp ikinci defa aynı hataya düşmemeli.
  <br/>
  ‘Sivil Anayasa’ vaadiyle oy isteyip bu sözünü bilerek ve isteyerek yerine getirmeyenlere tekrar prim vermemeli. Anayasa meselesi her gündeme geldiğinde, kendi tasarısını dayatmaktan vazgeçmeyenlere güvenmemeli.
 </p>
 <p>
  Yol yapmayı yolsuzluk yapmak için alet olarak kullananlara kanmamalı. Dar gelirli için sosyal konut yapacağız diye milleti kandırıp kupon arazileri milyarder inşaat şirketlerine peşkeş çekenlere kulak asmamalı.
 </p>
 <p>
  Cumhuriyet tarihinin en hukuksuz yasalarını onaylayan Gül’ün AKP’nin başına geçmesiyle işlerin düzeleceğini ummak, büyük bir hata.
  <br/>
  Kısacası, AKP’nin fabrika ayarlarına geri dönmesi çok zor görünüyor. Nokta!
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/fabrika-ayarlari_550182), [web.archive.org (arşiv bağlantısı)](http://web.archive.org/web/20150707104916/http://www.aksiyon.com.tr/sosyal-evren/fabrika-ayarlari_550182)
