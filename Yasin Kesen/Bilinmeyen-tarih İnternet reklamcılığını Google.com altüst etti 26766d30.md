# İnternet reklamcılığını Google.com altüst etti

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20041225002649im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002649im_/http://www.aksiyon.com.tr/resim/459/76.jpg" vspace="5"/>
  </p>
 </font>
 <font class="content">
  Reklam geliri beklentisiyle portallar kurup geliştiren, web sitesi açarak geniş kitlelere ulaşan “sanal medya” girişimcileri, iki dâhi gencin kurduğu Google nedeniyle hayal kırıklığı içerisinde. İşte, yükselen internet reklamcılığının rotasını kendi lehlerine çeviren iki gencin başarı hikâyesi...
 </font>
 <p>
  <font class="content">
   Milenyumun başlangıcı ile birlikte sosyal hayat içerisinde önemli bir yer edinen internetin, tanıtım, gazetecilik, araştırma gibi faaliyetlerde meydana getirdiği değişimin reklamcılık alanında da ciddi sarsıntılar oluşturacağı konuşuluyordu. İnsanların, aradığı her türlü bilgi ya da belgeyi internette bulabileceğine inanmaya başlaması ile birlikte kullanım oranı hızla yükselen arama siteleri, aynı dönemde internet reklamcılığından küçümsenmeyecek kazançlar sağladı. Tüm dünyada yazılı ve görsel medyanın reklam gelirleri noktasında sıkıntıya düştüğü dönemde Yahoo, Altavista, Hotbot, Excite gibi arama siteleri büyük gelir sağladı. Ancak, herşeyin hızla değiştiği internette reklamcılığın yönü de kısa zamanda değişti ve dünya çapında ün yapmış arama sitelerinden bazılarının batışı gündeme geldi.
   <br/>
   <br/>
   1998 yılına kadar en iyi olarak gösterilen arama sitesi Altavista.com, aynı yıl CMGI adlı ABD’li şirket tarafından 2.4 milyar dolara satın alınmıştı. Digital Equipment adlı bir bilgisayar şirketi tarafından donanımla ilgili bilgi vermek üzere faaliyete geçen site, daha sonra çehresini değiştirerek arama sitesi haline gelmiş ve kısa zamanda internetin yıldızı olmuştu. 1998 yılından sonra hizmet portföyünü genişletemediği, internet kullanıcılarına yeni imkanlar sağlayamadığı ve arşivini zenginleştiremediği için de hızla sönmüştü. 1998 yılında ortaya çıkan Google ve Google’a en büyük desteği veren Yahoo ile rekabet edemez hale gelince Şubat 2003’te 60 milyon dolar nakit ve 80 milyon dolarlık hisse senedi karşılığında Overture adlı bir pazarlama şirketine satılmıştı.
   <br/>
   <br/>
   Altavista’nın çöküşüne temel oluşturan Google ise, 1995 yılında Stanford Üniversitesinde doktora çalışması yapan iki gencin eseri. Günlük 200 milyon arama yapılan Google’ın teknik altyapısı için üç yıl çalışan Larry Page ve Sergey Prin ikilisi, internette önemli bir başarıya imza atmak isteyen genç girişimcilerin favorisi konumunda. Tüm dünyada internetin kullanım şeklini değiştiren Google’ın ilk faaliyet yeri ise, bu ikilinin üniversitedeki çalışma ofisi. Test aşamasında en büyük desteği Yahoo’nun kurucusu David Filo’dan alan ikili, çevrelerindeki yatırımcılardan toparladıkları 1 milyon dolarlık sermaye ile 1999 yılında ilk patlamayı gerçekleştirdi. O dönemde günlük 500 bin aramanın yapıldığı Google’ın arşivini genişletmek için sadece 8 kişilik bir ekip çalışırken şimdilerde bin kişinin güç verdiği Google’ın arşivinde 3 milyardan fazla site bulunuyor.
   <br/>
   <br/>
   Glokalizasyon (Global-Lokal) olma ilkesini gecikmeden uygulamaya koyan genç ortaklar, 88 farklı dilde sağladıkları site arayüzü sayesinde tüm dünyada vazgeçilmez hale gelince reklam kilidinin anahtarını da kırmış oldular. Sitede arama yapılan kelimelere göre reklam gösterimi sistemini kuran iki dâhi genç, sundukları esnek reklam sistemi sayesinde küçümsenemeyecek sayıda reklam verene de ulaşmış oldular. Şu anda 100 binden fazla reklama ev sahipliği yapan Google’ın vazgeçilmezliğinin temelinde, Google arşivinin en geç iki günde bir kendi kendini güncelliyor olması yatıyor. Siteleri tek tek inceleyip, sitelerde geçen kelimelere göre tasnif yapan ve ziyaret oranını dikkate alan Google’ın kurucuları, kendi hazırladıkları özel program sayesinde arşivdeki tüm siteleri otomatik olarak tarıyor. Böylece, içeriği değişen web siteleri de kısa zaman içerisinde Google’da yeni haliyle yer buluyor.
   <br/>
   <br/>
   Altavista ve Yahoo gibi arama sitelerinin, genişleyen arşivlerini güncelleme noktasında çözüm bulamaması nedeniyle silinip gitmesi, bu tür arama sitelerinin reklam gelirlerinin de dibe vurmasında önemli bir dönüm noktası olmuş oldu. Meşhur arama sitelerinden Yahoo, Google’a verdiği destek sayesinde güçbirliğine gitti ve rakipleri arasından sıyrılabilen tek örnek oldu. Kısa zamanda portal yapısını benimseyip başarılı bir dönüşüm sağlayan Yahoo, ücretsiz olarak sağladığı e-mail türü hizmetler sayesinde ziyaretçilerini de korumuş oldu.
   <br/>
   <br/>
   <b>
    Arama sitelerine nasıl girilir?
   </b>
   <br/>
   <br/>
   İnternette yer alan birçok firma için can alıcı nitelikteki bu sorunun cevabı gayet basit. Google’ın tüm rakiplerini silip süpürmesinin ardından, birçok arama sitesi Google’ın arşivini kullanmaya başladı. Bu sitelerin, kendi arayüzleri ve kurumsal kimlikleri içerisinde yayınladıkları arama sonuçları büyük oranda Google’dan besleniyor. Yani, arama sitelerinde yer almanın yolu Google’a girmekten geçiyor. Google’a girmek için dikkat edilmesi gereken önemli birkaç teknik unsur bulunuyor. Bunlar, sitenin adresi içerisinde geçen kelimeler, sitenin ana sayfasında geçen kelimeler ve sitenin kodlamasında kullanılan meta tag etiketleri arasında yer alan anahtar kelimeler (keywords).
   <br/>
   <br/>
   Sitenin ziyaretçi sayısı, Google’da aranma oranı ve Google’dan tıklanma sayısının artması da arama sonuçları listelenirken sıralamayı belirleyen önemli unsurlardan. Eğer web siteniz Google’da yer almıyorsa, başlangıç noktanız Google editörlerini sitenizden haberdar etmek olmalı. www.google.com/intl/tr/add_url.html adresinden giriş yaparak bu konudaki ilk adım atılabilir.
   <br/>
   <br/>
   <b>
    Google’a reklam vermek çok kolay
   </b>
   <br/>
   <br/>
   Google’a reklam vererek ziyaretçi trafiği oluşturmak da aramalarda üst sıralara tırmanmanın bir yolu olarak denenebilir. Grafik tabanlı reklam ya da içeriğin yer almaması nedeniyle reklam verenler arasında bir uçurum oluşturmayan Google’ın esnek yapısı, portallardaki reklamların hızla azalması sonucunu doğuruyor.
   <br/>
   <br/>
   Herhangi bir arama yapıldığında beliren reklamların alt kısmında bulunan “Mesajınızı burada görün...” linkini tıkladıktan sonra Google reklamları arasında yer almanın ilk adımı atılabiliyor. AdWords olarak da adlandırılan kelime bazlı reklam sistemi sayesinde, reklam verenler istedikleri hedef kitleye direkt olarak ulaşabiliyor. Örneğin, bir çiçek satıcısı, tüm aramalarda görüntülenmek yerine çiçekle ilgili anahtar kelimeleri belirleyerek sadece bu kelimeler arandığında reklamının görünmesini isteyebiliyor. Hangi kelimenin günde kaç kez arandığı, yapılan aramalarda reklamlara kaç kez tıklandığı gibi istatistiklerle reklam verene rehberlik eden sistem, reklam verenin tıklama başına ödeyeceği ücreti kendisinin belirlemesine imkan sağlıyor. Tıklama başına ödenecek olan ücrete göre, reklamın kaçıncı sırada yer alacağı ve kaç defada bir görüntülenebileceği gibi bilgiler de reklam verene sunuluyor. Reklam verenlerin bütçe açısından sıkıntıya girmemeleri için uygulanan diğer bir sistem ise, günlük reklam bütçesi için üst sınır belirlenebilmesi. Tıklama başına 10 cent ücrete göre reklam başlangıcı yapan bir reklam veren, verdiği reklamın günde 5 dolardan fazla bir masraf oluşturmaması yönünde de karar verebiliyor. Böylece, günlük limitini dolduran reklam aynı gün içerisinde bir daha görüntülenmiyor. Art niyet taşıyan internet kullanıcılarının bazı reklamlara çok tıklama yaparak reklam verenleri zarara uğratması da engellenmiş oluyor. Başlangıçta 5 dolarlık kayıt ücreti alan Google reklam sistemi, verilen reklamlarla ilgili günlük raporlama yapıyor, anahtar kelimelerin her an güncellenebilmesini sağlıyor ve internette arama yapanlar arasında gerçek hedef kitleye ulaşılmasını sağlıyor.
   <br/>
   <br/>
   1995 yılında iki gencin temelini attığı bu dâhiyane proje, her ne kadar internet reklamcılığından gelir bekleyen web sitelerine büyük bir darbe vurmuş olsa da internetteki seyrin orijinal fikir pırıltılarıyla kısa zamanda değişebileceğinin önemli bir göstergesi...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3007&yorum_id=1), [web.archive.org (arşiv bağlantısı)](http://web.archive.org/web/20041225002649/http://www.aksiyon.com.tr:80/detay.php?id=3007&yorum_id=1)
