# Eski fenomenler bardak oldu

*Yasin Kesen 2015.05.12*

<div class="pNewsDetailMainContent" itemprop="articleBody">
 <p>
  Herkesin malumu.
  <br>
   ‘Eski çamlar bardak oldu’ diye bir deyim vardır.
   <br>
    Bu deyim, kimilerince ‘eski camlar bardak oldu’ diye de kullanılır.
    <br>
     Çam mıdır, cam mıdır? Bu konu üzerine sürüyle efsane üretilir durur.
     <br>
      Neyse.
      <br/>
      Benim anlatacağım husus fenomenlerle ilgili.
      <br/>
      İnternetteki ‘sosyal ağlar’ın ‘sosyal medya’ diye adlandırılmaya başladığı 2009 ve sonrasındaki yıllarda Twitter’ın meşhur fenomenleri vardı.
      <br/>
      Her akşam esprili bir tweet patlatan ‘Beyinsiz Adam’ vardı mesela...
      <br/>
      Her biri espri kaynağı @burusvilis, @fayntenks ya da @taci_kalkavan’ı herkes bilirdi.
      <br/>
      @FerdiCarrefour’un esprileri de iyiydi.
      <br/>
      ‘Tiridine bandım’dan mütevellit @twidinebandim’ı da hatırlayanlar çıkacaktır.
      <br/>
      Ali Ağaoğlu’nu alaya alarak meşhur olan @Para_Ali hesabı da fena değildi hani...
      <br/>
      Gün oldu devran döndü...
      <br/>
      Gezi Süreci’nden sonra siyasetin dilinin bozulması ve iktidarın kutuplaştırıcı söylemleri nedeniyle Twitter’da bağbozumu başladı. Eskiden ekranlarda arz-ı endam eden fenomenler bir bir tarihe karıştı.
      <br/>
      Kimisi hesabın ismini değiştirerek gerçek ismiyle kullanmayı tercih etti. Kimisi de hiç etkileşim sağlamayan ve tekrara düşen bayat esprileriyle tweet atmaya devam etti.
      <br/>
      Sosyal medya boşluk kabul etmez...
      <br/>
      ‘Korku İmparatorluğu’na adım adım gidilen süreçte cesareti kırılan ya da popülaritesi sıfırlanan fenomenlerin yerini yeni fenomenler aldı.
      <br/>
      Melih Gökçek ile kapışmalarıyla bilinen @OdunHerif bunlardan biri mesela...
      <br/>
      Güncel gelişmelerle ilgili ağır ama zekice eleştirileriyle Atilla Taş (@AtillaTasNet) oldukça dikkat çekti yeni dönemde. Gerçek kimliğiyle fenomen olan nadir isimlerden biri kendisi...
      <br/>
      Saray ve güdümündeki hükümetin alengirli planlarını deşifre ettiği için birkaç kez hesabı kapatılan Fuat Avni’yi (@fuatavni_f) anlatmaya gerek yok herhâlde. O da gündem belirleyen fenomen diye anılabilir bu süreçte...
      <br/>
      ‘Belki şurada ... vardır. Şuraya da bir ...  çizelim’ şeklindeki kalıp cümlelerin içine ince espriler sığdıran @RessamBob hesabını da unutmayalım. Gündeme ‘cuk’ diye oturan yorumlarla nefes aldırıyor bu hesap...
      <br/>
      Kocaman ayakkabılı karikatürleriyle gündemi esprili şekilde yorumlayan ve onlarca çakması bulunan ‘Baattin’ hesapları da dikkate değer.
      <br/>
      Ünlü tarihçi İlber Ortaylı’nın ‘cahiller’ lafıyla dile getirdiği eleştirilerden yüzlerce espri türeten @ilberhocaniz hesabı da eski fenomenlerin yerini alanlardan.
      <br/>
      Ve son olarak...
      <br/>
      Bana göre sürecin en bomba fenomeni @TayyipAga hesabı.
      <br/>
      Orantısız zekâ içerikli esprilerin iki kez karesini alıp sekizle çarpmadan bırakmayan bu hesabı takip etmeyen kayıptadır. Yüksek gerilimli günlerde sinirleri gevşetecek bir kaynağa sahip değildir. O kadar takip edilesi bir hesap yani...
      <br/>
      Ne diyelim...
      <br/>
      Eski fenomenler bardak olduğu için süreç boyunca yeni fenomenlerle sinirlerimizi gevşetmeye çalışalım...
     </br>
    </br>
   </br>
  </br>
 </p>
 <p>
  <img alt="" src="http://web.archive.org/web/20150717162033im_/http://medya.aksiyon.com.tr//aksiyon/2015/05/12/568320.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/eski-fenomenler-bardak-oldu_550868), [web.archive.org (arşiv bağlantısı)](http://web.archive.org/web/20150717162033/http://www.aksiyon.com.tr/sosyal-evren/eski-fenomenler-bardak-oldu_550868)
