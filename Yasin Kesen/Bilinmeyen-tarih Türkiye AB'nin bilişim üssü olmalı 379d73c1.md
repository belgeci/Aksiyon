# Türkiye, AB’nin bilişim üssü olmalı

*Yasin Kesen Bilinmeyen-tarih*

<div>
 <p>
  <font>
   Global ekonomik krizlerden çıkış yolu arayan Amerikan şirketleri son zamanlarda dünyanın değişik bölgelerine yönelik taarruza geçti. Bazı kulislerde, Amerikan merkezli inşaat ve yatırım şirketlerinin Irak’ın yeniden inşasına yönelik planlar hazırladıkları konuşuluyor. Planların uygulanmaya başlaması ile, ilgili şirketlerin içerisinde bulundukları mali bunalımı atlatabileceği konuşuluyor.
   <br/>
   <br/>
   Dünya kamuoyundan gizlenmeye çalışılsa da ABD’nin teknoloji merkezi Silikon Vadisi’nde de işlerin eskisi gibi parlak olmadığı artık herkes tarafından biliniyor. Kendi iç piyasasını doyuran ABD’li teknoloji şirketleri, bunalıma girmemek için ya binlerce çalışanını kapı önüne bırakıyor ya da Microsoft gibi şirketler, lisanslama adı altında yeni metodlar uydurarak para kasası gözüyle bakılan Avrupa ülkelerine saldırıyor.
   <br>
    <br>
     Business Software Alliance (BSA) adlı iş yazılımcıları organizasyonu çatısında, dağıtılan yazılımların lisanslarını denetleten Microsoft, her geçen yıl yeni prensiplerle kurumların karşısına çıkıyor ve yeni düzenlemelerden haberi olmayanların canını fena halde yakıyor. Özellikle Avrupa’nın, ABD karşısında önemli bir güç haline gelmesiyle birlikte, Avrupa merkezli Linux türü yazılım sistemlerinin gelişmesi, Microsoft gibi dünya çapında tekel olmaya alışmış şirketlerin tatlı rüyalarını, mali bunalıma yönelen kabuslara döndürebiliyor.
     <br>
      <br>
       Lisans eksiği bulunan şirketlere kesilen cezalar ve meslekten men edilme uygulamaları, lisanslama konusunda ihmalkar davranan şirketleri adeta batırmayı hedefliyor. Yüksek cirolu önemli ihalelerde rakip olarak ortaya çıkan Avrupalı şirketler nedeniyle, pazar payı daralan Amerikan şirketleri, bu şirketlerin batırılması için sadece finansal oyunları değil, yazılım şirketleri aracılığıyla lisans adı altında teknolojik oyunları da tercih edebiliyor. ABD’nin Irak operasyon planına baştan beri soğuk duran Avrupalı şirketler, operasyonu çıkış yolu olarak gören Amerikan şirketlerinin dirilişini geciktirdiği için belirgin bir tepki ile karşılaşıyor. Bu tepki ise, Avrupa’da halen etkin rol oynayan Microsoft gibi şirketlerin lisanslama ile ilgili yeni çalışmaları başlatmasıyla gün yüzüne çıkmış oluyor...
       <br>
        <br>
         Faaliyet gösterdiği ülkelerdeki finansal işlemlerini bile ABD’den yönetmeyi tercih eden Microsoft, bu metod sayesinde birçok ülkede vergi bile ödemiyor. Ancak, o ülkelerin vergi sisteminin can damarını teşkil eden şirketlerin bütçesinden önemli bir payı, lisans yenileme ücreti olarak almayı ihmal etmiyor...
         <br/>
         <br/>
         Avrupalı şirketler ne yapmalı?
         <br/>
         <br/>
         Siyasi güç olarak Avrupa’nın Amerika ile her gün çatışmaya başladığı şu dönemden sonra, Avrupalı şirketlerin yazılım konusunda işini sağlama alması gerekiyor. Tüm dünyada tekel haline gelen şirketlerin yazılımlarını kullanmak yerine, sahiplenebileceği yazılım şirketlerini güçlendirmesi gerekiyor. Bunun için de, hızla teknopark projelerine yönelmesi gerekiyor.
         <br/>
         <br/>
         Avrupalı hükümetler ile Avrupalı şirketler işbirliği yaparak, gerek Avrupa ülkelerindeki gerekse komşularındaki girişimci gruplara yönelik yeni yatırım imkanları hazırlamalı, gelecek yıllarda Avrupa’da kullanılacak tüm yazılımları buralardan tedarik edebilmeyi hedeflemeli.
         <br/>
         <br/>
         Bu noktada, Türkiye, Avrupa için çok önemli bir rol oynuyor. Siyasi konularda karar verme aşamasında her zaman Avrupa ve ABD arasında tercih yapmakta zorlanan Türkiye, Avrupa’nın teknoloji geliştirme merkezi olmayı hedeflemeli. ABD’nin Hindistan’ı bir teknoloji üssü haline getirdiği gibi, Avrupa da Türkiye için bu rolü düşünmeli ve sınır komşusu olduğu Türkiye’yi Avrupa Birliği’ne dahil ederek, Türkiye’nin ABD konusunda siyasi istikrara kavuşmasını sağlamalı.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 356 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2423), [web.archive.org (arşiv bağlantısı)](http://web.archive.org/web/20050222043656/http://www.aksiyon.com.tr:80/yazdir.php?id=2423)
