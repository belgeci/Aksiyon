# Bilişim sistemi yönetiminde yeni dönem

*Yasin Kesen Bilinmeyen-tarih*

<div>
 <p>
  <font>
   Plansız bilgi işlem yatırımları sona eriyor. Kurumsallaşma sürecini tamamlayan işletmelerin kullanmaya başladığı kurumsal bilişim sistemi yönetimi yazılımları, iş akışı ile bilişim sistemlerini entegre ederek verimliliğe ve kurumsal önceliklere dayalı bilgi işlem yatırımı yapılmasını sağlıyor.
   <br/>
   <br/>
   İşletmelerde bilgisayar kullanımının yaygınlaşması ile birlikte artan verimlilik, hem işletmeleri daha gelişmiş yazılımlara yöneltti hem de yazılım firmalarını kurumların tüm altyapısını bir araya getiren yazılımlar üretmeye. Kurumların bünyesindeki tüm çalışmaları ortak bir sistem üzerinde birleştiren ERP (Enterprise Resource Planning: Kurumsal Kaynak Planlama) yazılımlarının geliştirilmeye başlanması ile birlikte, büyük ölçekli işletmelerde zaman ve kaynak kaybına neden olan küçük yazılımların yerini ERP yazılımları almaya başladı. Çok kısa bir sürede kurumun varlıklarının, performansının ve verimliliğinin izlenebilmesini sağlayan bu yazılımlar, kurum yönetiminin hava durumu izleme rahatlığına ulaşmasını sağladı. ERP yazılımlarının getirdiği hız avantajını yaşayan yöneticilerin en büyük kazancı ise, yeni yatırım çalışmalarına, yeni projelere daha fazla zaman ayırabilmek.
   <br>
    <br>
     Kurumsal sistem yazılımları arasında yerini alan BMC Software"in Türkiye Genel Müdürü Bartu Bugatur, bu tür yazılımlar sayesinde iş dünyasının bilişime bakış açısının değiştiğini ifade ediyor. Bu değişimle birlikte, şirketlerin yazılım yatırımlarına salt bir "bilişim projesi" gözüyle bakmayı bırakarak "bilişimle ilişkili ticari projeler" anlayışını kabullendiğini belirtiyor.
     <br>
      <br>
       BMC Software"in "BSM Stratejisi" adını verdiği yeni kurumsal bilişim sistem yönetimi yazılımı sayesinde, kurumların bilişim ağlarının anlık olarak gözlemlenebildiğini belirten Bugatur, müdahale gerektiren durumlarda nokta tespiti yapılmasını sağlayarak sorunların en kısa sürede çözüme ulaştırılabildiğinin altını çiziyor. Gerçek anlamda bilişim sistemleri ile entegre edilmiş hizmet yönetimi yaklaşımıyla, firmalardaki geleneksel bilgi işlem yönetiminin ötesine geçilerek verimliliğin esas alındığı bilişim altyapılarının önem kazandığına dikkat çeken Bugatur, kurumsal önceliklere dayalı yatırım yapılması gerektiğini ifade ediyor.
       <br>
        <br>
         BMC Software EMEA Bölge Direktörü Simon Teager ise, günümüzün rekabetçi ortamında IT (bilgi-işlem) ve ticaretin, birbirinden ayrılamaz olgular olduğunu vurgulayarak çoğu IT yönetim çözümlerinin bu önemli bağlantıyı desteklemediğine değindi.
         <br/>
         <br/>
         BMC Software"in, BSM stratejisini, "Etkili Hizmet Yönetimi", IT Hizmet ve Uygulamalar Yönetimi" ve "IT Operasyonları ve Altyapı Yönetimi" olmak üzere, üç önemli bileşen etrafında oluşturduğunu vurgulayan Teager; stratejinin, günümüzde IT projelerinin bulunmadığı, yalnızca teknoloji tarafından desteklenen projelerin bulunduğu temel inancı üzerine geliştirildiğini ifade etti. İş dünyası ile teknolojinin iç içe geçtiğine inandıklarını belirten Teager, bu nedenle BMC hisselerini Nasdaq borsasından New York borsasına transfer ettirdiklerini açıkladı.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 618 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2727), [web.archive.org (arşiv bağlantısı)](http://web.archive.org/web/20050223015110/http://www.aksiyon.com.tr:80/yazdir.php?id=2727)
