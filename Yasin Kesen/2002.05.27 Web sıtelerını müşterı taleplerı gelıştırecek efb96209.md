# Web sıtelerını müşterı taleplerı gelıştırecek

*Yasin Kesen 2002.05.27*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226125748im_/http://www.aksiyon.com.tr/resim/390/78.jpg" vspace="5"/>
   <!--- Resim Burada ---------->
  </p>
 </font>
 <font class="content">
  CRM (Müşteri İlişkileri Yönetimi) sistemini kuran web siteleri, topladığı bilgilerle müşteri talep ve eğilimlerini belirleyip strateji geliştiriyor.
 </font>
 <p>
  <font class="content">
   Bilişim gündemi yoğun bir ülkede yaşıyoruz. İnternet haftası yapılıyor. Ardından interneti içine alan yeni RTÜK yasa tasarısı gündeme geliyor. Yasa tasarısı henüz gündemden inememişken Bilişim Şurası başlıyor. İnterneti kalıplar içine alma çabalarını oluşturan tüm bu faaliyetler zihinlerimizi öyle meşgul ediyor ki yeni projeler geliştiremiyor, dünyada internet kullanımındaki yeni trendlerden kopuyoruz. İnternetimizin alanını daraltma çabalarımızla birlikte, gelişmiş ülkelerin interneti daha verimli kullanma çalışmalarının bizim için pek bir anlamı kalmayabiliyor.
   <br>
    <br>
     Tüm bu olup bitenlere kulak asmamayı tercih edersek (ki en iyisi kesinlikle bu) o zaman belki ufkumuzu açma, gelişmeleri izleme şansımız doğuyor.
     <br/>
     <br/>
     3 boyutlu web siteleri
     <br/>
     <br/>
     Özel gözlüklerle izlenen 3 boyutlu televizyon yayınlarının ardından şimdi de 3 boyutlu internet yayıncılığı gündemde. Görüntü kalitesinde ciddi mesafe kaydeden donanım sektörünün de 3 boyutlu görüntüleme sistemleri üzerine çalışmalara başladığı belirtiliyor.
     <br/>
     <br/>
     Diğer yandan mouse (fare) teknolojisinin yeni düğmeler eklenerek gelişmesinin de 3 boyutlu görüntüleme sistemlerini destekleyeceği ve kullanımın daha da kolaylaşacağı ifade ediliyor.
     <br/>
     <br/>
     CubicEye isimli web tarama programı ekranı 3 boyutlu getirmeye çalışan bir yazılım ekibinin ilk çalışmalarından birisiydi. Aynı anda 5 web sitesinin görüntülenmesini sağlayan program, bir kübün altı yüzeyinden birisini sabitleyip diğer beş tanesini üç boyutlu şekilde gösteriyor. Böylece, ekranlardan birisi istenen sayfayı yüklerken diğerinde gezinti yapma imkanı oluyor. Kullanıcı dilediği anda istediği pencereyi büyütüp diğerlerini görmezden gelebilme şansına da sahip oluyor.
     <br/>
     <br/>
     CubicEye, bu alandaki ilk çalışmalardan birisi. Şimdilerde yazılımcıların üzerinde çalıştığı konu, bir web sitesi üzerindeki nesnelerin üç boyutlu olarak gösterilebilmesi. Bir web sitesinin sanki üç boyutlu bir mekan geziliyormuş gibi dolaşılabilmesi. Odalardan, katlardan oluşan bir bina gibi yapılandırılarak ziyaretçilere sunulabilmesi.
     <br/>
     <br/>
     Bu teknolojiyi çeşitli bilgisayar oyunlarında kısmen gerçekleştiren yazılımcılar, aynı sistemi şimdilerde web ortamına aktarmak üzere çaba sarfediyor. Bu projenin gerçekleşmesi ile birlikte, internetle yeni  tanışanların web sitelerinin yapısını daha kısa zamanda kavramalarının mümkün olacağı tahmin ediliyor.
     <br/>
     <br/>
     Sanal mağazalarda sıcak diyalog
     <br/>
     <br/>
     Alışveriş ortamında yakın ilgi bekleyen müşteri psikolojisinin beklentilerini karşılamak için yaygınlaşmaya başlayan yeni sistem sayesinde, sanal mağazada herhangi bir sayfada belirlenen tuşa basan müşteri, açılan chat penceresi üzerinden mağaza yetkilisi ile konuşup aklına takılanı danışabiliyor. Satın almayı düşündüğü ürün veya hizmetle ilgili detaylı bilgiye sahip olabiliyor. Bulamadığı bir ürünün sitenin hangi bölümünde olduğunu hemen öğrenme fırsatını yakalıyor, ödeme ile ilgili aklına takılan sorulara cevap bulabiliyor. Birçok sanal mağazada email ile sağlanan müşteri diyaloğu, genelde emaillere cevap verecek yetkili bulunmadığı için aksıyor. Bu da internet kullanıcılarının o anda ihtiyaç duydukları alımlarını ertelemelerine veya vazgeçmelerine neden oluyor. Yaygınlaşmaya başlayan yeni sistem ile, müşteri mağazadan eli boş çıkmamış oluyor. En azından soruları cevapsız kalmıyor. Şimdiye kadar tercih edilen “sık sorulan sorular” sayfalarının bir kısım internet kullanıcılarına itici gelmesi sorunu da yine aynı teknoloji ile aşılıyor. Akıllı yazılımlar sayesinde müşterilerin sordukları sorular ve verilen cevaplar veritabanında arşivleniyor. Müşteri, yetkiliye ulaşmak için tuşa basıp sorusunu yazdığında öncelikle sorunun cevabı veritabanında taranıyor. Daha önce sorulmuş bir soru ise cevap oradan iletiliyor. Devam eden sorularda da aynı metod izleniyor.
     <br/>
     <br/>
     Müşteri ilk defa sorulan bir soru sorduğunda veya teknik bir sorunla karşılaştığında gerçek bir yetkili devreye giriyor ve çözüm sunuyor. Bu metodla, web sitelerinde istihdam edilecek müşteri yetkilisi sayısından da tasarruf edilmiş oluyor.
     <br/>
     <br/>
     Müşteri bilgileri önem kazanıyor
     <br/>
     <br/>
     İnternet kullanıcılarını en çok rahatsız eden şeylerden birisi de kayıt aşamasında birçok özel bilginin sorulması. Özellikle CRM (Müşteri İlişkileri Yönetimi) sistemini kuran web sitelerinin önem verdiği bu çalışma, aslında ziyaretçilere daha kaliteli hizmet verebilmek için gerçekleştiriliyor. Web sitesine sık sık uğrayan, kayıt olan kişilerin yaşamlarına ve taleplerine dair bilgileri toplayıp değerlendirmeye alabilen internet servisleri, gelişimlerini bu taleplere göre yönlendirebiliyor. Web sitesine alınacak reklamları da, ziyaretçilerinden aldıkları tüketim verilerine göre belirleyebiliyor, çeşitli kampanyalar düzenleyebiliyorlar.
     <br/>
     <br/>
     Müşteri bilgilerinin bu şekilde verimli kullanılmasının yanısıra, bir kısım uyanıklar da topladıkları bilgileri pazarlamayı tercih edebiliyor. Bu durumda, istenmedik sayıda spam mail ile kullanıcılara reklam gönderilerek zaman kaybına neden olunuyor.
     <br/>
     <br/>
     Bu noktada ayrımı iyi yapabilmek için, web sitelerine kayıt aşamasında belirtilen üyelik sözleşmelerinin iyi okunması ve buna göre karar verilmesi gerekiyor.
     <br/>
     <br/>
     Türkiye’deki bir çok web sitesinde henüz bu türden bir kayıt sözleşmesi bulunmazken, ABD’li web sitelerine baktığımızda tüm sitelerde “Privacy Policy” (Gizlilik Politikası) ve “Terms of Use” (Kullanım Şartları) ayrı ayrı yayınlanıyor.
     <br/>
     <br/>
     Bu sözleşmelere aykırı davranarak üyelerine spam mail gönderen internet kuruluşları hakkında yasal işlem yapılabiliyor. Zira, sözleşmeye uygun olarak topladığı bilgileri kullanmayan web siteleri, özel yaşama müdahale etmiş ve mahrem bilgileri pazarlamış kabul ediliyor.
     <br/>
     <br/>
     Tüm bu olumsuzluklara rağmen, müşteri kayıtlarını olumlu yönde kullanmaya çalışan web sitelerinin sayısı her geçen gün artıyor. Zaten, topladığı bilgileri ne şekilde kullanacağını belirtmeyen siteler genelde yarım yamalak bilgi talep ediyor. Belirli bir sistematik dahilinde bilgi formu yayınlamayanların, topladıkları bilgiyi ne şekilde kullanacakları hemen anlaşılabiliyor. Fakat belirli bir kurumsal yapıya kavuşan web siteleri, verdiği hizmetin kalitesini yükseltebilmek, değişen müşteri taleplerine uygun hareket edebilmek için bu bilgilerden istifade etmeye çalışıyor.
     <br/>
     <br/>
     İnternet ve zaman kullanimi
     <br/>
     <br/>
     Geniş kitlelere hizmet veren web siteleri, internet kullanıcılarının zamanlarını nasıl kullandıklarını, hayatlarında ne gibi faaliyetlere ne kadar zaman ayırdıklarını çeşitli araştırmalarla izleyerek yeniden yapılanma ve altyapı geliştirme çalışmalarını sürdürüyor.
     <br/>
     <br/>
     Aşağıda verileri bulunan bir araştırma, internet kullanıcılarının diğer faaliyetlere ayırdıkları zaman dilimlerindeki değişimi analiz ediyor:
     <br/>
     <br/>
     Faaliyet        Arttı               Azaldı        Değişmedi
     <br/>
     <br/>
     Televizyon izleme        3        25        72
     <br/>
     <br/>
     Mağazada alışveriş        4        18        78
     <br/>
     <br/>
     Evde çalışma        14        5        81
     <br/>
     <br/>
     Gazete okuma        5        14        81
     <br/>
     <br/>
     Ofiste çalışma        10        6        84
     <br/>
     <br/>
     Aileyle zaman geçirme        6        6        88
     <br/>
     <br/>
     Arkadaşlarla zaman geçirme        8        2        90
     <br/>
     <br/>
     Sosyal faaliyetlere katılım        5        2        93
     <br/>
     <br/>
     (% değerler olarak verilmiştir.)
     <br/>
     <br/>
     Kaynak: Pew Internet &amp; American Life Project www.pewinternet.org
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11863), [web.archive.org (arşiv bağlantısı)](http://web.archive.org/web/20060226125748/http://www.aksiyon.com.tr:80/detay.php?id=11863)
