# Silikonun sihri sona eriyor

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20040306131948im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040306131948im_/http://www.aksiyon.com.tr/resim/467/76.jpg" vspace="5"/>
  </p>
 </font>
 <font class="content">
  Princeton Üniversitesi ile HP laboratuvarlarında silikon yerine plastik film kullanılarak yüksek hafıza kapasitesine sahip yeni bilgisayar çipleri geliştirildi. Bilgisayar ürünlerinin birçoğunun temel maddelerinden sayılan silikon, tahtını kaptırıyor.
 </font>
 <p>
  <font class="content">
   Bilgisayar, cep telefonu ve diğer tüm elektronik cihazlarda kullanılan silikon maddesi, yoğun kullanım nedeniyle bu cihazların geliştirildiği ar-ge bölgesinin adının “Silikon Vadisi” olarak değiştirilmesine sebep olmuştu. Ama artık bu devir sona eriyor. Princeton Üniversitesi ve Hewlett-Packard’ın laboratuvarlarında araştırma yapan bilim adamları, daha fazla bilgi depolayabilen ve daha düşük maliyet avantajı sağlayan formülün keşfedildiğini açıkladı. Tüm sektör, laboratuvarın yeni bir kimyasal bileşik bulduğunu ya da minik bir transistöricat ettiğini kamuoyuna duyurmasını beklerken, plastik maddesinin silikonun yerini alacağının açıklanması herkesi şaşırttı. Günlük hayatta her alanda çip üretiminde de kullanılacak olması, maliyetlerin düşmesi açısından sevindirici bir gelişme olarak karşılanıyor.
   <br/>
   <br/>
   Yeni geliştirilen sistemin mevcut hafıza birimlerinden farkı, datanın sadece bir kez yazılabiliyor olması. Bir defa yazılabilir türdeki CD’ler gibi çalışacak olan yeni çipler, hem çok yüksek kapasitede bilgi depolayabilecek hem de çok az enerji harcayacak.
   <br/>
   <br/>
   Müzik dosyaları ve fotoğrafların arşivlenmesi için bir kez yazılabiliyor olmanın avantaj sağlayacağı belirtiliyor. HP laboratuvarlarından yapılan açıklamaya göre, yeni hafıza çipleri sayesinde muhasebe kayıtlarının sonradan değiştirilmesi imkanı ortadan kalkacak, bu da ABD’li şirketlerin son yıllarda yaşadığı finansal skandalların önüne geçilmesini sağlayacak.
   <br/>
   <br/>
   Video görüntülerin daha kaliteli olarak kaydedilebilmesi için daha ucuz çözüm getirecek olan yeni teknolojinin çekilen görüntüler üzerinde oynama yapılamayacağı için delil olarak dikkate alınması söz konusu olacak.
   <br/>
   <br/>
   Yeni geliştirilen hafıza birimlerinin getireceği diğer bir avantaj ise, depolanan bilgilerin bilgisayar virüslerinden zarar görmeyecek olması. Kaydedilen bilgiler üzerinde değişiklik yapılması mümkün olmayacağı için, virüslerin bu bilgileri tahrip etmesi riski de ortadan kalkmış olacak. Başta devlet kurumları ve finansal kuruluşlar olmak üzere, depoladığı bilgilerin tahrip olmasını istemeyen birçok şirket, arşivleme için daha ucuza geniş kapasite imkanı sağlayacak olan yeni hafıza birimlerini tercih etmeye başlayacak.
   <br/>
   <br/>
   Teknoloji alanındaki bilimsel çalışmaları ile tanınan Massachusetts Institute of Technology (MIT Üniversitesi), Princeton Üniversitesi ile HP’nin ortaklaşa geliştirdiği çip teknolojisinin moleküler elektronik alanındaki gelişmeler kadar önemli olduğunu açıkladı. AMD, Intel gibi çip üreticilerinin de polimer (plastik) bazlı hafıza ürünleri üzerinde çalışmalar yaptığı ancak bu firmaların yeniden yazılabilir hafıza modülleri üretmeye odaklandığı belirtiliyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3191&yorum_id=1), [web.archive.org (arşiv bağlantısı)](http://web.archive.org/web/20040306131948/http://www.aksiyon.com.tr:80/detay.php?id=3191&yorum_id=1)
