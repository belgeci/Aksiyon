# Bidolu şikayet var!

*Yasin Kesen 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Güneş Taner'in oğluna ait alışveriş sitesi Bidolu.com'a TMSF tarafından el konulunca işler tıkandı. Şikayetler rekor kırıyor!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025055249im_/http://www.aksiyon.com.tr/resim/590/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uzan Grubu’nun bankalarına el konulduktan sonra Ağustos 2003'te Filpark isimli şirket üzerinden Tank İnternet A.Ş'ye devredilen Baskuda.com, bir de isim değiştirerek Bidolu.com adını aldı. Uzan Grubu bünyesindeki Rumeli Telekom üzerinden yayınlanan sitenin kayıtları incelendikten sonra şirketin Uzan Grubu’yla organik bağlantısı tespit edilerek 5020 sayılı yasa gereği www.bidolu.com sitesini işleten Tank İnternet A.Ş'nin yönetimi Ekim 2005'ten itibaren TMSF'ye geçmiş oldu.
   <br>
    <br>
     Aylık 2 milyon YTL'nin üzerindeki cirosuyla binlerce tüketiciye hizmet sağlayan Bidolu.com için her şey TMSF operasyonu ile birlikte değişmeye başladı. Üst yönetimde görev alan isimler şirketten uzaklaştırılmış olmasına rağmen TMSF, şirketi bir türlü kontrolü altına alamadı. Satışı yapılan ürünlerin çoğu zaman 2-3 gün içerisinde teslim edileceği vaat edilmesine rağmen haftalarca geciktirildi. Arızalı ürünlerin iadesi problem oluşturmaya başladı. İade yapılan durumlarda ücret iadesi yapılmaması gibi tersine dönen durumlar ortaya çıktı. Ürünlerin teslim süresinin ortalama 3-4 haftaya ulaştığını internetteki tüketici sitelerine yansıtan müşteriler, TMSF'nin bu duruma bir çare bulmasını istiyor.
     <br/>
     <br/>
     Tüketicilerle firmaların buluştuğu www.sikayetvar.com sitesinde yer alan istatistiklere göre online alışveriş siteleri arasında en çok şikayeti yüzde 41 ile Bidolu.com alıyor. Ekim 2005'e kadar ayda ortalama 20 kez şikayet edilen Bidolu.com, sadece Şubat 2006'da 303 kez şikâyet edilmiş. 2006 itibariyle hakkında toplam 1146 şikâyet yazılan site bunlardan sadece 473'ünü çözmüş. Online satış siteleri arasında en çok şikâyet alan diğer site ise yüzde 30'la Hepsiburada.com ve yüzde 6'yla Estore.com.tr. El koyduğu şirketleri değer kaybetmeden satmak isteyen TMSF'nin, imajı giderek kötüleşen Bidolu.com sitesini elden çıkarmakta acele etmesi mağdur duruma düşen tüketiciler için de sevindirici bir gelişme olacak…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Sinem Can, 24-Ağustos-2006
> sahtekar bidolu: 
> Ben de "bidoluzedeyim."Ne komik değil mi böyle bir kavram var artık hem de aylardır var ve "bidoluzadeler" (evet bidolu zade diyorum çünkü hala binlerce kişinin parasını geri ödemediler.) yani TMSF'den bu siteyi alan kisiler; hesaplar bu kadar karışıkı mı aylar oldu hala paramızı geri ödemediniz.Almaya gelince hesaplar tıkır tıkır çalışıyor da geri ödemeye gelince mi sorun var??? Üstelik bu site hala niye çalışıyor??? Tamam alışveriş yapılmıyor ama bu ne yüzsüzlüktür; hala güvenli alışveriş safsataları devam ediyor ekranda.11 Nisanda yaptığım alışverişin üzerinden beş buçuk ay geçti.Ne güvenli siteymiş.Boynumuzu büküp bir kenara oturmamız bekleniyor sanırım.Zaman herşeyin ilacı ya biraz daha oyalar, biraz daha zaman geçirirseniz unuturuz belki yediğimiz kazığı...

### Erdoğan DEMİR, 21-Ağustos-2006
> ÇÖZÜM...: 
> TMSF'NİN ŞİRKETİ SATMASINI, YA DA MAĞDUR OLAN MÜŞTERİLERİN MADURİYETİNİ GİDERMESİNİ DAHA NE KADAR BEKLEYECEĞİZ? SORUMLULARIN BU KONUYA BİRAZ DAHA DUYARLI OLMALARINI VE BU KONUDA BİR AÇIKLAMA YAPMALARINI İSTİYORUM.

### Kubilay Geçikli, 26-Haziran-2006
> Bidolu kazık: 
> Bidolu.com'un mağdurlarından biri de benim. Bu siteden iki kez alışveriş yapma gafletinde bulundum. İkisinde de ellerinde mevcut olmayan ürünleri bana satıp sonra da "kusura bakmayın, bu ürün elimizde mevcut değil" dediler. Para iadesi de yapmıyorlar, ama bir taraftan da taksitleri takıt takır kesiyorlar. Müşteri hizmetleri de telefonlar da cevap vermiyor. Lütfen çağrımıza kulak verin ve bu siteden sakın alışveriş yapmayın. Bu arada TMSF'ye de bir çift sözümüz var, el koyduysanız bu şirkete internet faaliyetlerini durdurun bari.

### Birol Aldam, 12-Haziran-2006
> Paralarımız nerede?: 
> Şubat sonu bir ürün sipariş verdim ve 20 gün bekledim; baktım ki gelmeyecek, iptal ettirdim. Olmayan bir ürünün 4. taksidini bir güzel ödedim. Her insan gibi ben de bir kızgınlıkla sanki karşımda muhatap bulacakmışım gibi sitede yazan adrese gittim. Bir kapı bir duvar... Benim gibi sinirlenip de boşu boşuna oralara gitmeyin. Sinir sisteminizi bozmayın. Siteyi de yeni kapatmışlar sanırım. Site de yok artık. Peki bu paralar nerde? Paralarımız nerede?

### Çağatay Aydıner, 12-Haziran-2006
> Ayıp: 
> Şubat 2006'da 21877851 sipariş numarası ile istekte bulunduğum iki adet üründen biri geç de olsa ulaştı fakat diğerine hâlâ ulaşabilmiş değilim. Üstelik almadığım malın parası banka hesabımdan her ay otomatik kesiliyor. Para peşin ama mal ortada yok. TMSF bu işe el at, müşteri hizmetleri merkezini olsun yeniden faal hale getir de şikâyetlerimiz yerini bulsun!

### Halil İbrahim, 25-Mayıs-2006
> Webcam sipariş ettim: 
> Bidolu'dan webcam sipariş ettim, parasını ödememe rağmen kaç aydır hâlâ elime ulaşmadı.

### Cengiz Eğilmez, 22-Mayıs-2006
> Bir daha Bidolu mu? Tövbe...: 
> Yaklaşık 2 ay önce telefon siparişi verdim. 3 gün sonra tedarik edilmeyeceği bilgisi cevabı e-mail adresime geldi.  Ben de bidolu.com’a sipariş işlemini iptal etmek istediğimi bildirdim fakat ‘işleme konulmuş’ yanıtı  geldi. Ürün elime geçmedi ama kredi kartımdan 1. taksiti kesildi ve bu devam  edecek galiba. Ne  verdikleri telefonlara ne de e-mail adreslerinden ulaşamıyorum ve sipariş almaya devam ediyorlar. Nerede bu TMSF kardeşim, kim dur diyecek bu üçkağıtçılara.

### Serdar Hasanağa, 08-Mayıs-2006
> Nereye başvurabilirim?: 
> Sipariş vermeme rağmen ürün gönderilmeyince siparişi iptal ettim ve iki ay gibi bir süre olmasına rağmen para iadesi hâlâ gerçekleşmedi ve ben karşımda muhatap bulamıyorum. Tüketici hakları nerede? Mağduriyetimin giderilmesi için nereye başvuracağımı bilen var mı?

### Hakan Kast, 02-Mayıs-2006
> Ben de mağdurum: 
> Bidolu.com sitesinden iki hafta ara ile bir kitap ve bir yazıcı siparişinde bulundum. İkisi de gelmedi ve iptal ettim. Kitabın parasını iade ettiler ama yazıcınınkini etmediler. Ne demeli bu işe sizce?

### İlker Topçu, 01-Mayıs-2006
> Mahkemeye başvurdum...: 
> Yaklaşık 1,5 ay önce aldığım 2 ürünü geç tedarik nedeniyle iptal ettirdim. Ama para iadesi hâlâ hesabıma geçmedi. Müşteri hizmetleri ve mailler cevap vermiyor. Bu kadar kişi mağdurken devlet napıyor? Bu işi ancak avukatım çözer...

### Fatih Yalçın, 29-Nisan-2006
> Göz göre göre kazıklandık: 
> 1 ay önce 730 YTL değerinde alışveriş yaptım bidolu'dan, ama ürünler hâlâ yollanmadı. TMSF'ye dava açmayı düşünüyoruz. Şu an 2000 üzerinde destekçimiz var.  Siz de bize katılın...

### Yakup Kaya, 25-Nisan-2006
> İnternetten alışveriş yapanları korkutacak: 
> TMSF’nin el koyduğu bidolu’dan yaptığım ve birini iade ettiğim diğerleri gönderilmeyen alışverişlere ödediğim ücretler iade edilmedi. Madem ürün yok niye satışı var? TMSF’nin bu olaya acil çözüm getirmesi gerekli ki ücretleri geri ödenmeyen yurdum insanın internetten yaptığı ve yapacağı son alışveriş bu olmasın.

### Suzan İlgi, 22-Nisan-2006
> Bende de kabahat var!: 
> Aslında bende de var kabahat. Adamlar ürünü zar zor da olsa gönderdiler, ben hoşuma gitmedi diye iade ettim. Ancak parası halen hesabıma yatmadı. Dolandırıldım!

### Hasan Sarı, 21-Nisan-2006
> Bu işi avukat çözer: 
> Bidolu’dan ürün tedarik edilemediği için iptal edilen siparişimin ücret iadesi 20 gündür yapılmadı. Ne mail ne de müşteri hizmetleri cevap veriyor. Herhalde avukat ancak çözer diye düşünüyorum.

### Ayşegül Varlı, 20-Nisan-2006
> Sanırım dolandırıldım: 
> 13 Nisan'da bidolu'dan 2 milyar 286 milyon TL'lik alışveriş yaptım ama şiparişim  hâlâ ulaşmadı. Ne yapacağımı bilmiyorum. Para kredi kartımdan çekiliyor.

### Kadir Göçer, 20-Nisan-2006
> TMSF dur desin: 
> Bidolu’dan zarara uğratılan insanlardanım. Yaklaşık 4 aydır param iade edilmedi. TMSF’nin, el koyduğu bidolu.com’un tüketiciyi aldatmalsına artık bir dur demesi gerekiyor. Bu kadar mağdur varken bunlara her gün yenilerinin eklenmemesini umut ediyorum.

### Onur Paro, 16-Nisan-2006
> Dolandırıldığımı düşünüyorum...: 
> Yaklaşık bir ay önce siparişi iptal ettirdim. 1 hafta içinde para hesabınıza yansıyacaktır dendi. Hâlâ hiçbir şeyin yansıdığı filan yok. Yasal olarak ne yapabilirim onu merak ediyorum...

### Aylin Deler, 11-Nisan-2006
> Dolandırıcılık başka nasıl olur?: 
> Bidolu.com’dan yaptığım bir sipariş stoklarında bulunmaması sebebi ile iptal edildi. (Benim tarafımdan iptal edildi; çünkü kendileri ürünün stokta bulunmadığını bildirme zahmetinde dahi bulunmuyorlar.) Yaklaşık 1 aydır olmayan ürünlerin bedeli olarak kredi kartımdan tıkır tıkır kestikleri paraları iade etmiyorlar. Sizce bu dolandırıcılık değil de nedir?

Kaynak: [www.aksiyon.com.tr](http://www.aksiyon.com.tr:80/detay.php?id=23711&yorum_id=10664), [web.archive.org (arşiv bağlantısı)](http://web.archive.org/web/20061025055249/http://www.aksiyon.com.tr:80/detay.php?id=23711&yorum_id=10664)
