# Bilginizi update edin

*Yasin Kesen Bilinmeyen-tarih*

<div>
 <p>
  <font>
   Bilgisayar kullananların sık sık telaffuz ettikleri bir kelime vardır: Update etmek. Programları update etmek, bilgisayarı update etmek, web sitelerini update etmek. Türkçesiyle güncellemek. Yani bugün geçerli olan teknoloji, içerik ya da bilgi seviyesine getirmek.
   <br/>
   <br/>
   Bilgi çağı denen bir asırda yaşıyoruz. Tüm iletişim araçları insanlığa hizmet ediyor. Bilginin süratle dünyaya dağılmasını sağlıyor. Bireylerin de bilgilere kolayca ulaşabilmesini sağlayan teknolojiler herkesin elinde mevcut.
   <br>
    <br>
     1990 yılında öğrenilen bir bilgi 500 günde eskiyip değerini kaybederken 1995 yılında bu süre 185 güne inmiş. Bitmesine az bir süre kalan 2001 yılında ise uzmanların tesbitine göre öğrenilen bir bilgi 90 günde eskiyor. Bu rakamın 2004 yılında 39 güne ineceği tahmin ediliyor.
     <br>
      <br>
       Bu verilere göre artık ayağımızı denk alıp bilgilerimizi update etmemiz gerekiyor. Dünyanın gerisinde kalmamak için, çevremizin gerisinde kalmamak için sürekli yeni şeyler öğrenip, bilgi birikimimizi artırmamız gerekiyor.
       <br>
        <br>
         Bilginin sermayeden sayılmaya başladığı bir dönemde rekabetin de başını alıp gitmesiyle bireylerin kendilerini ön sıralara taşıyabilecek sadece birşeye ihtiyaçları var. Yeni bilgi.
         <br/>
         <br/>
         İletişim araçları, bilgiye ulaşmak isteyenlere sağladığı avantaj kadar, öğrenme konusunda tembellik gösterenlere de dezavantaj oluyor.
         <br/>
         <br/>
         ABD’de, Avrupa’da veya bazı Uzakdoğu ülkelerinde her yıl popüler olan firmaların isimlerinin değiştiğini görüyoruz. Bunun nedeni hergün yeni teknolojiler üretebilenlerin ilerlemesi, yerinde sayanlara fark atıp öne geçmesi.
         <br/>
         <br/>
         Bilginin üzerine yeni bilgi katılmadıkça ve öğrenilen bilgiler tekrar edilip değerlendirilmedikçe bireyler de kurumlar da geriliyor.
         <br/>
         <br/>
         Geride kalmamak için hiç üşenmeden, her yaştan, her meslekten herkesin hergün belli bir zaman dilimini mutlaka kendini geliştirmeye ayırması gerekiyor. Kendi konusuyla ilgili kitaplar okuyarak, dergileri takip ederek, internetten konuyla ilgili siteleri araştırıp buralardan elde edeceği bilgileri dağarcığına katarak hem yeni şeyler öğrenme heyecanını taşımalı hem de yeni öğrendikleri ile rakiplerine fark atmalı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 5 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12439), [web.archive.org (arşiv bağlantısı)](http://web.archive.org/web/20050222043800/http://www.aksiyon.com.tr:80/yazdir.php?id=12439)
