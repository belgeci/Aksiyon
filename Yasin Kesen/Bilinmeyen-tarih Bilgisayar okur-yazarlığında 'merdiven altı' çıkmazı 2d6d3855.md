# Bilgisayar okur-yazarlığında 'merdiven altı' çıkmazı

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20040306132030im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040306132030im_/http://www.aksiyon.com.tr/resim/474/76.jpg" vspace="5"/>
  </p>
 </font>
 <font class="content">
  Taksitli bilgisayar kampanyaları arasındaki rekabet kızışıyor. 2004 yılında bir milyon bilgisayar satmayı hedefleyen bilgisayar üreticilerinin en önemli problemi teknik detaylara boğulan reklamlarda tüketiciyi doğru şekilde yönlendirememek...
 </font>
 <p>
  <font class="content">
   Bilgisayar firmaları kriz uykusundan uyanıyor. 2000 ve 2001 yıllarında peş peşe gelen krizlerle yükseliş trendi bıçak gibi kesilen bilgisayar satışları, Türkiye’deki bilgisayar okur—yazarlığına da ciddi bir darbe vurmuştu. Kriz öncesinde büyük alımlar yapan bankaların kapanması, hem donanım satışlarını düşürmüş hem de kurumsal destek pazarını küçültmüştü. Önceden kârlılık bakımından dikkatleri çeken bilgisayar firmaları sıradan birer firma haline gelmişti.
   <br/>
   <br/>
   Ekonomideki olumlu gelişmelerle birlikte kredi oranlarının düşüşüne taksitli kredi kartlarının yaygınlaşması da eklenince bilgisayar firmaları 2003’ün son birkaç ayının parlayan yıldızı oldu. 2003’ün son çeyreğinde yükselen satışlara teknolojideki hızlı eskimenin de olumlu katkı yaptığı şüphesiz. 2000 yılından önce bilgisayar almış olanlar, daha hızlı bilgisayarlar almaya yönelince sektörün de yüzü gülmeye başladı.
   <br/>
   <br/>
   2003 yılını 700 bin civarında bilgisayar satışıyla kapatan sektör bir önceki yılda 500 bin rakamını ancak yakalayabilmişti. 2004 yılı için hedeflenen satış rakamı ise 1 milyon adet. Bu rakamların yüzde 20’sini dizüstü bilgisayarlar oluşturuyor. Satışı yapılan tüm bilgisayarların yüzde 60’ının ‘merdiven altı’ üretimden çıkan markasız bilgisayarlardan oluştuğu göz önüne alındığında bu yıl yaklaşık 400 bin adet markalı bilgisayar satılacağı tahmin ediliyor.
   <br/>
   <br/>
   Kısıtlı imkanlarla bilgisayar satın almaya çalışan kullanıcılar, maliyeti düşürebilmek için genellikle ‘toplama’ denilen markasız bilgisayarları tercih ediyor. Ancak, bu şekilde alınan bilgisayarlarda genellikle donanım uyuşmazlığı sorunu çıkıyor. Bilgisayar içerisinde kullanılan çip ve kartların her biri farklı firmalar tarafından üretildiği için, uyumluluk testi yapılmadan kurulan bilgisayarlardan beklenen performans alınamıyor. Hatta, parçalar arasındaki uyumsuzluk zaman zaman bilgisayarların kilitlenmesine ya da çökmesine yol açabiliyor.
   <br/>
   <br/>
   Markalı bilgisayar üreticileri ise, seri üretime geçmeden önce kullanılacak olan kartları uyum ve performans testinden geçiriyor. Test sonuçlarına göre konfigürasyonları belirleyerek seri üretime geçiyor. Dolayısıyla, markalı PC üreticilerinden bilgisayar alanların başı fazla ağrımıyor. Belki fiyatlarda çok az bir fark oluşuyor ancak birkaç yıl kullanılacak olan bilgisayarın düzgün şekilde çalışması garanti altına alınmış oluyor.
   <br/>
   <br/>
   Markalı bilgisayarları toplama olanlardan ayıran önemli özellik ise üreticilerin Sanayi Bakanlığı’ndan almış oldukları üretim ve satış sonrası hizmet yeterlilik belgeleri. Sanayi Bakanlığı’nın onayı ile üretim yapan firmalar, satılan bilgisayarların tüm donanımı için garanti uygulaması yaparken toplama bilgisayar satışı yapanlar sadece parça bazlı garanti uyguluyor. Garanti kapsamında servise giden parçalarda müstakil bir sorun tespit edilemediğinde tüketici kaderine boyun eğmek zorunda kalıyor. Teknoloji hızlı değiştiği için toplama bilgisayarlarda bozulan parçaları telafi etmek için alternatif parçalar kullanılabiliyor. Alternatif olarak kullanılan parçaların mevcut donanımla uyum göstermediği durumlarda ise çare olarak diğer parçaların da değiştirilmesi gerekebiliyor. Bu da tüketiciye hiç ummadığı bir masraf kapısını açıyor. Markalı bilgisayarlarda ise, bir uyumsuzluk ortaya çıktığında sorunu gidermek için gerekirse tüm parçalar elden geçiriliyor. Sanayi Bakanlığı’nın yeterlilik belgesi kuralı gereği tüm bölgelerde bakım hizmeti alınabiliyor. Değiştirilen parçayla ilgili uyum sorunu çıktığında, sorumluluk üretici firmaya ait oluyor.
   <br/>
   <br/>
   Tüketici bilinçleniyor
   <br/>
   <br/>
   İlk kez bilgisayar alanlar, satın alma aşamasında maliyete daha fazla önem verebiliyor. Bu nedenle tercihini toplama bilgisayardan yana kullanabiliyor. Fakat, daha önce bilgisayar eskitmiş olanlar genelde yeni bilgisayarlarının markalı olmasını yeğliyor. Önceki bilgisayarının problemlerinden bıkmış olanlar, yeni aldığı bilgisayarın hiç çökmemesini istiyor.
   <br/>
   <br/>
   Markalı bilgisayar tercihindeki diğer önemli bir etken ise, bilgisayarla birlikte verilen orijinal yazılımlar ve yeniden kurulum CD’leri. Toplama bilgisayarlarda işletim sistemi kurulduktan sonra, tüm parçaların tek tek tanıtılması gerekirken markalı olanların yanında verilen kurulum (recovery) CD’si tüm ayarları otomatik olarak yapıyor. Böylece takribi 2 saat süren bilgisayar kurulumu 45 dakikalık bir süreye inmiş oluyor.
   <br/>
   <br/>
   Kampanyalar satışları canlandırdı
   <br/>
   <br/>
   Ülker grubunun bilgisayar firması olan Exper’in yeni sezonla birlikte başlattığı taksitli satış kampanyalarını Casper, Vestel, HP, Dell, Escort izledi. Ardından da Yapı Kredi Bankası, Teknopaket adlı bir kampanya başlattı. İnternet şirketlerinden Superonline da yeni yılla birlikte taksitli bilgisayar satışına başladı. Garanti Bankası ile Akbank’ın da çok yakın bir zamanda piyasada yerini alacağı konuşuluyor.
   <br/>
   <br/>
   Tüketicinin kampanyalarla ilgili önemli bir şikayeti var. Bilgisayar reklamlarının hep aynı şekilde yapılması tüketicilerin kullanım amaçlarına göre neyi seçmesi gerektiği konusunda yönlendirme yapmıyor. Sadece teknik özellikler verilerek özendirme yolu seçiliyor. Birçok ev kullanıcısı hiç kullanmayacağı özellikler için fazladan para ödemek zorunda kalıyor ya da kulaktan dolma bilgilere dayanarak pahalı konfigürasyonları seçiyor.
   <br/>
   <br/>
   Örneğin ev kullanıcıları için Celeron tipi işlemciler uygunken yoğun işlem yapılan ünitelerde kullanılacak olan Pentium 4 işlemcili bilgisayarların ön plana çıkarılması tüketicileri yanıltabiliyor. Halbuki her şey işlemci tercihi ile bitmiyor. Pentium 4 işlemciden beklenen performansın alınabilmesi için ekran kartı hafızasının ve ram hafızasının da o seviyede yüksek olması gerekiyor. Celeron işlemciler için uygun olan donanımda Pentium 4 işlemci kullanıldığında performans olarak hiçbir artış sağlanamazken, tek avantaj “Bende de Pentium 4 bilgisayar var” diye hava atmak oluyor.
   <br/>
   <br/>
   Bilgisayar reklamlarının tüketiciyi doğru şekilde yönlendirememesi haricinde bir eksiği daha var; sevimli olmamaları. Hemen hemen tüm reklamlarda büyük bir bilgisayar resminin kullanılması, reklamları itici hale getiriyor. Bu tür reklamlar aynı zamanda bilgisayar firmalarının yıllardır aynı metodla satış yapmaya çalıştığını gösteriyor. Yani bir anlamda hep aynı kitleye hitap eden reklamlar yapıldığını gösteriyor. Değişik kitlelerin ilgisini çekebilecek reklam biçimleri geliştirildiğinde Türkiye’deki bilgisayar okur—yazarlığının da olumlu şekilde etkileneceği tahmin ediliyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10024&yorum_id=1), [web.archive.org (arşiv bağlantısı)](http://web.archive.org/web/20040306132030/http://www.aksiyon.com.tr:80/detay.php?id=10024&yorum_id=1)
