# Türk Telekom'dan kablosuz internet atağı

*Yasin Kesen 2004.11.15*

<div>
 <p>
  <font>
   Kablosuz yaşam modasına Türk Telekom da uydu. Dünyanın en büyük bilgisayar çipi üreticisi Intel’le işbirliği yapan Türk Telekom, 2005 yılının ilk yarısında Türkiye çapında kamuya açık 400 noktadan kablosuz internet hizmeti vermeye başlayacak.
   <br/>
   <br/>
   Türk Telekom ile Intel, kablosuz internet erişim noktalarının sayıca çoğalması, bu hizmetin halka açık alanlarda yaygınlaşması ve küresel ölçekte tanınması amacıyla bir pazarlama işbirliği yaptı. İşbirliği kapsamında, Türk Telekom’un bugüne kadar kurdukları ile bundan sonra kuracağı 400 kablosuz internet erişimi alanı (Hotspot) Intel’in tüm dünyada geçerli olan Intel Centrino Mobil teknolojisine uyumlu hâle getirilecek.
   <br>
    <br>
     Dizüstü bilgisayarlar için geliştirilen ilk bütünleşik mobil işlemci platformu olan Centrino Teknolojisi’nin, ‘kablosuz’ yaşama getirdiği rahatlık ve özgürlük, Türk Telekom’un girişimi ile otellerden havaalanlarına, üniversitelerden alışveriş merkezlerine kadar 400 noktaya yayılmış olacak.
     <br>
      <br>
       Türk Telekom ve Intel, halka açık kablosuz internet erişim alanlarının, Türkiye çapında geniş kitlelere duyurulması ve faydalarını anlatmaya yönelik tanıtım çalışmalarını da ortak bir programla yürütecek. Ayrıca Intel, Türkiye’deki Türk Telekom kablosuz Internet erişim noktalarını tüm dünyadaki diğer Intel onaylı 'Kablosuz İnternet Erişim Alanları (Hotspot)” listesine ekleyerek dünyaya da duyuracak. Böylece, internetten kopamayan turistlerin Türkiye’de de çalışmalarını sürdürebilecekleri mesajı verilecek. Yurt içinde sık sık seyahat eden bir işadamı, ya da internete bağlanmak için mekan arayan bir öğrenci kullandığı dizüstü bilgisayarla ihtiyaç duyduğu bilgi ve eğlence dünyasına erişme imkanı bulacak.
       <br>
        <br>
         Intel Avrupa, Ortadoğu ve Afrika Başkanı Brian L. Harrison, mobilitenin bilgisayar kullanma alışkanlıklarını değiştirdiğini, hotspot’ların yaygınlaşmasıyla insanların yaşam tarzlarının da farklılaşacağı görüşünde.
         <br/>
         <br/>
         Türk Telekom Bilişim Ağları Daire Başkan Yardımcısı Cengiz Doğan ise, Türk Telekom’un kablosuz internet kullanımı ile ilgili vizyonunu şu sözlerle anlatıyor: “Bugün haberleşmedeki genel eğilim kullanıcılara her yerde, her zaman hızlı internetin sağlanması yönündedir. Bu kapsamda, Türk Telekom hotspot olarak isimlendirilen havaalanları, oteller, alışveriş merkezleri, konferans merkezleri, fuar alanları, kafeler, marinalar, üniversiteler gibi yaklaşık 40 yerde Kablosuz İnternet Servisini sunmaya başladı. 2005 yılının ikinci yarısından itibaren 400 noktada daha hizmet vermeyi planlıyoruz. 2006 sonuna kadar ülke genelinde hotspot sayısını bine çıkarmayı hedefliyoruz. Şimdilik sadece laptop ve cep bilgisayarları ile kablosuz internet hizmetinden faydalanırken çok yakında yaygınlaşacak olan WLAN özellikli cep telefonları ile de bu servisten yararlanılabilecek.”
         <br/>
         <br/>
         Türk Telekom’un vereceği bu hizmet sayesinde kullanıcılar, değişik ücretlendirme yöntemleri ile servisten yararlanabilecek ve GSM operatörleri arasındaki Roaming Sistemine (uluslararası dolaşım) benzer şekilde dünyadaki hotspot noktalarından faydalanabilecekler. Bu sistem üzerinden ses ve video servislerinin de yaygınlaşması bekleniyor. WLAN özellikli cep telefonları yaygınlaştığında ses ve video görüşmeleri cep telefonları ile WLAN sistemi üzerinden yapabilecek. Sistem hakkında bilgi almak ve kablosuz internet hizmeti verilen yerleri öğrenmek için
         <a href="http://web.archive.org/web/20060520110956/http://www.winet.turktelekom.com.tr/" target="_blank">
          www.winet.turktelekom.com.tr
         </a>
         sitesinden bilgi alınabiliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3602 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18122), [web.archive.org (arşiv bağlantısı)](http://web.archive.org/web/20060520110956/http://www.aksiyon.com.tr:80/yazdir.php?id=18122)
