# Garantili soygun!

*Yasin Kesen 2007.02.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kredi kartları için yıllık üyelik ücretine nasıl itiraz edeceğini araştırırken bankalar başka taktikler peşinde! Garanti Bankası'nın 'sigorta' oyununa gelmemek için dikkatli olun!
  </font>
 </div>
 <div id="newsText">
  <font class="detail-text">
   Bir yandan bankaların kredi kartı sahiplerinden aldığı yıllık üyelik bedeli, bir yandan da vadesiz hesaplara tahakkuk ettirilen hesap işletim ücretlerinin yasal durumu tartışılırken yeni bir banka uyanıklığı daha ortaya çıktı. Tüketici derneklerine ve mahkemelere başvuran banka müşterilerinin bu ücretleri geri almaya başlamasıyla arayışa giren bankalar, kredi kartı kullanan müşterilerini otomatik sigorta programına dâhil etmeye başladı. Kredi kartı borcunun ödenememesi riskini yüklenmek için yapıldığı anlatılan sigorta poliçesi için herhangi bir imza ya da telefonlu onay alınmadan taksitler halinde tahsilât yapılması yeni bir hukuk tartışmasını başlatacak.
   <br/>
   <br/>
   Bazı bankaların aylık 1-2 YTL kesinti ile müşterilerine kayıp-çalıntı sigortası veya asistans hizmeti sağlamasından esinlenen Garanti Bankası, son aylarda Bonus Card ekstrelerine yansıttığı GEHAŞ işlemi ile 7 ay boyunca 15 YTL tahsil ediyor. Ekstrelerini dikkatli incelemeyen müşteriler ise bu ücreti farkında olmadan ödeyip genelde hiç kullanmayacağı bir hizmeti satın almış oluyor.
   <br/>
   <br/>
   Garanti Emeklilik Hizmetleri Anonim Şirketi'nin kısaltılmış ismiyle ekstrelere işlenen GEHAŞ, birçok kart kullanıcısına ilk etapta market ya da restoran ismini hatırlatıyor. Kredi kartı hareketlerini sadece internet üzerinden takip edenlerin kolayca düşebildiği bu tuzak, ekstrenin basılı hali görüldüğünde fark edilebiliyor. Basılı olarak gönderilen ekstrede, harcamalar sektörlere göre ayrıldığı için GEHAŞ taksitleri sigorta başlığı altında veriliyor. Yan tarafa yerleştirilen Garanti Emeklilik logosu da ekstresini inceleyen müşteriyi bankanın yan kuruluşu olan sigorta şirketinin reklâmının yapıldığı hissine kaptırabiliyor.
   <br/>
   <br/>
   Ekstrede bu şekilde bir kesinti olduğunu fark eden kart kullanıcıları için işkence niteliğindeki telefon trafiği başlıyor bu noktada.
   <br/>
   <br/>
   Garanti Bankası'nın 444 0 333 no'lu müşteri hattında soruları cevaplayan yetkililer, bu ödemenin Garanti Emeklilik şirketi tarafından tahsil edildiğini, itiraz için 444 0 336 numaralı telefonun aranması gerektiğini söylüyor. Şifre yüklenmiş karttan, imza dahi olmadan nasıl tahsilât yapılabildiği sorusuna cevap alınamamışken Garanti Emeklilik şirketi de bu işlemin kart hesabının bağlı olduğu Garanti Bankası şubesince yapıldığını söyleyip şubenizi arayın demekle yetiniyor. Garanti Bankası şubelerindeki müşteri temsilcileri ise olan bitenden habersizmiş gibi davranıp, "Geçen yılki sigortanız otomatik olarak yenilenmiş." diyerek 'cambazlık' denemesinde bulunuyor.
   <br/>
   <br/>
   Geçen yıllarda olmayan bir şeyin nasıl yenilenebileceği sorulduğunda ise "15 YTL karşılığında ekstre borcunuz sigorta altına alınıyor, ne güzel değil mi? Ayda 15 YTL az bir ücret; ödeyin, gitsin!" diyerek pazarlama hünerini sergiliyor. Nihai olarak uzun süren telefon diplomasisi sonrasında işlemin iptali için hemen sisteme giriş yapıldığı ve ekstrede GEHAŞ diye görünen işlemin iptal edileceği söyleniyor. Ertesi gün, hesap hareketlerinde hâlâ bu işlemin neden gözüktüğü sorulduğunda büyük bir lütuf edası ile "Normalde bu işlem en az 7 günde iptal edilir, ben sizin için acil notu düştüm, 3 gün beklemeniz gerek." şeklinde bir azar işitiliyor.
   <br/>
   <br/>
   Bu hikâyenin daha vahim bir şekli de birçok kart müşterisinin başına gelebiliyor. Kredi kartını hiç kullanmayan; fakat tedbir olarak kart taşıyan bir müşteri, kartını hiç kullanmamış olmanın verdiği rahatlıkla yıllık üyelik bedeli ödemeyeceğini beklerken, gelen son ekstrede GEHAŞ işlemini görüp anlam veremiyor. Aynı ekstrede, kartla işlem yapılmış olduğu için bir de 25-30 YTL tutarında yıllık üyelik bedelinin tahakkuk ettirildiğini görünce tamamen mağdur duruma düşebiliyor.
   <br/>
   <br/>
   Kredi kartlarının günlük hayatta sağladıkları kolaylıklardan dertsizce yararlanabilmek için ekstreleri dikkatlice inceleyip 'garantili' soygunlara itiraz etmekten başka çare görünmüyor şimdilik!
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### C. CANDAN, 19 February 2007, 00:00
> RESMEN SOYULUYORUZ.. En yakın şubenize gidip dile getirin konuyu.. Yüzyüze olduklarında mutlaka sizin dediginizi yapacaklardır..

### ismail baha erdem, 19 February 2007, 00:00
> Sonuç alan var mı acaba?

### AYŞEGÜL ÇAM, 19 February 2007, 00:00
> BEN DE DÜN ATM'DE HESAP HAREKETLERİME BAKARKEN FARK ETTİM VE BÖYLE BİR HARCAMA YAPMADIĞIMI ÇOK İYİ BİLİYORUM AYRICA 111 YTL ALINMIŞ HEM DE İKİ KEZ BUGÜN İNTERNET NE FİRMSASI OLDUĞUNU ÖĞREMEK İÇİN GİRDİM VE OKUDUKLARIM KARŞISINDA ŞOK OLDUM ŞİMDİ BEN O PARAYI NASIL GERİ DÜŞÜRTTÜRÜCEM.BANA YARDIMCI OLU...

### Osman BİLGİ, 19 February 2007, 00:00
> Vatandaşın görüşü alınmadan GEHAS adı altında sigorta yapılıyormuş. Habersiz yapılan sigortanın kime ne faydası var? Sayın bankacılara sesleniyorum. Lütfen adaletli olun, bunun hesabı sorulur bir gün.

### HACI ALİ MEŞİN, 19 February 2007, 00:00
> Bütün bu okuduklarım doğru, artık kime güveneceğimizi şaşırmış vaziyetteyiz. Ben Granti Bankasının sağlam olduğunu düşünüyordum ki onun da çaktırmadan vatandaşı böyle mağdur duruma düşürmesi pek hoş değil. Bankaların işi vatandaşı soyup soğana çevirmek mi yahu? Adam akıllı çalışan bir banka yok mu? ...

### Celal EKİCİ, 19 February 2007, 00:00
> Daha önce de tring anahtarlık yolladılar ve 15 tl kart ücreti ödedim iptal ettirdiğim halde şimdide gehas adında sigorta yapıyorlar, bu garanti çıldırmış.

Kaynak: [www.aksiyon.com.tr](http://www.aksiyon.com.tr:80/aksiyon/haber-18871-16-garantili-soygun.html), [web.archive.org (arşiv bağlantısı)](http://web.archive.org/web/20130715022927/http://www.aksiyon.com.tr:80/aksiyon/haber-18871-16-garantili-soygun.html)
