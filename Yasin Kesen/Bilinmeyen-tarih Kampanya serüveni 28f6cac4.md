# Kampanya serüveni

*Yasin Kesen Bilinmeyen-tarih*

<div>
 <p>
  <font>
   Geçen hafta sizlere taksitli bilgisayar kampanyalarından bahsetmiş ve de Vestel’le süren mücadelemin sinyallerini vermiştim. Geçen haftaki mücadelemde işin farklı boyutları da ortaya çıktı. Ayrıntılara girmeden önce bu konuyu neden buraya taşıdığımı da ifade edeyim.
   <br/>
   <br/>
   Bu kampanyalara katılan  onbinlerce insan var. Vestel’in bu sene yaptığı Veezy Go! kampanyalarına 100 bin civarında bir katılım var. Dolayısıyla sizlere aksettirdiğim bu sorunları binlerce insan yaşadığı için olay tamamen bir “kamu sorunu”na dönüşmüş durumda.
   <br>
    <br>
     En son; müşteri hattındaki saygılı (!) bayanın 3 hafta daha beklemem gerektiğini söylediğini yazmıştık. Bu nazik (!) cevabı alan YK hiç rahat durur mu? Telefon trafiğinin devam etmesi neticesi salı günü bilgisayarımızı teslim aldık. Ancak yeni bir sorun bu noktadan itibaren başladı. Zira, bilgisayarın yanında gelmesi gereken Windows CD’si yoktu. CD’nin olmamasının gerekçesi telefondaki bayan için çok basitti: “Elimizde Windows CD’si kalmadığı için gönderemedik!”
     <br>
      <br>
       Lisans bedelini ödediğiniz bir sistemin CD’si sırf ellerinde kalmadığı için gönderilmiyor! Nasıl mantık ama?
       <br>
        <br>
         Bilgisayarımdaki sistem çöktüğünde ne yapacağımı sorduğumda ise aldığım cevap manidar: “Servisimize getirdiğinizde sistemi biz yeniden kurabiliriz...”
         <br/>
         <br/>
         İnsanları zorla kopya yazılım kullanmaya teşvik ediyorlar sanki. Korsan yazılımla mücadele kurumu BSA, bu CD’nin dağıtılmamasının tamamen illegal olduğunu belirterek işin çapı nedeniyle de şok oluyor. (Hesap basit: 89 $ x 100 bin = 8.9 milyon $)
         <br/>
         <br/>
         Microsoft’la da görüştük. Microsoft yetkilisinin sözleri de beni iyice çileden çıkardı. Vestel’le anlaşmaları olduğunu, 100 bin bilgisayara lisanslı olarak Windows yükleyebileceklerini ancak CD verme zorunlulukları olmadığı söylediler. Sistem çöktüğünde muhatabın Vestel olacağını, dosyalarımın güvenliğinin ise onları hiç ilgilendirmeyeceğini, Vestel’in Windows’u istediği gibi pazarlayabileceğini açık ve net olarak söylediler. Harika!
         <br/>
         <br/>
         Daha sonra da Vestel’in departman müdürleri ile telefon ve e—mail trafiğimiz başladı. Neticede bana geçici olarak Windows98’in birinci sürüm CD’sini göndereceklerini 1 ay sonra da Windows98’in 2. sürümünü göndereceklerini söylediler. Gecikme için özür dilediklerinde ise yönelttiğim “taksitleri geciktirdiğimde siz bana nasıl muamele edersiniz?” sorusu cevapsız kaldı... Zaman’ın iştiraki olan Cihannet’in yaptığı kampanyada hassas davranan Vestel’in kendi yaptığı Veezy kampanyalarında bir sürü aksaklık göstermesi, hızlı büyümenin yanında gerekli kurumsallaşmayı başaramadıklarını açıkça ortaya koyuyor...
         <br/>
         <br/>
         YK
         <br/>
         <br/>
         Derinlere “net” dalış
         <br/>
         <br/>
         Yaz tatilinde sona doğru iyice yaklaştık. Birçokları mutlaka tatile fırsat bulmuştur ancak herkesin denize gitme şansı olmamıştır. Hele dalgıçlık gibi hobileri sadece TV’lerden izleme şansını yakalamışsınızdır muhtemelen. İnternetteki dalgıçlık siteleri ile canınızın istediği zamanlarda derinlere dalıp, demokrasinin paramparça olmadığı ortamlarda dolaşarak ferahlama imkanına sahip olabilirsiniz.
         <br/>
         <br/>
         www.scubaturkiye.com
         <br/>
         <br/>
         Türkiye’deki dalış merkezlerini, dalgıçları ve çekilen fotoğrafları biraraya getiren bir site.
         <br/>
         <br/>
         www.scuba.com Uluslararası bir dalış sitesi. Değişik ülkelerden dalgıç fotoğraflarını, ülkelerden orijinal resimleri bulabilirsiniz.
         <br/>
         <br/>
         www.burc.com
         <br/>
         <br/>
         Boğaziçi Sualtı Araştırma Merkezi’nin sitesi. Balıkadam eğitimi, su altı fotoğraf çekme sanatı ve deniz canlıları gibi bilgileri biraraya getiren orjinal bir site.
         <br/>
         <br/>
         Domain tescili
         <br/>
         <br/>
         İnternet adresi ya da alan adı anlamına gelen “domain”lerin çeşitli metodlarla rezerv edildiğini, yüksek fiyatlarla satışa çıkarıldığını, hangi sitelerden domain tescil etme konusunda uzak durulması gerektiğini geçen hafta yazmıştık. Bu hafta ise güvenli ve ekonomik domain tescili sitelerinden bahsedeceğiz.
         <br/>
         <br/>
         .com, .net ve .org domainlerin tescili ABD hükümetinin yetkili kıldığı Internic tarafından organize ediliyor. Birkaç yıl önce bütün tesciller Internic üzerinden yapılırken bunun bir tekelleşme olduğuna karar veren mahkemeler bu işin çeşitli firmalara ihale edilerek özelleşmesini sağlamıştı. Bunun ardından belirlenen akredite limitlerini yerine getiren firmalara domain tescili yetkisi verildi. Halen de bu akrediteyi sağlayan firmalar yetki alabiliyor. Birinci derecede akredite alan firmaları şu adreste bulabilirsiniz : www.internic.net/alpha.html
         <br/>
         <br/>
         Akredite hakkını alan firmaların tamamı tescil işlemi yapmıyor. Bir kısmı çeşitli bölgelerde yetkili distribütörlükler vererek bu işlevi yerine getiriyor.
         <br/>
         <br/>
         www.networksolutions.com
         <br/>
         <br/>
         En bilinen domain tescil sitesi. 2 yıllık bir domain 70 dolara tescil ediliyor. Domain’le ilgili değişikliklerin yapılmasında müthiş bir güvenlik açığı var. Satış sonrası destek diye bir kavram yok. Gönderdiğiniz tüm mailler ve faxlar cevapsız kalabiliyor. Kredi kartı kullanılıyor.
         <br/>
         <br/>
         www.register.com
         <br/>
         <br/>
         Fiyat yine aynı. Yıllık 35$, 2 yıllık 70$. Değişik ülkelerin domainlerini tescil etmek imkanı da var. Fiyatlar ülkelere göre değişiyor. Domain’in güvenliğinde pek sorun çıkmıyor. Kredi kartı kullanılıyor.
         <br/>
         <br/>
         www.domaindirect.com
         <br/>
         <br/>
         Bir yıllık 39$, 2 yıllık 69$. Güvenlik sorunu bulunmuyor. Kredi kartı kullanılıyor.
         <br/>
         <br/>
         www.registrars.com
         <br/>
         <br/>
         Bir yıllık 35$, 2 yıllık 60$, 5 yıllık 150$. Güvenlik sorunu çıkmıyor. Kredi kartı kullanılıyor.
         <br/>
         <br/>
         www.izdns.com
         <br/>
         <br/>
         Yerli bir firma. 1 yıl için 25$, 2 yıl için 45$, 3 yıl için 67$ alıyor. Güvenlik sorunu bulunmuyor. Havale veya kredi kartı kullanılıyor.
         <br/>
         <br/>
         www.domainsitesi.com
         <br/>
         <br/>
         Yine yerli bir firma. 1 yıl için 22$, 2 yıl için 40$, 3 yıl için 55$ ücret alıyor. Güvenlik sorunu çıkmıyor. Havale ve EFT ile çalışıyor. Hosting çözümleri de sunuyor.
         <br/>
         <br/>
         www.dns.metu.edu.tr
         <br/>
         <br/>
         com.tr, gen.tr, org.tr gibi .tr uzantılı domainler için tek yetkili kurum ODTÜ’nün tescil sitesi. Birinci yıl için 50$, sonraki yıllar için 30$ ödemek gerekiyor. Havale sistemi geçerli.
         <br/>
         <br/>
         <br/>
         <br/>
         Kaliteli hizmet Sürat’ten
         <br/>
         <br/>
         1992 yılından beri değişik sektörlere anahtar teslimi hizmet veren Sürat Bilgisayar dünyanın önde gelen teknoloji firmaları ile de çözüm ortaklıklarına girerek iddialı projelere yöneliyor.
         <br/>
         <br/>
         <br/>
         Donanım branşında, kişisel bilgisayar, server, sunum cihazları, optik okuyucu ve güç kaynağı gibi üniteleri kullanıcılara sunuyor. Network konusunda ise kurumsal bilgisayar altyapısını ‘anahtar teslim’ tabir edilecek şekilde yerine getiriyor. Sistem branşında da işletim sistemi kurulumundan servis ve bakıma kadar satış sonrası hizmet veriliyor. Yazılım hizmetleri olarak da her türlü kurumsal ihtiyacı karşılayabilecek yazılım ekibi ile hızlı çözümler sunabiliyor.
         <br/>
         <br/>
         Sürat Bilgisayar’ın referansları arasında Devlet Malzeme Ofisi, Emniyet Genel Müdürlüğü, Nüfus İşletmeleri Genel Müdürlüğü, Marmara Üniversitesi, Fatih Üniversitesi ve çeşitli hastanelerin bulunması firmanın güvenilirliğini artırıyor.
         <br/>
         <br/>
         ISO 9001 ve TSE güvencesi ile kaliteli hizmet veren Sürat Bilgisayar’ın web sitesi de zengin içeriği ile dikkatleri çekiyor. Ziyaret etmenizde fayda var.
         <br/>
         <br/>
         Unutmadan hatırlatalım. Sürat Bilgisayar, Bilişim Fuarında ürünlerini sergilemek üzere açacağı standına sizleri de mutlaka bekliyor. (6—10 Eylül Tüyap-Beylikdüzü 5. Salon 130 nolu stand.)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 37 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14025), [web.archive.org (arşiv bağlantısı)](http://web.archive.org/web/20050322030311/http://www.aksiyon.com.tr:80/yazdir.php?id=14025)
