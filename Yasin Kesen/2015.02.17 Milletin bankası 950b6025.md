# Milletin bankası

*Yasin Kesen 2015.02.17*

<div class="pNewsDetailMainContent" itemprop="articleBody">
 <p>
  Olayın sıcaklığı hâlen geçmedi.
  <br>
   Bank Asya yönetimine hukuksuz biçimde el koyanlar hâlen o koltukları işgal ediyor.
   <br>
    Geçen hafta ‘yiğitlik lobisi’ olarak andığım vefalı insanlarsa; kar soğuğu bile dinlemeden bankanın önünde nöbete devam ediyor.
    <br>
     Yani milletçe ortaya konmuş olan bir değere sahip çıkıyor. Bank Asya’nın hırsızlık lobilerine yem olmaması için safını belli ediyor.
     <br>
      Gelelim Bank Asya’nın sosyal medyadaki algısına...
      <br/>
      Bank Asya, Twitter’da en fazla takipçisi olan üçüncü banka konumunda. Bu yaklaşık 8 aydır böyle.
      <br/>
      Bank Asya’ya yönelik saldırılar ilk başladığında yani 14 ay önce 24 bin civarında olan takipçi sayısı 108 bine ulaşmış durumda. Bank Asya’nın takipçilerinin büyük çoğunluğu aktif Twitter kullanıcısı. Birçok marka, ünlü ya da siyasetçinin takipçisi gibi ayda yılda bir uğrayan pasif nitelikli kullanıcı değil. Bunlar bir yana...
      <br/>
      Hukuksuz operasyondan itibaren ilk 7 gün içerisinde Twitter’da paylaşılan yorumlar daha önemli...
      <br/>
      3-10 Şubat tarihleri arasında ‘bankasya, bank asya, asya finans, asyafinans, banka, ananasya, tmsf, bddk’ ifadelerinin geçtiği 2 milyon 977 bin 41 tweeti analiz ettik.
      <br/>
      Verilere göre hukuksuz operasyon, iktidarın gündem değiştirme oyunu olarak algılanmış.
      <br/>
      3 Şubat tarihinde en çok kullanılan etiketin #BankAsyaOyunu olması da bunu destekliyor. Bu etiketin geçtiği 578 bin 661 tweet paylaşılmış.
      <br/>
      14 Aralık’taki ‘Medyaya Darbe’ operasyonuna tepki için kullanılan #ÖzgürBasınSusturulamaz etiketi de bir milyondan fazla tweet içerisinde kullanılmıştı.
      <br/>
      Hukuksuzluk ve toplumsal tepki, bu iki operasyonun paralel yönleri...
      <br/>
      #SeninleyizBankAsya etiketi, 3 milyona yakın tweet içerisinde en çok kullanılan ikinci dikkat çekici ifade. 3 Şubat akşamı ikinci etiket olarak kullanılan bu ifadenin 356 bin 586 kişinin desteğini bulmuş olması önemli bir gösterge.
      <br/>
      En fazla kullanılan üçüncü anlamlı ifade de bir etiket. #MilletinBankasıBatmaz etiketi, 256 bin 888 kez kullanılmış.
      <br/>
      Öne çıkan dördüncü ifade: ‘para’.
      <br/>
      Bank Asya şubelerine para yatırmaya koşanlar ya da bu yönde çağrı yapanlar, banka aleyhine estirilmeye çalışılan olumsuz rüzgârı ters yöne çevirmeyi başarmıştı.
      <br/>
      ‘Para’ ifadesi 223 bin 576 tweette geçiyor.
      <br/>
      #BankAsyaSıfırlanamaz ifadesi de diğer öne çıkan etiket. 182 bin 385 tweet ile paylaşılan bu etiket de Bank Asya’ya destek verenlerin ortak sloganı olmuş.
      <br/>
      ‘TMSF’ ifadesi 141 bin 216 kez ve ‘BDDK’ ifadesi 113 bin 478 kez kullanılmış. Siyasi gasp operasyonuna alet olan bu iki kurumun adının geçtiği tweetlerdeki ortak çağrı, ‘geri çekilin’ çağrısı. Toplum, bu kurumların saygınlığını koruması için hukuksuzluğa ortak olmamaya çağırıyor.
      <br/>
      #BankAsyaMilletindir ifadesi de 75 bin 507 tweet içerisinde kullanılmış. Yüzde yüz yerli tek katılım bankası niteliğindeki Bank Asya, bu sloganla anılmayı hak ediyor...
      <br/>
      Erdoğan’a hizmet eden ‘bot lobisi’ tarafından kullanılan sahte hesaplar, bu süreçte 2 ifadeyi öne çıkarmak için zorlamış ama maya tutmamış. ‘döneminbankası’  ve ‘bankananasya’ ifadeleri 20 bin bandını geçememiş.
      <br/>
      Bank Asya şubelerinden selfie paylaşanlar bile bot lobilerini en az beşe katlamış.
      <br/>
      Tüm bu veriler, Bank Asya hakkında toplumdaki gerçek kanaati ortaya koyuyor.
      <br/>
      Sözün özü: ‘Bank Asya Milletindir!’
     </br>
    </br>
   </br>
  </br>
 </p>
 <p>
  <img alt="" src="http://web.archive.org/web/20150704230416im_/http://medya.aksiyon.com.tr//aksiyon/2015/02/17/564734.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/milletin-bankasi_549046), [web.archive.org (arşiv bağlantısı)](http://web.archive.org/web/20150704230416/http://www.aksiyon.com.tr/sosyal-evren/milletin-bankasi_549046)
