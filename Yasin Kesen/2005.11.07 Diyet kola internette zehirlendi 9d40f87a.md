# Diyet kola internette zehirlendi

*Yasin Kesen 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İnternet yoluyla yayılan şehir efsanelerinden biri tekrar gündemde. Birkaç yılda bir, milyonlarca internet kullanıcısına ulaşan ‘diyet koladaki zehir’ hikâyesinin ilginç öyküsünü Aksiyon araştırdı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607210716im_/http://www.aksiyon.com.tr/resim/570/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kimbilir kaçıncı kez aynı elektronik posta düşmüştü posta kutusuna. “Diyet Kola” konu başlığıyla gelen yazıyı şimdiye kadar hiç okumamıştı. Bu defa okumaya karar verdi. Son zamanlarda televizyonlardaki sağlıksız yiyecek ve içeceklerle skandal haberlere gitti aklı. “Galiba bu yazı diyet kolanın ne menem bir içecek olduğunu anlatıyor.” diyerek okumaya başladı.
   <br>
    <br>
     “Kola kutularının üzerindeki ‘Soğuk içiniz’ yazısı lezzet için yazılmamış. Aşağıda diyet kola hakkında bir yazı var. Olay ABD’de geçiyor. 2001 yılı ekim ayında kız kardeşim çok hastalandı, mide spazmları vardı, dolaşmakta zorlanıyordu, yürümek ise başlı başına bir sorundu. Sadece yataktan kalkması bile onu tüketiyordu, o kadar çok ağrısı vardı ki...” diye devam eden acıklı hikâyeyi duydukça bu yazıyı neden okuduğunu düşündü birden... Başlığa tekrar bakınca hatırladı. Konu diyet kola idi. “Neyse.” dedi. Sonra diyet kolayı dünyanın en zehirli maddesi gibi anlatan satırlara geldi. Anlatılana göre, diyet kolada kullanılan tatlandırıcıların ana maddesi olan ‘aspartam’ son derece zehirli ve insanı yavaş yavaş öldürebilen bir maddeydi. “Vay be göz göre göre zehirleniyoruz” diyerek, bu yazıyı bütün arkadaşlarına iletmeyi ihmal etmedi. Her gün tüketilen milyonlarca kutu diyet koladan zehirlenen biriyle ilgili bir haber duymadığını ise hiç düşünmemişti...
     <br/>
     <br/>
     Evet bu anekdot, internette bir salgın gibi yayılan yazılarla ilgili basit bir örnek. Her gün e-mail hesabımıza bunun gibi acıklı ama bilimsel verilere dayanmayan nice yazılar geliyor. Bazılarını önemli görüp arşivlemeyi ihmal etmiyoruz, bazılarını da hiç düşünmeden sağa sola gönderiyoruz. Oysa bu tür yazılar aslında ya piyasadaki rekabet çalışmalarında kullanılan birer iftira aracı ya da spam posta göndermek için adres toplayanların küçük bir oyunu...
     <br/>
     <br/>
     Aspartam’ın hikâyesine gelince... 375 milyon Avrupalı, yılda iki bin ton aspartik asit ve fenilalanin aminoasitlerinden oluşan bir tatlandırıcıyı yani aspartamı tüketiyor. Aspartam, çay şekerine göre 200 kat daha tatlı bir madde. Tüm dünyada yılda 9 bin ton aspartam üretiliyor. 2004’te 146 milyon ton olan dünya şeker tüketiminin bir kısmını karşılayan tatlandırıcılar aslında gıda sektöründe önemli bir açığı kapatıyor. Fazla kilolarından rahatsız olanların rağbet gösterdiği diyet ürünlerinde ve diyet kolada tatlandırıcı kullanılıyor. Tatlandırıcıların ana maddesini oluşturan aspartamın zehir olduğu iddiası da dilden dile, mailden maile dolaşıyor.
     <br/>
     <br/>
     İnternette söz konusu maddeyle ilgili arama yapan herkes, 1981’de kurulan ve aspartamı üreten Monsanto firması hakkında müthiş bir karalama kampanyasıyla karşılaşıyor. Aspartam’ın insan sağlığını nasıl bozduğunu anlatan sayfalarca yazı da aspartam aleyhindeki kampanyayı destekliyor. Bu konuda çeşitli dillerde gönderilen yazıların milyonlarca kişinin posta kutusuna düştüğü ileri sürülüyor. Aspartam hakkında ilk yazıyı 1993-1994 yıllarında Betty Martini takma adıyla Nancy Markle’ın yazdığı iddia ediliyor. Kendi ağzından hikâyesini anlatan Markle, özetle diyet kola içtiği için Multiple Sklerozis adında bir hastalığa yakalandığını ve diyet kola içmeyi bıraktıktan sonra bu hastalıktan kurtulduğunu yazıyor. Bunun sebebini ise diyet koladaki tatlandırıcı olan aspartam olduğunu iddia ediyor. Gönderilen yazılarda link verilen www.nancymarkle.com sitesinde çeşitli doktorların görüşlerine yer veriliyor. Ancak doktorlardan sadece birinin aspartam hakkında bilimsel bir yayını bulunuyor. Bu madde hakkında yayın yapan Robert HJ’nin ise 1996’da aspartam hakkında ortaya attığı iddiadan sonra hiçbir bilimsel çalışma yapmadığı görülüyor. Hiçbir bilimsel çalışmada, bu sitede yer alan yazılara atıfta bulunulmamış. Aspartamın zararlı olduğuna dair internette birçok web sitesi bulunmasına rağmen Robert HJ’nin çalıştığı iddia edilen Palm Beach Medikal Araştırmalar Enstitüsü şirketinin bir web sitesi yok. Bu kuruluşa ait olduğu belirtilen telefon numarası da çalışmıyor. Dr. Robert HJ’nin iddialarının balon olduğunu destekleyen bir başka bilgi ise, elinde 1200’e yakın aspartam vakası olduğunu iddia etmesine rağmen hiçbirini yayınlamamış olması.
     <br/>
     <br/>
     İşi ciddiye alıp aspartam hakkında çalışma yapan bazı bilimadamları, hiçbir zarar tespit edemeseler de, doktor olduğunu iddia eden Robert HJ, bunun aspartam üreten firmaların bir tezgahı olduğunu söylüyor. Diğer yandan, ABD Gıda ve İlaç Kurumu (Food and Drug Administration) ile Avrupa Gıda Standartları Kuruluşu (European Food Standards Authority), bu ürünün kullanımına yıllardır izin veriyor. 1988’de aspartamın güvenli olduğunu açıklayan Avrupa Bilimsel Komitesi, 2002 yılında halkın bu konudaki paniği üzerine 500’ün üzerinde rapor hazırlayarak Fenilketonuri hastaları hariç hiç kimseye zararı olmadığı açıklandı. Fenilketonuri hastalarına ise, 40 mg/kg/gün dozundan fazlasının zararlı olduğu raporlarda belirtiliyor.
     <br/>
     <br/>
     Aspartamın kilo yaptığı ve şişmanlığa yol açtığı iddiaları da araştırmalar sonucunda çürütüldü. Bir tüketicinin yılda en fazla 10 gr. aspartam almasının kilo yapmasının mümkün olmadığı ortaya kondu. Peki o zaman, aspartam hakkında sonu gelmeyen internet efsanelerinin sebebi ne? Mansanto şirketi, Amerikan halkı gözünde genetik modifiye bitkiler ve gıdalar üreten bir kuruluş. Halk için de sentetik olan her gıda şüpheli olduğu için Mansanto’nun hiçbir teminatı insanları rahatlatmıyor. Aspartik asit ve Fenilalanin adlı iki doğal aminoasitten oluşan aspartam, üretici firmanın şeffaf bilgilerine rağmen tedirginlik oluşturuyor. Sadece zararlı olan ise, aspartamı oluşturan Fenilalanin’in yüksek dozu. O da Fenilketonuri hastaları için geçerli.
     <br/>
     <br/>
     Bilim kuruluşlarınca yetişkin insanlar için belirlenen 40 mg/kg/gün sınırına günde 10 kutu diyet kola içilerek ulaşılabiliyor. Hayvanlar üzerinde yapılan deneyler ve aspartamlı gıdaları fazla tüketen insanlar üzerinde yapılan çalışmalar, yüksek dozda alınan aspartamın metabolizmaya zararlı bir etkisi olmadığını gösteriyor.
     <br/>
     <br/>
     LIGHT COLA
     <br/>
     <br/>
     Genetik modifiye organizma: Genetik değişim tekniklerinin kullanılmasıyla, genetik yapısı değiştirilmiş organizmalar.
     <br/>
     <br/>
     Fenilketonuri: Zihinsel özür oluşturan kalıtsal bir metabolik hastalıktır. Yeni doğan bebeğin topuğundan alınan bir damla kan ile teşhis edilebilen bu metabolik hastalığın tedavisi mümkündür. Bu hastalıkla doğan çocuklar, fenilalanin amino asidini genetik bir bozukluk yüzünden yakamazlar ve erken teşhis edilemezse zararlı madde birikimi nedeniyle zeka geriliği meydana gelir. Türkiye’de 1993 yılından bu yana bütün bebeklere ilk hafta bu hastalığın teşhisi için test uygulanmaktadır.
     <br/>
     <br/>
     Multiple Skleroz: Sinir hücrelerinde meydana gelen bir hasar sonucu oluştuğu tahmin edilmesine rağmen sebebi bulunamamış olan ve herhangi bir tedavi geliştirilememiş bir hastalıktır. Bacaklarda güçsüzlük, denge bozukluğu, uyuşma hissi, bulanık görme gibi belirtileri vardır. 25 yıldan sonra bile hastaların yüzde 75’i yaşıyor. Türkiye’de yaklaşık 35 bin Multiple Skleroz hastası olduğu belirtiliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22795), [web.archive.org (arşiv bağlantısı)](http://web.archive.org/web/20070607210716/http://www.aksiyon.com.tr:80/detay.php?id=22795)
