# Microsoft, XP için Anadolu’da

*Yasin Kesen 2002.03.09*

<div>
 <img border="0" src="/web/20020329160606im_/http://www.aksiyon.com.tr/yazar/yasinkesen.jpg"/>
 <p class="spot">
  Microsoft Türkiye, son işletim sistemi Windows XP'nin tanıtımı için Türkiye turuna çıkıyor.
 </p>
 <p class="metin">
 </p>
 <p class="metin">
  Çorlu'da 5 Mart'ta başlayan XP Türkiye Turu, İzmit, Eskişehir, Kayseri, Gaziantep, Adana ve İzmir'de devam edecek. Üniversite öğrencileri ve çalışanlara yönelik iki farklı seminer düzenleyecek olan Miccrosoft Türkiye yetkilileri Windows XP ve Office XP'nin verimliliği nasıl artırdığını örneklerle anlatarak, kullanımları konusunda dinleyicileri bilgilendirecekler.
 </p>
 <p class="metin">
 </p>
 <p class="arabaslik">
  Nokia, hatasını kabul etti
 </p>
 <p class="metin">
  Finlandiya'lı cep telefonu üreticisi Nokia, 8210 model numaralı telefonlarda sık sık karşılaşılan arızaların üretim hatasından kaynaklandığını kabul eden açıklama yayınladı. Ekrandaki yazıların kısa zamanda solması veya tamamen kaybolması arızalarıyla şikayet alan Nokia, ürün yapısını yeniden inceleyerek hatayı tesbit etti. Üretimde kullanılan bir parçanın arızaya neden olduğuna karar verilerek bundan sonraki üretimlerde aynı parçanın kullanılmayacağı açıklandı.
 </p>
 <p class="metin">
 </p>
 <p class="arabaslik">
  İnternetten uyuşturucu satışı artıyor
 </p>
 <p class="metin">
  Birleşmiş Milletler, yaptırdığı bir araştırma sonucunda internet üzerinden uyuşturucu satışında ciddi bir artış olduğunu gördüğünü ve bunun için önlem alınması gerektiğini açıkladı.
 </p>
 <p class="metin">
  İnternet üzerinde özel şifre ile girilen ve güvenlik sistemi bulunan chat odalarında siparişlerin toplandığının tesbit edildiği rapora göre, bu web sunucuları siber suçlar için yasalarında boşluk olan ülkelerde bulunuyor. Bu ticaretin ilgili ülkelerin yasalarına göre serbest olması nedeniyle diğer tüm ülkelerdeki gençler, uyuşturucu bağımlılığı tehdidi altında kalıyor.
 </p>
 <p class="metin">
  Çek Cumhuriyetinde hem internetten hem de cep telefonlarındaki wap üzerinden yasal olarak uyuşturucu satışının yapıldığının tesbit edildiği raporda Hollanda'da da web üzerinden çeşitli uyuşturucu türlerinin satışının yapıldığı belirtiliyor. Güney Afrika'da uyuşturucu kullanımının üç yılda %40 arttığının ifade edildiği raporda, ABD'lilerin de kokain yerine eroine yöneldiği belirtiliyor.
 </p>
 <p class="metin">
  Uyuşturucu madde üretiminin Birmanya'ya kaymaya başladığının tesbit edildiği rapora göre uyuşturucu trafiği halen Afganistan merkezli olarak yönetiliyor. BM, kendirden yapılan uyuşturucu maddeleri yasallaştırmayı düşünen ülkeleri gelecekte bu maddenin alkol ve sigaradan farksız görülebileceğini ve geri dönüşün imkansız olacağı konusunda uyardı.
 </p>
 <p class="metin">
 </p>
 <p class="arabaslik">
  Gima Sen—Al Market'ten yeni uygulama
 </p>
 <p class="metin">
  Gima, internetten alışveriş imkanı sağlayan Sen—Al Market www.gima.com.tr'de yeni bir uygulamaya geçti. Siteye eklenen "SüperArama" seçeneği ile yapay zekalı arama devreye girerek aramayı daha kolay ve hızlı hale getiriyor.
 </p>
 <p class="metin">
  Ürünlerde belli markaları tercih eden tüketiciler için alışverişi hızlandıran sistemde, ekrana gelen kutucuklara istenilen ürünün yazılması ve gramajının belirtilmesi yeterli oluyor. Arama sonuçları çıktıktan sonra, miktarlar girilerek tüm ürünleri tek seferde sepete atılıyor ve alışveriş tamamlanıyor.
 </p>
 <p class="metin">
  Bir defada 30 ayrı ürünü arama imkanı veren SüperArama sayesinde normalde 20 dakika süren alışverişin süresi 5 dakikaya iniyor.
 </p>
 <p class="metin">
  Diğer yandan, perakende satış pazarındaki Tansaş ise sanal market uygulamasına son verdiğini açıkladı.
 </p>
 <p class="metin">
 </p>
 <p class="arabaslik">
  KISA..KISA..
 </p>
 <p class="metin">
  Genelkurmay Askeri Mahkemesi, Türk Hava Kuvvetleri'nde görevdeki bir generalin adını kullanarak, internette asılsız iddialara dayanan bir maile yer veren Yolsuzluk.com sitesine yayın durdurma cezası verdi.
 </p>
 <p class="metin">
  Matsushita (Panasonic) ve NEC, 3G olarak da bilinen üçüncü kuşak mobil iletişim cihazları için, çift işlemcili bir üretim platformu üzerinde ilerleme kaydettiklerini açıkladı.
 </p>
 <p class="metin">
  Almanya'daki bir internet şirketi ile hükümet arasında 2 yıldır devam eden isim hakkı davası hükümet lehine sonuçlandı ve şirket "www.deutschland.de" adresini hükümete devretti.
 </p>
 <p class="metin">
  Hitachi, su soğutma sistemi ile çalışacak yeni yeni dizüstü bilgisayar çıkarıyor. İşlemcilerin hava yerine su ile soğutulması ile ömrünün 1.7 kat uzayacağı belirtiliyor. Yeni dizüstü bilgisayarlar 2002'nin ikinci yarısında piyasaya sunulacak.
 </p>
 <p class="metin">
  Superonline ve Digiturk işbirliği ile açılan Lig Tv portalı üzerinden Türkiye ve Avrupa ligi maçları yayınlanmaya başladı. Maç özetleri ve gol görüntülerinin yanısıra röportaj ve haber görüntülerinin de yer aldığı siteye  http://ligtv.superonline.com adresinden ulaşılabilir.
 </p>
 <p class="metin">
  BMW, ABD'de satışa sunduğu yeni 7 serisi otomobillerde Windows CE işletim sistemi ile çalışan yol bilgisayarı eklediğini açıkladı. Microsoft'un otomobiller için geliştirdiği bu yeni işletim sistemi Siemens tarafından araçlara entegre ediliyor.
 </p>
 <p class="metin">
 </p>
 <p class="arabaslik">
  WEBTIONARY
 </p>
 <p class="metin">
  VOICE OVER IP: İnternet protokolü üzerinden ses transferi. Kurumsal internet bağlantılarında dahili telefon görüşmelerinin internet hattı üzerinden gerçekleştirilerek tasarruf sağlanabilen metod.
 </p>
 <p class="metin">
 </p>
 <p class="arabaslik">
  Türkiye'nin mobil buluşması
 </p>
 <p class="metin">
  Panelde, Türkiye'nin kablosuz teknolojileri kullanarak katma değerli ürünler geliştirebileceği ve dünyanın lider ülkeleri arasına girebileceği vurgulandı
 </p>
 <p class="metin">
  Turk.internet.com tarafından 27 Şubat'ta İstanbul'da düzenlenen Wireless One Konferansı'nda mobil teknolojiler ve kablosuz internet uygulamaları hakkında en güncel bilgiler paylaşıldı.
 </p>
 <p class="metin">
  "İşinizi Nasıl Mobil Hale Getirirsiniz?" ve "Teknoloji ve Gelecek" olmak üzere iki ana başlık altında düzenlenen paralel oturumlara, Nokia, Turkcell, Microsoft, Armada, Mobynet, IBM Türk, Comsat, Mobilera, Turk Nokta Net ve Bnet firmaları katıldı. Konferansın son bölümünde ise "Türkiye'de 'Wireless' Neler Yapılabilir?" konulu bir panel gerçekleştirildi.
 </p>
 <p class="metin">
  Panelde, Türkiye'nin kablosuz teknolojileri kullanarak katma değerli ürünler geliştirebileceği ve dünyanın lider ülkeleri arasına girebileceği vurgulandı.
 </p>
 <p class="metin">
  Panele Turkcell'i temsilen katılan İsmail Hakkı Polat, kurdukları şebeke üzerinde geliştirecekleri katma değerli hizmetlerle öncülük yapmayı hedeflediklerini söyledi. Polat, "GPRSland" projesini örnek göstererek, herkesin bu örneği kendine adapte edebileceğine ve katma değerli ürünlerle yurtdışı pazarlara açılabileceğine dikkat çekti.
 </p>
 <p class="metin">
  Nokia adına panele katılan Ülkem Kırımlı, dünyada 1 milyar, Türkiye'de ise 18 milyon cep telefonu kullanıcısı bulunduğunu belirtti. 1 milyar cep telefonu kullanıcısının 100 milyar SMS gönderdiğini hatırlatan Kırımlı, sistem geliştirme uzmanlarının, SMS'lere görüntü ve ses ekleyerek yeni çözümler üretebileceklerini ifade etti.
 </p>
 <p class="metin">
  Mobilera'dan Selçuk Kumbasar ise, özellikle perakende sektöründe satış yapan kişilerin stoklardaki durumu anında görmeleri, sipariş vermeleri ve tahsilat yapabilmeleri açısından, mobil çözümlerin verim artışı ve zaman kazancı sağladığını vurguladı.
 </p>
 <p class="metin">
 </p>
 <p class="arabaslik">
  Teknoloji patronları Forbes'te geriledi
 </p>
 <p class="metin">
  Her yıl dünyanın önde gelen zenginlerini açıklayan Forbes dergisinin bu yılki listesinde, teknoloji şirketlerinin patronlarının aşağı sıralara düştüğü gözlendi.
 </p>
 <p class="metin">
  Bill Gates'in yine zirvedeki konumunu koruduğu listeye göre, geçen yılki servetinin 6 milyar dolar azalarak 52.8 milyar dolara gerilediği belirtildi.
 </p>
 <p class="metin">
  Oracle firmasının sahibi Larry Ellison'un servetinin de 26 milyar dolardan 23.5 milyar dolara indiği belirtilerek 5.sıraya düştüğü açıklandı.
 </p>
 <p class="metin">
  Düşüşteki diğer teknoloji zenginlerinin durumu ise şöyle:
 </p>
 <p class="metin">
  2002	2001
 </p>
 <p class="metin">
  Steve Case, AOL Time Warner	760 milyon $	1.4 milyar $
 </p>
 <p class="metin">
  Scott McNealy, Sun Microsystems	760 milyon $	1.7 milyar $
 </p>
 <p class="metin">
  David Filo, Yahoo	735 milyon $	1 milyar $
 </p>
 <p class="metin">
  Jerry Yang, Yahoo	730 milyon $	1 milyar $
 </p>
 <p class="metin">
  Gary Winnick, Global Crossing	500 milyon $	2 milyar $
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.guzelsozler.com
 </p>
 <p class="metin">
  Güzel sözler, ilginç bilgiler
 </p>
 <p class="metin">
 </p>
 <p class="metin">
  blackhawkdown.philly.com
 </p>
 <p class="metin">
  "Kara Şahin Düştü" filminin web sitesi
 </p>
 <p class="metin">
 </p>
 <p class="metin">
  www.htmlnedir.com
 </p>
 <p class="metin">
  HTML dili ve web tasarım rehberi
 </p>
 <p class="metin">
 </p>
 <p class="metin">
  www.hukukrehberim.com
 </p>
 <p class="metin">
  Hukuk rehberi
 </p>
 <p class="metin">
 </p>
 <p class="metin">
  www.programmerkezi.com
 </p>
 <p class="metin">
  Popüler programlar
 </p>
 <p class="metin">
 </p>
 <p class="metin">
  www.zone.com
 </p>
 <p class="metin">
  Microsoft'un oyun sitesi
 </p>
 <p class="metin">
 </p>
 <p class="metin">
  www.kolayposta.net
 </p>
 <p class="metin">
  Kurumsal e—mailleri kontrol etmek için.
 </p>
 <p class="metin">
 </p>
 <p class="metin">
  www.sporcv.com
 </p>
 <p class="metin">
  Spor gazetesi
 </p>
 <p class="metin">
 </p>
 <p class="metin">
  www.ozgurvebilge.com
 </p>
 <p class="metin">
  Bir dergi
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329160606/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/379/sanalpark/1.htm), [web.archive.org (arşiv bağlantısı)](http://web.archive.org/web/20020329160606/http://www.aksiyon.com.tr:80/2002/379/sanalpark/1.htm)
