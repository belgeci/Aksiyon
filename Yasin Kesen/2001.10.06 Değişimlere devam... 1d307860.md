# Değişimlere devam...

*Yasin Kesen 2001.10.06*

<div>
 <img border="0" src="/web/20011224001834im_/http://www.aksiyon.com.tr/yazar/yasinkesen.jpg"/>
 <p class="spot">
  Geçen hafta Amerikan toplumundaki değişimlerden kısa kısa bahsetmiştik. Bu hafta da Amerikan şirketlerinin internet altyapılarındaki değişikliklere değineceğiz.
 </p>
 <p class="metin">
 </p>
 <p class="metin">
  Terör saldırısı öncesine kadar sadece yazılım yönüyle web sitelerine güvenlik sağlayan firmalar, artık web sitelerini yayınladıkları sunucuların yerlerinden, sitenin içeriğine kadar yeni altyapı kurmaya başladılar.
 </p>
 <p class="metin">
  İkiz kulelerin en üst katlarında bulunan Cantor Fitzgerald adlı hazine bonosu brokerliği yapan firma bu değişimlerin en çarpıcı örneği. Bin çalışanından yediyüz tanesini kaybeden firmanın web sitesi, 10 Eylül'e kadar, Flash animasyonlarla destekli, tüm web teknolojilerini içeren, anında işlem yapılan bir sisteme sahipken kule yıkıldığında site tamamen ortadan kalkmış oldu. Web sitesinin yayınlandığı sunucular şirket merkezinde bulunduğu için, binaların çökmesi ile şirkete ait web sitesi de enkazın altında kaldı. (www.cantor.com)
 </p>
 <p class="metin">
  Cantor Fitzgerald gibi bir acıyla yüzleşen tüm firmalar, morallerini düzeltip yeniden web sitelerini açmakta gecikmediler. Yeni siteler içerik ve altyapı olarak da eskiye göre çok farklı yüzlerle yeniden sanal aleme merhaba dedi. Sitelerin yayınlandığı sunucuların yeri olarak da fazla göze batmayacak firmalar tercih edildi. Saldırıların devam etmesi ihtimaline karşı, Manhattan'daki diğer kulelerde bulunan şirketler de bilgi işlem merkezlerini daha güvenli yerlere nakletmekte gecikmedi. Çünkü, firmalara ait bilgilerin kaybedilmesi, firmanın varlığının sona ermesinden başka bir anlam ifade etmeyecekti.
 </p>
 <p class="metin">
  Sitelerin yeni dizaynında sitelerin grafik tasarımında, herkesin zihnini kaplayan 11 Eylül'e ait donelere yer verildi. Kayıplar için anma törenleri organize edilip duyuruları yayınlandı, kayıpların ardında bıraktığı aileler ve yakınları için firmaların yapacağı yardım ve organizasyonlarla ilgili bilgi verildi. Sitelerin güncellenme periyodları da sıklaştırıldı. Gün içerisinde birkaç defa yenilenmeye başlandı.
 </p>
 <p class="metin">
  Sitelerdeki bilgilendirmeler ve güncellemelerin temel amacı ise, morali yüksek tutmak, herşeyin kontrol altında olduğu imajını sağlamaktan başka bir şey değildi. Böyle bir felaket halinde yapılacak en iyi uygulamaydı. Ve gayet başarılı olarak da devam ediyor...
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  "War Vote" virüsüne dikkat!
 </p>
 <p class="arabaslik">
  war.jpg
 </p>
 <p class="metin">
  Halktan savaş konusunda görüş topluyor imajındaki e—mail virüsü, yine diğer e—mail virüsleri gibi ekindeki bir dosya sayesinde yayılıyor.
 </p>
 <p class="metin">
  Virüslü e—mail'in içeriği ise şöyle:
 </p>
 <p class="metin">
  Peace between America and Islam!
 </p>
 <p class="metin">
  Hi. Is it a war against America or Islam!? Let's vote to live in peace!
 </p>
 <p class="metin">
  (Amerika ile İslam arasında barış! Merhaba, bu saldırı Amerika'ya karşı mı yoksa İslam'a karşı mı yapılmıştır? Barış içerisinde yaşamak için oy kullanalım!)
 </p>
 <p class="metin">
  Virüslü e—mail'in ekindeki dosyanın adı ise: WTC.exe. Ekteki bu dosyayı açmak için tıklandığında ise, virüs bilgisayardaki dosyaları silmeye başlıyor. Bir yandan da kullanıcının adres defterindeki tüm adreslere aynı virüsü gönderiyor. Eğer kullanıcı durumu fark edemezse, virüs bilgisayardaki tüm sistem dosyalarını siliyor ve sistemin yeniden kurulması gerekiyor.
 </p>
 <p class="metin">
  Bu yazıyı yazdığım sırada bu virüs henüz Türkiye'ye ulaşmamıştı. Ancak, yayınlandığı günlerde ulaşmış olma ihtimali mevcut. Virüsten korunmak için ise, yukarıda içeriğinden bahsettiğim e—maillerden alırsanız açmadan hemen silmenizi tavsiye ediyorum.
 </p>
 <p class="metin">
 </p>
 <p class="arabaslik">
  KISA..KISA..KISA..KISA..KISA..KISA..
 </p>
 <p class="metin">
  Adobe firması web tasarımı için AlterCast isimli yeni bir program piyasaya sürdü.
 </p>
 <p class="metin">
  İnternet reklamcılığından elde edilen ilk altı aylık gelirler açıklandı. Verilere göre, geçen yıl ilk altı ayda 3.76 milyar dolar kâr eden ABD'li online reklam şirketleri %8 oranında gelir kaybına uğradı.
 </p>
 <p class="metin">
  Sun Microsystems, XML web yazılımı dilini de destekleyen yeni JavaBeans 2.0 yazılımını piyasaya sürdü.
 </p>
 <p class="metin">
  Online seyahat firması Expedia.com, İtalya ve Hollanda'da hizmet verecek sitelerinin yayınına başladı. Expedia.com yeni siteleri aracılığıyla bu bölgedeki 250—300 milyar dolarlık turizm pastasından %70'lik dilimi hedefliyor.
 </p>
 <p class="metin">
  HP, ev kullanıcıları için 249$'a satılacak yeni Lazer Printer üreterek piyasaya sürdü. (HP Lazerjet 1000) Lexmark ve Samsung'un da yakın zamanda 200$ civarında satışı yapılacak lazer printer modellerini piyasaya sunacağı belirtiliyor.
 </p>
 <p class="metin">
 </p>
 <p class="arabaslik">
  HAFTANIN CİHANNET SORUSU
 </p>
 <p class="metin">
  Privacy ne demektir?
 </p>
 <p class="metin">
  Sorumuzun doğru cevabını gönderenlerden 2 kişi birer aylık Cihannet İnternet Paketi kazanacak. Cevaplar cnet@cihannet.com adresine gönderilecek.
 </p>
 <p class="metin">
  Son cevap gönderme tarihi 12 Ekim Cuma günüdür. Kazananlar 20 Ekim'de bu sayfadan ilan edilecektir.
 </p>
 <p class="metin">
  10. Haftanın cevabı:
 </p>
 <p class="metin">
  RTF: Rich Text Format: Zengin yazım biçimi
 </p>
 <p class="metin">
  10. Hafta ödül kazananlar:
 </p>
 <p class="metin">
  Meral Siner, Cemil Akyazı
 </p>
 <p class="metin">
 </p>
 <p class="arabaslik">
  WEBTIONARY
 </p>
 <p class="metin">
  CSS: Cascading Style Sheet: Web sitelerindeki yazıların belirli bir stile göre düzenlenmesini sağlayan program kodu.
 </p>
 <p class="metin">
 </p>
 <p class="arabaslik">
  carnow.com
 </p>
 <p class="metin">
  Japonlar otomobillere olan düşkünlüklerini internete de taşıdılar. Otomobil meraklıları için hazırlanan sitede sektörle ilgili köşe yazıları, yeni çıkan arabalarla ilgili haberler, yeni modellere ait özellikler, motor sporları, bakım ve sürüş teknikleriyle ilgili içerik sunuluyor.
 </p>
 <p class="metin">
  Şimdilik ücretsiz olarak hizmet veren sitenin 2002 yılından itibaren bir kısmının ücretli olarak hizmet vermesi planlanıyor.
 </p>
 <p class="metin">
  saturn.com
 </p>
 <p class="metin">
  İnternet üzerinden otomobil satışı da moda haline geliyor. Müşterilerin istedikleri otomobilin özelliklerini kendilerinin belirleyebilmelerine imkan sağlayan sipariş sistemi internet üzerinden başarılı olarak uygulanabiliyor.
 </p>
 <p class="metin">
  General Motors ve UAW'nin ortak girişimi olan Saturn, S, L ve Coupe modelleriyle internet üzerinden satılıyor. 1990 yılından beri 2.2 milyon araba üreten Saturn, internetten sipariş yöntemi ile pazar payını artırmayı hedefliyor.
 </p>
 <p class="metin">
 </p>
 <p class="arabaslik">
  kissalar.com
 </p>
 <p class="metin">
  Bazı insanların hayatında dönüm noktası denilebilecek değişikliklere sebep olan bazı kıssalar vardır. Olayın akışı, nedenleri ve sonuçları insanların görüşleri üzerinde ciddi etkilere neden olabilir veya zihinlerdeki bazı soru işaretlerinin silinmesini sağlayabilir.
 </p>
 <p class="metin">
  Hisse alınacak kıssaların biraraya getirildiği Kissalar.com sitesi, böyle değerli kaynakları sunuyor.
 </p>
 <p class="metin">
  Sitedeki bölümler sırasıyla: Kıssalar, kıssadan hisse, Silsile—i Şerif, Resûlüllah'ın Yüce Ahlâkları, sohbetler, mevzular, âdâb—ı muâşeret, dualar, şiirler, ilahî ve Nâ't sözleri, linkler ve fotoğraflar.
 </p>
 <p class="metin">
  Fotoğraflar sayfasında Bursa Evliyalarının türbeleri ile camilere ait resimler bulunuyor.
 </p>
 <p class="metin">
 </p>
 <p class="arabaslik">
  countrywatch.com
 </p>
 <p class="metin">
  Dünya üzerindeki tüm ülkeleri kuş bakışı dolaşmaya imkan sağlayan bir harita sitesi. Aslında içerik sadece haritaları kapsamıyor. Ülkelere ait kimlik bilgileri de özet olarak veriliyor.
 </p>
 <p class="metin">
  Dünya gündeminde yer işgal eden ülke mercek altına alınarak o ülke ile ilgili haberler ve o ülkeye ait bilgilere ana sayfadan link veriliyor. Şu sıralar doğal olarak Afganistan mercek altına alınmış.
 </p>
 <p class="metin">
  Herhangi bir ülke seçtiğinizde o ülkeye ait şu bilgilere kısa kısa veya isterseniz detaylı olarak ulaşabilirsiniz:
 </p>
 <p class="metin">
  Büyük şehirler ve nüfusları, toplumun yapısı, ülkenin tarihi, ekonomisi, tarımı, enerji altyapısı, yer altı kaynakları, iklim, para birimi, konuşulan diller, hava durumu, sınır uzunlukları, etnik ve dini yapı.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.everyday.com
 </p>
 <p class="metin">
  Üye olarak ücretsiz SMS gönderebilirsiniz
 </p>
 <p class="metin">
 </p>
 <p class="metin">
  www.fuarbul.com
 </p>
 <p class="metin">
  Fuarlar tarihleri ve yerleri
 </p>
 <p class="metin">
 </p>
 <p class="metin">
  www.fuarevi.com
 </p>
 <p class="metin">
  Fuarlarla ilgili
 </p>
 <p class="metin">
 </p>
 <p class="metin">
  www.gittigidiyor.com
 </p>
 <p class="metin">
  Açık artırma sitesi
 </p>
 <p class="metin">
 </p>
 <p class="metin">
  www.otoveemlak.com
 </p>
 <p class="metin">
  Oto ve emlak ilanları
 </p>
 <p class="metin">
 </p>
 <p class="metin">
  www.tolerance.org
 </p>
 <p class="metin">
  Tolerans, hoşgörü için öneriler
 </p>
 <p class="metin">
 </p>
 <p class="metin">
  www.ispartanur.net
 </p>
 <p class="metin">
  Risale—i Nurlarla ilgili
 </p>
 <p class="metin">
 </p>
 <p class="metin">
  online.turkulerimiz.com
 </p>
 <p class="metin">
  Türküler
 </p>
 <p class="metin">
 </p>
 <p class="metin">
  www.geocities.com/muhacir2001
 </p>
 <p class="metin">
  Dini içerikli kişisel site
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011224001834/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/357/sanalpark/1.htm), [web.archive.org (arşiv bağlantısı)](http://web.archive.org/web/20011224001834/http://www.aksiyon.com.tr:80/2001/357/sanalpark/1.htm)
