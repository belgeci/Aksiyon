# ABD’yi de kriz vurdu!

*Yasin Kesen Bilinmeyen-tarih*

<div>
 <p>
  <font>
   Geçtiğimiz haftalarda bilgisayarların ucuzlayacağına dair yazıda ABD’deki bilgisayar şirketlerinin satışlardaki düşmeler nedeniyle ucuz fiyat politikası uygulamaya karar verdiğini yazmıştım.
   <br/>
   <br/>
   Meşhur Silikon Vadisindeki elemanları işten çıkarma operasyonları, bu kararın hızla uygulamaya konacağının işaretçisi.
   <br>
    <br>
     Öncelikle personel masraflarını minimuma çekmeyi planlayan firmaların çıkardıkları eleman sayıları tüyler ürpertici seviyede. 4—5 biner elemanını birden işten çıkaran onlarca firma olduğunu bir düşünürseniz, ABD’li bilgisayar şirketlerindeki krizin boyutunu da aşağı yukarı tahmin edebilirsiniz.
     <br>
      <br>
       Bizdeki bilgisayar firmalarında 22 Şubat krizi öncesi zaten varolan sıkıntı, bu tarihte had safhaya ulaşmış oldu. Dolar bazında kredi ile çalışan firmaların tasfiye olacakları haberleri de iç piyasamızdaki binlerce bilgisayar firmasının uzun süre kepenk kapamalarına neden oldu. İthalatçı firmaların iflas etmesi durumu nedeniyle, getirdikleri malların garanti ve servis hizmetlerinin belirsizliğe dönüşmesi küçük çaptaki firmaların hepsini satış yaparken tereddütte bırakıyor. Öyle ya problemli çıkan ürünlerle ilgili gidilecek ilk adres o ürünleri son kullanıcıya ulaştıran bayiler olacak...
       <br>
        <br>
         Ancak, ABD’de süratli bir rüzgara dönüşen fiyat indirme kararları kısa zamanda uygulanmaya başlanırsa, hem iç piyasamızdaki bilgisayar firmaları hem de bilgisayar kullanıcıları, ABD’deki krizin olumlu etkilerini görecekler.
         <br/>
         <br/>
         ABD’deki krizin sonunun ne olacağını, işten çıkarılanların ne yapacağını merak ediyorsanız, “bırakın da bunu Amerikalılar ve yeni başkan George W. Bush düşünsün” derim. Bizim krizimiz bize çok bile geliyor, bir de ABD’deki krizin derdine düşersek boşuna kendimizi yorarız...
         <br/>
         <br/>
         Bu konularla ilgili haberleri dilerseniz şu sitelerden takip edebilirsiniz:
         <br/>
         <br/>
         www.ecommercetimes.com
         <br/>
         <br/>
         www.newsfactor.com
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 5 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13214), [web.archive.org (arşiv bağlantısı)](http://web.archive.org/web/20050222043849/http://www.aksiyon.com.tr:80/yazdir.php?id=13214)
