# Bush’tan internete ciddi destek

*Yasin Kesen Bilinmeyen-tarih*

<div>
 <p>
  <font>
   ABD’nin çiçeği burnunda başkanı Bush, danışmanlarından ve araştırma kurumlarından gelen değerlendirmeler sonucunda e—devleti etkinleştirmek için internet çalışmalarına kaynak aktarılacağını müjdeledi.
   <br/>
   <br/>
   Bush’un bütçe planında madde olarak yer alan karar “Bilgilere erişim ve işleri takip etme imkanının internete taşınması ile federal bürokrasiye katılımı sağlanan vatandaş, Washington’daki liderlerin gücünü yönlendirme imkanına kavuştuğuna inanıyor ve bu yönetime olan desteği artırıyor” şeklinde açıklandı.
   <br>
    <br>
     Bush’un bütçesinde yer alan çalışmalara ilk mali kaynak 10 milyon dolar ile, www.FirstGov.gov sitesine verilecek. Bu sitede, eğitimden sağlığa, birçok devlet örgütünün aktif yapılanması ile ilgili halkı yönlendirici bilgi yer alıyor.
     <br>
      <br>
       ABD’li yerel yönetimler de yaptıkları araştırmalar neticesinde, internetteki faaliyetlerinde halkın beklentilerinin çok gerisinde kaldıklarını ve kısa zaman içerisinde bu eksikliği yerine getirmek üzere kaynak temini için çalışma yapacaklarını belirtiyorlar. Web tasarımcıları, içerik sağlayıcıları gibi temel kadrolara ciddi ihtiyaç duyulacak bu çalışmalar için de Bush’un 100 milyon dolarlık bütçe ayırması bekleniyor.
       <br>
        <br>
         Yerel yönetimlerin internet üzerinden vermeyi hedeflediği hizmetlerin başında, vergilerin ve faturaların kredi kartı ile web üzerinden ödenme işlemi geliyor. Önemli bir zaman tasarrufu sağlayacak olan bu hizmetin başlaması ile, yerel yönetimlerin iç yapılanmalarında da ciddi değişikliklere gidilmesi bekleniyor. Hali hazırda yerel yönetimlerin %18’i internet üzerinden çeşitli ödeme hizmetleri sağlayabiliyorken, gelecek yıla bu rakamın %40’ı aşacağı tahmin ediliyor.
         <br/>
         <br/>
         Bizde uygulanabilirliği nasıl ve ne zaman olur diyorsanız biraz zor bir soru sormuş olursunuz. Her hafta yeni bankalara el koymakla ve dövizi dalgalandırarak rant çevrelerinin yüzünü güldürmekle meşgul kriz yöneticilerimizin, halkın neyi, ne şekilde istediğini bilebilmesi mümkün mü?
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13266), [web.archive.org (arşiv bağlantısı)](http://web.archive.org/web/20050222043853/http://www.aksiyon.com.tr:80/yazdir.php?id=13266)
