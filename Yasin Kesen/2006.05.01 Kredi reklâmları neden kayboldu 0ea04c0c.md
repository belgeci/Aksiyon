# Kredi reklâmları neden kayboldu?

*Yasin Kesen 2006.05.01*

<div>
 <p>
  <font>
   Son iki yılda füze hızıyla büyüyen emlak sektörüne yönelik konut kredisi reklamları neden bıçak gibi kesildi?
   <br/>
   <br/>
   Son iki yılda en hızlı büyüyen emlak sektörü, bankaların kolay ve uzun vadeli konut kredisi sağlamasıyla birlikte faiz indiriminde rekabet getirmişti. Aylık faiz oranı yüzde 1'e, kredilendirme süresi de 30 yıla kadar uzamıştı. Bankaların konut kredisi rekabetinden sadece ev sahibi adayları değil, medya kuruluşları da nasiplenmişti.
   <br>
    <br>
     Televizyon kanallarında yıllardır en fazla reklâm süresi kullanan cep telefonu şirketlerini sollayıp geçmiş, gazete sayfalarında boy boy konut kredisi reklâmları yayınlanır olmuştu. Sektörün bir bölümü bu kıyasıya rekabeti mortgage yasasıyla ilgili hazırlıklara bağlarken kimisi de ekonomik istikrarın getirdiği bir sonuç olarak görüyordu.
     <br>
      <br>
       Başımızı çevirdiğimiz her türlü reklâm mecrasından fırlayan konut kredisi reklamları ne olduysa oldu bıçak gibi kesildi. Emlak sezonu açılmasına kısa bir süre kala bunların yerinde sadece özel konut projelerinin reklamları kaldı.
       <br>
        <br>
         Konut kredileri rekabetin getirdiği avantajlarla aslında halen devam ediyor. Krediler, ağırlıklı olarak özel konut projelerine katılmak isteyenlere veriliyor. Gündemde gerginlik oluşturan olaylar zincirinin sürmesi, konut kredilerini finanse etmek için uluslararası bankalardan sendikasyon kredisi getiren bankaları tedirgin etmeye başladığı için kredi kullandırılacak konutların risksiz konutlar olmasına dikkat ediliyor. Konut kredileri sessizce geri çekilirken gelir getirici 'kredi kartı' kampanyaları hızlanıyor. Uzun vadeye yayılan kredi kartlı alışveriş kampanyaları ile tüketim cazip hale getiriliyor. Ekonomik istikrarda bir çatlak oluşmasından endişe eden bankalar konut kredileriyle girdikleri riski kredi kartlarından elde edilecek tatlı gelirle telafi etmeyi planlıyor.
         <br/>
         <br/>
         Çok yakında bahar aylarının klasikleşen terlik reklâmlarının vizyona girmesiyle zaten unutulacak olan konut kredisi reklâmlarının yeri, yaz aylarında dondurma reklâmlarıyla dolacak. Sıcak geçecek yaz gündemini dondurma reklâmları serinletmeye çalışırken yaklaşan seçimlerle ilgili tartışmalar giderek yoğunlaşacak…
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1697 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24089), [web.archive.org (arşiv bağlantısı)](http://web.archive.org/web/20061027210450/http://www.aksiyon.com.tr:80/yazdir.php?id=24089)
