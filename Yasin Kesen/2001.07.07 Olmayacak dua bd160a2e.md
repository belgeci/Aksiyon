# Olmayacak dua

*Yasin Kesen 2001.07.07*

<div>
 <img border="0" src="/web/20020117011940im_/http://www.aksiyon.com.tr/yazar/yasinkesen.jpg"/>
 <p class="spot">
  Bir süre önce gazeteciliği kağıttan koparıp ekrana taşıyan internetin, kağıt dönemini tamamen kapatacağı tartışılıyordu. Aradan geçen zaman içerisinde onlarca haber sitesi açıldı.
 </p>
 <p class="metin">
 </p>
 <p class="metin">
  Haber verme açısından birbirleriyle hız yarışına başlayan siteler belki çok yüksek ziyaretçi sayılarına da ulaştılar. Günlük 30 ila 100 binlik hitlere ulaşan bu siteler, çok sayıda ziyaretçi alıyor olmanın verdiği güçle yayın politikalarındaki "sansasyon habercilik" ilkesini ilk sıraya çıkarmayı ihmal etmediler. Öyle ya, Türkiye gibi bir ülkede, ziyaretçi sayılarındaki devamlılığı sağlayabilecekleri tek iksir sansasyonun adını gazetecilik olarak değiştirmekti.
 </p>
 <p class="metin">
  Sansasyon haberciliği doruğa çıkaran Haberturk.com, günlük 115 binlere ulaşan ziyaretçi sayılarına güvenerek bu işi matbu gazeteciliğe döndürmeye karar verdi. 10 Temmuzda piyasada olması planlanan Gazete Habertürk, web sitesindeki yayın politikasına bakıldığında kartel gazeteciliğinden farklı bir politika izleyecek gibi görünmüyor. Zira, Habertürk ekibi gerçek gazetecilik yapıyor olsaydı zaten daha önce görev yaptıkları medya kuruluşlarının haberciliğine "objektif habercilik" deniyor olurdu. Ama öyle olmadı...
 </p>
 <p class="metin">
  Gazete Habertürk'ün bayi satışlarından endişe eden Ufuk Güldemir ve ekibi gazetenin abone usulü dağıtılmasını tercih etti ve müşteri portföyünü görebilmek için yaklaşık 2 ay önce webden abone kaydına başladılar.
 </p>
 <p class="metin">
  Zaman Gazetesi'ni yıllarca abone sistemi dolayısı ile eleştirenler kendileri abonelik sistemini tercih edince bu sistemin faydalarından bahsetmeye başladılar. Bu da kaderin ayrı bir cilvesi olsa gerek... Bu arada Gazete Habertürk'ün abone fiyatları da hiç cazip değil. Hatta Temmuz'dan sonra ikinci bir zam daha gelecekmiş. Şimdiden abone olanlara indirimliymişmiş...
 </p>
 <p class="metin">
  İnternetten ücretsiz bir servis olarak verilen Haberturk.com'un paralı hale geliyor olması ile birlikte bir hayal kırıklığına dönüşeceğini düşünüyorum. Zira, Habertürk'ü sadece büyük şehirlerde, mesai saatini tamamen internet başında geçiren, sansasyon haberlere meraklı az bir kitlenin takip ettiğine inanıyorum. Aynı kişilerin günde belki 20 kere siteye girmesiyle oluşan yüksek ziyaretçi sayısının da gerçeği yansıtmadığını düşünüyorum. Hasılı, "olmayacak duaya amin demek" şeklinde yorumluyorum. İyi haftalar.
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  Migros da B2B sitesi açtı
 </p>
 <img border="0" src="/web/20020117011940im_/http://www.aksiyon.com.tr/2001/344/resimler/migros.jpg"/>
 <p class="metin">
  Türkiye'nin internette ilk sanal marketini kuran, Kangurum ile de sanal ticaret merkezini açan Migros, kurumlararası ticaretin gerçekleştiği B2B sitesini devreye soktu.
 </p>
 <p class="metin">
  2003 yılı sonunda 1 milyar dolarlık iş hacmine ulaşması hedeflenen B2B sitesi, tedarikçi firmalar için kriz ortamında yeni bir fırsat oluşturdu.
 </p>
 <p class="metin">
  Migros'un tedarikçileriyle olan tüm ilişkisini ve müşteri bilgilerini internet üzerinde taşıyan B2B projesi, Migros ve tedarikçileri arasındaki sipariş verme, sevkiyat, faturalama ve stok yönetimi gibi uygulamaların elektronik platforma entegre edilmesi temeline dayanıyor. Uygulamanın ana hedefinde ise iş verimliliğinin artırılması, tedarik sürecinin kısaltılması ve maliyetlerin düşürülmesi yatıyor.
 </p>
 <p class="metin">
  Tüm bilgilerin internet ortamına aktarılması ile, ürün portföylerin görülebilmesi ve stok durumunun izlenebilmesi, mağazalar için "yok satmak" ve "stok fazlası" dönemini sona erdiriyor.
 </p>
 <p class="metin">
 </p>
 <p class="arabaslik">
  İlk yerli e-imza uygulaması
 </p>
 <p class="metin">
  Türkiye'nin e—imzanın yasal olarak kullanıldığı ilk e—ticaret uygulaması SPK—İMKB projesi bir ay içinde başlatılacak. Şu anda pilot çalışmaları sürmekte olan ve önümüzdeki günlerde uygulamaya girecek SPK—İMKB projesinin PKI teknolojisine dayanan altyapısı TÜBİTAK—BİLTEN tarafından gerçekleştirildi.
 </p>
 <p class="metin">
  Türkiye'de henüz e—imzayı yasal kılan bir yasa yok. Ancak geçen Kasım ayında yapılan bir düzenlemeyle SPK, yönetmeliğinde yeralan "kendisine bağlı çalışan kurum ve kuruluşlar için e—imza dahil elektronik işlem usul ve esaslarını belirler" ibaresi sayesinde e—imza ve e—kimliği kullanabilecek.
 </p>
 <p class="metin">
  Böylece SPK yetkililerinin bir kısmı ve borsaya kota olan 19 şirketin yetkilileri yasal olarak bu sistemi kullanmaya başlayacak.
 </p>
 <p class="metin">
 </p>
 <p class="arabaslik">
  Haftanın Cihannet sorusu
 </p>
 <p class="metin">
  PnP'nin açılımı ve anlamı nedir?
 </p>
 <p class="metin">
  Sorumuzun doğru cevabını gönderenlerden 2 kişi birer aylık Cihannet İnternet Paketi kazanacak.
 </p>
 <p class="metin">
  Cevaplar cnet@cihannet.com adresine gönderilecek.
 </p>
 <p class="metin">
  Son cevap gönderme tarihi 13 Temmuz Cuma günüdür.
 </p>
 <p class="metin">
  Kazananlar 21 Temmuz'da bu sayfadan ilan edilecektir.
 </p>
 <p class="metin">
 </p>
 <p class="arabaslik">
  E-Kutahya.com
 </p>
 <p class="metin">
  Krizle birlikte internet kullanımında büyük oranda azalma olduysa da yerel sitelerin açılması yüz güldürüyor. Hele bir de açılan site benim memleketimin sitesi ise daha bir keyif verici oluyor. :)
 </p>
 <p class="metin">
  E—Kütahya sitesi henüz tamamen yayına başlayamamış olsa da, mevcut haliyle ümit veriyor. Kütahya'nın tarihi, ekonomisi, eğitim dünyası, fuarları, etkinlikleri hakkında bilgilere ulaşılabilen site, ücretsiz mail adresi hizmeti de veriyor.
 </p>
 <p class="metin">
  Oto, emlak, iş ve kitap—tez ilanlarını da ücretsiz olarak yayınlamaya başlayacak olan site, bu özelliği ile de yörede oturanların ilgisini çekeceğe benziyor.
 </p>
 <p class="metin">
  SMS, e—kart, chat, forum, ziyaretçi defteri gibi interaktif bölümler de kullanıcıların katılımının sağlanacağı bazı servisler.
 </p>
 <p class="metin">
 </p>
 <p class="arabaslik">
  NTFS: (NT  File System) : Windows NT işletim sistemi'nde dosya kayıt sistemi. Bu sistemle kayıt edilen dosyalar diğer işletim sistemlerinde açılamazlar.
 </p>
 <p class="metin">
 </p>
 <p class="arabaslik">
  Kur'an öğreniyorum programı
 </p>
 <p class="metin">
  Kur'an kurslarına getirilen kısıtlama şüphesiz Kur'an öğrenmek isteyenlerin bu arzusunu daha bilinçli olarak yerine getirmesine vesile oldu. Ayrıca, insanların değişik mecraları Kur'an eğitiminde araç edinmesine de sebep oldu.
 </p>
 <p class="metin">
  Kur'an eğitimi CD'lerinin ardından şimdi de Kur'an eğitimi sitesi hizmete geçti.
 </p>
 <p class="metin">
  Siteden bilgisayarınıza yükleyebileceğiniz "Kur'an öğreniyorum" programı sayesinde çocukların sıkılmadan Kur'an okumayı öğrenmesini sağlayabilirsiniz.
 </p>
 <p class="metin">
  Program sayesinde öğreticiye ihtiyaç olmaksızın, kendi kendine tecvidli Kur'an öğrenebilmek mümkün. Günde 1 saatten toplam 32 saatte tamamlanabilecek dersler, istenirse ikişer saatle 16 günde de tamamlanabiliyor.
 </p>
 <p class="metin">
  http://kuran.tazetaze.com
 </p>
 <p class="metin">
 </p>
 <p class="arabaslik">
  Turkler.com
 </p>
 <p class="metin">
  Bir siteler rehberi niteliğindeki Turkler.com, sade dizaynıyla da kullanım kolaylığı sağlıyor.
 </p>
 <p class="metin">
  İnternethaber.com işbirliği ile anında güncel haberlerin de yayınlandığı sitede bulunan konu başlıkları da şöyle:
 </p>
 <p class="metin">
  Eleman—iş bulma siteleri, ansiklopedi, harita, sözlük gibi başvuru kaynakları, web tasarım ve download siteleri gibi bilgisayar meraklıları için siteler, tarih bilgilerinden ekonomi bilgilerine kadar Türkiye ile ilgili tanıtımlar, diyetten doğuma kadar sağlık bilgileri, astronomi ve deprem konularında bilimsel sitelere linkler, eğitimciler için kütüphane siteleri ve eğitim kurumları rehberi, çevre, çocuk, hobi, oyun, gençlik, moda gibi güncel hayata hitap eden sitelere www.turkler.com'dan ulaşabilirsiniz.
 </p>
 <p class="metin">
 </p>
 <p class="arabaslik">
  INBOX'A GELENLER: Habib Çakırcı, Meçhul Adam, Ahmet Özkaya, Harun Saraç, Ahmet Uzun, Arif Hakyemez, Aslan Turan, Aynur Soran, Yakup Uysal, Ömer Estergon, Rana Çakır, Selahattin Alp, M.Korucuk, Aslı Sönmez.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.fatih.edu.tr/tercih
 </p>
 <p class="metin">
  Üniversite adayları için tercih profesörü
 </p>
 <p class="metin">
 </p>
 <p class="metin">
  www.competitiveturkey.org
 </p>
 <p class="metin">
  Türkiye'nin Rekabet Avantajları
 </p>
 <p class="metin">
 </p>
 <p class="metin">
  www.muratbabayigit.com
 </p>
 <p class="metin">
  Birçok ücretsiz servise erişebilirsiniz
 </p>
 <p class="metin">
 </p>
 <p class="metin">
  www.ondakikaara.com
 </p>
 <p class="metin">
  Sinema rehberi
 </p>
 <p class="metin">
 </p>
 <p class="metin">
  www.antikalar.com
 </p>
 <p class="metin">
  Antika eşyalar sitesi
 </p>
 <p class="metin">
 </p>
 <p class="metin">
  www.grilimanlar.com
 </p>
 <p class="metin">
  Yüzüklerin efendisi ile ilgili
 </p>
 <p class="metin">
 </p>
 <p class="metin">
  www.muzikkutusu.com
 </p>
 <p class="metin">
  Şarkı sözleri sitesi
 </p>
 <p class="metin">
 </p>
 <p class="metin">
  www.e—yaris.net
 </p>
 <p class="metin">
  Bilgi yarışması sitesi
 </p>
 <p class="metin">
 </p>
 <p class="metin">
  http://siir.edebiyat.org
 </p>
 <p class="metin">
  Şiir, edebiyat...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020117011940/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/sanalpark/1.htm), [web.archive.org (arşiv bağlantısı)](http://web.archive.org/web/20020117011940/http://www.aksiyon.com.tr:80/2001/344/sanalpark/1.htm)
