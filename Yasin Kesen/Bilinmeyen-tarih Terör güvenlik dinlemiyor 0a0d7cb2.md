# Terör güvenlik dinlemiyor

*Yasin Kesen Bilinmeyen-tarih*

<div>
 <p>
  <font>
   ABD’deki kamikaze terör olayları dünya tarihinde önemli bir dönüm noktası olduğunu daha ilk dakikalarında ispatlamış oldu.
   <br/>
   <br/>
   Bugüne kadar hesabı yapılan tüm güvenlik duvarlarını aşarak, hatta ileride yapılması planlanan füze kalkanı projesini bile geçersiz kılacak bir yoldan geliverdi. Bu da terör yapmak isteyenin, birşeyi tahrip etmek isteyenin öyle ya da böyle mutlaka o emeline ulaşabileceğini tüm dünyaya gösterdi.
   <br>
    <br>
     Kamikaze olaylarının ardından ekonomi, sosyal hayat ve ülkelerarası ilişkilerde ciddi değişikliklerin olması da herkesin kesin gözüyle baktığı bir durum.
     <br>
      <br>
       Terör olayları ve getirebileceği sonuçlardan teknoloji dünyasına ve sanal aleme bakacak olursak tablonun çok ürkütücü olduğunu görebiliriz. İnternetin devi haline gelen firmalar, dünyanın en zenginleri haline gelen yazılım ve donanım firmaları şimdiye dek hep dijital dünya çerçevesinde güvenlik tedbirleri geliştirmekle meşgul oldu. Tüm güvenlik çalışmaları enformasyonun sadece kablolar vasıtasıyla iletildiği ve birgün mutlaka ağa takılacağı senaryolarına göre dizayn edildi. Ancak terörün bildik yollardan gelmemesi, teknoloji firmalarında büyük bir tedirginliğe neden oldu.
       <br>
        <br>
         Güvenlik için hazırlanan SSL yazılımları, insanları ayırt etmek için iris kaydı yapılması, parmak iziyle kontrol ve akıllı kart gibi tüm teknolojik güvenlik araçları bir anda anlamını yitiriverdi. Öyle ya, ABD’nin sembollerine zengin bir uçak portföyü ile saldırabilen çılgınlar nasıl oldu da ABD’nin diğer sembolü Silikon Vadisi’ni veya Microsoft vb şirketleri atladılar...
         <br/>
         <br/>
         Senaryoya böyle kritik noktalar da dahil edilseydi herhalde tüm dünyada bir süre bilgisayar dünyası “System halted” pozisyona geçer, elektronik ortamda gerçekleştirilen birçok işlem durma noktasına gelebilirdi. En büyük bilgisayar firmalarının merkezinin ortadan kaldırılması ile oluşabilecek global sarsıntının çapının nereye varabileceğini, bir bilgisayar virüsünün nelere sebep olduğuyla karşılaştırdığımızda daha kolay anlayabiliyoruz. Tüm güvenlik duvarlarını yıkan bir virüs ile, tepeden inen bir uçağın hasarı aynı olur mu?...
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 6 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12823), [web.archive.org (arşiv bağlantısı)](http://web.archive.org/web/20050222044030/http://www.aksiyon.com.tr:80/yazdir.php?id=12823)
