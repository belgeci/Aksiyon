# Siyaset, sosyal medya ve bağımlılık

*Yasin Kesen 2015.05.26*

<div class="pNewsDetailMainContent" itemprop="articleBody">
 <p>
  Algı...
  <br>
   Artık bir oyun hâline geldi.
   <br>
    Algı oluşturmak için yapılan operasyonların maksadının hangi algıyı oluşturmak olduğunu ve işin arkasındaki gerçeklerin ne olduğunu herkes görüyor, biliyor.
    <br>
     Basın...
     <br>
      O da bir oyuncak. Algı oluşturmaya çalışan iktidarların elinde, kendisini takip edenleri eğlendirecek bir oyuncak...
      <br/>
      İktidarın güdümündeki basın organlarında yayımlanan içeriklerin (haber demiyorum) ne oranda yalan olduğunu, başta kendi destekçileri biliyor. Bile bile o yalanları okuyup mutlu olmaya çalışanların durumu ise zaten ‘psikiyatrik vaka’.
      <br/>
      Normal bir insanın, 2 yıldır her gün yalan söyleyen iktidar gazetelerini (bedava dağıtılıyor olsa da) alıp okuması düşünülemez.
      <br/>
      Ya mitingler?
      <br/>
      15-20 televizyon kanalında birden canlı olarak yayımlanan mitingleri hiç aksatmadan kim izler?
      <br/>
      Yalan, iftira, küçümseme, nefret, hakaret, duygu sömürüsü ve dini siyasete alet etmenin en bariz örneklerinin sahnelendiği konuşmaları aksatmadan izlemek, normal bir insan davranışı olabilir mi? Her gün hemen hemen aynı şeylerin anlatıldığı bu konuşmaları dinledikçe mutlu olup alkışlamak neyle izah edilebilir?
      <br/>
      Örnekleri değiştirelim...
      <br/>
      ‘Call of Duty’ gibi oyunları her gün birkaç kez ve her defasında birkaç saat oynayanlara hangi gözle bakılır?
      <br/>
      Hele hele bu oyunlara 1,5 yıldır kesintisiz zaman ayıran ve oyundaki yalandan zaferlerle mutlu olanlara?
      <br/>
      Oyunda toplanan puanlara sevinip liderlik koltuğuna yükselme heyecanı ile içi içine sığmayanlara? (Not: Burada ‘dünya liderliği hayalini bir an göz önüne getirebilirsiniz J)
      <br/>
      Başka bir örneğe geçelim...
      <br/>
      Facebook, Twitter ya da Instagram gibi sosyal medya ortamlarında günde 6-7 saat geçirenlere hangi gözle bakılır?
      <br/>
      Yanlış anlaşılmasın. Sosyal medya hakkında olumsuz bir kanaat ifade etmeye çalışmıyorum...
      <br/>
      2 yıldır kesintisiz biçimde günde 3-5 miting izleyebilen insanlara sorsanız, bilgisayar oyunları ya da sosyal medya ile vakit geçirenlere ‘bağımlı’ gözüyle bakarlar. ‘Asosyal’ derler. ‘Psikolojik sorunları var’ diye acırlar.
      <br/>
      Haydi, oyunlarla ilgili eleştirilerin bir kısmını kabul edilebilir sayalım.
      <br/>
      Her an yeni bilgi, haber veya içeriğe erişim imkânı sağlayan sosyal medyayı kullananlara, ‘bağımlı’ gözüyle bakmayacak olan var mı bu miting bağımlılarından?
      <br/>
      Aslında onlara sorsanız, kitap okumayı da ‘bağımlılık’ olarak görürler.
      <br/>
      Tefekkür ve ilim de bu güruhun gözünden bakıldığında ‘gereksiz’ görülebilir.
      <br/>
      ‘Neden böyle düşünsünler ki?’ diye soracak olursanız, kendinizi fazla yormadan cevabı bulabilirsiniz...
      <br/>
      Bulamıyorsanız da önemli değil.
      <br/>
      ‘Kitlesel bağımlılık’ nasıl tedavi edilebilir? Bunun reçetesini uzman psikiyatrlar verebilir mi? Maalesef bu konuda ümitsizim ama yine de mutlaka sorulmalı...
      <br/>
      Emin olduğum nokta ise...
      <br/>
      Toplumsal tedavinin yolunun uzun ve meşakkatli olduğu. Sabır gerektiren bu işin en önemli araçlarından birinin eğitim, diğerinin de ahlak ve vicdan sahibi dürüst medya kuruluşları olduğunda ise şüphem yok...
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/siyaset-sosyal-medya-ve-bagimlilik_551028), [web.archive.org (arşiv bağlantısı)](http://web.archive.org/web/20150719020413/http://www.aksiyon.com.tr/sosyal-evren/siyaset-sosyal-medya-ve-bagimlilik_551028)
