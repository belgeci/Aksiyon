# İtibarsız(!) Silikon Vadisi

*Yasin Kesen 2015.07.28*

<div class="pNewsDetailMainContent" itemprop="articleBody">
 <p>
  Şimdiye kadar fırsatım olmamıştı.
 </p>
 <p>
  Yıllardır iletişim teknolojileriyle meşgul olduğum halde Silikon Vadisi’ni görme imkânı bulamamıştım. Ta ki geçen haftaya kadar...
 </p>
 <p>
  1938’de başlayan Silikon Vadisi serüvenini, doğduğu yerden başlayarak dolaştım.
 </p>
 <p>
  Stanford Üniversitesi’ndeki hocalarının tavsiyesiyle teknoloji üzerine girişim yapmaya karar veren 2 gencin, üniversite yakınlarında kiraladığı meşhur garajı gördüm.
 </p>
 <p>
  Hewlett-Packard (bugünkü adıyla HP) şirketinin doğduğu yerdi burası aynı zamanda. Halen Stanford Üniversitesi’nin yan tarafındaki Ar-Ge merkezi HP Labs’a da gittim.
 </p>
 <p>
  <br>
   Bir zamanların internet yıldızı Yahoo’yu, şimdilerin efsanesi Apple, Google, Twitter, Instagram ve Facebook’u ziyaret ettim.
  </br>
 </p>
 <p>
  Skype, Oracle, Sun Microsystems, Dell, Marvel, Youtube, Intel, SalesForce, Cisco ve Canon gibi dünya markası teknoloji şirketlerini dolaştım.
 </p>
 <p>
  Binalarında turistik gezi yaptırmadıkları için çoğunun binasına girmeyi bile denemedim.
 </p>
 <p>
  Kimisinin kapısından kimisinin tabelasının kenarından Periscope ile yayın yaptım. Bu şirketlerin geçmişten bugüne gelişimiyle ilgili bildiklerimi anlatmaya çalıştım Periscope’tan.
 </p>
 <p>
  Yıllardır takip ettiğim şirketlerin merkez binalarını görmek, merakımı gidermesi yönüyle faydalı oldu. Ancak, herkes gibi benim de hayallerimde büyüttüğüm şaşaa yoktu gördüğüm yerlerde. Ofislerin bazı bölümlerinde sıradışı tasarımlar olduğunu zaman zaman fotoğraflardan görsek de, binaların resepsiyonlarında görev yapanlar ofis alanlarının sıkıcı ortamlardan ibaret olduğunu ve görmeye çalışmanın zaman kaybı olacağını ifade ediyordu.
 </p>
 <p>
  Binaların dış görünümleri ise tamamen hayal kırıklığı(!)
 </p>
 <p>
  Apple ve Oracle hariç hiç birinin binası itibarlı bir görünüme sahip değil.
 </p>
 <p>
  Bunların binaları da marka değerine göre oldukça sade ve mütevazı durumda.
 </p>
 <p>
  Hele hele şu anda 1,5 milyardan fazla insanın aktif olarak kullandığı Facebook’un binası en sade olanı. Daha önce Sun Microsystems’ın kullandığı binayı satın alan Facebook, kampüs girişindeki logosundan başka bir yere logo koymamış. Ne Facebook’un ne de diğerlerinin tepesinde ya da duvarında devasa bir tabela yok. Dünya devi marka olduklarını ispatlamak için çaba göstermemişler. Binalarına kocaman levhalar asıp kendilerini mutlu etmeye çalışmamışlar.
 </p>
 <p>
  Dahası...
 </p>
 <p>
  Sun Microsystems’den devraldığı kampüsün girişindeki tabelayı değiştirme ihtiyacı bile hissetmemiş Facebook. Tabelayı çevirmiş. Diğer tarafına Facebook logosunu kondurmuş. O kadar!
 </p>
 <p>
  Dünyanın en büyük internet platformuna yakışacak şey mi bu?! :)
 </p>
 <p>
  Silikon Vadisi’ndeki şirketleri dolaştıkça hep aynı cümle geldi aklıma...
 </p>
 <p>
  “Yabancılar Saray’ı görünce ‘Burası büyük bir devlet’ diyor.”
 </p>
 <p>
  Her seferinde kendimi gülmekten alamadım...
 </p>
 <p>
  Yüzlerce milyar dolar değerindeki dünya lideri şirketlere acıdım. O kadar paraları varken, itibar sağlamak için gösterişli birer kampüs ya da ‘külliye’ inşa etmemelerine şaşırdım(!)
 </p>
 <p>
  Şaka bir yana... Facebook ve Google ikilisinin dünya nüfusunun neredeyse yarısına erişim sağlayıp işlerini kolaylaştırdığı düşünülürse... Asıl itibarın buradan sağlandığı ortada...
 </p>
 <p>
  ‘Dünya lideri’ olmaya heveslenirken istihbarat zaafiyeti ya da başka aksaklıklar yüzünden engellenemeyen üzücü saldırılar ise itibarı sıfırlayan etkenler...
 </p>
 <p>
  Bu yapılanın 10 katı büyüklüğünde 10 saray daha yapılsa neye yarar?
 </p>
 <p>
  “Büyük büyük büyük devlet” mi oluveririz yabancıların gözünde?...
 </p>
 <p>
  Ülkede cirit atan militanları takip edip eylemleri engelleyemedikten sonra...
 </p>
 <p>
  Dünya lideri olsan ne yazar...
 </p>
 <p>
  İtibar için saraylar inşa etsen neye yarar...
 </p>
 <p>
  <img alt="" src="http://web.archive.org/web/20150805133852im_/http://medya.aksiyon.com.tr//aksiyon/2015/07/28/570301.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/itibarsiz-silikon-vadisi_551764), [web.archive.org (arşiv bağlantısı)](http://web.archive.org/web/20150805133852/http://www.aksiyon.com.tr/sosyal-evren/itibarsiz-silikon-vadisi_551764)
