# Yazılım seç dijital üretime geç

*Yasin Kesen 2004.05.10*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226125614im_/http://www.aksiyon.com.tr/resim/492/76.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Sanayi kuruluşlarında kullanılan tasarım, ölçüm ve lojistik yazılımlarını kurumların bünyesine göre esnek şekilde geliştiren Tecnomatix; BMW, Toshiba ve Lockheed Martin"de uyguladığı başarılı çözümleri, Türkiye"deki çözüm ortağı Boğaziçi Yazılım"la Türk sanayicilerine sunuyor.
 </font>
 <p>
  <font class="content">
   Faaliyetlerini bilişim altyapısı ile destekleyen sanayi ve hizmet kuruluşları, her zaman beklenen verimliliği alamıyor. Ardından da bilişime dayalı yatırımların önü kapanıyor, teknolojik sistemlere önyargı ile bakılıyor. Halbuki uygulanan bilişim projelerine yakın plandan bakıldığında, başarıyı engelleyen birçok farklı neden ortaya çıkıyor. Yazılımların, kurumların işleyişine uygun olmaması ve çalışanların alışkanlıkları başlıca başarısızlık nedenleri. Personel eğitimi ile uyumsuzluğun giderilebileceği göz önüne alındığında, diğer problemi gidermenin en kolay yolu esnek yani kuruma göre özelleştirilebilen yazılımı tercih etmek.
   <br>
    <br>
     Türkiye"deki sanayi kuruluşlarının yazılım ihtiyaçlarını çözmeye odaklanan şirketlerden Boğaziçi Yazılım, dünya çapındaki önemli sanayi kuruluşları için program hazırlayan Tecnomatix"in üretim ve lojistik hizmetlerine yönelik yazılımlarını Türkiye"ye getiriyor. Şirketlere, üretim süreçlerinin ve lojistik planlamanın optimizasyonu, simülasyon ve tasarımda eşzamanlılık gibi avantajlar sağlayan yazılım sistemleri arasında eM-Plant ve eM-TolMate adlı çözümler yer alıyor.
     <br/>
     <br/>
     İmalat ve lojistik için tercih edilen eM-Plant yazılımı ile sanayi kuruluşlarında üretimle ilgili her tür süreç ve sistemin analiz ve optimizasyonu mevcut üretimi durdurmadan ya da yeni üretim hatlarının tasarlanması esnasında yapılabiliyor. Ayrıca, bütün işletmelerin toplam üretiminden fabrikadaki tek bir üretim hattına kadar her çeşit darboğaz, kaynak verimsizliği ve lojistik ihtiyacı, önceden tahmin edilebiliyor. Öte yandan, planlaması yapılacak bir şebeke ağında, nakliye rotasında, ambar ya da bir işletme içinde malzeme akış simülasyonu yapan eM-Plant, darboğazları, optimum taşıt sayısını ve en verimli yol rotalarını, henüz gerçek sistem kurulmadan tespit etme imkanı da veriyor.
     <br/>
     <br/>
     Doğru imalat toleransı ve maliyet için kullanılan eM-TolMate yazılımı ise, istenen tasarım hedefiyle uyumlu doğru tolerans ve maliyet dengesinin bulunmasını sağlıyor. Ayrıca, tolerans ve parçaların montaj edilme sıra ve şeklinin etkilerini tahmin etmeyi kolaylaştırıyor; montajın önemli özelliklerini ortaya çıkarıyor.
     <br/>
     <br/>
     BMW"de esnek üretim
     <br/>
     <br/>
     Otomobil üreticisi BMW, Tecnomatix"in sunduğu esnek planlama ve üretim sistemiyle, dünya genelindeki fabrikalarından tam kapasiteyle yararlanma imkanı buluyor. "Dijital Üretim" olarak da anılan sistemin temelinde, ürün geliştirme ve üretim konusunda toplam maliyetleri azaltma hedefi yatıyor. BMW Grubu"nun genelinde esnekliği artırması planlanan sistem, sektörde uzun süredir hakim olan "markadan fabrikaya" ilişkisine son vermek için kurulmuş. Bunun anlamı, farklı marka, tür ve modellerin, talepler doğrultusunda karma bir sistemde monte edilebilmesi. Yani, herhangi bir üretim serisinin herhangi bir fabrikada üretilmesi mümkün hale getiriliyor.
     <br/>
     <br/>
     BMW firmasının Tecnomatix ile birlikte geliştirdiği ve uyguladığı "Dijital Üretim" stratejisi, tüm fabrikalarda maksimum kapasite kullanımı sağlıyor. Stratejinin doğru şekilde uygulanması ile fabrikaların, farklı model ve markalara olan talepteki dalgalanmalardan etkilenmesi önlenmiş oluyor.
     <br/>
     <br/>
     BMW projesinde, proje geliştirme süresi, 60 aydan 36 aya indirilerek önemli bir zaman tasarrufu sağlanmış. Bugün, bilgisayarların yanı sıra bilgisayar simülasyonu ve tam boyutlu dijital modelleme gibi prosedürlerin de yoğun bir biçimde kullanılmasıyla, X5 gibi spor arabaların üretimi için, tek bir donanım hattı yeterli oluyor.
     <br/>
     <br/>
     BMW, uygulanan bu sistemle, bir ürün için birkaç fabrikada eşzamanlı üretim planlaması yapılmasını sağladığı gibi, üretim süreç ve yöntemlerini depolayabiliyor, yönetebiliyor ve paylaşabiliyor. Bu sayede, yeni bir model otomobil üretileceği zaman, robotlar ve diğer ekipmanlar yerinde bırakılarak sadece kontrol programları değiştiriliyor. Böylece fabrika yapısı son derece esnek hale getirilmiş ve maliyet avantajı elde edilmiş oluyor.
     <br/>
     <br/>
     Toshiba"da 3 boyutlu tolerans analizi
     <br/>
     <br/>
     Toshiba, 1998"den bu yana, dizüstü bilgisayar üretiminde, Tecnomatix"in eM-TolMate aracını kullanıyor. Bu çözümün uygulanması ile birlikte seri üretime yönelik ekipman tasarımı üretimle ilgili sorunları yüzde 60 azaltarak seri üretimde verim artışı sağlıyor.
     <br/>
     <br/>
     Üç boyutlu (3D) model simülasyonu, geliştirme ve üretim aşamalarının başarıyla gerçekleştirilmesinde kritik rol oynuyor. Bugünün şirketleri, tasarım sürecinin çekirdeğinde 3D CAD (bilgisayar destekli tasarım) olmasına özen gösteriyor. 3D modeli üzerinde önceden oluşturulmuş bir simülasyon programı yoksa, seri üretim sürecindeki verim düşüyor. Bu da şirket açısından yavaş ilerleyen prosedürler ve yükselen maliyetler anlamında, geri dönüşü olmayan zararlara yol açabiliyor.
     <br/>
     <br/>
     Toshiba, dizüstü bilgisayarların içine CD-ROM sürücü yerleştirme sürecinde eM-TolMate yazılımını kullanıyor. Böylece, toleranslar önceden belirlenebiliyor ve sık görülen üretim hataları vaktinde giderilebiliyor. Örneğin, şasinin içindeki küçük bir boşluk, CD-ROM tepsisinin şasi içinde sıkışmasına ve CD-ROM"um yerine tam oturmamasına neden olabiliyor. Toshiba, bu sorunu ortadan kaldırmak için, 3D modeller üzerinde yapılan testlerle ihtiyacına uygun çözümü sunan Tecnomatix yazılımını kullanmaya başlamış.
     <br/>
     <br/>
     Lockheed Martin"de Kalite Artışı
     <br/>
     <br/>
     Lockheed Martin, montaj tasarımlarını test etmek için Tecnomatix"in eM-TolMate ürününü kullanıyor. Bu test, yeni savaş uçağı programlarının ilk tasarım aşamasında boyutsal performansı artırmak için yapılıyor. Şirket, Tecnomatix yazılımıyla, montaj programının müşteri ihtiyaçlarını karşılamasını, toleransların tasarım esnasında kesin olarak belirlenmesini ve gerek üretim, gerekse montaj süreçlerinde bu toleranslara sıkı sıkıya uyulmasını sağlıyor. Tecnomatix, Lockheed Martin"in değişken yönetimine yönelik tasarım uygulamasında bir dönüm noktası olarak gösteriliyor. Tecnomatix"ten önce, Lockheed Martin"de zaman alan, yoğun işgücü gerektiren, yalın ve doğrusal tolerans hesaplamaları yapılıyormuş. Şimdi ise, tasarımlar sonlandırılmadan önce montaj stratejileri belirleniyor.  Tecnomatix yazılımı, endüstriyel süreç boyunca toleransları tanımlamak, tahmin etmek, ölçmek ve analiz etmek için tasarlanmış bulunuyor. Endüstriyel sürecin her aşamasında değişkenliği ve mühendislik değişikliklerini minimum seviyeye indirmeye odaklı bir çözüm sunuyor. Ayrıca, parçaların, tasarımcının istediği biçimde olmasını sağlıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11446), [web.archive.org (arşiv bağlantısı)](http://web.archive.org/web/20060226125614/http://www.aksiyon.com.tr:80/detay.php?id=11446)
