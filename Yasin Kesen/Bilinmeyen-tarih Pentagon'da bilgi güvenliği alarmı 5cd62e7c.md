# Pentagon’da bilgi güvenliği alarmı

*Yasin Kesen Bilinmeyen-tarih*

<div>
 <p>
  <font>
   Bir süredir Çin’li hackerların hükümet web sitelerine yaptıkları saldırılarla mücadele eden Pentagon yetkilileri, yaptıkları son toplantıda ilginç kararların altına imza attılar
   <br/>
   <br/>
   Alınan kararlar ABD için ilginç değil doğal hatta aslında gecikmiş bir karar olarak bile algılanabilir, ancak bu tür kararların gündemde yer alması Türkiye gibi ülkeler için hayal, çünkü biz ilk sırayı süresiz olarak “irtica”ya rezerv etmişiz...
   <br>
    <br>
     Pentogon toplantısında önümüzdeki 20 yıllık Ulusal Güvenlik Planında ilk sıraya “Bilgi Güvenliği” getirildi. Sanal dünyadaki hacker savaşlarıyla mücadelenin ilk sıraya getirilmesi konusunda hemfikir olan Pentagon üstdüzey yetkilileri, gelecek 10 yıl içinde askeri personeli dijital ortamdaki saldırılarla mücadele için eğitime tabi tutma kararını açıkladı.
     <br>
      <br>
       Yanlış anlaşılmasın. Pentagon’un kararı, Çankaya’dan dönen RTÜK kanunumuzdaki gibi bireylerin interneti kullanmasına, firmaların internete açılmasına engel koymaya çalışan bir tutum değil. Alınan karar devlet kademeleri tarafından açılan sitelerin muhtemel hacker saldırılarından korunması amacını taşıyor. Özellikle Çin, Hindistan ve Rusya’da yazılım alanında “uçuk” tiplerin türemesi ve bunların gözlerine kestirdikleri siteleri çökertmeleri ve Çin’lilerin ABD’ye yaptığı son taarruzlar, Pentagon’un yüreğini ağzına getirdiği için Pentagon bu kararı alma noktasına geldi.
       <br>
        <br>
         Bilginin korunması amacını taşıyan bu proje ile birlikte bilişim sektöründe “Bilgi güvenliği” branşının gelecek yıllarda daha fazla önem kazanacağını ve yetişmiş elemanların iyi pirim yapacağını şimdiden tahmin etmemiz zor olmasa gerek. (Geleceğin Bilişim sektöründe yerini almak isteyenlere duyurulur!..)
         <br/>
         <br/>
         Bizde de “Ulusal Bilgi Güvenliği” adlı çalışmalar yapıldı, yapılmaya devam ediyor. Ancak süresi uzayan bu çalışmalar, geçen zaman içinde asıl odaklanması gereken noktadan saparak başka alanlarda kısıtlamaların getirilmesine neden olabiliyor. Oysa ki, Pentagon’un “Ulusal Bilgi Güvenliği” projelerinden biraz esinlensek herhalde hem zamandan, hem paradan hem de insan kaynaklarından tasarruf etme imkanımız olur...
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 7 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12691), [web.archive.org (arşiv bağlantısı)](http://web.archive.org/web/20050222043904/http://www.aksiyon.com.tr:80/yazdir.php?id=12691)
