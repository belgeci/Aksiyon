# Com.tr adresler de özelleştırılsın!

*Yasin Kesen 2003.01.20*

<font class="agenda2NewsSpot">
 Hazır özelleştirmeler gündeme gelmişken, "tr" domain kayıtlarını gerçekleştiren mekanizmanın da özelleştirme kapsamına alınması gerekiyor. Her yıl domain kayıtları için yurtdışına ödenen milyonlarca doların iç piyasaya döndürülmesi için bu özelleştirme acilen gündeme alınmalı...
</font>
<font class="newsDetail">
 Dünya dönüyor, rekabet kızışıyor. Teknoloji ve internet hızla gelişiyor. İnternetteki rekabet de gün geçtikçe büyüyor. İnternet siteleri için alan adı (domain) kaydı yapan firma sayısı her geçen gün artıyor. Firma sayısı arttıkça fiyatlarda da değişimler gerçekleşiyor. Altyapısını sağlıklı yürütemeyen firmalar da bu rekabet havuzunda yüzmeyi sürdüremeyip kenara çekiliyor.
 <br/>
 <br/>
 Dünya çapında en çok kullanılan com, net ve org uzantılı internet adreslerinin pazarlaması, yıllar önce Internic adlı bir kurum tarafından yapılırdı. Adreslerin tek bir kurum tarafından satılıyor olmasını kabullenemeyen girişimci Amerikan firmaları mahkemeye başvurarak bu tekelci uygulamanın sona erdirilmesini ve gerekli altyapıyı sağlayan firmaların da bu pazarda yer alabilmesini talep ettiler. Yıllar önce gerçekleşen bu hadisede, mahkeme konuyu hızla karara bağlayıp, Internic'in domain satış yetkisinin firmalara dağıtılmasını sağladı.
 <br/>
 <br/>
 Internic'in satış yetkisinin kaldırılması sırasında ICANN adlı kurumun da işlevi artırıldı. ICANN ise, tüm ülkelerden üyelerin katılımıyla oluşturulan geniş bir denetim kurulu. ICANN ve Internic, domain kayıt yetkisi verilen şirketlerin faaliyetlerini gözlemliyor. Yetersiz kaldıkları durumlarda bu şirketler uyarılarak gerekli sistem düzenlemelerini yapmaları sağlanıyor. Domain kayıt yetkisi verilen firmalar ise hem başlangıçta hem de yıllık olarak belirli miktarlarda ücreti bu kurumlara ödeyerek lisans haklarını devam ettiriyorlar.
 <br/>
 <br/>
 Gelelim Türkiye'deki duruma... Türkiye'de, başta "com.tr" olmak üzere tüm "tr" uzantılı internet adreslerinin kayıt işlemlerini ODTÜ Bilgi İşlem Dairesi takip ediyor. Kurumun bu işlerle ilgilenmek üzere tahsis ettiği iki personelin takip ettiği işlemler ilk başladığı zamanlardaki standartlarda devam ediyor. Yani halen tüm işlemler manuel yani elle takip ediliyor. Domain kaydettirmek için bazı evrakların fakslanması isteniyor. Domain bilgilerinde isim, adres, telefon veya web sunucusu ayarı değiştirilmek istendiğinde yine işlemler faks ile takip ediliyor. (Fakslanan belgelerin gerçekliğini denetleyen bir mekanizma sözkonusu değil!) Diğer domain adreslerinin yönetiminde uygulanan şifreli giriş ve düzenleme imkanı sunulmuyor ya da sunulamıyor. Tüm bunların yanında, domain kayıt için alınan ücrette de herhangi bir değişiklik yapılmıyor (Yıllık 50 dolar). Bir de bunların üzerine 23 ayda bir, domain sunucusu çöken bir mekanizma nedeniyle "tr" uzantılı sitelerin bir kısmına ulaşılamayabiliyor.
 <br/>
 <br/>
 Oldukça ilkel düzeyde devam eden "tr" domain sistemi, ne yazık ki hâlâ tekel sistemiyle işlediği için kimse bu kurumu gelişmeye zorlayamıyor. Ücretleri de rekabetçi piyasaya uyarlanmadığı için, gelir artışı da sağlayamıyor. Birçok firma, kurum ya da şahıs, "com" uzantılı adresleri almayı tercih ediyor. Hem fiyat cazibesi hem de kolay yönetilebiliyor olması yönüyle...
 <br/>
 <br/>
 Hazır özelleştirmeler gündeme gelmişken, "tr" domain kayıtlarını gerçekleştiren mekanizmanın da özelleştirme kapsamına alınması gerekiyor. Bunun birden fazla getirisi olacaktır. Birincisi, firmalara, kurumlara ya da kişilere rekabetçi koşullar altında daha kaliteli hizmet verilmesi. İkincisi, sistemin sürekli geliştirilmek zorunda olacağı. Üçüncüsü, pazarlama teknikleri kullanılarak daha fazla gelir sağlanması. Dördüncüsü ise, yurtdışına giden milyonlarca dolarlık domain ücretinin iç pazara döndürülmesi.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-9255-39-comtr-adresler-de-ozellestirilsin.html), [web.archive.org (arşiv bağlantısı)](http://web.archive.org/web/20100721024422/http://www.aksiyon.com.tr:80/aksiyon/haber-9255-39-comtr-adresler-de-ozellestirilsin.html)
