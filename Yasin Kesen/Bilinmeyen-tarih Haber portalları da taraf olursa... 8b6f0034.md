# Haber portalları da taraf olursa...

*Yasin Kesen Bilinmeyen-tarih*

<div>
 <p>
  <font>
   Siyasetin içinin iyice boşaltıldığı son haftalardaki KHK, dava ve tutuklama gürültülerinin arasında kendilerini tarafsız olarak beyan edip ortaya çıkan ve ilgi çeken internetteki haber siteleri yani haber portalları da iyice dengeyi şaşırdı.
   <br/>
   <br/>
   <br>
    Taraf olup olmamaları konusunda zaten tereddütümüzün olmadığı gazetelerin web sitelerinin haberlerini okumak birçoğumuza itici geliyorken ortaya çıkan haberturk.com, ntvmsnbc.com gibi haber portalları bizleri bu sitelerden haber takip etmeye alıştırmıştı.
    <br>
     <br>
      Ne yazık ki alışkanlığın kazanılmasının ardından, insanlara “sadece” haber vermek maksadıyla ortaya çıktığını iddia eden portallar da anında taraf durumuna geldi. Bazıları çıkmasını istedikleri kanunla ilgili taraflı haber yapıp aynı sayfada da site ziyaretçilerini anketlerle buluşturmaktan kaçınmadı. 5 N ve 1 K olarak anılan Ne? Nerede? Nasıl? Neden? Ne şekilde? Ve Kim? sorularına cevap vermesi gereken haberlerin içine sinsice sızdırılan yorumlar nedeniyle internet tutkunları ciddi bir etki altına alınmaya başlandı.
      <br>
       <br>
        Özellikle eğitim ve kültür seviyesi yüksek bir kesimin kullandığı internet aracılığıyla böylesi insanlar etkilenmeye çalışılıyor. Belki bilinçli bir politika, belki de bilinçsiz...
        <br>
         <br/>
         Bilinçsiz politika şundan kaynaklanabilir: Zira haber portallarında görev alanların birçoğu bildik gazetelerin editörlerden oluşuyor. Sonuç olarak, gazetelerde ne gibi yayın politikası görüyorduysak aynen internete aktartılmış oldu. Bu ileriyi hoş gösteren bir durum değil...
         <br/>
         <br/>
         Yapılması gereken ise, haber portallarında görev alan editör ve muhabirlerin zihinlerindeki “taraf olma” kaygısının silinip gerçek habercilik yapmalarının sağlanması. Gazetelere ne olacak diye soruyorsanız onlardan zaten ümidi kesmiştik. Bari interneti kirletmesinler!
         <br/>
         <br/>
         Buluşma
         <br/>
         <br/>
         10 Eylül Pazar günü 13.00’de 5. Salon—130 nolu standda yer alan Sürat Bilgisayar’da bilişim meraklısı arkadaşlarla biraraya geleceğiz. Sizlerle de buluşmayı ümid ediyoruz…
         <br/>
         <br/>
         YK
         <br/>
         <br/>
         30 ülkeyle ücretsiz görüşme...
         <br/>
         <br/>
         İlk olarak Net2phone.com ve Dialpad.com sitelerinin başlattığı internet üzerinden ücretsiz telefon görüşmesi sektörüne en son olarak da www.HotTelephone.com katıldı. Önceleri sadece ABD ve Kanada’daki telefon numaraları ile ücretsiz görüşme yapılan bu servisler, ülke portföylerini giderek artırıyor. Şu anda en geniş hizmeti veren Hot Telephone şirketi 30 ülke ile telefon görüşmesi yapmanıza imkan sağlıyor. Bu ülkeler arasında Almanya, Fransa, Belçika, İngiltere ve Danimarka gibi Türklerin çok bulunduğu ülkeler de var. Japonya, Singapur, Tayvan gibi teknolojinin merkezi ülkelere de bu site üzerinden telefon etmek mümkün. Henüz Türkiye’ye yönelik servisin başlamadığı bu siteler üzerinden yapılan görüşmeler nedeniyle ABD’deki telefon şirketlerinin yıllık toplam 16 milyar dolar civarında kâr kaybına uğradığı belirtiliyor.
         <br/>
         <br/>
         Hot Telephone hizmetinden sizler de yararlanıp yurtdışındaki yakınlarınızla uzun süreli görüşmelerinizi ücretsiz yapabilirsiniz. Yapmanız gereken tek şey siteye girip üye olmak.
         <br/>
         <br/>
         Burç FM köşebaşını kaptı!
         <br/>
         <br/>
         Nezih yayınlarıyla beğeni kazanan Burç FM, internetteki sayfasıyla da ilgi topluyor. Günlük yayın akışının yanısıra DJ’ler ve program yapımcıları ile buluşma imkanı sağlayan sitede hergün 13.00’te yayınlanan Köşe Başı programının internet versiyonuna erişebiliyorsunuz. Talha Uğurluel’in okurlar ve dinleyiciler için seçtiği köşe yazılarını radyo programında kaçıranlar web sitesinden takip etme şansını yakalıyor. Arşivi de oluşturulan köşe yazıları için Köşe Başı sayfası sizleri bekliyor.
         <br/>
         <br/>
         (www.burcfm.com.tr)
         <br/>
         <br/>
         (http://talu.bizland.com)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13974), [web.archive.org (arşiv bağlantısı)](http://web.archive.org/web/20050222043946/http://www.aksiyon.com.tr:80/yazdir.php?id=13974)
