# Doğalgaz değil, internet hattı

*Yasin Kesen 2008.03.10*

<div class="pNewsDetailMainContent" itemprop="articleBody">
 Enerji piyasasında sık sık petrol boru hatları veya doğalgaz boru hatları konuşuluyor. Teknoloji dünyasına hız ve enerji katan internet bağlantı hatları ise gözden kaçıyor. Halbuki, deniz altı internet hatlarına yatırım yapanlar gelecekte çok büyük güce sahip olacak. Singapur'dan İngiltere'ye uzanan SEA-ME-WE3 adlı fiber hat sayesinde 1999'dan beri 100'den fazla Asya, Afrika ve Avrupa ülkesinden para toplayan SingTel (Singapur Telekom) bu sefer kabloyu Amerika'ya uzatıyor. ABD ile Japonya'yı birbirine bağlayacak olan 6200 mil uzunluğundaki yeni fiber internet hattı için 6 firmadan oluşan bir konsorsiyum kuruldu. SignTel'in başı çektiği yatırıma Google da katıldı. Bharti Airtel, Global Transit, KDDI ve Pacnet adlı operatörlerin ortak olduğu internet hattı 300 milyon dolara mal olacak.
</div>


Kaynak: [www.aksiyon.com.tr](http://www.aksiyon.com.tr:80/yasin-kesen/dogalgaz-degil-internet-hatti_515887), [web.archive.org (arşiv bağlantısı)](http://web.archive.org/web/20150701032235/http://www.aksiyon.com.tr:80/yasin-kesen/dogalgaz-degil-internet-hatti_515887)
