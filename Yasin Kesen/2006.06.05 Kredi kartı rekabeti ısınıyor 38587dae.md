# Kredi kartı rekabeti ısınıyor

*Yasin Kesen 2006.06.05*

<div>
 <p>
  <font>
   Bankaların en tatlı kâr elde ettiği kredi kartları pazarında rekabet tekrar kızışıyor. Koçbank kartları World olurken Oyakbank kartları Maximum oluyor.
   <br/>
   <br/>
   Bazı kredi kartlarının puan promosyonları sayesinde diğer bankaların müşteri sayısını onlarca kat geçmesi, kart pazarında küçük kalan bankaları yeni arayışlara yönlendirdi.
   <br>
    <br>
     Birkaç yıl önce ilk kez Denizbank'ın müşterilerini Bonus ile tanıştırması eriyen kredi kartı müşterisini geri kazanıp artırmasına yardımcı olmuştu. Zorlu Grubu'nun mayıs sonunda Belçika merkezli Dexia Bank'a 2.4 milyar dolar sattığı Denizbank'ın Bonus uygulaması, yeni rekabet için pozisyon alan bankalara model oldu.
     <br>
      <br>
       Koç Finansal Hizmetler'in İtalyan UniCredit ile birlikte satın aldığı Yapı Kredi'nin kredi kartı pazarında World Card ile sahip olduğu güç bundan böyle Koçbank çatısında da kullanılacak. Mayıs ayında Koçbank Kredi Kartı müşterilerine 'Worldcard' logolu yeni kredi kartlarını gönderen Koçbank, iki kurumun kart hizmetlerini tek sistemde birleştirerek kurum içerisinde tasarruf da sağlayacak. Kredi kartlarında son birleşme haberi Oyak Bank'tan geldi. Müşterilerini İş Bankası'nın sunduğu 'Maximum Kart' imkânları ile taşımaya karar veren Oyak Bank, tüm kart müşterilerine bu birlikteliği duyuran bir mektup gönderdi.
       <br>
        <br>
         Yılbaşından beri çipli kredi kartına geçiş çalışmaları nedeniyle yoğun bir dönem geçiren kart baskı merkezleri ve kurye şirketleri, bazı bankaların kart pazarında işbirliği kararı alması nedeniyle bir süre daha gece gündüz çalışmaya devam edecek.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1046 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24460), [web.archive.org (arşiv bağlantısı)](http://web.archive.org/web/20061027012413/http://www.aksiyon.com.tr:80/yazdir.php?id=24460)
