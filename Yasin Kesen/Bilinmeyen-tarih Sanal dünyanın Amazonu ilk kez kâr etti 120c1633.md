# Sanal dünyanın Amazonu ilk kez kâr etti

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20050128143740im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050128143740im_/http://www.aksiyon.com.tr/resim/478/76.jpg" vspace="5"/>
  </p>
 </font>
 <font class="content">
  E-ticaretin dünyadaki öncüsü amazon.com, onuncu yılında ilk kez kâr etti. Amazon.com"un kurulduğu 1994 yılından beri zarar etmesi nedeniyle "yeni ekonomi" olarak da adlandırılan tüm e-ticaret projelerine birer "balon" gözüyle bakılıyordu" Jeff Bezos, internet tarihine geçecek bir ilki gerçekleştirmişti. Web sitelerinin ilk açıldığı yılda internet üzerinden kitap satışı projesini planlayan Bezos, hazırladığı yatırım projesini alarak tanıdığı tüm yatırımcıları kapı kapı dolaşmaya başlamıştı.
 </font>
 <br/>
 <p>
  <font class="content">
   Daha önceki çalışmaları nedeniyle kazandığı güveni kısa vadede yatırım sermayesine dönüştürmeyi bilmişti. Sonra da tüm dünyada en çok bilinen iki internet markasından birine start vermişti.
   <br>
    <br>
     Jeff Bezos"un 5 Temmuz 1994"te kurduğu Amazon.com, ilerleyen yıllarda birçok araştırma tezine konu olmuş, işletmeciler için de yeni bir iş modeli ortaya çıkarmıştı. Kurulduğu yılı 52 bin dolarlık bir zararla kapatan Amazon.com, bir sonraki yıl ise 303 bin dolar zarar ederek hem yatırımcıların hem de ekonomistlerin dikkatini çekmişti. 303 bin dolarlık zararın ardından meteliksiz kalan Bezos, başlangıçta kendisine destek veren yatırımcılarından aldığı güçle çalışmalarına devam etmiş, elektronik ticaretin öncüsü olma yolunda emin adımlarla ilerlemeyi sürdürmüştü. Amazon.com"dan beklentilerini soranlara ilk beş yıl kâr beklentisi olmadığını söyleyen Jeff Bezos, bu süre içerisinde kâra geçmesi durumunda eline geçen parayı yine web sitesinin gelişimine aktaracağını söylemişti.
     <br>
      <br>
       İnternet tarihi yazılırken atlanmayacak olan Amazon.com kuruluşundan itibaren sürekli zarar etmesine rağmen 15 Mayıs 1997"de halka açılmış ve takip eden yıllarda da zarar etmesine rağmen hissedarlarına büyük kazanç sağlamıştı. Kısa zamanda tüm dünyada tanınan ve binlerce hatta milyonlarca web sitesinden link verilen Amazon.com"un ilk hissedarları, hisselerin sık sık bölünmesi sayesinde iki yıl içerisinde yüzde 5600 oranında kâr etmişti. Hissedarlarına kazanç sağlamasıyla birlikte daha popüler bir yatırım aracı haline dönüşen Amazon.com hisseleri, bir yandan zarar eden şirkete finansal kaynak sağlamaya devam etmiş diğer yandan da borsadaki yükselişini sürdürmüştü.
       <br/>
       <br/>
       1998 yılında İsviçre"nin Davos kentinde düzenlenen Dünya Ekonomik Forumu yıllık toplantısına konuşmacı olarak davet edilen Amazon.com"un patronu Bezos, bir yandan şirketini zarardan kurtarmak için planlar yapıyor, diğer yandan da elektronik ticaretin uygulama aşamalarında çıkan problemlere çözüm üretmeye çalışıyordu.
       <br/>
       <br/>
       1999 yılında Seattle Sanat Müzesi"nde gerçekleştirilen genel kurul toplantısında ortaklarına şirket hakkında brifing veren Bezos, herkesin merak ettiği ama bir türlü soramadığı soru ile karşılaşmıştı. Asya kökenli genç bir Amerikalının "Şirketin ne zaman kâra geçmesi bekleniyor?" sorusu, genel kurula katılan ortakların bir kısmının gülmesine, bir kısmının da şaşkın bakışlarla alkışlamasına neden olmuştu. Artık Jeff Bezos için de bir şeyler söylemenin vakti gelmişti. Aslında bu iyi bir fırsat bile sayılabilirdi. "Bu konuda birkaç şey söylemeliyim, çünkü bazen yanlış anlaşılıyor" diye söze başlayan Bezos, "Yeni bir matematiğin peşinde değiliz ama bir gün kâr edeceğiz. Şu anda yaptığımız şey, gözümüze çarpan başa çıkılmaz sorunların hepsine birden yatırım yapmaya odaklanmak. İnternette o kadar çok fırsat var ki, şimdi yatırım zamanı. Bütün kararlarımızı uzun vadeli platformda almaya çalışıyoruz" sözleriyle yatırımcıları biraz olsun rahatlatmıştı.
       <br/>
       <br/>
       Jeff Bezos aynı toplantıda, "Amazon.com"u yönetenler olarak yatırımlarımızda bazı önemli hatalar yapmazsak, hissedarlarımız için iyi bir iş yapmamış oluruz, çünkü bu sınırlarımızı zorlamadığımız anlamına gelir. Hataları beklemelisiniz..." mesajıyla geleceğe dönük zararlar için de işaret vererek yatırımcılardan onay almayı ihmal etmemişti. Yeni ürünlere, yeni iş kollarına cüretkârca yatırım yaparak; marka bilincine ve yeni müşteri kazanmaya para harcayarak hızlı büyümeyi amaçlayan Amazon.com"un kurucusu, kalıcı şirketlerden birisi olabilmek için altyapı yatırımlarında cimrilikten yana değildi.
       <br/>
       <br/>
       2000"li yıllarda da zarar etmeye devam eden Amazon.com"un teknoloji şirketlerinin hisselerinin satıldığı Nasdaq borsasında sürekli yükselen bir grafik çizmesi artık sıradan bir ekonomi olayı haline gelmişti. Amazon.com"un zararı milyon dolarlık bütçelerle ifade edilmeye başlasa da yatırımcılar vazgeçmiyor, internetin gözbebeği olan şirketlerine destek vermeye devam ediyorlardı.
       <br/>
       <br/>
       Liseyi birinci olarak bitirdikten sonra mezuniyet töreninde yaptığı konuşmada "insan ırkının geleceğini güvence altına almak için uzayda kolonileşmek gerektiği" şeklinde uçuk hayallerini gündeme getiren Bezos"u yakından tanıyanlar, sürekli zarar eden Amazon.com"un da aslında uçuk bir proje olduğunu söylemekten çekinmediler. Hatta Bezos"un gençlik yıllarından kalan bu uçuk hayalinin Amazon.com"un kâra geçmesi ile birlikte yeniden hortlayacağını ve Bezos"un eline geçen tüm parayı uzaya yerleşmek için harcamaktan çekinmeyeceğini söylediler. Jeff Bezos"un gençliğindeki uçuk hayallerinin alaycı ifadelerle yayınlanması da Amazon.com"un yatırımcılarını yolundan döndüremiyordu.
       <br/>
       <br/>
       2002 yılını 149 milyon dolarlık zararla kapatan Amazon.com"un patronu daha önce sadece kitap satışı yapılan sanal mağazasında oyuncaktan peynire kadar her şeyi satmaya başladıktan sonra cirosunu yükseltmeye başlamış, özel günlerde yapılan promosyon uygulamalarıyla birlikte başarıyı yakalamaya başlamıştı. 2003 yılında çok fazla altyapı yatırımı yapmak zorunda kalmayan Amazon.com, web sitesine eklenen çok sayıdaki farklı reyondan satış yaparak nihayet kâr beklentisine girmişti. 2004 başından itibaren geçmiş yılın muhasebesini yapmaya başlayan Amazon.com, ilk kez sürpriz yaptı ve 35 milyon dolar kâr ettiğini açıkladı.
       <br/>
       <br/>
       Amazon.com"u örnek alarak e-ticaret yatırımı yapan tüm firmaların ilk yıllardan itibaren kâra geçmesine rağmen Amazon.com"un bir türlü durumunu düzeltmemesinin başlıca nedeni hiç şüphesiz tüm olumsuzlukları ilk olarak Amazon.com"un tecrübe etmesi ve bu olumsuzlukları telafi etmek için büyük teknolojik yatırımlar yapmak zorunda kalmasıydı. Amazon.com"un takipçileri, karda açılmış yoldan gitme rahatlığıyla ortaklarına daha kısa zamanda kâr sağlamaya başlamış ancak sahip oldukları marka Amazon.com kadar popüler olamamıştı. Amazon.com"un takipçisi sayılabilecek tüm e-ticaret sitelerinin de gelecekte Amazon.com kadar popüler olamayacağı biliniyor. E-ticaretin öncülüğünü yaptığı için yıllarca zarar etmek zorunda kalan Amazon.com, artık zarar edilen sayfaları bitirip kâr etmeye başladığına göre, gelecek yıllarda borsadaki hisselerinin çok daha fazla prim yapacağını tahmin etmek herhalde kehanet sayılmayacaktır...
      </br>
     </br>
    </br>
   </br>
  </font>
 </p>
</div>


## Yorumlar

### fatih kans, 12-Şubat-2004
> bir yanlışlık olmasın?: 
> bende arkadasa katılıyorum yani dunyada bir ilki gercekleştirip tum dunyada benzer sitelerin acılmasını saglayan amazon.com un ilk defa kæra gecmesi gibi bi olayı ben gercekcilikten uzak olarak göruyorum...

### Tolgahan CANEFE, 10-Şubat-2004
> Hiç sanmıyorum: 
> Amazon.com ' un cirosu milyar dolarların üstünde. Üstelik bir teknoloji firmasının kar yapmaması, hele Amazon.com gibi bir şirketin, tek sebebi yatırımlarına sürekli devam etmesindendir.

Kaynak: [www.aksiyon.com.tr](http://www.aksiyon.com.tr:80/detay.php?id=11117&yorum_id=740), [web.archive.org (arşiv bağlantısı)](http://web.archive.org/web/20050128143740/http://www.aksiyon.com.tr:80/detay.php?id=11117&yorum_id=740)
