# Telekom illüzyonu

*Yasin Kesen 2004.07.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226125933im_/http://www.aksiyon.com.tr/resim/501/64.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Türk Telekom’un yeni tarifesindeki indirim şimdilik sadece yurtdışı arama yapanlara avantaj sağlayacak. Özel telekom şirketlerinin faaliyete başlamadan darbe yemesine sebep olan düzenleme ile Türk Telekom’un daha iyi fiyata özelleştirilmesi hedefleniyor.
 </font>
 <p>
  <font class="content">
   Telefon hizmetlerinde Türk Telekom’un tekeli yılbaşında sona erdi. Altyapı ile ilgili çalışmalar ve Türk Telekom’un özelleştirilmesi ile ilgili yasal düzenlemeler de tamamlandı. Bu sektörde faaliyet göstermek isteyen özel şirketlere de birkaç ay önce lisanslar verilmeye başlandı. Özel telekom şirketlerinin faaliyete başlayabilmesi için Türk Telekom ile ara bağlantı kurmaları gerekiyordu. Bunun için de temmuz ayı bekleniyordu. Bu ay özel şirketler Türk Telekom ile ara bağlantısını gerçekleştirecek ve tüketiciye ucuz konuşma fırsatı sağlayacaktı. Ancak, özel şirketlerin evlerinde yaptığı hesap çarşıya uymadı. Türk Telekom, büyük kardeş rolünü oynamaya devam edeceğini gösteren yeni fiyat tarifelerini açıkladı. İlk bakışta yüzde 80’lere varan indirim şeklinde görünen fakat aslında sadece yurtdışı arama yapanlara avantaj sağlayan tarife düzenlemesi ucuza konuşabilmeyi uman halktan çok, özel telekom şirketlerini şoke etti.
   <br>
    <br>
     Özel telekom şirketleri, uluslararası operatörlerle yaptıkları anlaşmalar sayesinde yurtdışı görüşmelerin maliyetini düşürüp para kazanmayı hedefliyordu. Türk Telekom’un tarife düzenleme atağı, sabit telefon üzerinden yapılacak yurtdışı aramaları ucuzlattığı için bu hizmetten faydalanan aboneler özel şirketlere geçmek zorunda kalmayacak. Bu da lisans alıp altyapı yatırımı yapan özel şirketleri daha faaliyete başlamadan zor durumda bıraktı.
     <br/>
     <br/>
     Şehiriçi ve şehirlerarası görüşmelerin özel şirketler tarafından ucuza sağlanabilmesinin tek yolu ise, Türk Telekom’un uygulayacağı ara bağlantı tarifesine endeksli. Türk Telekom, özel şirketlerden talep edeceği ara bağlantı hat ücretini düşük tutarsa, yurtiçi görüşmelerin ucuza yapılabilmesi mümkün olacak. Fakat, yurtdışı aramalar için beklenmeyen oranda bir indirim açıklayan Türk Telekom’un yurtiçi görüşme yapan abonelerini kaptırmak istemeyeceği aşikar.
     <br/>
     <br/>
     Halk, geciken indirimi sorgulamaya başlayacak
     <br/>
     <br/>
     Türk Telekom’un indirim açıklamasını takiben özel şirketlerin tepkileri duyulmaya başladı. B tipi lisans alarak altyapı çalışmalarını tamamlayan INKO İletişim’in Genel Müdürü Hakan Koçer, Türk Telekom’un indirimli tarifelerini çok daha önce uygulamaya koyması gerektiğini açıkladı. İndirimin daha önce yapılmasının “merdiven altı” tabir edilen sektörün önünü kesebileceğine değinen Koçer, geç yapılan indirimin Türk halkı tarafından olumlu algılanamayacağını ve bunca zaman neden pahalıya konuşma yaptırıldığının sorgulanmaya başlayacağını ifade etti. Yapılan indirimin sektör firmalarını yeni yatırımlar yapmaktan alıkoyabileceğine dikkat çeken Hakan Koçer, zamanlamasını iyi yapmayan, masraflarını ve yatırımlarını kontrol altında tutmayan operatörlerin zor duruma düşeceğini belirtiyor. Sektörün sağlıklı gelişimi ve kalıcı rekabet ortamı için alternatif telekom operatörlerinin Türk Telekom’la yapacakları ara bağlantı sözleşmelerinde de yüzde 80 oranında indirim bekliyor.
     <br/>
     <br/>
     Türk Telekom’un geliri kısmen azalacak
     <br/>
     <br/>
     Yeni tarifeleri açıklayan Türk Telekom Genel Müdürü Mehmet Ekinalan, bugüne kadar bir kamu kuruluşu görüntüsüyle devam eden Türk Telekom’un rekabetin şartlarını yerine getirmek için elinden gelen gayreti gösterip pazarda en iyi şekilde yer alan şirket olma özelliğini devam ettireceğini belirtiyor. Anlaşılan, Türk Telekom sektörün büyük kardeşi olma isteğini devam ettiriyor. Yapılan indirimlerle Türk Telekom’un kısmen gelir kaybına uğrayabileceğine değinen Mehmet Ekinalan, 1 Ağustos’tan itibaren geçerli olacak yeni tarifelerin özelleştirmeyle ilgilenen şirketler açısından olumsuz bir etki doğurmayacağını düşünüyor.
     <br/>
     <br/>
     Operatörler sözleşmeyi imzalamayacak
     <br/>
     <br/>
     Ara bağlantı hazırlıkları sırasında yapılan indirimler yeni telekom oyuncularını isyan ettirdi. Rekabet etmelerinin imkansız hale geldiğini savunan kırkı aşkın yeni telekom şirketi, ara bağlantı sözleşmesinde belirtilen ücrette gerekli indirime gidilmediği takdirde anlaşmayı imzalamayacaklarını açıkladı. Uzak Mesafe Telefon Hizmeti alanında lisans alan işletmecilerin faaliyetlerine başlayabilmeleri konusunda karşılaştıkları sorunlar için çözüm yolu belirlemeye çalışan Serbest Telekom İşletmecileri Derneği (Telkoder) bir toplantı düzenleyerek üyelerini bir araya getirdi.
     <br/>
     <br/>
     Telkoder Genel Sekreteri Rıdvan Uğurlu “Türk Telekom ara bağlantı fiyatlarını indirmekte direnirse özellikle küçük boy işletmelerin yaşamaları imkansızlaşır. Bir sürü şirket, daha işe başlamadan pazardan çekilmek zorunda kalacak. Bu iş için bugüne kadar en küçük şirket 1 milyon dolar, büyükler ise 25 milyon dolar civarında yatırım yaptı. Kimse bu masrafları karşılayamaz” diyerek sektörün tavrını net biçimde ortaya koydu. Yeni tarifelerle ilgili alternatif bir görüş ise, özelleştirme arefesindeki Türk Telekom’un daha iyi fiyata satılabilmesi için büyük kardeş olma görüntüsünün korunmak istendiği şeklinde. Yapılacak olan özelleştirmenin ardından hükümetin özel şirketlere yönelik tavrını değiştirebileceği savunuluyor.
     <br/>
     <br/>
     1 Ağustos’ta uygulanmaya başlayacak indirimli tarifelerin Türk Telekom’un kârlılığına zarar vermeyecek olması, özelleştirme ihalesine katılacak şirketlerin daha iyi fiyatla Türk Telekom’a talip olmasını sağlayacak. Özelleştirme ile ilgili yasal düzenlemeleri tamamlayan hükümet, Cumhurbaşkanı Sezer’den onay alarak yürürlüğe giren özelleştirme düzenlemeleri ile Türk Telekom’u satmaya çalışacak. Eğer özelleştirme ihalesinden başarılı çıkılamazsa, kârlılık pozisyonunu koruyan şirket, hazine için iyi bir gelir kaynağı olmaya devam edecek. Özelleştirmenin gerçekleşmesi de gerçekleşmemesi de devlet için avantaj sağlayacak. Tüpraş özelleştirmesinde ağzı yanan hükümet, Türk Telekom’u özelleştirmeyi denemeden önce hem iyimser hem de karamsar senaryoları hesaba katıp adım atıyor. Bu adımlar da telefon konuşmalarının ucuzlamasını bekleyen abonelerin bir süre daha cüzdanını sızlatmaya devam edecek...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12295), [web.archive.org (arşiv bağlantısı)](http://web.archive.org/web/20060226125933/http://www.aksiyon.com.tr:80/detay.php?id=12295)
