# İhracatçı internetsiz yapamıyor

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20040306132045im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040306132045im_/http://www.aksiyon.com.tr/resim/475/76.jpg" vspace="5"/>
  </p>
 </font>
 <font class="content">
  Geçtiğimiz yıl, yurtdışı internet bağlantılarının sağlam olduğu 48 haftada 48 milyar dolarlık ihracat gerçekleştiren ihracatçılar, internet bağlantılarının kesildiği bir hafta boyunca faaliyet gösteremedi.
 </font>
 <p>
  <font class="content">
   Mayıs ayında Cezayir’de gerçekleşen depremin etkisiyle deniz altından geçen fiber internet hatlarının kopması, Akdeniz ülkelerinin birçoğunun dünya ile bağlantısını kesmişti. İnternet kesintisinden etkilenen tüm ülkeler, birkaç gün içerisinde uydu ve diğer karasal hatları kullanarak bağlantıyı yeniden sağlamıştı. Telekomünikasyon işlerini özelleştiremeyen tek ülke olan ülkemizin internet hatlarının düzelmesi, ancak deniz altındaki kabloların onarılmasıyla mümkün olmuştu. Bağlantıların kesilmesiyle birlikte, Türk Telekom’un yurtdışı internet bağlantılarının yedeklenmesi konusu da yoğun biçimde tartışılmıştı. Türk Telekom yöneticileri, o dönemde Kamu İhale Kanunu’ndaki prosedürleri gerekçe göstererek kendilerinden kaynaklanan ihmal olmadığını dile getirmişlerdi. Aynı dönemde, Türk Telekom’un teknolojik yatırımlarının Kamu İhale Kanunu kapsamından çıkarılması gündeme gelmiş ve ağustos ayında bu istek de gerçekleşmişti.
   <br/>
   <br/>
   Artık 2004 yılındayız ve tüm mazeretler sona erdi. 1 Ocak tarihinde de Türk Telekom’un tekeli yasal olarak sona erdi. 2003 sonuna kadar Türkiye’nin yurtdışı internet bağlantılarını 10 Gbps kapasiteye çıkarmayı vadeden Türk Telekom yöneticilerinden ses çıkmaz oldu. 4 Ocak Pazar günü Türkiye’deki internet kullanıcıları yine bir sürprizle karşılaştı. Bu sefer Portekiz açıklarındaki deniz altı hatlarda arıza çıktı. 2 gün boyunca internet bağlantıları tümden kilitlendi. Özel internet şirketleri yurtdışı bağlantılarını telafi etmek üzere uydu şirketlerinden sağladıkları kapasiteleri devreye aldı. TTnet, ADSL ve Kablonet abonesi olan ev ve işletmeler ise tüm hafta boyunca hareket edemez hale geldi. Web sitelerine erişilemedi, e-posta iletişimi durdu. Ancak haftanın son günü, yurtdışı kapasitesi yüzde 75 oranında telafi edilebildi.
   <br/>
   <br/>
   Bu süreçte yine hem Türkiye’nin hem de Türk şirketlerin imajı zedelendi. Çünkü, Türkiye’nin yurtdışı ile internet bağlantılarının seviyesi Türkiye’nin dış ticaret hacmi ile birebir ilişkili. Tüm dış ticaret şirketleri, yurtdışındaki müşterileri ile ilişkilerini internetten kuruyor. İhracat aşamasındaki tüm sipariş işlemleri internet üzerinden kurulan iletişimle gerçekleştiriliyor. Yurtdışı internet bağlantılarının kesik olduğu günlerde ise ihracat firmalarının faaliyetleri tamamen duruyor.
   <br/>
   <br/>
   2003’te Cezayir depremi nedeniyle bağlantılar kesildiğinde 1 ay boyunca ihracat faaliyeti gerçekleştiremeyen üreticiler geçtiğimiz haftayı da bilgisayar başında bekleyerek geçirmek zorunda kaldı. Geçtiğimiz yıl, yurtdışı internet bağlantılarının sağlam olduğu 48 haftada 48 milyar dolarlık ihracat gerçekleştiren Türkiye, ihracat açısından bakıldığında 2004’e iyi bir başlangıç yapamamış oldu. Türk Telekom’un internet bağlantılarını yedeklemeyi ihmal etmesi nedeniyle, yılın ikinci haftasında 1 milyar dolarlık bir ihracat kaybı gerçekleşmiş oldu.
   <br/>
   <br/>
   Haftanın son gününde yapılan açıklamalara göre, ocak ayı sonuna kadar Türk Telekom’un yurtdışı internet bağlantıları 3.5 Gbps seviyesine çıkarılacak. Arızaların giderilmesi ile birlikte yurtdışı bağlantı kapasitesi 5 Gbps seviyesine çıkacak. Ancak, Cezayir depreminden dersini alamayan Ulaştırma Bakanlığı ile Türk Telekom yönetiminin, ocak ayı sonuna kadar gerçekleştirilecek olan yatırımları icraat havası içerisinde lanse etmesi bilişim sektörünün de tepkisini topluyor. Zamanında kurulmayan yedekleme sisteminin sıkıntısını ise ihracatçılar ve dolayısıyla Türkiye çekmiş oluyor...
   <br/>
   <br/>
   <br/>
   Elektronik imzaya adım adım
   <br/>
   <br/>
   Elektronik imzanın hukuki ve teknik yönleri ile kullanımını düzenleyen yasa tasarısı, TBMM Bayındırlık ve İskan ile Sanayi ve Ticaret komisyonlarının ardından esas komisyon olan Adalet Komisyonu’nda da kabul edildi. Tasarı yasalaştıktan 6 ay sonra yürürlüğe girecek.
   <br/>
   <br/>
   “Münhasıran imza sahibine bağlı olan, sadece imza sahibinin tasarrufunda bulunan güvenli elektronik imza oluşturma aracı ile oluşturulan, nitelikli elektronik sertifikaya dayanarak imza sahibinin kimliğinin tespitini sağlayan, imzalanmış elektronik veride sonradan herhangi bir değişiklik yapılıp yapılmadığının tespitini sağlayan imzadır” şeklinde tanımlanan elektronik imza elle atılan imzayla aynı hukuki sonucu doğuracak.
   <br/>
   <br/>
   Tasarı, güvenli elektronik imzayı oluşturan araçları “Ürettiği elektronik imza oluşturma verilerinin kendi aralarında bir eşi daha bulunmaması, üzerinde kayıtlı olan elektronik imza oluşturma verilerinin araç dışına hiçbir biçimde çıkarılamaması ve gizliliği, üzerinde kayıtlı olan imza oluşturma verilerinin üçüncü kişilerce elde edilmemesi, kullanılamaması ve elektronik imzanın sahteciliğe karşı korunması, imzalanacak verilerin imza sahibi dışında değiştirilememesi ve bu verinin imza sahibi tarafından imzanın oluşturulmasından önce görülebilmesini sağlayan araçlarıdır” şeklinde tanımlıyor. Elektronik Sertifika ise imza sahibinin imza doğrulama verisi ile kimlik bilgilerini birbirine bağlayan elektronik kayıt olarak tanımlanıyor. Tasarıda, elektronik sertifika ‘hizmet sağlayıcısı’nın da “zaman damgası ve elektronik imzalarla ilgili hizmetleri sağlayan kamu kurum ve kuruluşları ile gerçek veya özel hukuk tüzel kişiler” olduğu ifade ediliyor. Tasarıya göre, elektronik sertifika hizmet sağlayıcıları, sertifika vermek için gerekli bilgiler hariç bilgi talep edemeyecek ve bu bilgileri kişinin rızası dışında elde edemeyecek. Elektronik sertifika hizmet sağlayıcısı, kanundan doğan yükümlülüklerini yerine getirmemesi durumunda oluşacak zararların karşılanması amacıyla “Sertifika Mali Sorumluluk Sigortası” yaptırmak zorunda olacak. Bu sigorta, Türkiye’de ilgili branşta çalışmaya yetkili olan sigorta şirketleri tarafından yapılabilecek. Yabancı bir ülkede kurulu bir elektronik sertifika hizmet sağlayıcısı tarafından verilen nitelikli elektronik sertifikaların hukuki sonuç doğurabilmeleri, milletlerarası anlaşmalarla bağlı olacak.
   <br/>
   <br/>
   Elektronik sertifika hizmet sağlayıcılarının faaliyetlerini ve işlemlerinin denetimini Telekomünikasyon Kurumu yerine getirecek. Kurum, gerekli gördüğünde elektronik sertifika hizmet sağlayıcılarını denetleyebilecek ve denetim sırasında görevliler tarafından her türlü defter, belge ve kayıtların verilmesi, yönetim yerleri, bina ve eklentilerine girme, yazılı ve sözlü bilgi alma, örnek alma ve hesapları inceleme yapabilecek.
   <br/>
   <br/>
   İkinci ele garanti uygulaması
   <br/>
   <br/>
   Türkiye’de nüfusun yarısı kadar cep telefonu bulunmasından etkilenen teknoloji şirketleri ikinci el telefonlara yönelik garanti sistemi geliştiriyor. Aka Dış Ticaret’in Garantex ismiyle geliştirdiği sistem bu alanda yapılan ilk uygulama. Garantex paketleri, Motorola, Nokia, Panasonic, Samsung, Siemens ve Sony Ericsson gibi birçok markanın yeni ve ikinci el cep telefonları için garanti hizmeti sunuyor.
   <br/>
   <br/>
   Garantex paketleri kapsamında, kullanıcı hataları, üretim hataları, üretici garantisi kapsamı dışındaki bozulmalar, çalınma, bozulma, kırılma, düşürme, orijinal yazılımlardan oluşan hatalar, yangın ve patlama sonucu telefonda oluşacak her türlü arıza garanti kapsamına alınmış oluyor. Ücretsiz tamir, yedek parça değişimi ve telefon yenileme gibi paketler tüketicinin tercihine sunuluyor. Garanti hizmetlerini alanlar, telefon bozulduğunda Garantex’i arayarak arızayı bildirebiliyor ve eve gönderilen kurye aracılığıyla telefonunu servise gönderebiliyor. Bilgi için: www.garantex.com.tr
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11030&yorum_id=1), [web.archive.org (arşiv bağlantısı)](http://web.archive.org/web/20040306132045/http://www.aksiyon.com.tr:80/detay.php?id=11030&yorum_id=1)
