# Borusan Telekom Hintlilere satıldı

*Yasin Kesen 2008.01.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa’da büyüme stratejileri doğrultusunda hareket eden Hintli Dhanus Technologies, Türkiye’nin A tipi lisans sahibi alternatif telekom operatörlerinden Borusan Telekom’u satın aldı. Yazılım teknolojileri ve telekom alanında dünyanın önde gelen yatırımcılarının yer aldığı Hindistan’da faaliyet gösteren Dhanus Technologies, EFG İstanbul’un danışmanlığıyla Borusan Telekom’un tüm hisselerinin yeni sahibi oldu.
  </font>
 </div>
 <div id="newsText">
  <font class="detail-text">
   1996 yılında Bnet adıyla internet servis sağlayıcı olarak faaliyete başlayan şirket, 2000 yılında Borusan Holding’in iştirakiyle Borusan Telekom adını almıştı. 2002 yılında en büyük rakibi Comnet’i bünyesine katan şirket, 2003’te Fransız telekom şirketi Equant’a ait yerel pop noktalarını satın alarak kapasitesini genişletti. 2004 başında serbestleşmeye başlayan telekom sektöründe oyuncu olmak için de Telekomünikasyon Kurumu tarafından verilen A tipi lisans belgesini alarak yurtiçinde 32, yurtdışında ise 2 pop noktasıyla çalışmalarını sürdürdü.
   <br/>
   <br/>
   Türk Telekom’un özelleştirilmesi sonucu alternatif telekom şirketlerinin yurtiçinde büyümesi zorlaşınca daha fazla yatırım yaparak yurtdışı pazara açılmaktan çekinen bazı özel telekom şirketleri kapandı, bazıları da aldığı lisans belgesini iade etmek zorunda kaldı. Gelinen noktada, Borusan Holding’in ana faaliyet alanları dışında kaldığı için altyapısı oturmuş  Borusan Telekom’un satışı için süreç başlamış oldu.
   <br/>
   <br/>
   Farklı teknolojileri aynı platformda buluşturarak ve etkin iletişim çözümleri sunarak küresel bir şirket olmak yönünde ilerleyen Dhanus Technologies, Türkiye üzerinden Avrupa, Ortadoğu ve Rusya’ya açılacak. Yerli sermayenin elindeyken yurtdışına açılmak için yatırım yapmaktan kaçınan şirket, Hindistan sermayesinin katkısıyla ölçeğini genişleterek perakende telekom hizmetlerinde yenilikçi ve dinamik adımlar atacak.
   <br/>
   <br/>
   1993 yılında kurulan Dhanus Technologies, hâlen Hindistan, ABD ve Singapur’da yaklaşık 200 milyon dolarlık sermaye ile faaliyet gösteriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=974293A958C860B552F48F93BDB1AF2A?newsId=16283), [web.archive.org (arşiv bağlantısı)](http://web.archive.org/web/20120624023902/http://www.aksiyon.com.tr:80/aksiyon/newsDetail_getNewsById.action;jsessionid=974293A958C860B552F48F93BDB1AF2A?newsId=16283)
