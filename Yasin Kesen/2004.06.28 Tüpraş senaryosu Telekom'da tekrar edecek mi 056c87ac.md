# Tüpraş senaryosu Telekom'da tekrar edecek mi ?

*Yasin Kesen 2004.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başarısızlıkla sonuçlanan Tüpraş özelleştirmesi, ekonomi dünyasının heyecanla beklediği Türk Telekom özelleştirmesi için kötümser senaryoların konuşulmasına neden oluyor. Özal"lı yıllarda başlayan fakat devletin hantal yapısı nedeniyle bir türlü ilerleyemeyen özelleştirme çalışmaları, her aşamada yeni bir engele takılıyor.
  </font>
 </div>
 <div id="newsText">
  <font class="detail-text">
   Tüpraş"ın özelleştirilmesindeki engeller, Türk Telekom için de olumsuz senaryolar yazılmasına neden oldu. İnternet kullanımında, teknoloji üretiminde gelişmiş ülkelerin fazlasıyla gerisinde kalan Türkiye, Türk Telekom"un satılmasının ardından sektördeki rahatlama ile dünyaya daha hızlı açılmayı bekliyor. Ancak, daha Tüpraş"ı özelleştirmede aciz kalınması, Türk Telekom"u özelleştirmede daha fazla zorlukla karşılaşılması ihtimalini güçlendiriyor.
   <br/>
   <br/>
   Tansu Çiller"in başbakanlığı döneminde Türkiye"nin dış borcunu karşılayacak bir meblağ karşılığında satılabilecekken, şimdilerde 10 milyar dolarlık bir satış ihtimali sektörü heyecanlandırıyor. Telekom operatörlerinin faaliyetlerini global pazara yaymaya başladığı 2000"li yıllarda, ayakta kalabilmek için daha çok teknolojik altyapı yatırımına, daha çok yetişmiş insana ihtiyaç duyuluyor. Bu pazarda ayakta kalabilmek için de kurumları "devlet" çatısı altından çıkarmak gerekiyor. OECD üyesi ülkelerin hepsinde telekom faaliyetleri özelleştirildikten sonra çevre ülkelerde bile hizmete başlamışken Türkiye, yıllar önce özelleştirmeye kıyamadığı Türk Telekom için yeni senaryolar düşünmekten ileri gidemiyor. 2004 başından itibaren serbestleşme safhalarını gerçekleştirmeye çalışan telekom sektörü, iletişimin kalbini oluşturduğu için diğer tüm sektörleri yatay olarak kesen bir öneme sahip. Yani Türk Telekom"un özelleştirilmesi sadece telefon hizmeti verenleri ya da bilişim sektörünü ilgilendirmiyor. Bu hizmetleri alanları da doğrudan ilgilendiriyor. İş hayatı, faaliyetlerinin önemli bir kısmını teknolojik altyapı üzerine kurduğu için Türk Telekom"un akıbeti ile yakından ilgileniyor. İletişim maliyetleri ile ilgili yapılacak indirim ya da kampanyaların üretim ve pazarlama giderlerini doğrudan etkilediğini düşünüyor.
   <br/>
   <br/>
   Bölge İdare Mahkemesi tarafından iptal edilen Tüpraş özelleştirmesini yerinde bulan Danıştay"ın tavrı, iş dünyasını, ekonomiyi, borsayı, yatırımcıyı, bireyleri, komşu ülkelerdeki telekomünikasyon oyuncularını yakından ilgilendiriyor. Çünkü Türkiye, temmuz ayında Türk Telekom"u özelleştirme sürecini yaşayacak. İhaleye kimlerin katılacağı, ne kadar değer biçileceği, ihaleyi kimin ya da kimlerin alacağı, ihaleden kimlerin hoşnut olmayıp mahkemeye başvuracağı Tüpraş"ta olduğundan çok daha fazla dikkatleri çekecek.
   <br/>
   <br/>
   Özelleştirme çalışmaları ile Türkiye, Avrupa Birliği"ne karşı bir sınav daha veriyor. Yürütmeyi hükümetin mi, yargının mı, yoksa kanunların mı yaptığı dış gözlemciler tarafından daha iyi gözlemlenecek. Dış gözlemcilerin olumlu ya da olumsuz yorumlarına sebep olacak kişi ya da kurumlar, Türkiye"nin bir dünya devleti mi yoksa Avrupa ile Asya arasına sıkışmış bir çelişki ülkesi mi olduğunu belirleyecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9367), [web.archive.org (arşiv bağlantısı)](http://web.archive.org/web/20121225075137/http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9367)
