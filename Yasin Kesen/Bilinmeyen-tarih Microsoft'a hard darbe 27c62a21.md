# Microsoft'a hard darbe

*Yasin Kesen Bilinmeyen-tarih*

<div>
 <p>
  <font>
   Microsoft, bir yandan gelirlerini artırıp daha fazla bilgisayar kullanıcısına ulaşırken diğer yandan da mahkemelerde açılan "tekelleşme" davaları nedeniyle para kaybediyor. Yazılım devi son darbeyi Avrupa Birliği Komisyonu"ndan yedi. Kararı temyiz ettiremezse 612 milyon dolar ceza ödeyecek...
   <br/>
   <br/>
   Avrupa Birliği kriterleri, Türkiye gibi Microsoft"un da başını ağrıtıyor. Kendi ülkesinde de "tekelleşme" nedeniyle sürekli mahkemeye verilen Microsoft, Avrupa Birliği"nden aldığı son darbe karşısında ne yapacağını şaşırdı. 1998 yılında Microsoft"un rakiplerinden Sun Microsystems"in Avrupa Birliği"nde kıvılcım çaktırmasıyla başlayan hukuki süreç 24 Mart"ta sonuçlandı. Kaynak kodlarını incelemeye açmaması nedeniyle şikayet edilen Microsoft, Avrupa Birliği Komisyonu tarafından suçlu bulunarak 612 milyon dolarlık bir cezaya çarptırıldı. Microsoft"a verilen ceza, bu kadarla kalmadı. Microsoft işletim sisteminin içerisinde standart olarak yer alan Windows Media Player"ın da 90 gün içerisinde kaldırılması talimatı verildi.
   <br>
    <br>
     Avrupa Birliği çerçevesinde belirlenen kriterlere sıkı şekilde riayet edilmesi, dünyanın en büyük şirketini bu şekilde zor durumda bırakmıştı. Dünyanın her ülkesinde milyonlarca bilgisayar kullanıcısına hizmet veren Microsoft, en büyük müşterilerinin bulunduğu Avrupa"dan böyle bir ceza alınca hangi satranç taşını oynayacağını şaşırdı. Bir bilgisayar kullanıcısının tüm ihtiyaçlarını kendi ürünleri ile çözmeye çalışan Microsoft"un bu tutumu nedeniyle kendilerine şans tanınmayan Avrupalı yazılım şirketleri ABD"li bir şirketin hizmetçisi konumuna düşmek istemiyor.
     <br>
      <br>
       Müzik dosyaları ile video görüntülerini çalıştırma işlevi gören Windows Media Player programının, otomatik olarak devreye girmesi nedeniyle bilgisayara kurulan diğer programlar anlamsız kalıyor. Bu tür yazılımları geliştiren şirketler de ikinci bir projeye yatırım yapmayı göze alamıyor. Alternatif yazılım şirketlerinin bu şekilde geri adım atması ise, Microsoft"u pazarın tek hakimi konumuna taşımakla birlikte Avrupa"da olduğu gibi tüm dünyadaki şirketleri Microsoft bağımlısı hale getiriyor.
       <br>
        <br>
         İşin diğer tarafında ise, Avrupa"dan çıkan para var. Binlerce Avrupalı şirket ve kamu kurumunun birkaç yılda bir bilgisayar sistemleriyle birlikte yazılımlarını yenilemesi, ABD"ye para aktarılması anlamına geliyor. ABD"nin dünyadaki hakimiyetine alternatif teşkil etmek maksadıyla kurulmuş olan AB"nin, önemli miktardaki gelirini ABD"li bir şirkete kaptırması istenmeyen bir durumdu. Özellikle son birkaç yıldır Almanya merkezli Linux İşletim Sistemi"nin desteklenmesi de bundan kaynaklanıyordu. AB ülkelerinin Linux"a ayrıcalık tanıması, kamu kurumlarından öteye gidemeyince başka bir çare bulundu: Microsoft"a ceza vermek!
         <br/>
         <br/>
         Avrupa Birliği Komisyonu"nun Microsoft"a kestiği cezaya tepki gecikmedi. Microsoft"un soğuk duş etkisine uğrayan CEO"su Steve Ballmer tatilini yarıda bırakarak Lüksemburg"a gitti.
         <br/>
         <br/>
         Yüksek mahkemeye itiraz başvurusu yapan Microsoft, karardaki program değişikliklerinin yapılmasıyla tüketicilerin ve rakiplerin daha fazla zarar göreceğini savundu. Media Player"ın sistemden çıkarılması ile Windows işletim sisteminin fonksiyonelliğinin azalacağını ve teknolojinin sınırlanacağını savunan Microsoft, yaptırdığı tüketici araştırmalarında Media Player"ın talep edildiğine dair raporları mahkemeye sundu.
         <br/>
         <br/>
         Microsoft"un kurucusu Bill Gates"in kadim dostu ve ortağı Steve Ballmer, AB Komisyonunun kararına ilişkin ilk açıklamasında "Komisyonun kararına saygılıyız ancak, geçen hafta bizim komisyona sunduğumuz sistem değişiklikleri tüketicinin lehine idi" diyerek AB Komisyonuna kendilerinin de bir öneri paketini doğrulamış oldu. Komisyondan çıkabilecek negatif kararı azaltmak için, Windows işletim sistemine yönelik revizyon teklifini hazırlayıp ilk adımı atmak isteyen Microsoft"un son hamlesi işe yaramadı. Windows"ta yapılacak revizyonla ilgili olarak komisyona yeni teklif vermek isteyen Ballmer, ortak bir çözüme en az zararla ulaşmayı hedefliyor.
         <br/>
         <br/>
         Microsoft"a verilen ceza ile ilgili yorum yapan sektör analistleri, Microsoft"un temyiz başvurusunun değişim sürecini uzatabileceğini ancak verilen kararın rakip şirketler için önemli bir fırsat sağladığını düşünüyor. Windows"ta diğer platformlarda yazılan programların da çalıştırılabilmesini öngören karar sayesinde sunucu bilgisayarlarda Microsoft işletim sistemi kullanan şirketler, Sun Microsystem gibi rakip şirketlerin yazılımlarından istifade edebilecek. Microsoft"un işletim sisteminin tercih edilmesiyle birlikte tüm sistemin Microsoft"a dönüştürülmesi gerekmeyecek.
         <br/>
         <br/>
         Analistlerin değerlendirmesine göre, komisyon kararı kısa bir süre rakip şirketlerin yazılımlarına fırsat tanıyacak. Atılım yapmaları için şans elde edecekler. Ancak, değişimin asıl sonucu Microsoft"un Longhorn adlı işletim sistemini piyasaya sunması ile belli olacak. Tüketiciler, Longhorn işletim sistemi ile sorunsuz olarak çalışabilecek yazılımları tercih edecek. Bu da doğal olarak en büyük fırsatı yine Microsoft"a verecek.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1010 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11291), [web.archive.org (arşiv bağlantısı)](http://web.archive.org/web/20050221154336/http://www.aksiyon.com.tr:80/yazdir.php?id=11291)
