# Dubai sermayesi bilişim sektöründe

*Yasin Kesen 2007.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dubai International Financial Center Investments LLC, (DIFC Investments LLC), Despec Group International’a ortak olarak bilişim sektörüne girdi.
  </font>
 </div>
 <div id="newsText">
  <font class="detail-text">
   Dubai Şeyhi Muhammed bin Raşid Al Maktum tarafından kurulan, sermaye ve finans dünyasının en hızlı büyüyen finansal kuruluşlarından DIFC Investments LLC, Despec Avrupa, Despec Türkiye ve Despec Ortadoğu’nun da dahil olduğu Despec Group International’ın %70’ini satın aldı. Bu operasyonla birlikte, Index Grup şirketlerinden Despec Türkiye’nin de ortaklık yapısı değişti. Şirketin yeni ortaklık yapısı, şirket paylarının yarısı Erol Bilecik’te, diğer yarısı da Despec Group International tarafında kalacak şekilde yeniden belirlendi. Yeni yapıyla birlikte, Despec Group International’a düşen hisselerin yüzde 70’i DIFC Dubai, yüzde 15’i ise Riyaz Amirali Jamal tarafından temsil edilecek.
   <br/>
   <br/>
   “Böylesine önemli ve güçlü bir grubun yanımızda olması, bizlere yeni ufuk ve vizyonlar kazandıracaktır. Özellikle Türkiye gibi bilişim sektörünün çok hızlı gelişmekte olduğu yapılarda, ortaya koyacağımız yeni başarıların, DIFC’nin çok ilgisini çekeceğine inanıyoruz. Bu grupların Türkiye odaklı yatırım yapmaları, hem ülkeyi, hem sektörü, hem de kendi şirketlerimizi çok başarılı bir geleceğin beklediğini göstermektedir” diyen Index Grup CEO’su Erol Bilecik, satış operasyonundan mutluluk duyduğunu ifade ediyor.
   <br/>
   <br/>
   DIFC Dubai, Birleşik Arap Emirlikleri Başbakanı ve Dubai Şeyhi Muhammed bin Raşid Al Maktum’un önderliğinde ve Dubai hükümetinin desteğiyle, Dubai’yi New York, Londra, Tokyo ve Hong Kong gibi uluslararası finans merkezi haline getirmek hedefinin bir parçası olarak kuruldu. Eylül 2004’te faaliyetlerine başlayan DIFC’nin temel ilgi alanlarını Bankacılık Hizmetleri (Yatırım Bankacılığı, Kurumsal Bankacılık ve Özel Bankacılık), Sermaye Piyasaları (Özsermaye, Borç Enstrümanları, Türev ve Vadeli İşlem Borsası), Aktif Yönetimi ve Fon Kaydı, Sigorta ve Reasürans, İslami Finans ve Profesyonel Servis Sağlayıcılar oluşturuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=974293A958C860B552F48F93BDB1AF2A?newsId=16499), [web.archive.org (arşiv bağlantısı)](http://web.archive.org/web/20120624025607/http://www.aksiyon.com.tr:80/aksiyon/newsDetail_getNewsById.action;jsessionid=974293A958C860B552F48F93BDB1AF2A?newsId=16499)
