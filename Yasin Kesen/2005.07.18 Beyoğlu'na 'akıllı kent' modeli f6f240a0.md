# Beyoğlu’na ‘akıllı kent’ modeli

*Yasin Kesen 2005.07.18*

<div>
 <p>
  <font>
   Beyoğlu Belediyesi’nin bir yılı aşkın süredir yürüttüğü “akıllı kent” projesi tamamlanma aşamasına geldi. Belediye birimlerini ortak bir sistem altında entegre etmeyi amaçlayan sistem sayesinde bürokrasinin ortadan kaldırılması hedefleniyor.
   <br/>
   <br/>
   İstanbul’un tarihî ilçelerinden Beyoğlu, e-dönüşüm için geçen yıldan beri sürdürdüğü projeyi tamamlama aşamasına geldi. Belediye sınırlarındaki tüm vatandaşların ve yapıların kayıtlarını ortak bir veritabanı çatısında toplamak için çalışma başlatan Beyoğlu Belediye Başkanı Ahmet Misbah Demircan, bürokrasideki tıkanıklığı 20 Eylül’de hizmete girecek olan “akıllı kent sistemi” ile çözecek. Muhtarlık, tapu, kadastro ve belediyedeki bütün işlemleri ortak bir sistem altında entegre eden sistem sayesinde, daireler arasında kapı kapı evrakla dolaşma çilesi sona erecek. Belediyenin herhangi bir birimine başvuru yapıldığında, ilgili şahsın ya da binanın tüm verileri memurun ekranından görülebilecek.
   <br>
    <br>
     Şahıslara dayalı bir bilgi paylaşım mekanizmasının bürokrasiye sebep olduğunu ifade eden Başkan Demircan, belediyelerin hizmet sektöründeki şirketler gibi çalışması gerektiği inancında. Belediye tarafından vatandaşa sunulan hizmetlerin, hizmet sektöründeki gibi süreç tanımlamaları yapılarak uygun bir otomasyon sistemi üzerinden düzenli bir şekilde yürütülmesi gerektiğini belirten Demircan, “Ortak veritabanı üzerine kurulmuş bir otomasyon sistemi ve o sisteme hizmet eden insanlarla daha kısa zamanda daha fazla hizmet verilecek.” diyor.
     <br>
      <br>
       Belediye başkanlığı öncesinde turizm sektöründe yöneticilik yapan Ahmet Misbah Demircan, bu sektördeki tempoyu belediye hizmetlerinde geçerli kılmak için Sanpaş ve HP’nin altyapı desteği ile 120 kişinin görev yaptığı projeyi bir yıl önce başlattı. Şimdiye kadar Beyoğlu’nun 45 mahallesi, 27 bin 800 binası, 121 bin konutu dolaşılıp 234 bin 332 kişiyle 120 soruluk bir anket yapıldı ve toplanan veriler otomasyon sistemine yüklendi. İmar ve ruhsat arşivlerinde bulunan bütün belgeler de elektronik ortama aktarıldı. Her yapıya bir sicil numarası verilerek bu bina ile ilgili bilgilerin yanı sıra o binada yaşayan insanların bilgileri bir araya getirildi. Ortak sistem sayesinde, birbirinden bağımsız ve kopuk olarak çalışan birimlerin entegrasyonu sağlanacak. İşlemlerin aksadığı birimler hemen açığa çıkacağı için yönetim şeffaf hale gelecek.
       <br>
        <br>
         Beyoğlu Belediye Başkanı Demircan, “Hizmet sektörünün en önemli kurumlarından biri olan belediyeler, ortak sisteme geçmedikleri sürece hep memura bağımlı kalır. Bilgileri kendi tekelinde zanneden, bilgiyi paylaşırken bağnazlığa alışmış kişilerden bürokrasiye sebep oluyor. Kişiler bilgiye hükmettiği için sistem kişilere bağımlı hale geliyor. Bilgiyi ortak ve açık hale getirince herşey şeffaflaşacak. Yönetim şeffaflaştıkça toplum güçlenecek.” diyerek bürokrasiden kurtulmanın formülünü anlatıyor.
         <br/>
         <br/>
         Belediye hizmetlerini standart süreçler haline getirerek bir üretim bandı gibi çok daha fazla kişiye daha kısa zamanda hizmet götürmeyi sağlayacak olan yeni sistemdeki bilgilerin güncel tutulması, değişimin yasal noktaları olan muhtarlık, tapu gibi belediye birimleri tarafından gerçekleştirilecek. Bu birimlerden hizmet almaya gelen vatandaşların vereceği yeni bilgiler sisteme işlenerek ortak veritabanının güncel kalması sağlanacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1855 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22134), [web.archive.org (arşiv bağlantısı)](http://web.archive.org/web/20060525001543/http://www.aksiyon.com.tr:80/yazdir.php?id=22134)
