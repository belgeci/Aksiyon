# Başkentte e-devlet zirvesi

*Yasin Kesen Bilinmeyen-tarih*

<div>
 <p>
  <font>
   AK Parti hükümetlerinin programlarında yer alan fakat icraate geçirilemeyen e-Türkiye modeli, Türkiye Bilişim Derneği"nin girişimleriyle yeniden gündeme taşınıyor. Sadece bilişim fuarlarında hatırlanan e-devlet ya da e-Türkiye söylemlerinin gerçek anlamda hayata geçirilebilmesi için Başkent"te bir zirve düzenlemeye karar veren Türkiye Bilişim Derneği, siyasiler, üst düzey bürokratlar, kamu yöneticileri, akademisyenler, özel sektör ve sivil toplum kuruluşu temsilcilerinin bir araya geleceği e-devlet zirvesini düzenliyor.
   <br>
    <br/>
    <br/>
    9-10 Mart tarihlerinde Ankara"da gerçekleştirilecek olan "e-Devlet Konferansı"nda e-ekonomi, e-dönüşüm ve e-imza konuları ele alınacak. Bilkent Otel"de düzenlenecek olan programa Başbakan Recep Tayyip Erdoğan ile TOBB Başkanı Rifat Hisarcıklıoğlu"nun katılacağı açıklandı. Konferans süresince birçok kamu kurum ve kuruluşunun hazırlayıp uyguladığı e-devlet projeleri, "e-Devlet Uygulamaları Sergisi"nde kamuoyu ile paylaşılacak.
    <br>
     <br>
      TOBB, Türk Telekom, Koç Sistem, Havelsan ve Microsoft"un sponsor olduğu e-Devlet Konferansı kapsamında 9 Mart 2004 tarihinde "Yeni Türk Lirası Dönüşümünün Ekonomiye ve Bilişim Sektörüne Etkileri ve e-Ekonomi" paneli ve "e- Dönüşüm Türkiye, Nasıl?" paneli, 10 Mart 2004 tarihinde "Türkiye e-İmza Kullanımına Hazır mı?" paneli, "Kamunun Yeniden Yapılanmasında Bilgi Yönetimi ve Bilgi İşlem Merkezleri" ve "Vizyon 2007" sunumu yer alacak.
      <br>
       <br>
        TBD Yönetim Kurulu Başkanı Rahmi Aktepe, e-Devlet Konferansı ile ilgili açıklamasında; "Türkiye Bilişim Derneği"nin hedefi bilgiyi kullanan, bilgiyi üreten ve bilgiyle güçlenen bir Türkiye"dir. Türkiye, Avrupa Birliği sürecinde önemli adımlar atma aşamasında ve bölgesinde yetkin, güçlü, rekabet edebilir bir ülke olma hedefi ve arzusu içerisindedir. Bu arzusunu ancak e-dönüşümü her yönüyle sağladığında gerçekleştirebilecektir. E-dönüşümde çok önemli yeri olan "e-Devlet" çalışmalarında yalnızca bu çalışmaları tasarlayan, planlayan ve gerçekleştirenleri değil, "e-Devlet" uygulamalarından birer kullanıcı olarak yararlanması beklenen vatandaşları ve bireyleri kucaklayan bir yaklaşım izleyeceğiz" dedi.
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 937 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11156), [web.archive.org (arşiv bağlantısı)](http://web.archive.org/web/20050221154305/http://www.aksiyon.com.tr:80/yazdir.php?id=11156)
