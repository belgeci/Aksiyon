# Telif sorununu Ruslar çözecek

*Yasin Kesen Bilinmeyen-tarih*

<div>
 <p>
  <font>
   Sanatçıların haklarını koruma altına almak için çıkarılan yasaların gelişen teknolojiye sürekli yenik düşmesi, Rusya"dan yayın yapan müzik sitelerinin teknolojiye uygun telif uygulaması başlatmasına neden oldu.
   <br/>
   <br/>
   Tüm dünyada telif haklarına verilen önem artmaya başladı. Türkiye"de de çıkarılan son yasalar çerçevesinde, "korsan" çoğaltıma karşı mücadele veriliyor. İnternet üzerinden yayınlanan eserlerin korunması ile ilgili alternatif metodlar ise hâlâ deneme aşamasında. İnternetten yayınlanan eserlerin başında ise MP3 formatındaki müzikler geliyor.
   <br>
    <br>
     Başta ABD olmak üzere, MP3 formatında müzik dosyalarını internet kullanıcılarına açan web sitelerini kontrole alan ülkeler, daha sonra Napster adlı dosya paylaşımı programı yaygınlaşınca çareyi bu programı yasaklamakta bulmuştu. Napster, internet kullanıcılarının kendi bilgisayarlarındaki müzik dosyalarını diğer internet kullanıcıları ile paylaşmasını sağlayan bir programdı. Napster"ın yasaklanması ile birlikte Napster benzeri onlarca program piyasaya çıktı. Bunlar arasında ilk sıraya da Kazaa yerleşti. Napster"ın benzerlerinin yasaklanamamasının temel nedeni ise, bu programı yapanların merkez olarak kıyı ticareti yapmaya imkan sağlayan, vergisiz ticaret yapılabilen ülkecikler ya da adacıklar olması. Bu ülkecikler üzerinde etkili olamayan uluslararası kurallar, telif yasaları ile bir noktaya varmaya çalışan sanatçıların işini görmedi.
     <br>
      <br>
       "Dosya paylaşımı" mantığı üzerine kurulan bu programları engellemenin diğer bir alternatifi olarak, internet servis sağlayıcı pozisyonundaki operatörlerin filtre uygulaması görüldü. Bu da kullanıcıların datalarının içeriği gözden geçirileceği için muhalif görüşlerden kurtulamadı.
       <br>
        <br>
         Şimdilerde internet üzerindeki korsanı engellemek için yeni bir çözüm alternatifi konuşuluyor. Korsan yazılımların merkezi olarak bilinen Rusya"dan çıkan örnek çözümler, belki telif yasalarının yeniden düzenlenmesine kapı açacak. Museekster.com ve Allofmp3.com"un başlattığı megabyte usulü müzik satışı internet kullanıcıları için de bir çözüm olarak görülüyor. Çünkü daha önce şarkı başına alınan 99 centlik ücrete göre, megabyte başına alınacak 1-2 centlik ücret oldukça cazip.
         <br/>
         <br/>
         WMA, AAC, MP3 ve Track formatında yüklenebilen müzik parçalarını tercih edenler ses kalitesini de kendileri belirlemiş oluyor. Müzikleri yayınlayan web siteleri de yapımcı şirketlere anlaştığı tarife üzerinden ücret ödüyor. Bu hizmeti veren web siteleri, koydukları yeni tarife ile, operatöre ödenen data trafik maliyetini de mantıklı şekilde karşılamış oluyor. Çünkü yurtdışındaki internet servis sağlayıcılar, yurtdışında genellikle web sitelerinden data trafiğine göre yani yüklenen dosyaların megabyte büyüklüğüne göre ücret alıyor.
         <br/>
         <br/>
         Yeni sistem, internet kullanıcıları için de iyi bir çözüm. 1-2 centlik ücret tarifesi, internet kullanıcılarını "bedava" site peşinde koşmaktan kurtarıyor. Yavaş bağlantı sağlayan sitelerden "download" yapabilmek için uzun süre internete bağlı kalmaktan da kurtarmış oluyor.
         <br/>
         <br/>
         İnternet servis sağlayıcılığı yapan şirketler için de iyi bir çözüm olan bu uygulama, operatörlerin "kontrol" etmekte zorlandıkları data trafiğini rahatlatacak, dolayısıyla o servis sağlayıcı üzerinden internete bağlananların işlerini daha hızlı görmesini sağlayacak.
         <br/>
         <br/>
         İnternet üzerinden megabyte tarifesiyle mp3 dağıtan sitelerin uyguladığı ödeme sistemi, temel olarak şöyle çalışıyor: Bir internet kullanıcısı siteye üye olduktan sonra 5-10 dolarlık kredi satın alıyor. Siteden yükleme yaptıkça kredisini kullanıyor. Böylece her defasında kredi kartı bilgilerini internete girmek zorunda kalmıyor.
         <br/>
         <br/>
         Türkiye"deki müzik şirketleri ile internet servis sağlayıcılarının ortak bir zeminde buluşarak uygulamaya başlayabileceği bu sistem sayesinde, bedava MP3 yayınlayan sitelerin reytingi düşecek, sanatçılar eserlerinden daha fazla kazanç elde edebilecek, yapımcı şirketler de korsan avlamaktan kurtulacak. Örneğin, megabyte (MB) tarifesi 1 cent olarak uygulansa ortalama 3-4 MB"lik bir şarkı 50 bin liraya bilgisayara indirilebilecek. Bedava MP3 dağıtan siteleri aramak ve internete daha fazla bağlı kalmak yerine 50 bin lira gibi komik bir ücreti ödemek daha mantıklı olacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1014 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11430), [web.archive.org (arşiv bağlantısı)](http://web.archive.org/web/20050214223822/http://www.aksiyon.com.tr:80/yazdir.php?id=11430)
