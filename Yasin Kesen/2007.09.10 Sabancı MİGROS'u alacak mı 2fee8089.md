# Sabancı, MİGROS’u alacak mı?

*Yasin Kesen 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Perakendecilik sektörü bir kez daha büyük bir satış operasyonunu konuşuyor. Birkaç yıl önce, Ankara’daki küçük çaplı süpermarket zincirlerinin el değiştirmesiyle başlayan hareketlilik, Fiba Holding’e bağlı Gima ile Doğuş Holding’e ait Tansaş’ın satılmasıyla sona ermişti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111020700im_/http://www.aksiyon.com.tr/resim/666/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2005 Mayıs’ta Gima’yı Koç’un elinden kapan Sabancı, Koç’u Tansaş’ı almaya mahkum etmişti. Bu gelişme de iki grup arasında bir süre gerilim yaşanmasına sebep olmuştu. Hatta, Telekom alanındaki yatırımlar için anlaştıkları stratejik işbirliğini bile noktalamıştı.
   <br>
    <br>
     Sular iyice duruldu diye düşünürken, Koç Grubu’nun Migros’u satışa çıkarması hem perakendecilik sektöründeki irili ufaklı tüm oyuncuları heyecanlandırdı hem de tedarikçileri ürküttü. Ardından da CarrefourSA’da yüzde 40 hisse sahibi Sabancı Holding satış süreci içerisinde yer alacaklarını açıkladı. Sabancı’nın açıklaması, tüm market zincirlerini ve bu marketlere ürün tedarik eden firmaları korkuttu. Büyük bir tekel oluşmasından korkan firmalar, CarrefourSA’nın yüzde 14 olan pazar payının yüzde 35’e çıkmasının sektörde büyük bir yıkım oluşturacağı inancında.
     <br/>
     <br/>
     Yurtiçi piyasada bu senaryolar konuşulurken, CarrefourSA’nın büyük ortağından gelen açıklama kafaları iyice karıştırdı. Fransız perakende devi Carrefour’un CEO’su Jose-Luis Duran, dünyanın perakende lideri Walmart’ın bile pahalı bulduğu Migros’un fiyatının yüksek olduğunu açıkladı.
     <br/>
     <br/>
     İşin bir de Migros’u satmak isteyen tarafına bakmak gerekirse… Koç Holding, altın yumurtlayan tavuğu neden satmaya karar verdi? Daha 2 yıl önce kıran kırana satın aldığı Tansaş’ı Migros’un bünyesine katarak perakendecilikte iddiasının süreceğini söylerken ne oldu da birdenbire böyle bir karara vardı? Aslında bu soruların cevabı zor değil… 2005’te Tansaş’ı aldıktan sonra bir başka satın almaya daha imza atan Koç Grubu, enerji sektöründeki kârlılığı görünce, bu sektörde güçlenmeye karar verdi. 2005 sonunda Özelleştirme İdaresi’nin düzenlediği ihalede en yüksek teklifi vererek satın aldığı Tüpraş sayesinde tüm dünyada yükselen sektör haline gelen enerji piyasasını fark eden Koç, Migros’u satarak elde edeceği parayla bu alandaki yatırımlarını büyütüp uluslararası enerji devi olmaya çalışacak.
     <br/>
     <br/>
     Peki, Koç’un daha kârlı bulduğu enerji sektöründe büyümek için Migros’u satmaya çalıştığını gören Sabancı, neden enerjiye yatırım yapmıyor da Migros’u alma niyetini açıklıyor? İşte şüpheleri tırmandıran soru bu… Gima’yı almak için pazarlıkların sonuna gelen Koç Grubu’na çalım atıp Fiba’nın Gima’sını kapan Sabancı, Migros’un satış sürecinde de benzer bir çalım atabilir. Migros’u almaya niyetli olduğunu açık açık gösterip, Migros’a talip olması muhtemel diğer sermaye gruplarının iştahını söndürebilir. Nihai olarak kendisi de almaktan vazgeçip, Koç Grubu’nu ortada bırakabilir… Bu senaryoyu güçlendirecek bir gelişmeyi de not etmekte fayda var. Sabancı Holding, gıda sektöründen çıkma kararı alarak gruptaki önemli yatırımlardan biri olan GıdaSA’yı Ağustos sonunda elden çıkardı. Süpermarket zincirleri olan bir grubun, marketteki gıda reyonlarının hemen hemen tümü için üretim yapan fabrikalarını elden çıkarması ne kadar mantıksız ise, bu grubun Migros’u satın almak istemesi de o kadar mantıksız…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28345), [web.archive.org (arşiv bağlantısı)](http://web.archive.org/web/20071111020700/http://www.aksiyon.com.tr/detay.php?id=28345)
