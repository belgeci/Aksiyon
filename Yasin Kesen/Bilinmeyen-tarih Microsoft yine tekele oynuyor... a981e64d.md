# Microsoft, yine tekele oynuyor...

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20041106210445im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106210445im_/http://www.aksiyon.com.tr/resim/445/56.jpg" vspace="5"/>
  </p>
 </font>
 <font class="content">
  Hakkındaki tekelleşme davaları sonuçlanmaya başlayan Microsoft, orta ölçekli şirketler için kurumsal kaynak planlama yazılımı üreten Navision adlı şirketi satın alarak yine tekelleşme tartışmalarının odağına yerleşti. Tüm zamanların en tartışmalı yazılım firması Microsoft, ABD’deki tekelleşme davalarının bir kısmının sonuçlanması ve bir kısmının da unutulmaya başlaması ile birlikte yeniden harekete geçti.
 </font>
 <p>
  <font class="content">
   Tüm dünyada toplam 800 bin çalışanı bulunan Microsoft, kurumsal kaynak planlama yazılımları (ERP) alanında faaliyet gösteren Norveçli Navision şirketini bünyesine kattıktan sonra Romanyalı antivirüs yazılım şirketi GeCAD’ı da satın aldı.
   <br/>
   <br/>
   Büyük ölçekli kurumsal şirketleri, işletim sistemi ve ofis yazılımları satarak sadık birer müşteri haline getirmeyi başaran Microsoft, Navision ile birlikte bu kurumların kurumsal yapısını idare eden yazılımların da kaymağını yemek istiyor. Son yıllarda Almanya merkezli SAP ve Amerika merkezli J.D. Edwards ve Peoplesoft gibi kurumsal kaynak planlama yazılımı üreten şirketlerin pazarda etkin rol oynamaya başlaması ve bu pazardan önemli cirolar çıkarması Microsoft’un da iştahını kabartıyordu. Bu pazardan pay almayı kafaya koyan Microsoft, henüz dünyaya çok fazla açılamamış fakat altyapısını iyi kurmuş olan Navision şirketini satın alarak harekete geçmiş oldu. Bu yılki bütçesinden 2 milyar dolarlık bir kaynağı yatırımlara ayıran Microsoft, bu bütçenin en büyük dilimini de bu firma için harcamış oldu.
   <br/>
   <br/>
   Kurumsal satışlarda, bireysel satışlara göre daha iyi kâr elde edebilen Microsoft, ERP alanında yapacağı yatırımlar için korsan yazılımla mücadele gibi operasyonlara da kaynak ve zaman ayırmak derdini taşımayacak.
   <br/>
   <br/>
   Microsoft’un tüm ofis yazılımları ile uyumlu çalışabilecek şekilde düzenlenen Navision, kurumların finans, dağıtım, tedarik, satın alma, üretim ve e—ticaret konularındaki yazılım ihtiyaçlarını tek kalemde çözüyor. Özellikle orta ölçekli şirketler için dizayn edilen program paketi, ekstra modüllere ihtiyaç duyulmadan kurulum yapılarak kullanılabiliyor.
   <br/>
   <br/>
   ERP alanında faaliyet gösteren SAP gibi firmaların yazılımları ise, çok büyük çapta kurumlara göre dizayn edildiği için tamamen modüllerden oluşuyor ve orta ölçekli şirketlerde kullanıldığında beklenen verim alınamayabiliyor.
   <br/>
   <br/>
   ERP yazılımları pazarının yüzde 70’ini elinde bulunduran SAP ise, büyük ölçekli kurumların birçoğunu müşteri portföyüne kattığı için iki yıldır orta ölçekli kurumlara yönelmişti. Program altyapısı olarak Microsoft’un veritabanı yazılımı olan MSSQL’i kullanan SAP aynı zamanda Microsoft’un en önemli kurumsal müşterilerinden biri olarak gösteriliyordu. Bu nedenle, Navision’u alarak ERP pazarına girişi, Microsoft’un müşterilerinin pazarına göz diktiği yorumlarını da beraberinde getirdi.
   <br/>
   <br/>
   Şirketlerin, analitik raporlama, müşteri ilişkileri yönetimi, e—ticaret, muhasebe, finans, insan kaynakları yönetimi, stok yönetimi, sipariş yönetimi, üretim, proje yönetimi, tedarik zinciri yönetimi gibi ihtiyaçlarını kurumsal işletim sistemi gibi bir paket içerisinde toplayan ERP yazılımlarının lisans ücretleri ise 30 ila 100 bin dolar arasında değişiyor. Kurumların talep ettiği modüllere ve şirket bünyesinde programı kullanacak kişi sayısına göre belirlenen lisans ücreti haricinde, kurulum ve bakım gibi ücretler de eklendiğinde şirketlerin bu yazılımlar için ayırdığı bütçenin büyüklüğü daha kolay anlaşılabiliyor. Kurulum ve bakım işlemleri için ERP yazılımını üreten firmanın yetiştirerek lisans verdiği bilgisayar mühendisleri ve danışmanlık firmaları da son yıllarda önemli gelir elde edenlerden. Kısacası bu tür yazılımları üreten de, satan da, kurulumunu ve bakımını yapan da ihya oluyor. Tüm bunları izleyen Microsoft ise, tekelleşme davalarının sonuçlanmaya başlaması ile birlikte, iştahını kabartan ERP pazarına girme kararını vermiş oldu. Navision’u da dahil ettiği Microsoft Business Solutions grubundan 2010 yılına kadar 10 milyar dolarlık gelir bekliyor. Navision’un son bir yıl içerisinde sağladığı getiri ise, 550 milyon dolar.
   <br/>
   <br/>
   ERP pazarında Microsoft’un çekindiği başka rakipleri de yok değil. Oracle ve IBM’in bölgesel iş ortakları ile biraraya gelerek ERP çözümleri üretebileceğinin farkında olan Microsoft, bu iş ortakları ile kendi ortak çalışmaları da olduğu için yeni rakipler çıkması konusunda fazla endişe taşımıyor.
   <br/>
   <br/>
   Linux tabanlı ERP çözümlerinin kendisini zorlayabileceğini bilen Microsoft, muhtemel müşterilerinin Microsoft tecrübesine itibar edeceğini hayal ediyor. Halbuki, özellikle Avrupa merkezli birçok özel ya da kamu kuruluşu son zamanlarda Microsoft yazılımlarının tamamını sistemden temizlemeye yöneldi. Bu firmaların, Microsoft’un Navision yazılımını tercih etmesine de imkansız gözüyle bakılıyor.
   <br/>
   <br/>
   Microsoft, antivirüs pazarına da girdi
   <br/>
   <br/>
   Bir yanda bilgisayar virüslerini kimlerin üretip dağıttığı tartışması sürerken diğer tarafta Microsoft, Romanya merkezli antivirüs yazılım şirketi GeCAD’ı satın aldı. Her ay birçok yeni virüsün e—mail yoluyla dünyaya yayılmasından bıkan bilgisayar kullanıcıları ve kurumsal ağ yöneticileri, Microsoft’un bu alana da el atmış olmasına şüpheyle bakıyor. Microsoft’un ürettiği her yazılımın bir süre sonra zorunlu bağımlılık oluşturmasından rahatsız olan bilgisayar kullanıcıları, Microsoft’un satın aldığı RAV antivirüs yazılımının da bağımlısı haline gelmek istemiyor.
   <br/>
   <br/>
   Büyük çaplı her virüs dalgasının ardından, bu virüsleri antivirüs şirketlerinin üretip yaydığı ve böylece antivirüs yazılımları için talep oluşturduğu senaryolarını güçlendiren tepki, Microsoft’un da bu senaryonun bir oyuncusu haline gelebileceğini konuşuyor. Windows işletim sistemindeki güvenlik açıklarını bir türlü çözemeyen Microsoft’un, en son ürünü Windows XP’de bile 40’a yakın güvenlik açığı tesbit edilmişti.
   <br/>
   <br/>
   Microsoft’un, antivirüs yazılımı atağının ardından güvenlik güncelleştirmelerini sadece antivirüs yazılımı satın alanlara dağıtabileceği ve böylece yeni bir tekel unsuru oluşturabileceği belirtiliyor.
   <br/>
   <br/>
   Yazılım pazarında giderek hakim güç haline gelen Microsoft, yıldızı parlayan şirketleri de satın alarak kanatları altında topluyor. Bu operasyonlar, sektördeki diğer firmaların pazardan silinebileceği ihtimalini güçlendirdiği için soğuk rüzgar estiriyor. Böyle bir durumda da Microsoft’un bilgisayar kullanıcıları için bir bela haline gelebileceğine dair komplo teorileri üretiliyor...
   <br/>
   <br/>
   Navision ve GeCAD’tan önce Unix işletim sistemini de satın alan Microsoft ise, pazardaki bu operasyonlarının tekelleşme çalışması olarak yorumlanamayacağını iddia ediyor. Peki sizce Microsoft, gerçekte ne yapmaya çalışıyor?...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2690&yorum_id=1), [web.archive.org (arşiv bağlantısı)](http://web.archive.org/web/20041106210445/http://aksiyon.com.tr:80/detay.php?id=2690&yorum_id=1)
