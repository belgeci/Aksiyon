# Krizi Telekom çözecek!

*Yasin Kesen 2001.04.07*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  İthal edilen Bakan Derviş’in krizden kurtuluş planını çizip dünya piyasalarına koyulmasıyla birlikte zam yağmurları da başlamış oldu.
 </font>
 <p>
  <font class="content">
   Bir yandan Derviş’in turları devam ederken bir yandan da siyasilerimiz hep şunu ifade ettiler: “Dış kaynaktan ziyade iç kaynaklarla krizi çözmeye çalışacağız.”. İç kaynaklar ise, bu ülkeyi paylaşan özellikle de ücretli olarak çalışarak geçimini sağlayan bizlerin cebini ifade ediyor. Zam dalgalarının sinyalini veren bu açıklamaların ardından da senaryo işlemeye devam ediyor ve “beklenen” sürpriz gerçekleşiyor. A’dan Z’ye yeni zamlar uygulanmaya başlıyor.
   <br>
    <br>
     Hükümet’in ilk zamlarından birisi, Telekom hizmetlerinde %20’den başlayan zam yapmaktı. İletişimin had safhada yaşandığı bir devirde, bu zam elbette ki işi “iletişim” üzerine dönen herkesi fena vurdu. Tabii ki internetçileri de… Ama Telekom’daki kriz çıkarma faturası bu kadar değildi elbet. Hükümet yeni bir formül daha uydurdu. İnternet Şirketlerinden belirli periyodlarla İnternet Servis Sağlayıcı Lisans Ücreti almaya başlayacaktı bir sonraki adımda. İlk bakışta iyi ya işte, internet şirketleri hep kâr mı edecekler, biraz da vergi versinler gibi düşüncelere sebep olmuş olabilir. Ama internet şirketleri de saf değil ya hani. Kendilerine yapılan vergi henüz uygulanmaya başlamadan bu yeniliği paket fiyatlarına yansıttılar. %50’ye varan internet paketi artışları, dolar kurundaki artışla beraber 2 ay öncesine göre reel olarak 2.5 katına çıkmış oldu. Hepimize geçmiş olsun…
     <br/>
     <br/>
     Krizden önce krize giren ve %40 civarı zam yapan İxir’in bu yeni zam dalgası içerisinde nasıl yer alacağı ise merak ediliyor. Eski aboneleri de Banu Alkan’lı reklamları çok özlediler ya hani!…
     <br/>
     <br/>
     Neyse. Dönelim konumuza. Hal böyle olunca, herkes kendi giderlerinde iktisadi tedbirler uygulamak durumunda kalıyor. İnternet masraflarınızı asgari seviyeye indirmek istiyorsanız size bir önerim var. Telekom, sessiz sedasız internet hizmeti vermeye devam ediyor. Ttnet ve 145 olarak da anılan bu hizmetin aylık bedeli 2.500.000 TL, yıllık abonelik ise 15.000.000 TL. Dilerseniz Telekom şubelerinden, dilerseniz Telekom’un web sitesinden abone olabiliyorsunuz. (www.telekom.gov.tr)
     <br/>
     <br/>
     Özelleştirilmesi de krize dönüşen Telekom Ttnet paketlerine zam yapmayı nasıl unutabildi bilmiyoruz ama herhalde biraz daha gayret etse ne Derviş’in para aramasına gerek kalacak ne de ekonomik kriz kalacak.
     <br/>
     <br/>
     YK
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13167), [web.archive.org (arşiv bağlantısı)](http://web.archive.org/web/20060226130322/http://www.aksiyon.com.tr:80/detay.php?id=13167)
