# E-devlet’e özel sektörden ödül

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20041215123520im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041215123520im_/http://www.aksiyon.com.tr/resim/521/76.jpg" vspace="5"/>
  </p>
 </font>
 <font class="content">
  Devletin, vatandaşa ve iş dünyasına yönelik hizmetlerini bilgi ve iletişim teknolojilerini kullanarak sunması olarak tanımlanan e-devlet uygulamaları ikinci kez ödüllendiriliyor.
 </font>
 <p>
  <font class="content">
   Türk Sanayici ve İşadamları Derneği  ve Türkiye Bilişim Vakfı tarafından ortaklaşa düzenlenen eTR Kongresi 30 Kasım’da Ankara’da gerçekleştirilecek. Aksiyon Dergisi’nin medya sponsoru olarak destek verdiği kongrede aday gösterilen başarılı e-devlet uygulamalarından finale kalanlar, yapılacak olan elektronik oylama ile ödüllendirilecek.
   <br/>
   <br/>
   Görüşlerine başvurduğumuz, TÜSİAD üyesi ve eTürkiye Ödülleri ve Kongresi Eş Başkanı Şafak Alpay, Avrupa Birliği katılım sürecini soyut halden somut hale getirebilecek tek unsurun e-devlet olduğu kanaatinde. E-devlet uygulamalarının yaygınlaşmasını teşvik ederek, halkın başa çıkmaya çalıştığı problemleri çok daha kolay çözebileceğini düşünüyor ve bu uygulamaların katılımcı demokrasiye katkı sağlayacağına inanıyor.
   <br/>
   <br/>
   "Türkiye’de interneti kaç kişi kullanıyor diye e-devleti sorgulamaya başlarsak, yanlış yerden başlamış oluruz. Örneğin belediyeler, internet ortamından meclis çalışmalarını takip etme imkanı sunsa, bütçeyle ilgili raporları inceleme imkânı sağlasa ve halkın fikrine müracaat etse halkın gerçek talebinin ne olduğunu tespit edebilir. Bu tür uygulamalar şu anda Yeni Zelanda, Kanada, Avustralya, Amerika, Singapur, Güney Afrika ve Tayland gibi ülkelerde yapılıyor." diyen Alpay, Almanya’nın Hannover kentinin belediye başkanının 25 yıldır görevine devam etmesindeki en önemli kriterin katılımcı sistemin etkin şekilde uygulanması olduğuna dikkat çekiyor.
   <br/>
   <br/>
   "Toplumun hizmetinde bir millet, devlet olması gerekiyor. Saygın bir devletimiz olmasını istiyorsak bu ancak devletin en iyi şekilde hizmet vermesiyle mümkün olur. Bizdeki durum neredeyse ‘yüce devlet, kul millet’ pozisyonunda. E-devlet, bu işleyişi tersine döndürebilecek en önemli mekanizma" sözleriyle yapısal bir dönüşüme işaret eden Şafak Alpay, Avrupa Birliği’nin e-devlet adına yapılacak uygulamalara önemli miktarda fon aktardığına da işaret ediyor. Türkiye’de bu fonlara nasıl müracaat edileceğine dair bilginin az olmasından yakınan Alpay, bu yıl yapılacak olan kongrede Avrupa Birliği fonlarından istifade etmek için bir eğitim verileceğini müjdeliyor. Ödüllere aday gösterilen bazı uygulamalar şöyle:
   <br/>
   <br/>
   - Kamu İhale Kurumu (Kamu İhaleleri İlan Yönetim Sistemi)
   <br/>
   - PTT Genel Müdürlüğü (İnteraktif PTT uygulamaları)
   <br/>
   - SSK (E-bildirge)
   <br/>
   - Ankara Altındağ Belediyesi (İnternetten vergi ödeme, sorgulama vs)
   <br/>
   - İstanbul Bahçeşehir Belediyesi (E-Belediyecilik uygulamaları)
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18439&yorum_id=1), [web.archive.org (arşiv bağlantısı)](http://web.archive.org/web/20041215123520/http://www.aksiyon.com.tr:80/detay.php?id=18439&yorum_id=1)
