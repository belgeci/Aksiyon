# Akıllı gözlükten 'darbe' çıkarmak

*Yasin Kesen 2015.01.26*

<div class="pNewsDetailMainContent" itemprop="articleBody">
 <p>
  Giyilebilir teknoloji ürünleri bir bir piyasaya çıkıyor.
  <br>
   En dikkat çekici ürünün tanıtımı 2013’te yapıldı.
   <br>
    İnternetin en bilinen markası Google, akıllı telefonlar için hazırladığı Android yazılımından elde ettiği birikimi ‘giyilebilir akıllı gözlük’ için seferber etmişti.
    <br>
     ‘Glass’ adı verilen bu yeni teknolojinin insanların yaşam tarzını önemli derecede etkileyeceği konuşulmuştu.
     <br>
      Şu ana kadar öyle bir etkilenme olmadı diye düşünebilirsiniz.
      <br/>
      Doğru.
      <br/>
      Ama cep telefonunun ilk çıktığı dönemi düşününce, etkilenme için henüz yeterli sürenin geçmediğini herkes kabul edecektir.
      <br/>
      Giyilebilir gözlüğün peşinden giyilebilir başka cihazlar da çıktı piyasaya.
      <br/>
      Bileklikler...
      <br/>
      Akıllı kol saatleri...
      <br/>
      Hiç birinde estetik tasarım ihmal edilmedi. Satın alanlar, şık birer takı gibi kullanmaya başlayıverdi bu cihazları.
      <br/>
      Giyilebilir teknolojide ikinci raunt geçen haftaydı. Google Glass’ın satıştan çekilmesinin ardından bu kez de Microsoft, ‘gözlük’ işine girdi!
      <br/>
      Google, Glass’ı piyasadan çekince akla hayale gelmedik analizler yapılmaya başlanmıştı ki bu manevranın asıl sebebinin Microsoft’un ‘HoloLens’ adını verdiği gözlük olduğu anlaşıldı.
      <br/>
      Doğal olarak artık herkes bir sonraki hamleyi Apple’dan bekliyor.
      <br/>
      Peki, akıllı gözlükler hayatımızı nasıl etkileyebilir?
      <br/>
      Düşünelim...
      <br/>
      10 yıl önce, cep telefonu denilen aletlerin üstünde tuşlar olurdu. O tuşlara basarak arama yapılır, mesaj gönderilirdi. Şimdiki telefonlarda tuş muş yok. Ekrana dokunuyoruz, telefon ediyor. Mesaj gönderiyor. Tweet atıyor. Fotoğraf çekiyor. İnternete giriyor. İki parmakla hareket yapıyoruz büyütüyor, kamerasıyla canlı yayın yapılıyor. Onlarca şey daha sayabiliriz.
      <br/>
      Ya gözlükle?
      <br/>
      Bunların hiçbiri için artık ellerimizi kullanmamız gerekmeyecek.
      <br/>
      Sadece bu değil.
      <br/>
      Akıllı gözlükler, televizyon ve bilgisayar ekranlarının da sonunu getirecek. Sunum perdeleri de tarih olacak.
      <br/>
      Çünkü ekran herkesin gözünde olacak. Bir araya gelip maç izleyen herkes başka bir yöne bakarak aynı golü izleyebilecek.
      <br/>
      Muhabirler olay yerinden gözlük ile canlı yayın yapabilecek.
      <br/>
      Ameliyat yapan hekimler, gözlük takarak uzaktaki birinden destek alabilecek.
      <br/>
      Telefon bunun neresinde?
      <br/>
      Bir sim kart ve kulaklık eklendiğinde o da çözülüyor elbette.
      <br/>
      Tek bir sıkıntı var!
      <br/>
      Kriptolu telefonları ‘sıfırlama’ işinde kullananların hayatı zorlaşacak.
      <br/>
      Görüşmelerin dinlendiğini / izlendiğini düşünsenize!..
      <br/>
      Akıllı gözlükten çıkarılacak ‘darbe senaryoları’ ile onlarca bilim kurgu filmi çekilir!
     </br>
    </br>
   </br>
  </br>
 </p>
 <p>
  <img alt="" src="http://web.archive.org/web/20150702055933im_/http://medya.aksiyon.com.tr//aksiyon/2015/01/27/552579.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/akilli-gozlukten-darbe-cikarmak_541169), [web.archive.org (arşiv bağlantısı)](http://web.archive.org/web/20150702055933/http://www.aksiyon.com.tr/sosyal-evren/akilli-gozlukten-darbe-cikarmak_541169)
