# Web’de 312 suçluları

*Yasin Kesen Bilinmeyen-tarih*

<div>
 <p>
  <font>
   Sağolsun dostlar. Hergün onlarca link gönderiyorlar. Bunların arasında bir sürü site “düşünce suçlusu” sayılabilecek nitelikte. Herkesin düşüncesi kendine. Benim savunduğum bu. İsteyen istediği siteyi açsın. Demokrasi varsa gerçekten bu böyle uygulanmalı.
   <br/>
   <br/>
   Lakin, memurlarla ilgili KHK’nin kanuna dönüştürülmeye çalışılması insanların düşüncelerini kısıtlamaya çalışmanın açık bir örneği. Diğeri de herkesçe malum. Daha önce sevilen başkan Tayyip Erdoğan’ın mahkumiyetinde araç olarak kullanılan 312. madde şimdi de Fethullah Gülen’in aleyhinde işletilmeye çalışılıyor. Herkesin karşı çıktığı (hükümet de dahil) 312. maddenin böylesine sorumsuzca, hoyratça kullanılması ise dışarıdaki itibarımızı zedeliyor. Hem AB’ye girme sevdası taşıyoruz hem de bu gibi nedenlerle AB yolunda patinaj çekiyoruz...
   <br>
    <br>
     Şu 312. maddeye ben de oturup şöyle profilden bir baksam herhalde sokakta kimse bırakmam mahkum olmayacak. Böylesine “muallak” bir kanun için politikacılar habire “kaldırma vaadleri” verirken birileri bildiğini okumaya devam ediyor.
     <br>
      <br>
       Oysa ki, bu insanların şu an meşgul olabilecekleri bir sürü yeni çalışma var. Yeni ekonomi diye de adlandırılan internet üzerindeki işlerin hukuki bir düzleme çekilmesi. Ticaret yapılıyorsa bunun vergisinin takibi. Toplum ahlakına aykırı yayın yapılıyorsa bunun kontrol altına alınması. Devlet aleyhine yayın yapılıyorsa (ki böyle yüzlerce site var ve her biri her saniye 312. maddeden ceza yer!) bunların durdurulması. Dünya hızla değişirken hukuki ihtiyaçlar da değişiyor, gelişiyor ve artıyor. 20 yıl öncesinin şartları ile bugün hangi şartlar aynı; hâlâ kanunlarımızın da zihinlerimiz gibi sürekli yenilenmeye ihtiyacı var.
       <br>
        <br>
         Yeni ekonominin doğurduğu hukuk düzenlemeleri ihtiyacını “sayın” savcılarımızın görmemesinin bence 2 sebebi var. Birisi bu konuya çok uzak olmaları yani yüzeysel seviyede bile bilgilerinin olmaması ve yurtdışındaki yeni ekonomiye yönelik düzenlemeleri takip etmemeleri.
         <br/>
         <br/>
         Diğeri ise besbelli bir hedefe kilitlenme. Bir kılıf yapıp onu birilerinin üzerine geçirmeye çalışma davası...
         <br/>
         <br/>
         Sonuçta olan bu ülkenin itibarına oluyor. Ülkenin itibarını dert etmeyenler için durum “sevinilesi” bir hale dönüşüyor. Dünya dönüyor; insanlar, toplumlar, görüşler.. herşey değişiyor.. Ama kazanan kesinlikle Türkiye değil!
         <br/>
         <br/>
         YK
         <br/>
         <br/>
         net planlama
         <br/>
         <br/>
         Bilgisayarla çalışan insanların işlerini kağıt kalemle takip etmesi genelde zor oluyor. Özellikle not almak, randevuları takip etmek, seminer programlarını izlemek günlük çalışma temposu içerisinde unutulup gidebiliyor. Herkesin özel sekreter tutup günlük işlerini takip etmesi zor olduğu için artık birçoğumuz planlarını, notlarını internet ortamında hizmet veren sitelere aktarıyor.
         <br/>
         <br/>
         <br/>
         <br/>
         ajandam.superonline.com
         <br/>
         <br/>
         Superonline’ın bir süre önce abonelerinin hizmetine sunduğu “Ajandam” da bu ihtiyacın bir neticesi. Dilediğiniz kadar işinizi programladıktan sonra e—mail veya cep telefonu vasıtasıyla dilediğiniz periyodda uyarılabiliyorsunuz. İşlerinizi haftalık veya aylık olarak gözleyebiliyorsunuz. Her hafta aynı saatte gerçekleşecek işlerinizi kolayca programlayabiliyorsunuz.
         <br/>
         <br/>
         <br/>
         <br/>
         interplanner.com
         <br/>
         <br/>
         Benzer hizmetleri veren yabancı siteler de mevcut. Inter—planner'ın planlama hizmeti ajanda, takvim, adres defteri, ücretsiz SMS ile hatırlatma servislerini kapsıyor.
         <br/>
         <br/>
         Başlangıçta siteye bir defa üye olmanız ve bundan sonra siteye kendi kullanıcı isminiz ve şifrenizi kullanarak girmeniz gerekiyor.
         <br/>
         <br/>
         <br/>
         <br/>
         iexpect.com
         <br/>
         <br/>
         Diğer bir ajanda servisi de www.iexpect.com adresinde. Gündelik hayatınızı organize etmeye talip olan bu sitenin diğer servislerden ekstraları da bulunuyor. İlgilendiğiniz konularda yeni çıkan kitapları, sevdiğiniz müzik türleriyle ilgili haberleri, beğendiğiniz aktör ve yönetmenlerin yeni sinema filmlerini Iexpect'in size hazırladığı bültenden öğrenebiliyorsunuz. Dilerseniz tıbbi gelişmeler, burcunuzla ilgili günlük bilgiler, bulunduğunuz yerle ilgili hava durumu raporları, finansal haberler sizin için biraraya getiriliyor. Iexpect’i denemekte fayda var.
         <br/>
         <br/>
         Bir cümle de bu servislerin tümü için sarfetmekte fayda var. “Büyük birader”in bu siteler yoluyla kullanıcıların tüm günlük programlarını rahatça izleme olanağı doğmuş oluyor.. Akıldan çıkarılmaması gereken bir gerçek...
         <br/>
         <br/>
         Yeni başlayanlar için...
         <br/>
         <br/>
         Bilgisayar eğitimi kitaplarında “Kim korkar..” serisi ile isim yapan Pusula Yayıncılık’ın yayınladığı internetle ilgili kitaplar internetle yeni tanışıp neler yapabileceğini öğrenmek isteyenler için hazırlanmış. Serinin “İnternet” adlı kitabı internet bağlantısı, e—mail kullanımı, web sayfaları, arama servisleri, chat, haber grupları ve internetten alışveriş konularında bilgiler veriyor.
         <br/>
         <br/>
         “Webmaster için el kitabı” adlı kitap ise bir site adresi almaktan çeşitli tiplerdeki web sayfalarını hazırlamaya kadar herşeyi anlatıyor. Sayfaların sunuculara aktarımı ve basit java scriptleri gibi başlıklar da kitabı renklendiriyor.
         <br/>
         <br/>
         Serinin diğer kitabı “101 Shareware” ise internetten ücretsiz çekilebilecek kullanışlı programları tanıtıyor. Hangi adreslerden çekilebileceği ve nasıl kullanılacağına dair bilgilerin bulunduğu kitabın biraz güncellenme eksiği olduğunu da hatırlatmak gerek.
         <br/>
         <br/>
         (Pusula Yayıncılık: 0212—2524280 www.pusula.com)
         <br/>
         <br/>
         <br/>
         <br/>
         Profesyonelleşmek isteyenlere...
         <br/>
         <br/>
         Microsoft yayınlarının Türkçe versiyonunu çıkaran Arkadaş Yayınlarının yeni çıkardığı kitaplar da elimize ulaşanlardan.
         <br/>
         <br/>
         Microsoft Ofis 2000’in kısımlarını oluşturan Excel, Access ve Frontpage programları için hazırlanan “Bir bakışta” serisi renkli ve resimli anlatımlarla keyifli bir çalışma imkanı sağlayabilir. Tablolama işleri için en ideal program Excel’i birçoğumuz tam anlamıyla bilmediğimiz için çok verimli de kullanamıyoruz. Access ise ileri seviyede bir veritabanı programı. Excel ve Access, verimli kullanmak için mutlaka kitabından öğrenilmesi gereken yazılımlar.
         <br/>
         <br/>
         Webmasterların vazgeçilmez programı Frontpage de yine bu seride çıkan kitap yardımıyla kolayca öğrenilebilir. Deneme yanılma metodu ile değil de kitabından öğrenmek size önemli bir zaman kazandırabilir kanaatindeyim..
         <br/>
         <br/>
         (Arkadaş Yayınevi: 0312—4344624  www.arkadas.com.tr)
         <br/>
         <br/>
         Depremleri ıskalamayın!
         <br/>
         <br/>
         17 Ağustos depreminin acısını andığımız bugünlerde sallanan her cismin bize yine depremi anımsatması kaçınılmaz bir his. Bu hisse kapıldığımız zaman deprem olup olmadığını veya olduysa şiddeti ve yeri konusunda bilgilenme ihtiyacı hissediyoruz. Gezdirici.net’in hazırladığı “Deprem Monitörü” adlı program dilediğiniz bölgeye ait depremleri 15 dakikada bir güncelleme yaparak bilgisayarınızın ekranına taşıyor. (www.gezdirici.net)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14075), [web.archive.org (arşiv bağlantısı)](http://web.archive.org/web/20050222044003/http://www.aksiyon.com.tr:80/yazdir.php?id=14075)
