# Cep telefonu ithalatçıları uyuyor mu?

*Yasin Kesen Bilinmeyen-tarih*

<div>
 <p>
  <font>
   Türkiye her geçen yıl farklı bir sektörün üretim merkezi haline geliyor. Avrupalı tüketicilerin onayladığı üretim kalitesi ile 100 bin kişiye istihdamın yolunu açan VestelCity, cep telefonu ve hazır bilgisayar ithalatı yapan firmalar için örnek alınması gereken bir model.
   <br/>
   <br/>
   Türkiye, yıllardır Avrupa kapısında bekliyor. Değişen hükümetler, stratejik ve politik bakış farklılıkları, siyasi ve ekonomik krizler, Kopenhag Kriterleri, ilerleme raporları derken ülke olarak Avrupa"ya en fazla yaklaştığımız bir zaman dilimindeyiz. Ülke bazında Avrupa Birliği"ni değerlendirdiğimizde durum böyle. Fakat, Avrupalı olmaya bir de özel sektör yönünden baktığımızda çok daha sevindirici bir durumla karşı karşıyayız.
   <br>
    <br>
     90"lı yıllarda Avrupa ve ABD"li hazır giyim markalarının Türkiye"yi üretim üssü olarak belirlemeye başlamasından sonra, otomotiv sektörü de Türkiye"ye odaklandı. Şimdilerde ise teknolojik beyaz eşya ürünlerinin üretim merkezi haline geliyor Türkiye.
     <br>
      <br>
       Avrupa ülkelerinden aldığı üretim siparişlerinin fazlalığı nedeniyle kapasite artırma kararı alan Zorlu Grubu, geçtiğimiz hafta sonu Manisa"daki VestelCity"nin açılışını yaptı. Avrupa pazarındaki her 5 televizyondan birinin üretimini yapan Vestel; JVC, Hitachi gibi global çaptaki markaların da fason üretimini üstleniyor. 2.5 saniyede bir televizyon üretiminin yapıldığı Avrupa"nın en büyük teknoloji kompleksinde buzdolabı, çamaşır makinesi, klima ve hazır PC üretimi yapılıyor. Gelecek yıl tamamlanacak olan yeni üretim bantlarında ise bulaşık makinelerinin üretimi yapılacak ve bu makineler Avrupa ülkelerine gönderilecek.
       <br>
        <br>
         Yılda 4 milyon adet ileri teknoloji televizyon üretimi yapılan komplekse, görüntü teknolojisinin ulaştığı son nokta olan Plazma, TFT ve LCD TV"lerden 1.5 milyon adet üretilecek. Klasik bilgisayar monitörü üretim bandında 200 bin adetlik bir stok yaparak bu bandı iptal eden Vestel, şimdilerde sadece LCD bilgisayar ekranı üretiyor. Stokladığı monitörlerin önemli bir bölümünü de zaten tüketmiş durumda. Yıllık 1 milyar 250 milyon dolarlık ihracat hedefleyen high-end televizyon fabrikasında üretimi yapılan cihazların tüpleri ve çipleri Tayvan"dan geliyor. Diğer bütün parçalarının üretimi Türkiye"de yapılıyor. Böylece yüze yakın yan sanayi sektörüne de iş imkanı sağlanmış oluyor. 70 milyon dolarlık yatırımla önemli bir ekonomik hareketlilik sağlayan teknolojik televizyon fabrikası ve toplamda 500 milyon dolarlık VestelCity kompleksi üretimin ana parçalarını ithal ediyor olsa da yan sektörlerle birlikte yaklaşık 100 bin kişiye istihdam sağlaması bakımından model alınması gereken bir örnek.
         <br/>
         <br/>
         <b>
          Cep telefonu ithalatçıları uyuyor mu?
         </b>
         <br/>
         <br/>
         Cep telefonları 10 yıldır yaygın şekilde kullanılıyor. Türkiye"de penetrasyon (kullanım oranı) açısından karşılaştırma yapıldığında bilgisayar ve internete göre çok daha hızlı yayılan cep telefonları tamamen ithalat yöntemiyle ülkemize giriyor. Yaklaşık 20 milyon cep telefonu hattının bulunduğu ve ortalama 2-3 yılda bir telefonların yenilendiği dikkate alındığında bugüne kadar 50 milyondan fazla cep telefonu ithal edilmiş olduğu ortaya çıkıyor. Bu kadar yoğun ithalat yaşanan bir sektörde ithalatçı pozisyonunda bulunan oyuncuların en azından montaj için birer tesis kurmaması ise hayretle karşılanıyor. Tayvan, Malezya, Çin gibi ülkelerde montajlanarak ülkemize satılan milyonlarca cep telefonunun bir doygunluk oluşturmadığı da bilinen bir gerçek. Üçüncü nesil denilen görüntülü ve internetli cep telefonlarının yaygınlaşması aşamasına hızla yaklaştığımız bir dönemde KVK, Gen-pa, Başarı gibi önde gelen ithalatçıların üretici firmalarla masaya oturarak Türkiye"de üretimin kapısını açmaları gerekiyor.
         <br/>
         <br/>
         Başta Orta Asya pazarı olmak üzere, Ortadoğu ve Afrika ülkelerine yönelik üretim, pazarlama ve servis hizmetini yürütebilecek konumdaki ülkemizde cep telefonu ithalatçılarının hiçbir katma değer üretmeden iç pazarda satışa odaklanmış olması elbette takdir edilecek bir durum değil.
         <br/>
         <br/>
         Cep telefonu ithalatçıları kadar olmasa da Türkiye"de üretimin kapısını aralayabilecek diğer bir sektör ise bilgisayar sektörü. Teknolojinin çok hızlı değişmesi nedeniyle maliyeti karşılayacak kapasitenin yakalanamaması riskinden dolayı çip üretimi yapacak tesislerin kurulması mantıksız olabilir. Ancak, HP, Dell, IBM, Sony, Toshiba gibi hazır PC ve notebook üreticilerinin birer montaj tesisi kurmaları mutlaka teşvik edilmeli. Hazır PC pazarında Vestel, Exper, Casper ve Escort gibi yerli markaların iç pazarda yakaladığı başarıya yaklaşamayan dünya markaları şapkalarını önlerine koyarak bir değerlendirme yapmalı. Türkiye"deki kaliteli üretim potansiyelini, eğitime açık genç nüfusu ve maliyet girdilerinin düşüklüğünü fırsat bilerek üretime yönelik tesisler kurmalı.
         <br/>
         <br/>
         <b>
          Hükümet de harekete geçmeli
         </b>
         <br/>
         <br/>
         Başbakan Recep Tayyip Erdoğan, VestelCity"nin açılış töreninde Zorlu grubunu alkışlarken, Türkiye"de üretimin kapısını açanlara teşekkür etmek gerektiğini de vurgulamıştı. Global markaların üretim için Türkiye"ye yönelmesinde işçilik kalitesi bakımından hiçbir sorun olmadığını ispatlayan VestelCity"yi gezen hükümet yetkilileri, yabancı sermayenin kurabileceği üretim tesisleri için teşvik edici düzenlemeler yapmalı. Gerekirse, yapılacak olan düzenlemeleri firmaları kapı kapı dolaşarak anlatacak bir birim oluşturmalı ve devlet adına yatırım daveti götürmeli.
         <br/>
         <br/>
         VestelCity"nin açılış konuşmasında Zorlu Grubu Başkanı Ahmet Zorlu, Başbakan"ın "hayalim her Türk vatandaşını iş sahibi yapmak" sözünü hatırlatmış ve başbakanın hayaline katkı sağladıklarını ifade etmişti. Şimdi sıra, yabancı sermayeyi Türkiye"ye getirerek "her Türk vatandaşını iş sahibi yapma"nın yolunu açacak olan hükümette...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2248 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3168), [web.archive.org (arşiv bağlantısı)](http://web.archive.org/web/20050216182515/http://www.aksiyon.com.tr:80/yazdir.php?id=3168)
