# Kablosuzun riski Microsoft'u korkuttu

*Yasin Kesen Bilinmeyen-tarih*

<div>
 <p>
  <font>
   Microsoft, Wi-Fi olarak bilinen kablosuz ağ ürünlerini üretmekten vazgeçti. Lider pozisyondaki şirketin klavye ve mouse gibi donanım ürünleri ile Wi-Fi ürünlerden çok iyi gelir elde etmesine rağmen bu    kritik karara varması sektörü şaşırttı.
   <br>
    <br/>
    <br/>
    Kablosuz ağ cihazlarının üretimine 2002 yılında giren Microsoft, kısa süre içerisinde satışlarını artırarak ilk 5 arasına girmişti. Tüm dünyada yazılımları ile tanınan Microsoft, son birkaç yıl içerisinde adım attığı çevre birimleri üretiminde kaliteyi yakalaması ile bilgisayar kullanıcıları ile donanım üreticilerinin dikkatini çekmişti. Bilgisayar kullanıcılarından gelen olumlu tepkiler, kablosuz ağ ürünleri pazarına giren Microsoft"u fazlasıyla umutlandırmıştı. Hatta bu umutların karşılığını gelire dönüştürmeyi başarmıştı. Herkesin, Microsoft"un hangi ürünün imalatına başlayacağını merak ettiği sırada, Wi-Fi"den çekileceğini açıklaması sektörde soğuk duş etkisi yaptı.
    <br>
     <br>
      Tüm donanım üreticilerinin Microsoft uyumlu cihazlar üretme gayreti dikkate alındığında, Microsoft"un bu kategorideki ürünlerden çıkacak olması üreticilerde haklı bir tedirginliğe neden oldu. Özünde "Windows"un, kablosuz ağ ürünlerini desteklememesi" yatan tedirginlik, son yılların modası haline gelen kablosuz ortam için yatırım yapanların da panik havasına girmesine neden oldu.
      <br>
       <br>
        Microsoft sözcüleri sektörde oluşan tedirginliği aşmak için yaptıkları açıklamada; 802.11g ürünlerinin satış oranlarının yüksek olmasına karşılık, küçük çaplı ağlarda karşılaşılan güvenlik problemlerini gidermek için çok fazla yatırım gerektiği için bu alandan çekildiklerini söyledi. Geleceğe yönelik olarak kablosuz ağ cihazlarına yönelik yeni bir çalışma planı olmadığına dikkat çeken sözcüler, elde edilen tecrübenin geliştirilecek Windows uygulamalarında ve üretilecek diğer donanım ürünlerinde değerlendirileceğini belirtti.
        <br>
         <br/>
         Sektör analistlerinin kritik karar ile ilgili yorumu ise farklı oldu. Yazılım sektöründeki kârlılık oranının donanımdakine göre yüksek olması ve donanımdaki rekabet ortamının daha güçlü olmasının Microsoft"a geri adım attırdığını savunan analistler, liderliği yakalayamayacağı endişesinin Microsoft"u bu karara ittiğini savunuyor. Bilgisayar ağları için kullanılan donanım ürünlerinin lider üreticisi Cisco"nun aynı sektörde faaliyet gösteren Linksys"i satın almasının da bu kararda etkili olduğu düşünülüyor. Şimdiye kadar sattığı tüm ürünlere verilen iki yıllık garanti nedeniyle desteğini sürdüreceğini açıklayan Microsoft, stoktaki ürünleri bitirdikten 2 yıl sonra desteği de sona erdirecek. Microsoft 802.11g olarak bilinen kablosuz ürün bandında, baz istasyonu (router) ve her türlü adaptörü (USB, PC Card ve PCI card) üretiyordu.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1026 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11472), [web.archive.org (arşiv bağlantısı)](http://web.archive.org/web/20050211233419/http://www.aksiyon.com.tr:80/yazdir.php?id=11472)
