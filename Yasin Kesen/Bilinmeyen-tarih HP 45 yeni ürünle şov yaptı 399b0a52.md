# HP, 45 yeni ürünle şov yaptı

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20030630125046im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030630125046im_/http://www.aksiyon.com.tr/resim/444/76.jpg" vspace="5"/>
  </p>
 </font>
 <font class="content">
  Baskı ve görüntüleme ürünlerinde yeni sezonu açan HP, işletmelere ve bireysel kullanıcılara fiyat-performans dengesinin optimize edildiği ürünler sunmayı amaçlıyor. HP, portföyüne aksesuar ürünlerini de ekleyerek sezona iddialı bir giriş yaptı.
 </font>
 <p>
  <font class="content">
   Baskı ve görüntüleme ürünlerinde dünya lideri konumunda bulunan HP, 2003 serisi yeni ürünlerini tanıttı. Yurtdışından da pek çok HP yöneticisinin katılımıyla yapılan tanıtımda, renkli lazer yazıcılardan çok fonksiyonlu baskı cihazlarına, geniş formatlı yazıcılardan dijital fotoğraf makinelerine uzanan 45 yeni ürün sergilendi. Hem işletmelere hem de ev kullanıcılarına yönelik baskı ve görüntülemede alanında dünya çapında aldığı 7000 patentle sektöre damgasını vuran HP, kablosuz görüntüleme ve baskı sistemleri üzerinde çalışmalarını yoğunlaştırıyor.
   <br/>
   <br/>
   HP’nin Orta ve Doğu Avrupa, Ortadoğu ve Afrika’dan sorumlu Görüntüleme ve Baskı Grubu Genel Müdürü Herbert Köck, görüntüleme ve baskı pazarındaki trendleri anlatarak, temel hedefin kalitenin artırılması ve maliyetlerin düşürülmesi olduğunu vurguladı. İşletmelerin, getiri veya tasarruf sağlayacak nitelikteki bilişim yatırımlarına önem verdiğini belirten Köck, ofis ve baskı işlemlerini sistematik biçimde yönetebilecek cihazlar geliştirmeye odaklandıklarını açıkladı.
   <br/>
   <br/>
   Bilişim alanında Türkiye’den beklentilerinin yüksek olduğuna da değinen Herbert Köck, ekonomik krizlerden etkilenmesine rağmen pazarın büyümeye devam ettiğini gözlemlediklerini ve hızlı gelişmeye müsait bir potansiyeli gördüklerini belirtti.
   <br/>
   <br/>
   HP’nin 2002 yılında Türkiye’de 100 milyon dolar civarında baskı ve görüntüleme cihazı satışı gerçekleştirdiğini açıklayan Fikret Ergüder (HP Türkiye Görüntüleme ve Baskı Grubu Direktörü), müşterilerin ihtiyaçlarını en verimli şekilde karşılayabilmek için ürün çeşitliliğini esas aldıklarını belirtti. İşletmelerde ofis ve baskı ihtiyaçlarının karşılanması aşamasında planlama yapılmadığına ve bu nedenle ciddi ölçüde israf meydana geldiğine dikkat çeken Köck, HP’nin yeni geliştirdiği baskı cihazları sayesinde işletme bünyesindeki baskı işlemlerinin sistematik bir şekilde gerçekleştirilebileceğini açıkladı.
   <br/>
   <br/>
   HP’nin tüketicilerden geri dönüşüm sağlayarak ürün tasarımına ağırlık verdiğini belirten Faiza Bouzenoune kolay kullanım sağlayan, şık tasarımlı, kablosuz ürünlerin ilgi gördüğünü tesbit ettiklerini açıkladı.
   <br/>
   <br/>
   Yeni sezonla birlikte; mouse (fare), klavye, USB memory (taşınabilir bellek) ve el bilgisayarlarına yönelik aksesuar ürünlerine giriş yapan HP’nin bu alanda önemli bir pazar payı elde etmesi bekleniyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2655&yorum_id=1), [web.archive.org (arşiv bağlantısı)](http://web.archive.org/web/20030630125046/http://www.aksiyon.com.tr:80/detay.php?id=2655&yorum_id=1)
