# Penguen süreci!

*Yasin Kesen 2015.10.12*

<div class="pNewsDetailMainContent ctx_content" itemprop="articleBody">
 <p>
  Gezi sürecini herkes hatırlar.
 </p>
 <p>
  Haber kanallarından bazıları, o süreçte Gezi Parkı’ndaki olayları haber yapmak yerine belgesel yayımlıyordu.
 </p>
 <p>
  Dünyanın belli başlı televizyon kanalları ve haber ajansları Taksim Meydanı’ndan canlı yayın yaparken, Türkiye’nin meşhur haber kanallarında penguen belgeselleri dönüyordu.
 </p>
 <p>
  Gezi Parkı’na alışveriş merkezi yapılacak olmasına kızan topluluk, kanalların duyarsızlığına sosyal medyada tepkisini dile getiriyordu.
 </p>
 <p>
  Tepkiler elbette sonuçsuzdu.
 </p>
 <p>
  Olumsuz haber görmek istemeyenler, kanallara yerleştirilen ‘Alo Fatih’ler üzerinden yayınlara müdahale ediyordu.
 </p>
 <p>
  Kanallar da çareyi ‘penguen belgeseli’ yayımlamakta bulmuştu.
 </p>
 <p>
  Kısa sürede bir fenomene dönüştü ‘penguen belgeseli’.
 </p>
 <p>
  17-25 Aralık yolsuzluk ve rüşvet operasyonları gündeme bomba gibi düşünce, bir kısım kanallar yine hemen ‘penguen belgeseli’ moduna dönüverdi.
 </p>
 <p>
  Alışkanlık yapmıştı...
 </p>
 <p>
  ‘Saraydakiler kızmasın da, halk da haber almazsa almayıversin’ görüşü bir salgın gibi yayıldı son 3 yılda.
 </p>
 <p>
  Hâl böyle olunca da sosyal medya kullanımında patlama yaşandı.
 </p>
 <p>
  Türkiye, özellikle Twitter kullanımında neredeyse zirveye oturdu.
 </p>
 <p>
  Twitter, Avrupa ülkelerinin birçoğunda şimdi bile pek bilinmezken, Türkiye’de gündemin belirlendiği en önemli yayın mecrası hâline geldi.
 </p>
 <p>
  Televizyon kanallarında toplu açılış töreni adı altındaki mitingleri izlemekten sıkılanlar, ülkedeki gelişmeleri öğrenmek için Twitter’a girmek zorunda kaldı.
 </p>
 <p>
  Soma faciası yaşandığında, haber kanalları 8 saat boyunca güncel bilgi ver(e)meyince, toplum gerçekleri öğrenmek için Twitter’a koştu. Ermenek faciası yaşanınca da aynı şey oldu. Diğer gelişmelerde de...
 </p>
 <p>
  Televizyon kanallarına uygulanan baskı ve sansür ne yazık ki hız kesmiyor. 1 Kasım’daki seçim için geri sayım başlayınca yine düğmeye basıldı.
 </p>
 <p>
  Gerçekleri söylemekten çekinmeyen Bugün TV ve Samanyolu Haber başta olmak üzere Kanaltürk, Samanyolu, Irmak, Mehtap ve Yumurcak TV için düğmeye basıldı.
 </p>
 <p>
  Önce Türk Telekom bünyesindeki Tivibu, bu kanalları hiçbir bilgi vermeden platformdan çıkardı. Ardından da Turkcell TV... İnternet tabanlı platformlardaki bu operasyonu Digiturk takip etti. Devam eden bir soruşturma nedeniyle savcılığın talebi üzerine sansüre başvurduğunu açıklayan Digiturk, hakkında mahkeme kararı bile verilmemiş tutarsız bir soruşturma için adım atarak tarihe geçmiş oldu.
 </p>
 <p>
  Yakın zamanda TMSF tarafından sessizce Katar sermayesine satılan ve satış bedeli açıklanmayan Digiturk’ün bu tutumu elbette şaşırtmadı.
 </p>
 <p>
  Sırada hangi kumpas adımı var bilinmez ama geriye kalan özgür medya kanallarının da penguen belgeseli yayımlamamasına bozulan birileri olduğu aşikâr.
 </p>
 <p>
  Bu kanallar, haber yerine belgesel yayımlasa memnun olurlar mı o da şüpheli.
 </p>
 <p>
  Henüz internetin kökü kazınmadı! Seçime kadar ne olacağı belli olmaz!..
 </p>
 <p>
  Haberleri özgür medyadan almak isteyenlerin yapması gereken ortada...
 </p>
 <p>
  Sansüre maruz kalan kanallar, internet sitelerinden veya Youtube’daki canlı yayınlarından izlenebilir. Her kanalın, akıllı telefon veya tabletler için hazırlanmış olan mobil uygulamaları var. Bunları kullanmak da diğer çözüm yolu...
 </p>
 <p>
  <img alt="" src="http://web.archive.org/web/20151016124125im_/http://medya.aksiyon.com.tr//aksiyon/2015/10/15/572113.jpg"/>
 </p>
</div>


Kaynak: [www.aksiyon.com.tr](http://www.aksiyon.com.tr/yazarlar/penguen-sureci_552544), [web.archive.org (arşiv bağlantısı)](http://web.archive.org/web/20151016124125/http://www.aksiyon.com.tr/yazarlar/penguen-sureci_552544)
