# Sanal turizmde gerilerdeyiz

*Yasin Kesen Bilinmeyen-tarih*

<div>
 <p>
  <font>
   Kriz ve devalüasyonlar sonrasında ucuz tatil cenneti haline gelen ülkemiz, bu vesile ile dünya çapında biraz tanınma fırsatı bulmuş oldu.
   <br/>
   <br/>
   Turizmden elde edilecek gelirin geçmiş yıllardaki gelirleri katlayacağı yönünde yapılan tahminlerin ne kadar tutup tutmayacağı belki turizm sezonu tamamen sona erdiğinde belli olacak ama en azından artık ülkemize gelemese bile gelmek isteyen yabancıların sayısında artış olduğundan emin olabiliriz.
   <br>
    <br>
     Emin olabiliriz diyorum çünkü olayı bizatihi yaşamaya başladım. Son iki hafta içerisinde ICQ vasıtası ile beni kontak listelerine alan İspanyol, Hollandalı, Mısırlı ve Almanlar bunun delili.
     <br>
      <br>
       ICQ’cu turistlerin en çok sordukları 2 yerden birisi İstanbul, diğeri ise Kapadokya. Tanıtımı konusunda iyi çalışma yapıldığı belli olan bu mekanlar, şu ana kadar gelememiş olsa da birçokları için cazibe merkezi olma özelliğini koruyor. Muhtemelen de gelecek yıllarda onlar da gelip seyahatlerini yapıp gideceklerdir. Yani bir yıllık tanıtım çabaları belki önümüzdeki birkaç yılın daha önünü açmış oldu.
       <br>
        <br>
         Ancak, eksik kalan önemli bir nokta var ki; turizm firmalarımızın internet üzerinde çok amatörce çalışıyor olmaları. Web sitesi açmakla herşeyin biteceğini zanneden turizm firmaları, oteller veya tur operatörleri, bu sitelerini turist gelecek ülkelerde yeterli şekilde tanıtamayınca yaptıkları yatırımın da karşılığını alamıyorlar. Bunun yanında online rezervasyon ve turizm danışmanlığı gibi hizmetleri sağlayamıyor olmaları da turistik mekanlarımızın yabancı turizm siteleri tarafından pazarlanmasına neden oluyor. Bu da, işin kârlı kısmının başkalarına kaptırılması anlamına geliyor. Yani, turizmden elde etmeyi hayal ettiğimiz gelirin önemli bir bölümünü daha turistler Türkiye’ye ayak basmadan başkalarına kaptırmış oluyoruz.
         <br/>
         <br/>
         Turizm için tanıtım yapmanın yanısıra, gelecek yıllarda Turizm Bakanlığınca turizm şirketlerinin internette en az belli bir düzeyde faaliyet gösteriyor olma zorunluluğu getirilmeli. Veya bir başka çözüm yolu olarak bakanlığın bu tür çalışmaları teşvik etmesi ve mali olarak desteklemesi de gerekebilir. Yeter ki elde edilecek gelirin tamamı yine bu topraklarda yaşayan insanlara kalsın...
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 6 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12918), [web.archive.org (arşiv bağlantısı)](http://web.archive.org/web/20050222151343/http://www.aksiyon.com.tr:80/yazdir.php?id=12918)
