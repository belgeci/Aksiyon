# Sanal hastane dönemi

*Yasin Kesen Bilinmeyen-tarih*

<div>
 <p>
  <font>
   İnternet ile verilen hizmetler yeni bir sahaya daha el attı. Sağlık hizmetleri. Sağlık ve özellikle diyet konusunda uzun zamandır danışmanlık hizmeti veren binlerce site vardı. Artık hepsinin üstünde, yeni bir kavram ortaya çıktı: “Sanal Hastane".
   <br/>
   <br/>
   Avustralya’nın Sidney kentindeki Nepean Hastanesi'nin açtığı internet sitesi, kurulan bilgisayar sistemleri sayesinde ameliyatları internetten canlı olarak yayınlamaya başladı.
   <br>
    <br>
     Hastane sitesini takip edenlerden merak için izleyenlerin ameliyat ve organlarla ilgili bilgi edinme imkanı olacağı belirtilirken tıpçıların da yeni tedavi yöntemlerini izleyerek kendilerini geliştirebilecekleri belirtiliyor.
     <br>
      <br>
       Tıp eğitimi alanlar için bir simulasyon eğitimi olarak da değerlendirilen canlı ameliyat yayınları, teknolojinin tıbba ne derecede hizmet ettiğinin gösterilmesi açısından da önemli görülüyor.
       <br>
        <br>
         Ameliyatların canlı olarak yayınlanmasının etik yönünden ne derece uygun olduğu ise tartışılıyor.
         <br/>
         <br/>
         Diğer yandan Finlandiya’da Sağlık Bakanlığı denetiminde AB tarafından tescil edilen ilk sanal hastane de hizmete başladı. Atuline adındaki hastanede İngilizce, Almanca ve Fince hizmet veriliyor. Reçetelerini alan hastalar ödemelerini elektronik ortamdan yapıyor ilaçlarını hastanenin anlaşmalı olduğu eczanelerden online olarak sipariş edebiliyor.
         <br/>
         <br/>
         Hastanenin ambulans iletişimini de internet ortamına aktararak hastaların oturduğu adrese en yakın noktadaki ambulansın harekete geçirilmesi sağlanıyor. Böylece hiç zaman kaybedilmeden hastaya ulaşılabiliyor, sağlık için ayrılan kaynaklar da israf edilmeden en iyi verimle kullanılmış oluyor.
         <br/>
         <br/>
         Evet.. Bunların hepsi insan sağlığı için, insan hayatına verilen değerin gerçeğe yansıtılması için...
         <br/>
         <br/>
         Bizde işlerin ne durumda olduğunu tartışmaya hiç gerek yok. Bizim bakanımız hastanelerde dönen yolsuzlukları açıklayarak güç kazanmaya çalışıyor. Kimse yatırımdan, teknolojiden bahsetmiyor.
         <br/>
         <br/>
         Burası Türkiye, fark burada!...
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 6 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12338), [web.archive.org (arşiv bağlantısı)](http://web.archive.org/web/20050221220337/http://www.aksiyon.com.tr:80/yazdir.php?id=12338)
