# Teknik bilgi sahibi olanlar prim yapmıyor

*Yasin Kesen 2003.03.10*

<div>
 <p>
  <font>
   Bilişim şirketleri, eleman seçiminde teknik bilgi sahibi olanlardan çok müşteri memnuniyetini sağlayabilecek düzeyde sabırlı, empati kurabilen, analitik düşünebilen, hızlı çözüm üretebilen ve işine çabuk konsantre olabilenleri tercih ediyor. Genç neslin kariyer hayatı için önemli fırsatlar sağlayan bilişim sektörü, ekonomik krizlerle birlikte bir süre duraklama dönemi yaşayınca, ister istemez bu sektörde çalışanlar arasında da bir rekabet doğurmuş oldu.  Aynı dönemde giderek popüler hale gelen bilişim mesleklerinin peşine takılan birçok genç kendini bir anda hızlı tempoda koşulan maraton içerisinde buluverdi.
   <br/>
   <br/>
   Bilişim sektörünün doğası gereği, teknolojik gelişmelere paralel hızda bu sektörde çalışanların da kendilerini yenilemeleri gereği ortaya çıktı. Bu aşamadan sonra, hem sektöre giriş yapmak isteyenler hem de sektör içerisinde önemli bir noktaya ulaşmış herkes, kendini yenilemenin yani eğitim sürecini sürdürmenin derdine düşmek zorunda kaldı. Bilgisayarlaşan bir ortamda giderek azalan insan gücü ihtiyacına karşılık, bu alanda meslek sahibi olmak isteyen binlerce insan, belki o güne kadar hayallerini süsleyen ideallerine ulaşmak için aslında çok daha fazla yeteneğe sahip olmaları gerektiğini anlamış oldu.
   <br>
    <br>
     Bilişim sektöründeki birçok önemli kuruluşa insan kaynakları hizmeti sağlayan Metis A.Ş.’den Nadire Tunçay, çağrı merkezlerinin açılması ile birlikte, personel ihtiyacının hızla arttığı bir dönem yaşandığını ve pek çok bilişimci için çağrı merkezlerinin ilk kariyer basamağı olduğunu belirtiyor. Çağrı merkezlerinin ilk dönemlerinde, işe başvuran ve seçilen kişilerin profili ile şimdilerde aynı görevlere talip olan kişilerin profili arasında büyük bir değişik olduğuna da değinen Tunçay, bunun arkasındaki diğer bir nedenin de kriz döneminde bir çok yetişmiş bilişimcinin işsiz kalması olduğunu söylüyor. Bilişim sektöründe görev alan kişiler arasındaki bilgi rekabetinin en üst düzeye çıktığı sertifika kurslarının, eleman seçiminde mutlaka önemli olduğunu ancak artık firmaların farklı yeteneklere göre seçim yaptığını dile getiriyor. İyi iletişim becerilerinin önem kazandığına vurgu yapan Tunçay, müşteri memnuniyetini sağlamak için sabırlı, empati kurabilen, hızlı ve analitik düşünebilen, sorunlar için hızlı çözüm üretebilen, strese dayanıklı ve işine çabuk konsantre olabilen adayların teknik bilgi olanlardan daha fazla pirim yaptığını ifade ediyor.
     <br>
      <br>
       Sektör içerisindeki kariyer dalgalanmalarını da izleyen Nadire Tunçay, mühendislerin MBA yani işletme yüksek lisansı yapmaya yöneldiğini, bir kısmının da yurtdışında eğitime yöneldiğini belirtiyor. Çoğalan sertifika programlarının da önemli katkı sağladığı sektör içerisinde yabancı dilin de çok önemli olduğuna değiniyor. Ekonomik krizle geçen son yıllarda, sektör içerisindeki birçok gencin askerlik görevini de tamamladığını tesbit eden Tunçay, firmaların kısa dönem askerlik yapacak olan elemanlarına daha fazla yatırım yapma eğiliminde olduğunu belirtiyor.
       <br>
        <br>
         Bilişim sektörü içinde veya diğer sektörlerde bilgi işlem bölümlerinde görev alanların, insan kaynaklarındaki rekabetle aynı hızda kendilerini yenilemeyince işsiz kalabiliyor. Son yıllarda ciddi bir soruna dönüşen bu gelişmeye karşı, Metis’in önerisi, bu alanlarda görev yapanların sertifika programları veya diğer eğitim programlarını mutlaka izlemesi. Bu tip sebeplerle işsiz kalanların bir kısmının kendi işini kurmayı denediğini ancak birçoğunun başarıyı yakalayamadığını belirten Tunçay, diğer meslek alanlarına yönelenler olduğuna da dikkat çekiyor.
         <br/>
         <br/>
         İstanbul Kültür Üniversitesi’nde İnsan Kaynakları dersi veren Öğretim Görevlisi Mehtap Eliaçık ise, kendini geliştiremediği için işsiz kalanların sektör dışına itilmek yerine, ayrıldıkları firmalar tarafından yeni mesleklere kanalize edilmeleri gerektiğini ifade ediyor. Bilişim şirketlerinin, bu tür elemanlarını diğer yeteneklerini esas alarak yan sektörlerde değerlendirmesinin hem firma hem de çalışan kişiler için kayıp yerine ikinci bir kazanç oluşturabileceğini vurguluyor. Çeşitli insan kaynakları şirketlerinin, firmalarla işbirliği içerisinde bu tür programlar da düzenlediğine değinen Eliaçık, kurum kültürü edinmiş personelin, kendini yenileyemediği için işsiz bırakılmaması gerektiğini düşünüyor.
         <br/>
         <br/>
         Bilişim sektöründe görev yapanların sadece bilgisayarla ilgili bölümlerden mezun olmadığı herkes tarafından bilinen bir gerçek. Ve zaten bu sektör içerisinde meslek edinenlerin mutlaka değişik bölümlerden eğitim almış olması gerekiyor ki, tüm insanlara faydalı olabilecek güzel dekorlu bir mozaik oluşturabilsin. İşletme, filoloji, öğretmenlik, kimya, inşaat ve endüstri mühendislikleri gibi okullardan mezun olanların, son yıllarda bilişim sektöründeki mesleklere yöneldiğini belirten Nadire Tunçay, bunun sektör için de bir kazanç olduğunu belirtiyor. Bilişim sektöründeki firmalar için staj programları düzenlemenin önemine de değinen Tunçay, birçok firmanın bu stajları “okul stajı” gibi gördüğünü, bu nedenle pozitif bir yaklaşım sergilemediğini belirtiyor. Genç yaşlardan itibaren, uygulamalı eğitim alınmasının öğrencilere de, sektöre de büyük katkı sağlayacağına inandığını belirten Tunçay, sektördeki firmalara da staj programlarını uygulamaya koymaları çağrısında bulunuyor.
         <br/>
         <br/>
         Mehtap Eliaçık ise, okul ortamında teorik bilgilerle donatılan öğrencilerin staj programları çerçevesinde uygulamalı çalışmalarla geliştirilmesi gerektiğini belirtiyor. Staj programlarına katılan öğrencilerin firmaların bakış açısına renk getirebileceğini de ifade eden Eliaçık, öğrencilerin getireceği önerilerin firmalar için zenginlik oluşturabileceğini belirtiyor. Bilişim sektöründeki firmaların, kendilerine en uygun elemanları bulabilmeleri için staj programlarını çok iyi değerlendirmenin yanısıra, okullarla sıcak temasa geçerek kendilerini iyi tanıtmaları gerektiğini vurguluyor. Böylece, kariyer seçimi noktasında zorlanan öğrencilerin çok daha erken süreçte hangi alana yöneleceğine karar verebileceğini belirtiyor. Dışarıdan bakıldığında iç yapısı çok tanınamayan bilişim şirketlerinin, okullarda kendilerini anlatmaları gerektiğini ve gelecekte verim alabilecekleri insanlara henüz eğitim yıllarındayken ulaşmaya çalışmalarının büyük avantaj sağlayacağını ifade ediyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 510 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2466), [web.archive.org (arşiv bağlantısı)](http://web.archive.org/web/20060110144437/http://www.aksiyon.com.tr:80/yazdir.php?id=2466)
