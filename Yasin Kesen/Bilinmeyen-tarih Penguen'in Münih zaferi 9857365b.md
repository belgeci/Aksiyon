# Penguen'in Münih zaferi

*Yasin Kesen Bilinmeyen-tarih*

<div>
 <p>
  <font>
   Yazılım pazarının en büyük oyuncusu Microsoft, Münih Kent Parlamentosu"nun açtığı 14 bin bilgisayarlık son ihaleyi Linux"a kaptırdı. 30 milyon Euro değerindeki proje, Linux"un Microsoft"a şimdiye kadar attığı en büyük çalım...
   <br/>
   <br/>
   Penguenli logosuyla bilgisayar dünyasına yerleşen Linux İşletim sistemi, Microsoft karşısında güçlenmeye devam ediyor. Özellikle Avrupalı genç bilişimcilerin gayretleri ile geliştirilen Linux, en büyük desteği de doğduğu topraklardan alıyor. Son birkaç yılda Almanya"daki birçok devlet kurumunun merkezi bilgisayar sistemlerinin Linux"a geçirilmesi ile başlayan başarı çizgisi, Münih Kent Parlamentosu"nun açtığı son ihale sayesinde önemli bir noktaya gelmiş oldu. Münih Kent Parlamentosu"nun açtığı 14 bin bilgisayarlık ihale, bilgisayarlara Linux işletim sistemi kurulması yönünde karara bağlandı. 30 milyon Euro değerindeki bu ihale aynı zamanda Microsoft"un kaçırdığı en büyük kamu yatırımlarından birisi.
   <br>
    <br>
     Yıllardır, kişisel bilgisayar pazarında alternatifsiz olması nedeniyle tatlı kâr elde eden Microsoft, Linux"un son sürümlerinde grafik arabirimlere ve bireysel kullanıcılara yönelik çalışmaları hızlandırmasıyla birlikte kan kaybetmeye başladı. Özellikle güvenlik açıkları nedeniyle sık sık gündeme gelen Microsoft, bu yönüyle ele alındığında Linux"un gerisinde kalıyor.
     <br>
      <br>
       Münih Kent Parlamentosu"nun son ihalesinden çıkan kararın yazılım sektöründeki tekelin kırılması ve güçlü bir rakibin ortaya çıkması açısından önemli bir dönüm noktası sayılabileceğini belirten uzmanlar yakın zamanda benzer vak"alara şahit olabileceğimizi belirtiyor. Birkaç yıl önce ABD"nin savunma birimlerinin bir kısmında kullanımı yasaklanan Microsoft yazılımlarının güvenilir alternatiflerinin üretilmesi ve hızla yaygınlaşması da bu tezi destekliyor. Bilişim sektörü ile ilgili yaptığı araştırmalarıyla tanınan Gartner Dataquest"in uzmanları da Münih Kent Parlamentosu"nun bu kararının en büyük Linux sistemine geçiş olduğunu belirtiyor.
       <br>
        <br>
         Son haftalarda Almanya"da bakanlıklar ve devlet daireleri de Windows"tan Linux"a geçmeye başlamışlardı. Aşağı Saksonya eyaletinde de 11 bin polis bilgisayarındaki Windows işletim sistemi kaldırılarak Linux"a geçiş yapılacak.
         <br/>
         <br/>
         Dünya çapında bir çok şirket ve kurum, tek bir şirketin tekelinde olmadığı için Linux"a geçiyor. Linux binlerce gönüllü programcı tarafından ortak geliştirilmiş bir program olması nedeniyle ekonomik çözüm sunuyor.
         <br/>
         <br/>
         Microsoft AOL karşısında da kaybetti
         <br/>
         <br/>
         AOL"nin Internet Explorer ile ilgili Ocak"2002"de açtığı tekelleşme davası nihayet sonuçlandı. AOL"nin lehine sonuçlanan dava, Microsoft"un AOL"ye 750 milyon dolar tutarında tazminat ödemesine hükmetti. Tazminatın bir parçası olarak da AOL, 2010 yılına kadar Microsoft"un bir kısım yazılımlarını ücretsiz olarak kullanabilecek.
         <br/>
         <br/>
         AOL açtığı davada Microsoft"u Netscape yazılımı üzerinde kendisini tekelleştirme yönünde rekabet yasasına ayrıkırı taktikler kullanmakla itham etmiş ve Microsoft"un tekelleşme taktikleri çerçevesinde bilgisayar şirketlerine Netscape"i silmeleri konusunda lobi yaptığını iddia etmişti. Bir zamanlar internet sayfalarına erişim için yaygın biçimde kullanılan Netscape şimdilerde sadece yüzde 5"lik bir paya sahip. Microsoft"un Internet Explorer yazılımı ise, internet kullanıcılarının yüzde 90"ına hükmediyor. Mahkeme sonucunda AOL, Microsoft"un dijital içerikleri illegal kopyalamayı ve indirmeyi engelleyen dijital medya teknolojilerini lisanslama haklarını elde etti. Dava ayrıca AOL ile Microsoft"un "instant-messaging" adlı hızlı email servislerinin karşılıklı olarak her iki şirketin müşterileri tarafından kullanılması kararına vardı ve Microsoft"un yeni çıkaracağı tüm yazılımların AOL ile tam olarak örtüşmesi gerektiği şerhini düştü.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 579 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2637), [web.archive.org (arşiv bağlantısı)](http://web.archive.org/web/20050222043740/http://www.aksiyon.com.tr:80/yazdir.php?id=2637)
