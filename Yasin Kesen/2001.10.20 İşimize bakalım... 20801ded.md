# İşimize bakalım...

*Yasin Kesen 2001.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   11Eylül'de başlayan macera devam ediyor. Tüm dünyada bundan sonrası için herşeyin planları yeniden gözden geçiriliyor. Yeni dünya düzenleri, yeni savaş düzenleri, yeni uluslararası ilişkiler, yeni yatırımlar...
  </font>
 </div>
 <div id="newsText">
  <font class="detail-text">
   Herşey masaya yatırılıp yeniden gözden geçiriliyor. Dünya oyununda neyin yanlış yapıldığı çözülmeye çalışılıp, gelecekteki muhtemel sürprizler için tedbir alınmaya çalışılıyor..
   <br/>
   <br/>
   Savaşın odaklandığı bir bölgede yerleşik olmamız nedeniyle bizler de herşeyi dondurup etrafımızı kollamaya çalışıyor, taraflara dengeli yaklaşıp zarar görmemek için çaba sarfediyoruz. Tüm bunlar olup biterken kendi ekonomik krizimizi, eğitim problemlerimizi bir yana bırakıp Amerika veya Afganistan'ın geleceğini kurtarma senaryolarına girişiyoruz.
   <br/>
   <br/>
   Eskiden kahvehanelerde ana mevzu hükümetin yenilenmesi, yeni milletvekillerinin, parti liderlerinin kimler olacağı konuşulurken herhalde bir aydır Afganistan ve Pakistan'da yeni devlet başkanlarının kimler olacağı, Amerika'nın daha hangi ülkelere müdahale edeceği konuşuluyor olsa gerek...
   <br/>
   <br/>
   Kendi iç meselelerimiz dururken, sorunlarımızı halletmek için çaba sarfetmek gerekirken, bizi zaman kaybıyla daha da derin krizlere itebilecek meşgalelere yöneliyoruz.
   <br/>
   <br/>
   Yapılması gereken, bulunduğumuz konum itibari ile bu yeni senaryoda değişiklik yapabilecek etki sahibi değilsek, kendimize ait sorunları çözmek, kendi işimizle meşgul olmak olmalı.
   <br/>
   <br/>
   İşadamları, yeni iş fırsatları kovalamalı, ihracatçılar daha yeni ülkelerle iş bağlantısı kurmaya çalışmalı, eğitimciler öğrencilerini teknolojinin son imkanlarını seferber edip yetiştirmeye yönelmeli, sanayi sektörü üretimde kaliteye ağırlık verip global pazarda rekabet gücünü artırmaya çalışmalı, bilişim sektörü de dışa bağımlı olmaktan kurtulmak için ihtiyaçlarını kendisi üretmeye yönelmeli.
   <br/>
   <br/>
   Ne Amerika'nın geleceğe dair oynadığı senaryolar ne de Ortadoğu'da ortaya konan sıcak gelişmeler bizim günlük işlerimizi, asıl sorumlusu olduğumuz işleri aksatmamalı. Artık işimizin başına dönme zamanı, artık krizi aşma zamanı!...
   <br/>
   <br/>
   YK
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7695-isimize-bakalim.html), [web.archive.org (arşiv bağlantısı)](http://web.archive.org/web/20120405215759/http://www.aksiyon.com.tr:80/aksiyon/haber-7695-isimize-bakalim.html)
