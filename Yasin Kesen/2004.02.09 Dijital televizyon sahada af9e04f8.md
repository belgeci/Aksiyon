# Dijital televizyon sahada

*Yasin Kesen 2004.02.09*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226125453im_/http://www.aksiyon.com.tr/resim/479/74.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Maç yayınlarının özel televizyon kanallarına verildiği ilk yıllarda her evin balkonuna bir çanak anten takılmış, belediyelerin vericiler kurmaya başlamasıyla sokaklardaki görüntü kirliliği azalmıştı. Maçların Digiturk"e geçmesinin ardından Türkiye yeni bir yayın teknolojisi ile tanışmıştı. Son günlerde gündeme oturan FreeTV yeni bir dönem daha başlatıyor.
 </font>
 <p>
  <font class="content">
   Televizyon yayınları için ilk dijital platformu kuran Digiturk, kurulduğu dönemde yasal boşluklar nedeniyle sıkıntı çekmişti. Düzenlemelerin yapılması ve lisansların verilmesiyle birlikte yüz binlerce eve cam gibi televizyon görüntüsü girmişti. Digiturk"ün pastasını Uzan Grubu"nun Star Digital"i kısmen bölse de, Star Digital"in buharlaşmasıyla, dijital platform işletmeciliği tümden Digiturk"e kalmıştı.
   <br>
    <br>
     Bir dönem şifre kırıcı kartların geliştirilmesi yüzünden Digiturk"ün mahkemeye verdiği Star Digital, Uzan Grubu operasyonu neticesinde tümden kaybolunca Digiturk için inanılmaz bir tekel doğmuştu. Vestel Grubu ile birlikte Zap adlı yeni dijital abonelik paketlerinin satışına başlanması, ünlü şovmen Beyaz"ın Zap reklamlarının başrolünü oynaması Digiturk"ün abone sayısını hızla tırmandırmıştı. Milyona yakın aboneye ulaşan Digiturk, şifreli sinema salonları, televizyon bankacılığı gibi araçları daha fazla kullandırmayı hedefleyerek mevcut abonelerinden daha fazla kazanç sağlamaya çalışıyordu. Şirketin bilançoları büyüdükçe Çukurova Grubu"nun iştahı kabarıyor, dijital platform işletmeciliğinde tekel haline gelen şirketi satarak kâr realiazyonu sağlamak istiyordu. Digiturk için alıcı bile hazırdı. Turkcell Holding, yani grubun diğer bir iştiraki Digiturk"ü almaya dünden razıydı. Ama, bu alışveriş için Turkcell"in yabancı ortağı pek rıza göstermiyordu. Şirket kararlarında Çukurova tarafının ağırlıkta olması, 2003 yılı sonundaki bir yönetim kurulu toplantısının tarihi için krize bile neden olmuştu.
     <br/>
     <br/>
     Digiturk cephesinde yakın zamana kadar yaşanan hızlı gelişmeler, iş dünyasının da ilgisini  çekmişti. Turkcell ve yabancı ortağı arasındaki çekişmenin basındaki yankıları unutulmadan, Digiturk"ün satışı konusunda Çukurova Grubu"nun neden acele ettiği Sansui FreeTV"nin bayram öncesi başlayan reklamlarıyla gün yüzüne çıkmış oldu.
     <br/>
     <br/>
     Doğan Grubu"nun iştiraki Digicom ile Japon Sansui"nin geliştirdiği yeni dijital uydu alıcısı, her ay ücret ödemekten bıkan yüz binlerce Digiturk abonesinin platform değiştirmesine neden olacaktı. Üç aydır çalışmaları sürdürülen FreeTV projesini haber alan Çukurova Grubu, ulaştığı zirvede Digiturk"ü elden çıkarıp bugüne kadar yaptığı yatırımın karşılığını almak istiyordu. Digiturk"ün Turkcell"e satışı henüz kesinleşmemiş olsa da, artık daha az bir bedele satılacağına kesin gözüyle bakılabilir. Maç yayınlama hakkını elinde bulunduran Digiturk, kısa zamanda fazla abone kaybına uğramayabilir ancak, maçları kaybetme ihtimali doğduğunda dijital platform yayıncılığında dengelerin fazlasıyla değişeceğini bugünden bekleyebiliriz.
     <br/>
     <br/>
     Dijital televizyon yayıncılığında Free TV"nin aldığı pozisyona yakından bakıldığında, teknolojik olarak "izle ve öde" sistemini desteklediği için maç yayınları konusunda yaz başında yapılacak ilk ihalede Doğan Grubu"nun fazlasıyla iddialı olacağı hissediliyor. İzleyicileri aylık sabit ücret ödemek derdinden kurtaran sistem sayesinde, yerli kanallar kaliteli biçimde izlenebilecek. Sansui FreeTV dijital uydu alıcıları, Turksat 1C ve 2A uydularından Türkçe yayın yapan 52 televizyon ve 60"a yakın radyo kanalını DVD kalitesinde izlettirebilecek. Sansui"nin dijital FreeTV uydu alıcıları iki farklı seçenekle satılmaya başlandı. Kartlı ve kartsız olarak piyasaya sunulan cihazlar arasındaki tek fark, şifreli yayın yapan televizyonlar için kart alındığında izleme imkanının doğması. Sansui"nin uydu alıcılarını diğerlerinden ayıran en önemli özelliği ise, cihazın içinde kullanılan tuner"in (kanal seçici) Türkiye coğrafyası ve uydularına göre dizayn edilmiş olması.
     <br/>
     <br/>
     Türkiye"de 3 aylık bir çalışma yapan tuner teknisyenleri, batıdan doğuya çeşitli illerde, uydulardan gelen sinyal ölçümlerini yaparak en uygun tuner modelini belirlemiş. Böylece Türkiye şartlarına uygun bir tuner üretimi gerçekleştirilmiş.
     <br/>
     <br/>
     Türkiye coğrafyasına en yüksek güçte sinyal gönderebilen uyduların Turksat uyduları olması nedeniyle bu uyduları baz alan Sansui, daha küçük çanaklarla izleme imkanı da sağlamış oluyor. Digiturk ise 7 derecedeki Eutelsat W3 uydusu üzerinden yayın yapıyor. Aslında Avrupa"ya odaklanmış olan Eutelsat uydusunun sinyalleri Türkiye coğrafyasında çok verimli olmuyor. Bu nedenle yağışlı veya rüzgarlı havalarda Digiturk yayınında kesintiler yaşanabiliyor.
     <br/>
     <br/>
     FreeTV"nin teknolojisindeki üstünlüklerden birisi olarak kanal geçiş hızının yüksek olması da gösteriliyor. Kullandığı yazılım sayesinde kanal bilgilerini kendi kendine güncelleyebilen Sansui FreeTV, Doğan Grubunun başlatacağı şifreli yayınları kart kullanmadan izleme imkanı sunacak. Kartsız uygulama, Doğan grubu için bir başka avantajı daha getirecek. Doğan"ın şifreli kanalları için şifre kırıcı kart kullanılamayacak. Digiturk"ün bugüne kadar başını en çok ağrıtan mesele daha ilk günden bertaraf edilmiş olacak.
     <br/>
     <br/>
     2004 yılında 1 milyon FreeTV izleyicisine ulaşmayı hedefleyen Digicom, 2007"de Türkiye"deki 16 milyon hanenin yüzde 50"den fazlasının TV yayınlarını uydudan izleyeceğini tahmin ediyor. Futbol maçlarının dijital televizyon yayıncılığının hızlı yayılmasındaki en önemli etken olduğu dikkate alınırsa, futbolun teknolojinin gelişmesine katkı sağladığı gerçeği ortaya çıkıyor. FreeTV ile sürpriz bir çıkış yapan Doğan Grubu ile Digiturk"ün sahibi Çukurova Grubu"nun girişimleri, futbolun medya grupları arasındaki rekabeti nasıl etkilediğini de gözler önüne seriyor.
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11132), [web.archive.org (arşiv bağlantısı)](http://web.archive.org/web/20060226125453/http://www.aksiyon.com.tr:80/detay.php?id=11132)
