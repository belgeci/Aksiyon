# XP or not XP

*Yasin Kesen 2001.06.30*

<div>
 <img border="0" src="/web/20020423032139im_/http://www.aksiyon.com.tr/yazar/yasinkesen.jpg"/>
 <p class="spot">
  Baştan belirteyim, bu yazıyı XP'nin çıktığını haber vermek için değil, XP'nin neleri hedeflediğinden ve ne gibi kolaylıklar getirdiğinden bahsetmek için yazıyorum.
 </p>
 <p class="metin">
 </p>
 <p class="metin">
  Windows XP zaten henüz çıkmadı ancak, her sürümde olduğu gibi Microsoft yine Office'ini Windows'tan önce piyasaya sürmüş oldu. Windows XP işletim sisteminin de Eylül—Kasım arasında kullanıcılarla buluşturulması hedefleniyor.
 </p>
 <p class="metin">
  Gelelim asıl konumuza.
 </p>
 <p class="metin">
  Microsoft ailesinin son üyesi Office XP, olmazsa olmaz bir ofis paketi değil. Yani şu anda kullanmakta olduğunuz ofis programları paketini geçersiz kılmıyor. Ancak, imkanı olanlar için aynı zamanda bilgisayarı da hızlı olanlar için, güzel kolaylıklar sağlıyor.
 </p>
 <p class="metin">
  Kişiye özel internetten bahsettiğimiz yazıyı bu köşeyi takip edenler hatırlar ise, o yazıya atıfta bulunarak Office XP'yi kolayca tarif edebilirim. Office XP, kişiye özel ofis yazılımları paketi olarak tanımlanabilir. Yani, kullanıcının tercih ettiği özellikleri ön plana çıkaran, onun bilgisayarında depolanan verilerle yeni pencereler ve yeni kısayollar geliştiren bir sistem. Daha da özetle, kullanıcının yaptığı işlemlerde zaman kaybını minimum dereceye indirmeye endekslenmiş bir sistem.
 </p>
 <p class="metin">
  Akıllı etiketler (smart tags) ve görev penceresi (task pane), kullanıcının birçok işleme daha hızlı ulaşabilmesine imkan tanıyor. Her ne kadar ekranın sağ tarafında bir sütunluk yer kaplasa da görev penceresindeki işlemler kullanıldıkça, kapladığı yer rahatsızlık vermekten çıkıyor, ayrılmaz bir parçanız olarak görebiliyorsunuz.
 </p>
 <p class="metin">
  Akıllı etiketler ise, daha önce etiket adı verilerek kaydedilmiş dosyalarınızdaki bilgileri hiç aramadan, akıllı etiket komutunu kullanarak o anda üzerinde çalışmakta olduğunuz dosyaya getiriveriyor. Bu da bence önemli bir zaman kazancı.
 </p>
 <p class="metin">
  Ofis yazılımlarının şimdiye kadar ki ayrılmaz parçası, yapılan her işlemde sizi durdurup kendine göre öneriler sunan, hataları gösteren ofis asistanı, birçok kullanıcı tarafından rahatsız edici bulunduğu için tamamen ortadan kaldırılmış.
 </p>
 <p class="metin">
  Bakalım Windows XP ile birlikte kişiye özel bilgisayar hayali ne kadar gerçekleşebilecek?
 </p>
 <p class="metin">
  İyi haftalar,
 </p>
 <p class="metin">
  YK
 </p>
 <p class="metin">
 </p>
 <p class="arabaslik">
  Amazon ve Toys R US işbirliği
 </p>
 <img border="0" src="/web/20020423032139im_/http://www.aksiyon.com.tr/2001/343/resimler/amazon.jpg"/>
 <p class="metin">
  İnternette alışveriş denilince herkesin aklına ilk gelen site Amazon.com, oyuncak dünyasının bir numaralı ismiyle internet ortamında güçbirliği anlaşması yaptı. Anlaşmaya göre Toys R Us'ın bebek ürünleri satışı yapan Babies R Us firmasının sitesine Amazon.com'dan bir link ile ulaşılabilecek.
 </p>
 <p class="metin">
  Amazon.com, asıl ilgi sahası dışındaki bir konuda faaliyet gösterme yükünü üzerinden atarak zaten bu işi profesyonel olarak yapmakta olan bir firmayla dirsek teması yapmış olacak. Amazon.com'un internetteki popülerliği ile Toys R Us'ın pazardaki güvencesi birlikte olup rakiplere karşı birkaç adım daha öne geçilmiş olacak.  Babies R Us'a ait web sitesinde (www.babiesrus.com) Amazon.com'un logosunun sürekli bulunacağı ve Amazon'un sağladığı diğer hizmetlere müşterilerin kolayca ulaşabilmesinin hedeflendiği belirtiliyor.
 </p>
 <p class="metin">
 </p>
 <p class="arabaslik">
  Microsoft,  Yahoo  karşısında pes etti!
 </p>
 <p class="metin">
  Hotmail.com gibi milyonlarca kullanıcıya sahip bir ücretsiz servisi satın aldıktan sonra yine aynı doğrultuda ücretsiz hizmet veren e—mail grupları sitesi Listbot.com'u da geçen yıl satın alan Microsoft, Egroups'un büyüklüğü karşısında e—mail grup sitesi işinden vazgeçti.
 </p>
 <p class="metin">
  Egroups.com, ilk olarak Onlist.com'u bünyesine katmış daha sonra da Yahoo tarafından satın alınmıştı. Yahoo, e—mail gruplarına verdiği hizmeti geliştirip Yahoo Mail kullanıcıları için de birçok kolaylık sağlayınca artık Listbot.com kullanılmaz hale geliverdi.
 </p>
 <p class="metin">
  Yaptığı yatırımların Yahoo karşısında bir işe yaramadığını gören Microsoft ise, ücretsiz olarak verdiği bu hizmeti durdurma kararı aldı.
 </p>
 <p class="metin">
  20 Ağustos'ta kapanacak olan Listbot.com'un 98 bin üyesi bulunuyordu.
 </p>
 <p class="metin">
 </p>
 <p class="arabaslik">
  OCR: (Optical Character Recognition) : Scanner (Tarayıcı) aracılığı ile taranan yazıların karakterlerinin tanınmasını sağlayan yazılımların genel adı.
 </p>
 <p class="metin">
 </p>
 <p class="arabaslik">
  <a href="http://web.archive.org/web/20020423032139/http://www.oxfordworld.com/" target="_blank">
   www.oxfordworld.com
  </a>
 </p>
 <p class="metin">
  İngiltere'de Eğitim görmek isteyen, İngilizcesini ilerletmeyi veya üniversiteye, master doktoraya devam etmeyi düşünenlere, en uygun ve en ekonomik seçeneği bulmada bundan sonra İngiliz üniversitelerinde görev yapan Türk akademisyenler yardımcı oluyor.
 </p>
 <p class="metin">
  Oxford World, yıllardır dile getirilen bir talebe cevaben İngiltere'deki Türk akademisyenlerin başlattığı bir çalışma.
 </p>
 <p class="metin">
  Öğrencilere tamamen ücretsiz danışmanlık hizmeti veren site vasıtası ile yıllığı 600 Sterlin'den başlayan İngilizce kursları ayarlanabiliyor. (Türkiye'deki kurslardan bile ucuz!)
 </p>
 <p class="metin">
  Günümüz şartlarında İngilizce bir dünya dili ise, hem Türkiye'nin hem de dünyanın geleceğinde önemli roller oynamayı düşünen idealist ve ufku geniş insanlar için İngilizce öğrenmek bir vazife ve sorumluluk sayılabilir. Bu eğitimi dışarı almaya imkanı olanlar için Oxfordworld.com'a bir danışmalarını tavsiye
ediyorum...
 </p>
 <p class="metin">
 </p>
 <p class="arabaslik">
  <a href="http://web.archive.org/web/20020423032139/http://www.erzurumnet.net/" target="_blank">
   www.erzurumnet.net
  </a>
 </p>
 <p class="metin">
  Dadaş.net'ten sonra ikinci Erzurum portalı da yayında. Erzurum'u tanıtmak ve Erzurumlulara internet rehberliği yapmak üzere hazırlanan sitede Erzurum'la ilgili şu bölümler yer alıyor: tarih, coğrafya, eğitim, ekonomi, turizm, spor, kültür, Oltu taşı, Palandöken, rehber, ilçeler ve fotoğraflar.
 </p>
 <p class="metin">
  Erzurumnet rehberi adlı internet rehberinde ise; alışveriş, gazete, bilgisayar—internet, e—mail, fikir platformu, cep dünyası, sohbet, linkler, kültür—sanat, sektörel, sağlık, bedava servisler, insan ve toplum, seri ilanlar, oyunlar ve tatil bölümleri bulunuyor.
 </p>
 <p class="metin">
  Erzurum portallarının ikiye çıkması ile iki site arasında rekabet oluşması ve sitelerdeki kalitenin artmasını ümit ediyoruz...
 </p>
 <p class="metin">
 </p>
 <p class="arabaslik">
  Dadıların da sitesi oldu
 </p>
 <p class="metin">
  Show TV'de yayınlanan Dadı dizisi ile gündeme hızlı bir giriş yapan dadıların şimdi de bir web sitesi oldu.
 </p>
 <p class="metin">
  <a href="http://web.archive.org/web/20020423032139/http://www.trdadi.net/" target="_blank">
   www.trdadi.Net
  </a>
  ; dadılar, çocuk bakıcıları, au—pair, hemşire, hastabakıcı, aşçı, ev işlerine yardımcılar ve villalar için çocuksuz eşler ile ailelere, danışmanlık şirketleri vasıtasıyla hizmet veriyor.
 </p>
 <p class="metin">
  Sisteme üye olan ailelerin eleman talepleri ve elemanların iş talepleri doğrudan üye olan danışmanlık şirketlerine ulaştırılıp karşılıklı uygun buluşma bu sayede sağlanıyor.
 </p>
 <p class="metin">
  Aileler, eleman seçiminde sisteme üye olan danışmanlık şirketlerinin sayfalarında yer alan eleman katalogları sayesinde zaman kaybından da kurtulacaklar.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  <a href="http://web.archive.org/web/20020423032139/http://www.fazlamesai.net/" target="_blank">
   www.fazlamesai.net
  </a>
  Eve gitsem de bilgisayarla uğraşsam diyenlerin sitesi
 </p>
 <p class="metin">
  <a href="http://web.archive.org/web/20020423032139/http://www.wegotcards.com/" target="_blank">
   www.wegotcards.com
  </a>
  E—kart sitesi
 </p>
 <p class="metin">
  <a href="http://web.archive.org/web/20020423032139/http://www.ekocerceve.com/" target="_blank">
   www.ekocerceve.com
  </a>
  Haber portalı
 </p>
 <p class="metin">
  <a href="http://web.archive.org/web/20020423032139/http://www.adanakentkonseyi.org/" target="_blank">
   www.adanakentkonseyi.org
  </a>
  Adana Kent Konseyi sitesi
 </p>
 <p class="metin">
  <a href="http://web.archive.org/web/20020423032139/http://www.arsimed.com/" target="_blank">
   www.arsimed.com
  </a>
  Arama sitesi
 </p>
 <p class="metin">
  <a href="http://web.archive.org/web/20020423032139/http://www.bookinturkey.com/" target="_blank">
   www.bookinturkey.com
  </a>
  Yahoo'da reklamı çıkan Turizm sitemiz
 </p>
 <p class="metin">
  <a href="http://web.archive.org/web/20020423032139/http://www.biliyormusun.net/" target="_blank">
   www.biliyormusun.net
  </a>
  Yarışma Sitesi
 </p>
 <p class="metin">
  <a href="http://web.archive.org/web/20020423032139/http://www.aycell.com.tr/" target="_blank">
   www.aycell.com.tr
  </a>
  Telekom'un yeni GSM Şebekesi
 </p>
 <p class="metin">
  <a href="http://web.archive.org/web/20020423032139/http://gulmece.8m.com/" target="_blank">
   http://gulmece.8m.com
  </a>
  Fıkra, karikatür sitesi
 </p>
 <p class="metin">
 </p>
 <p class="arabaslik">
  INBOX'A GELENLER: Kenan Ağca, Meçhul Adam, Bursa'dan Esra, Ekrem Akdeniz, Selahattin Alp, Ayhan Semerci, Salih Doğan, Fatmanur, Ramazan Demirtaş, Suavi Kemal Yazgıç, Atılyan, Mustafa Demir, İlyas Ürkek, Kemal Bozdemir, Kerim Çiçek, Sevgi Yöş, Fatih Bayhan, Hakan Ahmet Pir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423032139/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/sanalpark/1.htm), [web.archive.org (arşiv bağlantısı)](http://web.archive.org/web/20020423032139/http://www.aksiyon.com.tr:80/2001/343/sanalpark/1.htm)
