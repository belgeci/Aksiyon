# Asıl cinneti görmemek

*Yasin Kesen 2015.02.23*

<div class="pNewsDetailMainContent" itemprop="articleBody">
 <p>
  Türkiye geçen hafta cinnet denilebilecek iki hadiseyle sarsıldı. Üniversite öğrencisi Özgecan Aslan’ın canavarca katledilmesi ve kartopu oynayan gazeteci Nuh Köklü’nün bir esnaf tarafından öldürülmesi...
  <br>
   Tüyler ürperten olaylar...
   <br>
    Bu elim olayların üzerine son 28 yılın karı yağdı İstanbul’a.
    <br>
     Her yer bembeyaz.
     <br>
      Yollar kilit.
      <br/>
      Okullar tatil.
      <br/>
      O semtte 20 santim, bu semtte 70 santim ölçümler yapıldı. Twitter, Facebook ve Instagram, kar fotoğraflarıyla doldu taştı...
      <br/>
      Kartopuydu, kardan adamdı derken...
      <br/>
      Unutuldu gitti cinayetler!
      <br/>
      Cinayetlerin sürekli gündemde tutulması değil elbette arzu ettiğim.
      <br/>
      Gündemden düşen katillerin siyasetçilerin dolaylı yardımıyla kısa zamanda salıverilmesi beni rahatsız eden. Toplum olarak da bunu kabulleniyoruz her nedense. Üç gün üst üste gazete manşetlerinden tepki gösterilmesi yetiyor katilleri cezalandırmaya. Manşetlerde dev fotoğraflar ve esrarengiz hikâyeler yayımlanınca, cinnet hâlindeki halkımıza bir rahatlama geliyor.
      <br/>
      Medyada gerçekleştirilen infaz, gerçek cezaları unutturuyor.
      <br/>
      Hukuk sistemi gölgede kalıyor. Yargıçlar; medya ya da siyasetçilerin baskısıyla karar veriyor ya da olayı sürüncemede bırakıyor...
      <br/>
      Ya mağdur taraf?
      <br/>
      Yanlarına giden iyi giyimli birkaç ulak sayesinde Saray Sakini ile görüşme sağlanıyor. ‘Davanın takipçisi olacağız, kan yerde kalmayacak’ gibi boş vaatler dile getirilip siyasi rant elde etme derdine düşülüyor.
      <br/>
      O anda yatıştırılan mağdur, ertesi günden itibaren yalnızlığa itiliyor.  Acısını kendi başına yaşamaya çalışıyor...
      <br/>
      Ocaklara acı düşüren bu münferit cinnet olaylarından başka bir de toplumsal cinnet hadisesi var. Hepimizi ilgilendiriyor ama görmek istemeyen görmüyor.
      <br/>
      18 Aralık 2013’ten bu yana ülkemizde hukuk katliamı işleniyor.
      <br/>
      Tam bir cinnet hâli!
      <br/>
      Hukuk cinayetleri işlenerek demokratik rejim yerle bir ediliyor. Uluslararası arenada elde edilen tüm kazanımlar art arda kaybediliyor.
      <br/>
      Belki ocaklara her gün birer acı düşmüyor ancak tüm milletin ocağına incir ağacı dikiliyor.
      <br/>
      İşlenen hukuk katliamı ile ülke gün geçtikçe kaosa sürükleniyor.
      <br/>
      Muhteşem bir algı cambazlığı ile olumsuz hadiseler gündemden düşürülüp sun’i gündemlerle toplum meşgul ediliyor.
      <br/>
      Mağdur yakınlarının Saray’dan telefonla aranması nasıl bir yatıştırıcı fonksiyon icra ediyorsa, ‘toplu açılış törenleri’ adı altında düzenlenen goygoy toplantıları da bilinçsiz kalabalıkların rahatlamasını sağlıyor.
      <br/>
      Toplum bir güzel uyutuluyor.
      <br/>
      Ya ertesi gün?
      <br/>
      Ertesi gün kimin umurunda?
      <br/>
      Ne de olsa yol yaptılar...
      <br/>
      Ne de olsa çalıyor ama çalışıyorlar...
     </br>
    </br>
   </br>
  </br>
 </p>
 <p>
  <img alt="" src="http://web.archive.org/web/20150705202937im_/http://medya.aksiyon.com.tr//aksiyon/2015/02/24/564853.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/asil-cinneti-gormemek_549108), [web.archive.org (arşiv bağlantısı)](http://web.archive.org/web/20150705202937/http://www.aksiyon.com.tr/sosyal-evren/asil-cinneti-gormemek_549108)
