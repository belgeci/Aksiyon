# Yazılım şirketleri TÜPRAŞ’ı geçti

*Yasin Kesen 2005.09.19*

<div bgcolor="#FFFEF6">
 <font>
  <img border="0" height="1" src="/web/20060106093129im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106093129im_/http://www.aksiyon.com.tr/resim/563/58.jpg" vspace="5"/>
  </p>
 </font>
 <font class="content">
  Türkiye’nin en büyük sanayi kuruluşu olan TÜPRAŞ’la aynı gün el değiştiren iki yazılım şirketi kârlılıkta TÜPRAŞ’ın çok gerisinde olmalarına rağmen daha fazla para etti.
 </font>
 <p>
  <font class="content">
   Geçtiğimiz pazartesi Türkiye ekonomisi ile ilgilenenler nefeslerini tutup TÜPRAŞ’ın özelleştirme ihalesine kilitlendi. İhale, Koç Grubu’nun zaferiyle sonuçlanırken, TÜPRAŞ’ın yüzde 51’i için verilecek olan 4,14 milyar doların yüksek bir meblağ olduğu günlerce tartışıldı. Türkiye’nin en büyük sanayi kuruluşunun değeri, gelecek özelleştirmelerle ilgilenen yabancı sermaye gruplarının da dikkatini çekti.
   <br>
    <br>
     Aynı tarihte yani 12 Eylül Pazartesi günü okyanus ötesinde de şirket satışları gerçekleşti. Bilişim sektöründe faaliyet gösteren iki şirketin satış değeri, Türkiye gündemindeki TÜPRAŞ nedeniyle dikkatlerden kaçtı. Herkes TÜPRAŞ gibi dev bir sanayi kuruluşunun yarısı için 4,14 milyar doların çok yüksek bir meblağ olduğunu konuşurken, Amerika’da bulunan iki yazılım şirketi çok daha yüksek fiyata el değiştirdi.
     <br/>
     <br/>
     17,6 milyar dolarlık genişleme
     <br/>
     <br/>
     Veritabanı yazılımı alanında hizmet veren Oracle, son dokuz ay içerisinde gerçekleştirdiği 5 satın alma için 17,6 milyar dolar yatırım yaptı. Kurumsal kaynak planlama alanında hizmet veren Peoplesoft şirketini 11,1 milyar dolara satın alarak başlayan hamlelerin son adımı geçen pazartesi günü atıldı. En büyük rakiplerinden biri olan Siebel’i 5,85 milyar dolara satın alan Oracle’ın yeni hedefi bir Alman şirketi olan SAP’ı almak. Dünyanın en büyük işletme yazılımcısı olan SAP, Oracle’ın daha önce satın aldığı Peoplesoft firmasının bir türlü yakalayamadığı rakibiydi.
     <br/>
     <br/>
     Satın aldığı şirketlerin personel sayısını yarı yarıya azaltan Oracle, Peoplesoft’ta çalışan 11 bin kişiyi ilk etapta 6 bine indirmişti. Siebel’in merkezinde çalışan 5 bin kişinin ne kadarının işine son verileceği yazılım sektöründe insan kaynakları danışmanlığı yapan kuruluşlar için önemli bir soru işareti.
     <br/>
     <br/>
     1993 yılında kurulan ve şu anda 4 bin kuruluşta toplam 3,2 milyon kişinin kullandığı müşteri ilişkileri yönetimi yazılımı ile hizmet veren Siebel, 2004 yılında 1,34 milyar dolar ciro yaptı.
     <br/>
     <br/>
     2 yıllık şirkete 4,1 milyar dolar
     <br/>
     <br/>
     Dünyanın en popüler açık artırma sitesi olan eBay, internet üzerinden mesajlaşma ve sesli konuşma imkânı sağlayan Skype şirketini 4,1 milyar dolara satın aldı. 2,6 milyar dolarlık kısmı nakit olarak ödenen satışta, halka açık hisselerin toplanması için 1,5 milyar dolar ödeneceği açıklandı.
     <br/>
     <br/>
     İnternet üzerinden müzik vb. dosya paylaşımı sağlayan Kazaa’nın 2 yıl önce kurduğu Skype; MSN, Yahoo ve AOL Messenger karşısında hızla büyüyerek önemli bir rakip hâline gelmişti. Halen 53 milyon üyesi bulunan ve 2 milyon kişiye ücretli telefon görüşmesi aboneliği sağlayan Skype, 2004 yılında 7 milyon dolar kâr etmişti. Bu yıl 60 milyon dolar kâr etmesi beklenen Skype’ın 2006’da 200 milyon dolar kâr edeceği tahmin ediliyor.
     <br/>
     <br/>
     EBay’in Skype’a ödediği astronomik rakam karşısında ihtilafa düşen analistler, 2005 yılı için beklenen 60 milyon doların 70 katı bir fiyata satın alınan şirketin kârlılığının her yıl katlanarak artacağını tahmin ediyor. Skype’ı satın alarak önemli bir adım atan eBay’in internet üzerinden ucuz telefon görüşmesi sağlayan VoIP pazarında sıkı bir rekabete girmek için kolları sıvadığına dikkat çekiliyor. Dünyanın her yerinden toplam 157 milyon üyesi bulunan eBay’in, mevcut üyelerine Skype üzerinden konuşma satarak önemli bir pazar payını ele geçirmesi bekleniyor. Mart ayında 147 milyon olan üye sayısı 6 ay içerisinde 10 milyon daha artarak 157 milyona ulaşan eBay’in uluslararası bir telefon operatörlüğüne doğru hızla yol aldığı görülüyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22518&yorum_id=1), [web.archive.org (arşiv bağlantısı)](http://web.archive.org/web/20060106093129/http://www.aksiyon.com.tr:80/detay.php?id=22518&yorum_id=1)
