# Nasdaq’da duraklamak yok

*Yasin Kesen Bilinmeyen-tarih*

<div>
 <p>
  <font>
   Nasdaq, Amerika’daki teknoloji ve bilişim şirketlerinin hisselerinin halka arzedildiği borsanın ismi. Son yıllarda Amerikan ekonomisine ve dolayısıyla dünya ekonomisine yön veren teknoloji şirketlerinin hareketliliği bu borsada bütün çıplaklığıyla gözlenebiliyor.
   <br/>
   <br/>
   Orijinal atılımlarla piyasaya girip, 50 yıldan fazla geçmişi olan köklü şirketleri birkaç katına katlayabilen teknoloji şirketlerinin bulunduğu bir piyasada durgunluğun olması da beklenemez zaten...
   <br>
    <br>
     Büyük şirket evliliklerinin de sık sık yaşandığı teknoloji şirketlerinin Nasdaq yoluyla topluma uzanması, yatırımlarına ortak edinmesi halkın teknolojiyi benimsemesi adına iyi bir adım aynı zamanda. Nasdaq borsasındaki şirketlerin her birinin en az 5’er milyon dolarlık kısmını halka arzettiği düşünülürse 3000’e yakın şirketin ve bu şirketlerin hisselerini alan halkın ekonomiye katkısının ne derece etkin olduğu daha kolay anlaşılabilir.
     <br>
      <br>
       Nasdaq borsasının takip edilebildiği birçok web sitesi var. Bunlardan en aktif ve en geniş içerikli olanı da doğal olarak aynı ismi taşıyan www.nasdaq.com.
       <br>
        <br>
         Sitede borsayı ve ekonomiyi ilgilendiren ne varsa bulunabiliyor. Borsa’nın canlı video görüntüsünü izlemek de buna dahil. Listeleme kısmından da aranan şirket veya şirketler çok çabuk bulunabiliyor. Şirketin ismine tıklandığında da şirketle ilgili bütün ekonomik verilere ve istatistiklere ulaşmanın yanında şirketin web sitesine de ulaşılabiliyor.
         <br/>
         <br/>
         Reuter’in ekonomi ve politika haberlerinin anında ilan edildiği siteden birçok yatırımcı hisselerini online olarak gözleyebiliyor ve yatırımıyla ilgili yönlendirmeyi yapabiliyor.
         <br/>
         <br/>
         Bir süre önce Turkcell’in Amerikan borsasında hisselerinin arzedilmesinin ardından şu sıralar Amerikanın önde gelen internet servis sağlayıcı şirketleri ile görüşmeler yapan yerli internet şirketlerinin de hisselerinin Nasdaq’da satılması beklenebilir. Yabancı sermayeyle birleşmeler hem bizim internet şirketlerini daha kaliteli olmaya zorlamış olur hem de Nasdaq gibi bir piyasaya açılmış olmak bu şirketlerin güvenilirliğini artırarak piyasa değerini daha da yükseltebilir..
         <br/>
         <br/>
         Bizim şirketlerin Nasdaq’a girmesinin uzun zaman almaması dileğiyle...
         <br/>
         <br/>
         YK
         <br/>
         <br/>
         Türkler’den sanal şarküteri
         <br/>
         <br/>
         Yurtdışına gidenlerimizin genelde ufku biraz daha açık oluyor. Amerika’da bulunan bir Türk, www.cyber—trading.com adresinde açtığı sanal şarküteride marketlerde bile zor bulunabilecek ürünleri satıyor. Kaşar, beyaz peynir, pastırma, sucuk gibi kahvaltılık yiyeceklerin yanında dolma, imam bayıldı, pilaki ve kızartma yemeklerini online olarak müşterilerine satıyor.
         <br/>
         <br/>
         Aynı sitede bir de hediyelik eşya reyonu bulunuyor. Ev eşyaları, süs eşyaları, bakır ve gümüş mutfak eşyaları ve Türk kahvesi gibi Amerika’da bulunması zor olan ne kadar ürün varsa girişimcimiz burada satışa sunmuş. Ayrıca, 50 doların üzerinde alışveriş yapanların kargo masrafları da firma tarafından karşılanıyor.
         <br/>
         <br/>
         Ne diyelim, girişimci adam her yerde iş yapar...
         <br/>
         <br/>
         Napster gitti Scour geldi
         <br/>
         <br/>
         Müzik piyasasını alt üst eden Napster’ın kapanma kararının ardından temyizle ilgili mücadele henüz devam ediyor. Bunlar devam ederken müziksever de boş duruyor değil. Napster’a alternatif olarak hazırlanmış olan Scour Exchange programı hemen Napster’ın tahtını ele geçirdi bile. Bilgisayar ortamında çalışan insanların birbirlerinin kayıtlarındaki müzik dosyalarını paylaşmalarına imkan veren bu programlar hem telif hakları hem de güvenlik nedeni ile zararlı görülebiliyor. Bunları takmayanlar için ise zaten bir sorun yok. Öyle ya da böyle istediği müziği mp3 formatında bulabiliyor. (www.scour.com)
         <br/>
         <br/>
         Programda “Find Media” başlığı altında kaç tane Scour SX kullanıcısının o an online olduğunu ve ne kadar dosyasını kullanıma açtığını görebiliyor ve aradığınız dosyayı kolayca bulabiliyorsunuz.
         <br/>
         <br/>
         Programın ekstra özelliği video ve resim dosyalarını da paylaşıma açma imkanı tanıması. Programın kullanışlı arayüzünden paylaşıma açacağınız dosyalarınızı kolayca “Media Library” adı altında gruplandırabiliyorsunuz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 6 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14100), [web.archive.org (arşiv bağlantısı)](http://web.archive.org/web/20050222044006/http://www.aksiyon.com.tr:80/yazdir.php?id=14100)
