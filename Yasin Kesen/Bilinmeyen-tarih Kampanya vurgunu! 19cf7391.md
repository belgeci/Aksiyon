# Kampanya vurgunu!

*Yasin Kesen Bilinmeyen-tarih*

<div>
 <p>
  <font>
   Evlerde bilgisayar ve internet kullanımının artmasına bir buçuk yıldır olağanüstü katkı sağlayan bilgisayar kampanyalarından dert yanan bir çok dostumuz var.
   <br/>
   <br/>
   Kampanyaya katılırken insanlar güven duyulacak firmalardan almayı tercih ediyor genelde. 100 dolar fazla olsun sağlam firmadan alalım, zamanında teslim alalım gibi sözler genelde sarfediliyor. Birçokları ise servis garantisi nedeniyle bu kampanyalardan bilgisayar almayı tercih ediyor. Bilgisayarını kendisi toplayabilecek bir çok kabiliyetli arkadaş da yine bu kampanyaları tercih ediyor. Kadıköy piyasasından markalı parçaları ucuza alabilmek varken kampanyaya girmelerinin nedeni ileride teknik bir sorun çıktığında Kadıköy yollarını aşındırmamak için...
   <br>
    <br>
     Gelelim kampanyalara.
     <br>
      <br>
       2000’in başından itibaren dikkate alırsak ilk olarak Superonline’ın dünyaca ünlü Hewlett Packard ile yaptığı kampanyayı hatırlıyoruz. 6 haftada kesin teslim vaadiyle ortalığı ayağa kaldıran kampanyadan bir arkadaşa bilgisayar almıştık. “Kaliteli markadır” diye ikna ettiğim arkadaş bilgisayarı 9. haftada teslim olduğu için 3 hafta boyunca başımın etini yemişti. Hatta benim şehir dışında bulunduğum bir haftasında evimdeki bilgisayarı da götürmüştü. Sanki kampanyayı ben yapıyormuşum gibi. :)
       <br>
        <br>
         Daha sonra Ülker’in iştiraklerinden Exper’in yaptığı kampanyaya da bir arkadaşı yönlendirdik. 10 gün içinde teslim vaad eden Exper yüzümüzü karartmayıp 7. gününde adrese teslimatı yapmıştı. O zaman rahat bir nefes almıştım... (Burada Exper alkışlanacaktı es geçmeyin! :))
         <br/>
         <br/>
         Yaz yaklaşınca da Vestel’in geçen yıl bilgisayar alanlar için “yenileme” nevinden yaptığı kampanya reklamları ile Vestel’i gözümde büyüttüm. Vestel “yenileme” kampanyasında ve mayısta açtığı yeni kampanyada Amerika’daki işlemci piyasasında tahtı ele geçiren AMD Athlon K7 işlemcileri kullanacağını duyuruyordu. Kullanıyordur onda şüphe yok. Lakin zamanında teslimat konusunda takıntıları olduğu kesin!
         <br/>
         <br/>
         Bu yazıyı kaleme aldığımda (18 Ağustos) benim kampanyaya katılımımda 7 hafta dolmuştu örneğin. 6 haftada teslim vaad edilen bu kampanya için Vestel’i aradığımda aldığım cevap çok manidar! : “Üretim aşamasında gecikme oldu. 3 hafta içinde teslim edeceğiz...”
         <br/>
         <br/>
         Bravo Vestel. Sen de insanları kandırmayı öğrenmişsin! Teşekkürler Zorlu Grubu!
         <br/>
         <br/>
         YK
         <br/>
         <br/>
         Ceplere melodi          ve grafik
         <br/>
         <br/>
         Wap’lı telefon modasının yanında Nokia kullananların yeni melodi ve grafik yükleme heyecanı devam ediyor. Nokia’yı Türkiye’ye getiren Başarı’nın sayfasında daha önce ücretsiz olarak verilen melodi ve grafik hizmeti ücretli hale dönüşünce arayışlar da tükenmedi tabii ki. Singapur’dan yayınlandığı kanaatine vardığımız sitede (www.iguanasms.com) sınırlı da olsa aranan servisler ücretsiz olarak veriliyor. Nokia’lar için özel kısa mesajlar, logolar ve melodiler.. Nokia harici telefonlar için de çeşitli melodiler bulunuyor. Bir de herkesin faydalabileceği ücretsiz SMS (kısa mesaj servisi) hizmeti veriliyor.
         <br/>
         <br/>
         İsminizi kaptırmayın!
         <br/>
         <br/>
         Dot com yani nokta com (.com) piyasası giderek kızışıyor. Kimisi isimleri toparlayıp pazarlıyor, kimisi ücretsiz domain kaydı adı altında ilgiyi çekip domain’leri kendi adına kaydediyor. Kimisi de domain’leri hâlâ yüksek fiyatlarla kaydettiriyor. Bu hafta uyarı niteliğinde domain’inizi kaptırmamanız gereken yerleri anlatmış olalım. En ekonomik ve güvenilir yoldan domain almak isteyenler gelecek haftayı beklesin...
         <br/>
         <br/>
         <br/>
         <br/>
         www.hanel.com
         <br/>
         <br/>
         Yerli domain pazarlayıcısı. Aklınıza ne kadar flaş isim geliyorsa hepsini toplamışlar. 15 bin ila 200 bin dolar arasında satışa çıkarmışlar. Aslında metodları pek akılcı değil. İçi boş olan bir sitenin ismi çok para etmez. Ziyaretçinin ayağı alıştırılmış, bir anlam kazandırılmış siteler para eder. Bu gidişle daha uzun süre beklerler.
         <br/>
         <br/>
         <br/>
         <br/>
         www.greatdomains.com
         <br/>
         <br/>
         Bu site bir nevi açık artırma yeri gibi. Elinde güzel domain’i olanlar belli bir yüzdesini Great Domains’e bırakmak kaydıyla burada müzayedeye çıkarabiliyor. Sitede halen bir milyon 300 bin isim satışta. Domainlere biçilen fiyatlar ise 500$’dan başlayıp 4 milyon $’a kadar tırmanıyor.
         <br/>
         <br/>
         <br/>
         <br/>
         www.namezero.com
         <br/>
         <br/>
         Son ayların en moda bedava web sayfası sağlayıcısı. Aman ismimizi şimdiden şu siteden bedavaya alalım diye aldanıyor oysa bir sürü insan. Bu insanların sayısı şu an 800 bini geçmiş durumda. Namezero’dan kaydedilmiş domainlerin “whois” bilgilerine baktığımızda ise hepsinin Namezero’nun patronunun adına kayıtlı olduğunu görüyoruz. Domain, başka bir server’a taşımaya teşebbüs edildiğinde sorunların hepsi ortaya çıkıyor. Taşıma yetkiniz bulunmuyor. Taşımak isterseniz domain’i Namezero’dan satın almak durumunda kalıyorsunuz. Tabi Namezero’yu ne kadar ücrete tatmin ederseniz artık... Bir de bu vurgunun 800 bin domain için hacmini hesaplamaya ne dersiniz? İşte internet zenginleri böyle ortaya çıkıyor.
         <br/>
         <br/>
         <br/>
         <br/>
         www.domainvalet.com
         <br/>
         <br/>
         Son zamanların yine meşhur bedavacısı Domain Valet. Esasen reklam karşılığı ücretsiz hosting (sunucu) sağlayan bu sitenin ilk kayıt sözleşmesinde domain ücretinin üye tarafından ödeneceği belirtiliyor. Tabii uzun sözleşme metinlerini kimse okumadığı için bu büyük ayrıntıyı da görmemiş oluyor. 3—5 ay sonra durup dururken site kapanınca da sorun ne diye her kapıyı çalıyorlar. Sorun bu sözleşmelerin okunmamış olması. Ücret ödendiği takdirde sayfalar yeniden aktif hale geliyor. Ancak, domainvalet’in kocaman reklamları içinde kalan sitelerin ne kadar beğenileceği konusunda yorum yapamayacağım...
         <br/>
         <br/>
         <br/>
         <br/>
         www.domainsarefree.com
         <br/>
         <br/>
         Domainvalet’in benzeri bir uygulama. İsminde domainler bedava diyor olmasına rağmen hiç de öyle değil. Kendilerine gelen şikayetlerden olsa gerek ana sayfalarına nihayet bir uyarı yazısı yerleştirmişler. Uyarıda domain ücretinin NetworkSolutions’a ödeneceği belirtiliyor. Aslında en insaflı uygulama denebilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 7 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14051), [web.archive.org (arşiv bağlantısı)](http://web.archive.org/web/20050222043957/http://www.aksiyon.com.tr:80/yazdir.php?id=14051)
