# İnternet hukukunda geç kalıyoruz

*Yasin Kesen Bilinmeyen-tarih*

<div>
 <p>
  <font>
   Geçen hafta kamuoyu ilginç bir ceza haberi ile karşılaştı. Superonline.com’a ait forumlardan birine bırakılan sorumsuzca bir mesajdan dolayı, forumun yöneticisi önce 4 yıla daha sonra da “iyi hal” gerekçesi ile 40 ay hapis cezasına çarptırıldı.
   <br/>
   <br/>
   Bırakılan mesajı “özgür tartışma platformu” ilkesi gereğince forumdan kaldırmayan forum yöneticisi, mesajı bırakan kişinin kimliğinin tesbit edilememesi nedeniyle olayın sorumlusu olarak nitelendirildi ve hapis cezasına mahkum edildi.
   <br>
    <br>
     Suç unsurunu bizzat kendi işlemediği halde, “suç” olarak görülen eylemin icra edildiği yerin yöneticisi olmaktan dolayı ceza alan forum yöneticisinin durumu başka ortamlarla kıyas edildiğinde kararın ne kadar isabetli olduğu düşündürücü bir hal alıyor.
     <br>
      <br>
       Sözkonusu forumun insanların faydası amaçlanarak açılmış olması ve sonrasında art niyetli bir kişinin buraya kötü mesaj bırakması ile insanların yürüdüğü dolaştığı sokakları karşılaştırırsak, sokaklarda bu tür şeyler konuşan hatta düşünen insanlardan dolayı o sokakları inşa eden belediye başkanlarını mı suçlamak gerekiyor? Ne de olsa sokaklarda bu düşünceleri aklından geçiren insanları da tesbit etmek mümkün değil ya!
       <br>
        <br>
         Felsefeye dalmadan, hapis cezası kararının gerçekten çok tartışılacak bir mevzu olduğuna ve dolayısıyla internet hukuku çalışmaları konusunda çok geç kaldığımıza dikkat çekmek istiyorum. Farklı yöntemlerle, emsal teşkil eden başka kararlar veya olaylarla aynı kefeye konularak internet üzerindeki faaliyetler için de karar verilebilmesi yerine internetin kendine has dünyası ve kuralları gereğince hukuk dengeleri kurulsa daha yerinde bir karar olmaz mı?
         <br/>
         <br/>
         İnternet kullanımının hızla arttığı bir ülkede bu tür vak’aların daha yeni yeni su yüzüne çıkmaya başlayacağını ve bundan sonra mahkemelere intikal edecek olaylar sonucunda birçok insanın ilgisiz kanunlara istinaden infaz edilebileceğini düşünmek bile istemiyorum!...
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 6 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13027), [web.archive.org (arşiv bağlantısı)](http://web.archive.org/web/20050222151316/http://www.aksiyon.com.tr:80/yazdir.php?id=13027)
