# Bizde telekom moda, ABD'de kablosuz internet

*Yasin Kesen 2004.06.07*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226125647im_/http://www.aksiyon.com.tr/resim/496/76.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Türkiye, telekom sektörünün liberalleşme ve özelleştirme sürecinin rahvan adımlarını izlerken, bu süreci yıllar önce tamamlamış ülkelerdeki telekom operatörleri şehirlere kablosuz internet vericileri kurmaya başladı...
 </font>
 <p>
  <font class="content">
   ABD"nin ilk cep telefonu operatörünün kurucusu Craig McCaw, GSM sektörü rekabetle tanışınca şirketini yine ABD"li büyük telekom operatörlerinden AT&amp;T"ye satıp ismini dolar milyarderleri listesine yazdırmıştı. McCaw, yeni girişimiyle bugünlerde bilişim sektörünün dikkatlerini yeniden üzerinde topladı. Ev kullanıcılarına kablosuz internet hizmeti vermek amacıyla vericiler kurmaya başlayan Clearwire şirketinin patronu, Jacksonville ve Florida"dan başlattığı yatırımı birkaç ay içerisinde aktif hale getirecek. Bir yıl içerisinde kablosuz internet hizmetini tüm ABD eyaletlerine yaymayı hedefleyen McCaw, kısa zamanda uluslararası pazarlara açılmayı düşünüyor.
   <br>
    <br>
     Hızlı internet bağlantısını yaymak için gereken sabit yatırım maliyetinin yüksek olması nedeniyle genişbant internet alanı dışında kalan bölgeleri hedef seçen McCaw, son üç ay içerisinde yüzde 42"lik artışla 24 milyona ulaşan hızlı internet abone sayısının daha hızlı artmasını sağlayacak.
     <br/>
     54 yaşındaki Craig McCaw, 1980"de kurduğu McCaw GSM şirketini 1994"te AT&amp;T"ye 11.5 milyar dolara satmıştı.McCaw"ın daha sonra kurduğu telekom şirketi XO, 2002 yılında iflas bayrağını çekmişti.
     <br/>
     <br/>
     T-Mobile, Hyatt otellerini Wi-Fi ile donatacak
     <br/>
     <br/>
     Amerika ve Avrupa ülkelerinde faaliyet gösteren uluslararası telekom şirketlerinden T-Mobile da kablosuz internet operatörlüğüne iddialı giriş yapanlardan. Hyatt Grubu"na bağlı 200"den fazla otelde Wi-Fi olarak bilinen kablosuz internet sistemini kurmak üzere anlaşma imzalayan T-Mobile, projeyi 2005 içerisinde tamamlayacak. Yeni nesil dizüstü bilgisayarlar ile, kablosuz ağ kartı takılan diğer dizüstü bilgisayar kullanıcılarına otel içerisindeki her noktada internete erişme imkanı sağlayacak sistem, otellerde düzenlenen kongre ve fuar gibi etkinliklerin katılımcılarına kolaylık sağlayacak. T-Mobile abonelerinin ücretsiz olarak bağlanabileceği sistem üzerinden internete erişimin günlük bedeli 10 dolar olacak.
     <br/>
     <br/>
     McDonald"s restoranları da kablosuza geçiyor
     <br/>
     <br/>
     Sosyoloji bilimi için bir fenomen haline gelen McDonald"s da kablosuz internet çalışması yapıyor. San Francisco, Seattle, Chicago ve New York"taki 300 restoranda test çalışması yapan global restoran zinciri, yıl sonuna kadar 6 bin yerde, Wi-Fi hizmetini başlatacak.
     <br/>
     <br/>
     NATO Zirvesi, kablosuz internet kurdurttu
     <br/>
     <br/>
     Kablosuz teknolojilerle ilgili faaliyet gösteren D-Link, NATO Zirvesi hazırlıkları kapsamında The President Hotel"de hot-spot hizmetini uygulamaya soktu. Belli bir alana frekans gönderilerek sağlanan Internet erişiminin halka açık alanlara sunulması olarak bilinen hot-spot hizmetinin uygulaması Pulse Bilgisayar tarafından gerçekleştirildi. Ethernet tabanlı D-Link DSA-3100 hot-spot ağ geçidi, mevcut genişbant internet bağlantısını aynı anda hem özel bir ağa hem de halka açık bir ağa paylaştırıyor. 250 hot-spot kullanıcı bilgisini veritabanında kaydedip yönetebilen sistem, 50 kullanıcıya eşzamanlı olarak kablosuz internet erişimi sağlayabiliyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11570), [web.archive.org (arşiv bağlantısı)](http://web.archive.org/web/20060226125647/http://www.aksiyon.com.tr:80/detay.php?id=11570)
