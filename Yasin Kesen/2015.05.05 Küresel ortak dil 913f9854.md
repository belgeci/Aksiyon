# Küresel ortak dil

*Yasin Kesen 2015.05.05*

<div class="pNewsDetailMainContent" itemprop="articleBody">
 <p>
  Kimi zaman bir gülümsemedir, birbirinin dilini bilmeyen iki insanın iletişim kurmasının yolu.
  <br>
   Kimi zaman gözyaşıdır.
   <br>
    Kimi zaman da el işaretleri…
    <br>
     Herkesin anlaşabildiği, yeni bir iletişim yolu daha var artık:
     <br>
      Selfie!
     </br>
    </br>
   </br>
  </br>
 </p>
 <p>
  Toplu ‘selfie’ çekileceği zaman, önceden konuşup anlaşmışçasına heyecanlı ve neşeli poz verilir akıllı telefona.
  <br/>
  Ne de olsa, yapılması gerektiği bellidir ‘selfie’ çağrısı yapıldığı zaman!
  <br/>
  Geçen yıl 86.sı düzenlenen Oscar Ödül Töreni’nde sunuculuk yapan Ellen DeGeneres’in çektiği selfie pozu, bu kelimenin tüm dünyaya yayılmasına vesile oldu.
 </p>
 <p>
  ‘Selfie’ kelimesi yeni bir terim değildi fakat birkaç gün içerisinde tüm dünyanın bildiği sihirli bir ortak kelime oluverdi!
  <br/>
  Her gün milyonlarca insanın yaptığı bir hareketti, kendi kendini çekmek. Ya da arkadaşlarıyla birlikte bir akıllı telefona bakarak fotoğraf çekilmek.
  <br/>
  Ellen bu hareketi Oscar Ödül Töreni’nde yapınca patladı gitti!
  <br/>
  Türk Dil Kurumu da kayıtsız kalmadı bu salgına.
  <br/>
  Hemen bir karşılık türetti selfie için: Özçekim!
  <br/>
  ‘Özçekim’ kelimesinin ne kadar yerleştiği konusu ayrı bir tartışma konusu...
  <br/>
  Selfie akımı, yepyeni ürünlerin piyasaya çıkmasına vesile oldu.
  <br/>
  Çeşit çeşit selfie çubukları, selfie çekmeyi kolaylaştıran geniş açılı lensler vesaire...
 </p>
 <p>
  Evet, selfie demişken! Bu küresel akım, geçen perşembe ABD Kongre Binası’nda kendini gösterdi. Hem de 150 ülkeden 2 bin 500 öğrencinin katıldığı 13. Uluslararası Dil ve Kültür Festivali kapsamında düzenlenen Türkçe Olimpiyatları’nın ABD Washington DC Etkinlikleri’nde!
 </p>
 <p>
  Etkinlik kapsamındaki bir program da ABD Kongre Binası’nda düzenlenmişti. Senatörler, Federal Milletvekilleri (Kongre Üyeleri) ve çok sayıda davetlinin iştirak ettiği özel program, küresel ortak dil olma yolunda ilerleyen Türkçemizin dünyaya tanıtılmasında önemli bir anlam taşıyordu. Bu tarihî etkinliğin organizasyonunu yürüten Hizmet Hareketi’nin küresel barışa katkı sağlamak için üstlendiği misyonu da unutmamak lazım elbette.
  <br/>
  İşte bu etkinlikte konuşmak için sahneye çıkan senatörlerden Thom Tillis’in ağzından çıkan ‘selfie’ sözü bir anda kahkahalara ve alkışlara neden oldu. Senatör Tillis’in tek bir kelime ile salondaki tüm davetlilerin ve öğrencilerin dikkatini toplaması, küresel ortak dilin önemini ortaya koyan önemli bir işaretti. ‘Selfie’ gibi herkesin sevdiği bir aktivite, küresel barışa katkı sağlayan bir organizasyonla birleşince daha da önem kazanmıştı.
  <br/>
  Tillis’in selfie girişimi, diğer senatör ve federal milletvekillerince devam ettirilince ortam iyice şenlendi. Herkesin anlamını bildiği tek bir kelime, bir anda salondaki öğrencilerle davetlilerin kaynaşmasına aracılık sağladı. Diyaloğun kapısı aralandı. Gülümsemeler ve tokalaşmalar birbirini takip etti. Herkesin gözlerinden okunan duygunun ‘küresel barış özlemi’ olduğunda şüphe yoktu.
 </p>
 <p>
  Sevgi ve barış esintisi, tek bir ortak kelime ile gelivermişti.
  <br/>
  Ortak kelimelerin çoğaldığını, hatta herkesin ortak dil olarak ‘Sevgi Dili Türkçeyi konuştuğunu düşünsenize...
  <br/>
  Tadından yenmez...
  <br/>
  Bir yanda bu güzel gelişmeler yaşanırken, bu bahar çiçeklerinin açmasına vesile olanların kökünün kazınmak istenmesi ise manidar...
  <br/>
  Pablo Neruda’dan bir cümleyle noktayı koyalım:
  <br/>
  “Bütün çiçekleri koparabilirsiniz ama baharın gelişini engelleyemezsiniz.”
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/kuresel-ortak-dil_550781), [web.archive.org (arşiv bağlantısı)](http://web.archive.org/web/20150716190231/http://www.aksiyon.com.tr/sosyal-evren/kuresel-ortak-dil_550781)
