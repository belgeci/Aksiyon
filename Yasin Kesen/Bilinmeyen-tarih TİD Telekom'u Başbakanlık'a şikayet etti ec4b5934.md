# TİD, Telekom'u Başbakanlık'a şikayet etti

*Yasin Kesen Bilinmeyen-tarih*

<div>
 <p>
  <font>
   Tüm İnternet Derneği (TİD), Türkiye"de internet kullanımını yaygınlaştırmak ve kullanıcılarının internetten azami faydayı sağlaması için alınması gereken önlemler konusunda Başbakanlık Başdanışmanı Nabi Avcı"ya bir rapor sundu.
   <br/>
   <br/>
   Türk Telekom"un Nisan ayında erişim ücretlerine yaptığı zamma tepki olarak başlatılan protesto kampanyasının ikinci adımı olarak Başbakanlık"a başvuran TİD, Telekom"un en kısa sürede liberalleşmesinin ve haksız rekabet ortamının kaldırılmasının şart olduğunu vurguladı.
   <br>
    <br>
     TİD"in Başbakanlık"a ilettiği raporda ele alınan konulardan ilki, 822"li hatlarla internete erişimin ücretsiz olması ile ilgiliydi. Bu talep raporda, "İnternet kullanımının oldukça fazla olduğu AB ülkeleri ve ABD"deki dağılımların tam tersinin uygulandığı ekonomik ve siyasi krizlerle boğuşan ülkemizde, bilgi açlığı çeken Türk halkının internetten en yüksek faydayı en ucuza sağlamasının yolları araştırılmalıdır" sözleriyle ifade edildi.
     <br>
      <br>
       Türkiye"de internet kullanım oranlarının artırılması yönünde gerekli tüm çalışmaları yapacaklarını kaydeden TİD Başkanı Emre Kurttepeli, "Zamları protesto amaçlı başlattığımız kampanyanın devamı niteliğinde hazırlanan bu rapor konuya gösterdiğimiz hassasiyetin bir işaretidir. Bilgi toplumu olma yolunda devletimizle ortak çözümler bulmayı hedefliyoruz" dedi.
       <br>
        <br>
         Raporda dile getirilen diğer talepler şöyle:
         <br/>
         <br/>
         - İnternet servislerinden, reklamından ve bilgisayar satışlarından KDV/KKDF alınmaması.
         <br/>
         <br/>
         - Eğitim sisteminin daha verimli çalışabilmesi için internetin en ücra köylere kadar ulaştırılması.
         <br/>
         <br/>
         - Türkçe içeriğin gelişmesi için teşvik altyapısı oluşturulması. İnternet"in Basın Kanunu kapsamından çıkarılması.
         <br/>
         <br/>
         - E-ticaretin yaygınlaştırılmasında önemli rol oynayacak elektronik imza yönetmeliğinin yürürlüğe girmesi.
         <br/>
         <br/>
         - Operatörlere açık olmayan KabloTV ve ADSL üzerinden verilen genişbant internet hizmetlerinin İnternet Servis Sağlayıcısı konumundaki firmalara açılarak yaygınlaştırılması ve internet üzerinden ses iletişimi (VOIP) servislerinde rekabeti teşvik edici uygulamaya geçilmesi.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 470 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2556), [web.archive.org (arşiv bağlantısı)](http://web.archive.org/web/20050222043724/http://www.aksiyon.com.tr:80/yazdir.php?id=2556)
