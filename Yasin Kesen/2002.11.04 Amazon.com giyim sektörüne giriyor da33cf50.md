# Amazon.com, giyim sektörüne giriyor

*Yasin Kesen 2002.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Online mağazacılığın efsane adresi Amazon.com, yeni bir kararla internet üzerinden elbise satmaya karar verdi. Geçen yıla kadar, tüm bilançolarında zarar açıklamasına rağmen borsa hisseleri yükselen Amazon.com, iki yıl önce de ani bir kararla oyuncak satışına başlamıştı. Toy R Us ile anlaşarak sanal oyuncak mağazasını faaliyete geçiren Amazon.com'un, şimdi de ülkenin önde gelen hazır giyim firmaları ile anlaşarak mağazaya yeni reyonlar ekleyeceği belirtiliyor.
  </font>
 </div>
 <div id="newsText">
  <font class="detail-text">
   Mağazacılığa ilk olarak kitap satışıyla giren Amazon.com, tüm dünya çapında marka bilinirliğini oluşturduktan sonra hediyelik eşya ve multimedya ürünlerin satışına da başlamıştı. Oyuncaktan sonraki hamlesi olan kıyafet satışında öncelikle Gap, Old Navy, Sears, Roebuck ve Nordstrom gibi mağazalarla işbirliğine gidilmesi bekleniyor.  Amazon.com ile giyim mağazalarının çalışma sisteminin daha çok promosyon tanıtımına dayalı olacağını açıklayan yetkililer, mağazaların sezonluk kataloglarını Amazon.com üzerinden yayınlayarak sipariş almayı hedefliyor.
   <br/>
   <br/>
   Amazon.com'un mevcut ürünlerin dağıtımını kendi lojistik sistemiyle hallettiğine değinen uzmanlar, elbise satışlarındaki lojistiğin ilgili mağazalar tarafından yürütülmesinin daha mantıklı olacağını ve Amazon.com'un da bu yolu tercih edeceğini belirtiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-11217-39-amazoncom-giyim-sektorune-giriyor.html), [web.archive.org (arşiv bağlantısı)](http://web.archive.org/web/20121226002017/http://www.aksiyon.com.tr:80/aksiyon/haber-11217-39-amazoncom-giyim-sektorune-giriyor.html)
