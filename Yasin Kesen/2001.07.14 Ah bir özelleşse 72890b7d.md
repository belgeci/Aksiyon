# Ah bir özelleşse

*Yasin Kesen 2001.07.14*

<div>
 <img border="0" src="/web/20020113132148im_/http://www.aksiyon.com.tr/yazar/yasinkesen.jpg"/>
 <p class="spot">
  Derviş ile Öksüz arasında siyaset düellolarına neden olan Telekom atamaları, vereceği krediyle tepemizde hükümran olan IMF'yi ürküttü. Sonrasında olan yine ne yazık ki hepimize oldu, dolar 100 bin lira daha çıkmış oldu.
 </p>
 <p class="metin">
 </p>
 <p class="metin">
  Yapısal değişiklik veya bence asıl anlamıyla kafasal değişikliklerin bir an evvel gerçekleşmesi şartını koyan IMF aslında şundan emin olmalı. Bu zihniyet ve yapı değişimlerini onlardan daha fazla şiddette talep eden Türk halkı.
 </p>
 <p class="metin">
  Mayıs ayı telefon faturalarını posta kutusundan alan herkes tahmin ediyorum ki şu sözleri sesli veya sessiz olarak dile getirmiştir. "Ah şu Telekom bir özelleşse de şu telefon faturalarımız her ay sebebini anlayamadığımız şekilde uçuk rakamlarla karşımıza çıkmasa..." Bunun daha ötesini bir arkadaşımla beraber gittiğimiz Telekom şubesinde yaşadık. Beklediğinin 3 katı bir fatura ile karşılaşan arkadaşım "Bari ayrıntı listesi alayım" dediği için Telekom veznesine müracaatta bulunduk. Lakin, birkaç sayfadan oluşan bir ayrıntı listesini almaktan anında vazgeçiverdik. Zira, uçuk faturalardan dolayı büyük bir ayrıntı listesi talebi hücumuna uğrayacağını tahmin eden Telekomcular ayrıntı listesi için de müthiş bir fiyat biçmişler. 6.420.000 TL... Bu rakamın belirlenmesinde veznedeki görevlinin payı da unutulmamış elbet. Bozuk para yokluğu gerekçesiyle para üstü eksik verilerek veznedarların da olağan 80 bin TL'lik payı gözetilmiş hani... Ayda bin kişi ayrıntı isterse veznedarın da avantadan bir 80 milyon daha geliri olacak... Ne de olsa benim memurum işini bilir...
 </p>
 <p class="metin">
  Her neyse sadece bir ayrıntıya takılmayalım.
 </p>
 <p class="metin">
  İnternet kullanımının kriz öncesine göre dörtte birine inmesine neden olan Telekom zamları en çok da internetçilerin "ah"ını alıyor. Batılı ülkelerde internet bağlantısı için telefon ücreti alınmazken bizde gün geçtikçe ciddi bir gelir kaynağı olarak dikkat çekiyor. Hal böyle olunca da bilgi toplumu olmak teşvik edileceği yerde bilgi toplumu olmaya çalışanların sömürülmesi ilk hedef haline geliyor...
 </p>
 <p class="metin">
  Bu haftalık bu kadar Telekom dırdırı yeter diyelim ve burdan IMF'lilere bir mesaj gönderelim:
 </p>
 <p class="metin">
  Telekom'un yapısal değişikliklerini ve özelleşmesini onlardan çok bizler sabırsızlıkla bekliyoruz!!!
 </p>
 <p class="metin">
 </p>
 <p class="arabaslik">
  Usa.net paralı oluyor!
 </p>
 <img border="0" src="/web/20020113132148im_/http://www.aksiyon.com.tr/2001/345/resimler/usa.jpg"/>
 <p class="metin">
  ABD'nin Kolorado eyaletinden idare edilen Usa.net web tabanlı e-mail servisi, reklam gelirlerinin masraflarını karşılamadığı gerekçesiyle paralı hale geliyor.
 </p>
 <p class="metin">
  5 yıl önce hizmet vermeye başlayan Usa.net, 4 milyonun üzerindeki kullanıcısına verdiği ücretsiz hizmeti Temmuz sonunda bitiriyor. Kullanıcıların bu hizmetten faydalanmaya devam edebilmeleri için 29.99 dolar ödemelerini talep eden Usa.net, bundan sonraki yeni kullanıcılarından da yıllık 49.99 dolar talep edecek.
 </p>
 <p class="metin">
  Usa.net'in ücretli hale gelmesinin diğer servis sağlayıcıları nasıl etkileyeceği konusunda henüz bir bilgi yok ancak, Yahoo Mail gibi birçok portalıyla eş zamanlı reklam yapan portalların böyle bir uygulamaya geçmeyeceğine kesin gözüyle bakılıyor. Sadece mail hizmeti vermedikleri için genel toplamda çok fazla hit alan Yahoo gibi siteler zaten hali hazırda gelirlerinin büyük kısmını reklamdan karşılıyor.
 </p>
 <p class="metin">
  Usa.net'in uygulaması belki bir kısım mail sitelerinin kapanmasının ilk adımını oluşturabilir. Bu yüzden Yahoo veya Hotmail gibi sitelerin mail hizmetini tercih etmekte fayda var...
 </p>
 <p class="metin">
 </p>
 <p class="arabaslik">
  Kore'de Sanal Üniversite rüzgarı
 </p>
 <p class="metin">
  Bir yıl önce sanal üniversitelerini hayata geçiren Kore'liler, sayıları 9'a varan sanal üniversiteler nedeniyle çeşitli kutlamalar yapmaya hazırlanıyor.
 </p>
 <p class="metin">
  6670 öğrenciye ulaşan sanal üniversiteler, özellikle derse devam edemeyecek nitelikteki öğrenci adaylarının ilgisini çekiyor. Hukukçular, iş adamları gibi yoğun çalışan kesimin daha çok ilgilendiği sanal üniversiteler, getirisi yönüyle de Kore'lilerin yüzünü güldürüyor. Ortalama 250 dolar ilk kayıt ücreti alan üniversiteler, ders kredisi başına da ortalama 50 dolar ücret alıyor.
 </p>
 <p class="metin">
  Sanal Kore Üniversiteleri ile ilgili bilgi için şu sitelerden geniş bilgi alabilirsiniz:
 </p>
 <p class="metin">
  www.baeoom.com
 </p>
 <p class="metin">
  www.ajou.ac.kr
 </p>
 <p class="metin">
  www.credu.com
 </p>
 <p class="metin">
  www.snu.ac.kr/engsnu
 </p>
 <p class="metin">
  www.hanyang.ac.kr/english
 </p>
 <p class="metin">
 </p>
 <p class="arabaslik">
  Haftanın Cihannet sorusu
 </p>
 <p class="metin">
  Pixel ne demektir?
 </p>
 <p class="metin">
  Sorumuzun doğru cevabını gönderenlerden 2 kişi birer aylık Cihannet İnternet Paketi kazanacak.
 </p>
 <p class="metin">
  Cevaplar cnet@cihannet.com adresine gönderilecek.
 </p>
 <p class="metin">
  Son cevap gönderme tarihi 20 Temmuz Cuma günüdür.
 </p>
 <p class="metin">
  Kazananlar 21 Temmuz'da bu sayfadan ilan edilecektir.
 </p>
 <p class="metin">
 </p>
 <p class="arabaslik">
  NTFS: PDF: Portable Document Format : Acrobat Reader programı ile okunabilen dosyaların genel adı. Dökümanların sunumunun yapılmasında tercih edilen yöntemlerden biri.
 </p>
 <p class="metin">
 </p>
 <p class="arabaslik">
  HaberSaglik.com
 </p>
 <p class="metin">
  Sağlık dünyasından haberleri yayınlamak üzere, konunun uzmanlarının birleşerek yayınladığı HaberSaglik.com sitesi, özellikle doktorların ilgisini çekiyor.
 </p>
 <p class="metin">
  Güncel sağlık haberleri bölümünde ilginç sağlık haberleri yayınlanıyor. Sektörden bölümünde ise, tıp sektöründen, hastanelerden haberlere yer veriliyor. Yeni açılan hastaneler, hastanelerdeki yeni yatırımlar ve yabancı ülkelerdeki gelişmeler bu bölümde yayınlanıyor.
 </p>
 <p class="metin">
  Basından başlığı altında ise, gazetelerde yayınlanan sağlık haberleri ve linkleri yer alıyor. Teknoloji sayfasında ise, bakterilerden yeni gözlük tiplerine stres düşmanı eldivenlerden lazerle tedavi teknolojisine kadar değişik gelişmelere yer veriliyor.
 </p>
 <p class="metin">
  Araştırmalar sayfasında tıp dünyasında devam eden bilimsel araştırmalar ve çalışmalardan bahsediliyor.
 </p>
 <p class="metin">
 </p>
 <p class="arabaslik">
  zirzop.com
 </p>
 <p class="metin">
  İsmiyle faaliyeti arasında ilişki kurmakta zorlandığım Zirzop.net aslında bir açık artırma sitesi.
 </p>
 <p class="metin">
  ABD'de müthiş ilgi gören açık artırma sitelerinin benzerlerini üretmeye çalışan girişimcilerin güzel çalışmalarından birisi. Ubid.com, Ebay.com gibi ABD'li sitelerin çalışma şekline benzeyen uygulamaları nedeniyle bu tip sitelerin bizde de tutması, tüketici lehine bir gelişme olacak...
 </p>
 <p class="metin">
  Bilgisayar, antik eşya, emlak, ev eşyası, kitap, film, müzik, koleksiyon, hobi, eğlence, spor, müzik aletleri, saat, takı, tatil, taşıt, büro malzemesi, ve hi-fi elektronik cihazlar gibi değişik kategorilerde yüzlerce ürün açık artırma usulü satılmak için müşterilerini bekliyor.
 </p>
 <p class="metin">
  Forum, eğlence ve magazin sayfaları ise, site ziyaretçileriyle interaktif iletişim sağlanmasına aracı oluyor.
 </p>
 <p class="metin">
 </p>
 <p class="arabaslik">
  Chefim.com
 </p>
 <p class="metin">
  "En leziz yemek portalı" sloganı ile yemek siteleri arasına katılan Chefim.com, Netbul.com tarafından yayınlanıyor. Hoş bir tasarım ile ziyaretçilere sunulan sitede Türk ve Dünya mutfağından yemek tariflerinin yanısıra yemek hazırlamakta faydalanılacak "püf noktalar" da bulunuyor.
 </p>
 <p class="metin">
  Diyet özel, vejeteryan özel ve özel mönüler bölümleri, belirli bir program dahilinde yemek hazırlayanların ilgisini çekiyor.
 </p>
 <p class="metin">
  Tatlı sohbet, yemek defteri, mutfak ekonomisi, chef'in sözlüğü, chef'inize sorun ve günün menüsü bölümleri ise, fazla vakti olmayanlar ile yemek hazırlamayı yeni öğrenenler için faydalı bilgiler sunuyor.
 </p>
 <p class="metin">
  Tatların öyküsü, yemek edebiyatı, sofra kılavuzu, mutfak dekor ve leziz mekanlar bölümleri ise damak tadı ile yakından ilgilenenlere hitap ediyor.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  http://wallpapers.pozitif.net
 </p>
 <p class="metin">
  Bilgisayarınız için duvar resimleri
 </p>
 <p class="metin">
 </p>
 <p class="metin">
  www.gfx-design.net
 </p>
 <p class="metin">
  Photoshop, grafik tasarım dersleri
 </p>
 <p class="metin">
 </p>
 <p class="metin">
  www.grafik-tr.com
 </p>
 <p class="metin">
  Grafik tasarım sitesi
 </p>
 <p class="metin">
 </p>
 <p class="metin">
  www.pamukcuce.com
 </p>
 <p class="metin">
  Pamuk prenses ve yedi cüceler
 </p>
 <p class="metin">
 </p>
 <p class="metin">
  www.sohbetodasi.com
 </p>
 <p class="metin">
  Chat, sohbet sitesi
 </p>
 <p class="metin">
 </p>
 <p class="metin">
  www.dansmuzik.com
 </p>
 <p class="metin">
  Müzik dünyasından haberler
 </p>
 <p class="metin">
 </p>
 <p class="metin">
  www.studyoimge.com
 </p>
 <p class="metin">
  Müzik ve kitap portalı
 </p>
 <p class="metin">
 </p>
 <p class="metin">
  www.x-ist.com
 </p>
 <p class="metin">
  Müzik dünyası, konserler
 </p>
 <p class="metin">
 </p>
 <p class="metin">
  www.bergamaturkey.com
 </p>
 <p class="metin">
  Bergama ile ilgili bilgiler
 </p>
 <p class="metin">
 </p>
 <p class="arabaslik">
  INBOX'A GELENLER: Metin Özer, Ayhan Gürsoy, Emin Murat, Sinan Sayılır, ismail Üstün, Talha Dönmez, Demet Yeğin, Eda, Sibel Oral, Erkam Kutlutaş, Salih Döğenci, Ahmet Gemici, Ahmet Uzun, Hasan Bet, Mustafa Eşgin.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020113132148/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/sanalpark/1.htm), [web.archive.org (arşiv bağlantısı)](http://web.archive.org/web/20020113132148/http://www.aksiyon.com.tr:80/2001/345/sanalpark/1.htm)
