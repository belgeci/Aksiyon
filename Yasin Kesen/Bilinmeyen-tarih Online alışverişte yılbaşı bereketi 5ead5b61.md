# Online alışverişte yılbaşı bereketi

*Yasin Kesen Bilinmeyen-tarih*

<div>
 <p>
  <font>
   İnternet kullanıcılarının online mağazalardan alışverişi tercih ettiği özel zamanlar var. Evlilikler, okul alışverişleri, hediyelik alışverişleri gibi özel zaman alışverişlerinde en büyük yeri yılbaşı alışverişlerinin aldığı istatistiklerin sonucu.
   <br/>
   <br/>
   İstatistiklere göre 2000 yılbaşı alışverişlerinde 38 milyon online sipariş ve 3.75 milyar dolarlık ciro gerçekleşmiş. Bu yılki aynı dönemde ise %60’lık artışla 52 milyon sipariş ve 6 milyar dolarlık ciro gerçekleşmiş. Rakamlar istatistikleri değerlendiren firmalara göre değişebiliyor. Bir başka analiz firmasına göre ise geçen yılın cirosu 4.2 milyar dolarken bu yıl 8.7 milyar dolar olarak gerçekleşmiş.
   <br>
    <br>
     Online satışlardaki toplam tutarı net olarak hesap etmek milyonlarca online mağaza düşünüldüğünde zaten pek mümkün görünmüyor. Bu yüzden de yapılacak olan değerlendirme cironun ne kadar gerçekleştiği değil de aynı kuruluşun değerlendirdiği istatistikler ve artış oranları...
     <br>
      <br>
       Online mağazacılık danışmanlarının bu artış oranları için değerlendirmeleri ise en dikkat edilmesi gereken konu. Siparişlerin tam ve zamanında teslim edilmesi müşteri sayısının, siparişin ve bir defada yapılan satış toplamının yükselmesinin ana etkenleri. Satış sonrası müşteri hizmeti de satışı artıran etkenlerden.
       <br>
        <br>
         2000 yılbaşında siparişlerin zamanında teslim oranı %74’lerde iken bu rakam 2001 yılbaşında %88’lere tırmanmış. Bu yükselme, online mağazalara olan güvenin artması ve gelecek özel günlerde müşteri kitlesinin büyük oranda korunması anlamına geliyor.
         <br/>
         <br/>
         Satışı yapılan ürünlerde en büyük artış %277 ile bahçe ürünlerinde (yılbaşı ağacı nedeniyle olsa gerek), %158 ile oyuncakta ve %77 ile yiyecek—içecekte gerçekleşmiş. Satışının artması beklenen ürünlerle ilgili özel kampanyalar ve reklam çalışmaları yapılarak bu başarının önü daha da açılmış.
         <br/>
         <br/>
         Türkiye merkezli hizmet veren online mağazalarında satışların ne oranda gerçekleştiğine dair henüz istatistik tutan da, açıklama yapan da yok. Hatta aslında medya gruplarının elinde olanlar haricinde reklamı yapılan site de hiç yok. Bizdeki e-mağaza sahipleri dükkanları açıp koltuklarına oturmuş köşeyi dönecekleri günü bekliyor. Sadece bekliyor...
         <br/>
         <br/>
         Elin Amerikalısı gelip buraya online mağazalar açana kadar inşaallah birileri bu derin uykudan uyanmayı başarır...
         <br/>
         <br/>
         YK
         <br/>
         <br/>
         Medya internete taşınıyor
         <br/>
         <br/>
         2000 yılı içinde Türkiye’de dikkatleri en çok çeken siteler medya siteleri oldu. Medya sitelerinden kastımız online haber siteleri, yani klasik medya kuruluşlarının web siteleri değil de “Yeni Medya” diye adlandırılan yapılanmaların web siteleri.
         <br/>
         <br/>
         Sözkonusu yeni medya sitelerinin en büyük özelliği ise her defasında ortaya klasik medyada yer almayan şüpheli mevzuları gündeme getirmeleri. Bu mevzuların her platformda tartışılması ise bu sitelerin her zaman gündemde kalmalarına temel oluşturdu.
         <br/>
         <br/>
         www.medya—turk.com adresi altında iki dilde hazırlanan Türk Medyası sitesi, yeni medya ile klasik medyayı bir havuza toplayan çalışma. www.mediaturkey.com ise Türkçe sitenin yönlendiği adres. Sitede medyadan spot haberler aktarılıyor, televizyon, basın, radyo, sinema, outdoor, yeni medya başlıkları altında da değişik sitelere linkler veriliyor.
         <br/>
         <br/>
         Medya meraklılarının ilgisini çekecek bir site.
         <br/>
         <br/>
         Bebeklere müjde!
         <br/>
         <br/>
         Aslında bu müjde bebek sahibi ailelere. Bebekler ve küçük çocuklarla ilgilenmede zaman zaman tavsiyelere ihtiyaç duyan ebeveynler kendilerine rehberlik edecek kaynak bulmada zorlanabiliyorlar. Elinin altında internet olanlar da genelde yabancı dile takıldıkları için çocuk sitelerinden faydalanamıyorlar.
         <br/>
         <br/>
         www.bebeksitesi.com, bebek bakımında internetten de faydalanmayı düşünenler için rengarenk bir site. Ziyaretçisini güzel dileklerle karşılayan sitenin ana sayfasında hergün farklı bir “Günün Sözü” de yayınlanıyor. Siteye yeni eklenen konularla ilgili duyurular da “Günün Sözü”nün altında yer alıyor.
         <br/>
         <br/>
         Sitenin ana bölümleri ise sırasıyla; bebek istiyoruz, bebek yolda, doğum, bebek geldi, bebek emekliyor, uzmanına soralım, güncel haberler, babanın hamileliği ve bebeğimizin bakımı. Diğer bölümler ise doğum hesabı, isim bankası, eğlence, bebek müjdesi, aktüalite, lak lak odası ile forum.
         <br/>
         <br/>
         İsim bankasından hem yeni doğacak çocuklara isim seçilebiliyor hem de isimlerin anlamları öğrenilebiliyor. Eğlence sayfasında ise küçük çocuklar için oyunlar (karpuz vurma, kediler, ördekler, tetris, simit, amiral battı, adam asmaca gibi), bilgisayarınız için duvar resimleri, fıkralar ve ekran koruyucuları yer alıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13500), [web.archive.org (arşiv bağlantısı)](http://web.archive.org/web/20050222151432/http://www.aksiyon.com.tr:80/yazdir.php?id=13500)
