# You've got sp@m!

*Yasin Kesen Bilinmeyen-tarih*

<div>
 <p>
  <font>
   İnternet kullanımı hızla ilerliyor fakat interneti sevimsiz reklamlara alet eden kitle daha hızlı çalışarak güç dengesini değiştirdi. Dünya üzerindeki internet altyapısının üçte ikisi, spamcıların işgali altında"
   <br/>
   <br/>
   İnternetin günlük hayatımıza girip birçok alanda kullanılmasıyla birlikte, internetle ilgili sinema filmleri de çekilmeye başlamıştı. Bunlardan en fazla popüler hale geleni, 1998 yılında Tom Hanks ve Meg Ryan"ın başrollerini paylaştığı "You"ve Got Mail" filmiydi. "Mesajınız Var" adı film, sanal dünyada başlayan bir aşk hikayesini anlatıyordu. Haziran 2003"ten beri internet analistlerinin en çok başını ağrıtan spam yani e-mail hesabımıza istemediğimiz halde misafir olan mesajlar yüzünden çok yakında başlıktaki ismi taşıyan bir "korku" filmini izlersek hiç şaşırmayacağız. Böyle bir film çekilirse, elbette en büyük beklenti, spam maillerden nasıl kurtulabileceğimizi de göstermesi olacak!
   <br>
    <br>
     Her gün e-posta kutularımızı şişiren spam maillerden kurtulmak için kullanmadığımız filtre ya da anti-spam uygulaması kalmadı. Yoğunlaşan spam mailler için teknoloji firmaları da çözümlerini yeni yeni üretmeye başladı. Fakat bu teknolojiler, e-maillerle ilgili dünya çapındaki standartlar oturmadığı için henüz beklenen başarıyı yakalayamıyor. Ücretsiz e-mail hizmeti veren siteler de son aylarda spam maillerin oluşturduğu yoğun trafik nedeniyle kilitlenme noktasına geldi. Ya teslim bayrağı çekip, bu işi yapamıyoruz, pes ettik diyecek ya da kendileri de spamlara karşı teknoloji üretecekler.
     <br>
      <br>
       Beş yıl önce hızla çoğalan ücretsiz e-mail servislerinin birçoğuna havlu attıran spamlar, şimdilerde dünya çapında en fazla kullanıcıya sahip Yahoo ile Hotmail"in başını ağrıtıyor. Hotmail ve Microsoft"un e-güvenlik çalışmalarına önem vermeye başlaması, virüs ve spamları büyük ölçüde azalttı. Aradaki rekabet nedeniyle Yahoo da sıkı önlemler almak zorunda kaldı. Hatta bir adım daha ileri giderek, tüm internet şirketlerini, geliştirilen yeni standartları uygulamaya davet etti. Gönderilen e-maillerin üçte ikisinin spam mail olduğunu dikkate alan internet şirketleri, spam maillerden kurtulup bağlantı hızlarını yeniden yükseltebilmek için DomainKeys adı verilen uygulamayı merakla izlemeye başladı.
       <br>
        <br>
         Yahoo tarafından geliştirilen DomainKeys uygulaması, gönderilen her e-maili şifreleyerek gönderecek ve bu şifreler karşı taraftan onay alabilirse ilgili hesaba teslim edilecek. Aksi takdirde ulaştığı mail sunucu tarafından bloke edilecek.
         <br/>
         <br/>
         Kurulacak olan şifreleme sistemi, e-mail kullanıcı tarafından ya da kullandığı e-mail programı tarafından görülemeyecek ve dolayısıyla şifreleme sistemine müdahale edilemeyecek. Bu sistemi sadece e-mail sunucu üzerine kurulacak özel yazılım tanıyabilecek.
         <br/>
         <br/>
         "Spam"la mücadele eden internet şirketlerinden AOL (America Online), günde 2,5 milyar spam maili bloke ettiğini açıklayarak uygulamaya destek verdi. EarthLink ve Microsoft da yeni standartları destekleyenler arasında. DomainKeys adı verilen sistemle, kredi kartı bilgisi toplayan, dialer türü program dağıtan ve şifre bilgisi isteyen asılsız mailler son bulacak. Bu tür mailleri gönderen adresler "fiş"lenecek ve gelecekte gönderecekleri muhtemel duyurular da engellenmiş olacak.
         <br/>
         <br/>
         Kurumsal web sunucular için e-mail sunucu yazılımı geliştiren Sendmail firmasının da yeni standartlara destek vereceği açıklandı.
         <br/>
         <br/>
         İşte "spam" hakkında bazı gerçekler:
         <br/>
         <br/>
         Spam mailler (mesai kaybı, yükselen internet bağlantı maliyetleri ve donanım giderleri olarak) dünya çapında yıllık 20 milyar dolarlık bir kayıp oluşturuyor.
         <br/>
         <br/>
         Kişi başına düşen yıllık spam mail sayısı 1999"da 40"a ulaştığında 2005 için toplam 1600 öngörülüyordu. Bu tahmin 2004 itibariyle geçersiz hale geldi. Bir kişiye ayda 1000"den fazla spam geliyor.
         <br/>
         <br/>
         2003 Haziran itibariyle, spam e-mail sayısı, normal e-mail sayısını geçti.
         <br/>
         <br/>
         Gönderilen her 3 e-mailden 2 tanesi "spam" niteliğini taşıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1126 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11504), [web.archive.org (arşiv bağlantısı)](http://web.archive.org/web/20050221154153/http://www.aksiyon.com.tr:80/yazdir.php?id=11504)
