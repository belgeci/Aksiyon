# Maksat, reklam olsun...

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20031129130139im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031129130139im_/http://www.aksiyon.com.tr/resim/460/76.jpg" vspace="5"/>
  </p>
 </font>
 <font class="content">
  İstanbullu, gerçek anlamda e-belediye çalışmalarının gerçekleşmesini beklerken, İGDAŞ'ın dar bir kitleye hizmet verecek kablosuz internet yatırımına girişmesi tepki topladı...Yerel seçimler yaklaştıkça belediye başkanları da farklı alanlarda projelere imza atmaya başladı.
 </font>
 <p>
  <font class="content">
   Daha düne kadar internete dayalı yatırımların hiçbirine sahip çıkmayan, ilgi bile göstermeyen birçok belediye başkanı, şimdilerde web sitesi yaptırmak, e-belediye şovu yapmak derdinde. Web sitesi ve e-belediye basamaklarını daha önce tırmanmaya başlamış olanlar ise, reklam maksatlı olduğu apaçık projelerle kamuoyunun önüne çıkıyor.
   <br/>
   <br/>
   Geçtiğimiz hafta, İstanbul Büyükşehir Belediyesi’ne bağlı kuruluşlardan İGDAŞ’ın öncülüğünde, Koç.net ve Cisco’nun teknolojik desteğiyle Beyoğlu’nda kablosuz internet altyapısı kuruldu. İstiklal Caddesi boyunca açık alanlardan, kafelerden ya da herhangi bir başka noktadan, mobil cihazlar, dizüstü bilgisayarlar veya PDA (el bilgisayarı) ile isteyen herkes internete kablosuz olarak bağlanabilecek.
   <br/>
   <br/>
   Projeyle, Taksim başlangıcından Galatasaray Lisesi’ne kadar olan bölümde oluşturulan Kablosuz Bağlantı Noktaları sayesinde, kablosuz internet erişim alanı kurulmuş oldu. Böylece cadde boyunca herhangi bir noktadan, internete kablosuz cihazlarla bağlanmak mümkün hale geldi. Artık İstanbullular ve Beyoğlu’nu ziyaret eden yerli ve yabancı turistler Beyoğlu keyfini, kahvelerini içerken internette gezinerek artırabilecekler, toplantılarına hazırlık yaparken hem bilgisayarlarıyla internette çalışıp hem de yemeklerini yemenin rahatlığını yaşayacaklar.
   <br/>
   <br/>
   Genişbant adı verilen 11 Mbit’lik yüksek kapasiteli erişim altyapısı için abonelik ve kullanım ücreti de gerekmiyor. Sınırsız hareket imkanı sağlayan proje, bu tür cihazlara sahip çok az kullanıcı olması nedeniyle bir süre atıl durumda kalacak gibi görünüyor.
   <br/>
   <br/>
   Türkiye’de ilk olarak bilişim fuarları, havaalanı ve seçkin otellerde uygulanmaya başlanan bu teknolojinin şehrin göbeğinde, tarihi değeri bulunan bir bölgede gerçekleştirilmesi güzel bir düşünce. Ancak, İGDAŞ gibi ana konusu “doğalgaz dağıtımı” olan bir kuruluşun bu projeye öncülük etmesi sırıtıyor.
   <br/>
   <br/>
   New York, Londra ve Paris’ten sonra İstanbul’da uygulamaya konulan kablosuz internet projesinin tanıtımında konuşma yapan İstanbul Büyükşehir Belediye Başkanı Ali Müfit Gürtuna ve İGDAŞ Genel Müdürü Süreyya Polat, yeni teknolojilere kısa zamanda adapte olan gençlerin bu sistemi en fazla kullanan kitle olmasını umduklarına değindiler. Yani bu proje ile genç kitlenin oylarını hedeflediklerini belli etmiş oldular.
   <br/>
   <br/>
   ‘E-devlet yolunda e-belediyeler kurma’ söyleminin kullanıldığı projenin e-devlet ya da e-belediye ile bağdaşan bir yönü olmadığı apaçık ortada olmasına rağmen bu şekilde sunulması, projeyi izleyen çevreler tarafından ‘seçim yatırımı’ olarak yorumlandı. İstanbulluyu e-devlete yaklaştırmak isteyen İstanbul Büyükşehir Belediyesi’nin bu amaç doğrultusunda yapması gereken en iyi uygulama şehrin yoğun bölgelerinde muhtelif yerlere ‘köşk’ler yerleştirmek olurdu. Bilişim haftası boyunca İstiklal Caddesi’ne yerleştirilen köşklerden bilgi edinen halk, bu tür uygulamaların yaygınlaşmasından daha fazla istifade edebilirdi. Fakat, çok sınırlı sayıda İstanbullunun faydalanacağı kablosuz internet sistemi, maliyet açısından dikkate alındığında, internet servis sağlayıcısı pozisyonundaki şirketler ya da telekom operatörleri öncülüğünde kurulmalıydı. Ticari olarak hizmete sunulabilecek böyle bir projenin bedeli de İstanbul halkının sırtına yüklenmemiş olurdu.
   <br/>
   <br/>
   Yatırımın İGDAŞ gibi internet ile hiç ilişkisi olmayan bir belediye kuruluşu tarafından yapılması, yaklaşan belediye seçimleri, transfer görüşmeleri ve ağzı iyice açılan belediye kesesi hatırlandığında sadece ve sadece “reklam” amacı güdüldüğünü gösteriyor.
   <br/>
   <br/>
   Web siteleri yetersiz kalıyor
   <br/>
   <br/>
   İstiklal Caddesi’ne kablosuz internet sistemi kuran İstanbul Büyükşehir Belediyesi’nin başta İGDAŞ olmak üzere diğer tüm kuruluşlarının web siteleri, e-belediyeye ulaşmak isteyenlere yeterli derecede hizmet veremiyor.
   <br/>
   <br/>
   İlk olarak Prof. Dr. Veysel Eroğlu’nun İSKİ Genel Müdürlüğü döneminde başlatılan e-tahsilat hizmeti, aradan geçen zamana rağmen bir türlü düzene girmedi. Özellikle faturaların son ödeme günlerinde kilitlenen siteler nedeniyle, birçok vatandaş bankalarda kuyruk beklemek zorunda kalıyor. Yaygınlaşan internet ve kredi kartı kullanımı ile aynı hızı yakalayamayan e-İstanbul projeleri, belediye kaynaklarının plansız biçimde tüketilmesi nedeniyle diğer kentlere öncülük edemiyor.
   <br/>
   <br/>
   İGDAŞ, İSKİ ve İDO başta olmak üzere belediyeye bağlı birçok kuruluşun web sitesi ilk yapıldığı haliyle sürdürülüyor. Değişen web teknolojilerine dayalı gelişim gösterilemiyor. Büyükşehir’in web sitesi olan www.ibb.gov.tr’de de tüm belediye hizmetlerine yönelik ortak bir e-tahsilat noktası oluşturulmuş değil. İstanbullu, faturalarını ödemek için tüm siteleri tek tek dolaşmak zorunda kalıyor. Birçok gelişmiş ülkede herkesin cebinde bulunan telefonlar birer ödeme noktası haline getirilmişken, büyükşehir belediyelerinin bu tür bir uygulamaya start vermemesi şaşkınlığa neden oluyor.
   <br/>
   <br/>
   Akıllı duraklar akılları karıştıracak
   <br/>
   <br/>
   Bilişim fuarında tanıtımı yapılan akıllı durak sistemi için kullanılan kablosuz iletişim sisteminin, proje uygulamaya geçtiğinde bir kaos oluşturması bekleniyor. İzin verilen frekanslar dışına çıkılarak hazırlanan projenin gerçekleşmesi durumunda, dünyanın en büyük metropollerinden İstanbul’da ciddi bir frekans karmaşası yaşanabileceği söyleniyor. Duraktan geçecek otobüslerle ilgili mesafe ve süre bilgisi verecek olan sistem, internet üzerinden bilgi alınmasına da imkan sağlayacak. Toplu taşıma sistemi ile ulaşım sağlayan kitlelere büyük rahatlık sağlayacak olan sistemin izin verilen frekans dışına çıkılacak şekilde projelendirilmesine ise anlam verilemiyor. Frekans karmaşasının gerçekleşmesi durumunda zorunlu olarak altyapının yenilenmesi gerekeceğine işaret eden telsiz uzmanları seçime yönelik reklam kampanyaları nedeniyle aceleye getirilen projelerin büyük israfa yol açabileceğine dikkat çekiyor.
   <br/>
   <br/>
  </font>
 </p>
</div>


## Yorumlar

### Hakan Selim, 08-Ekim-2003
> İGDAŞ a Tebrikler: 
> Türkiye için önemli bir teknolojik yenilik olan bu sistemi yapmaları için İgdaşı tebrik etmek lazım. Bu yazınızı hiç hoş bulmadım. İlgili şirketlerin web sayfalarını da sürekli kullanıyorum. Sizin web sayfanızdan bile çok daha güzel, ayrıca her ay ödemelerimi de ilgili sitelerden kredi kartı ile yapmaktayım.

### HAMİT YAZ, 06-Ekim-2003
> İSTİKRARI HAZMEDEMİYORLAR: 
> BU ÜLKEDE  İSTİKRARI HAZMEDEMEYEN ÖYLE ÇEVERELER VAR Kİ BUNLAR ANLATILMAKLA BİTMEZ.BİZ TOPLUM OLARAK GEÇMİŞE BAKAN GÖZÜMÜZ  GÖRMÜYOR. GEREK BÖLGENİN BİR GEÇİŞ NOKTASI OLUŞUNDAN GEREK STRATEJİK KONUMUNDAN CUMHURİYETİMİZİN KURULUŞUNDAN BERİ BU ÜLKE ÜZERİNDE HEP OYUN OYNANAN BİR COĞRAFYA OLMUŞTUR. VE BU TARİHİMİZDEN ŞU ANA DEK SÜREGELMEKTE OLAN ULUSAL BİR SORUNDUR. İLK İKTİDARLARDAN ŞU ANA DEK BU MİLLET HEP EZİLMİŞTİR,VE EZİLMEYE MAHKUM BIRAKILMIŞTIR,YALNIŞ VE KÖHNE EKONOMİK VE SİYASİ POLİTİKALAR SEBEBİYLE.SENE 1978 BAŞBAKAN ECEVİT.DIŞRDA UN VE YAĞ KUYRUKLARI EKMEK KUYRUKLARI.MİLLET AÇLIKTAN KIVRANIYOR. VE SENE 1998.YİNE BAŞAKAN ECEVİT.YİNE KITLIK YİNE ZAMLAR.. MİLLETİMİZ GEÇMİŞİNDEN DERS ALMIYOR.VE BU SIKINTILARI CEKMEYEDE MÜSTEHAKTIR. AKLILLI DAVRANAN ,MİLLİ VE AHLKİ DEĞERLERİNE DEĞER VEREN VE UZAK GÖRÜŞLÜ OLAMADĞI SÜRECE BU ŞEKİLDE EZİLMEYE MAHkUM KALACAKTR.ŞUAN ÜKLE İSTKRARI YAKAMIŞ DURUMDA .BUNU HAZMDMEYNLER YİNE DEVREDE hamityaz@mynet.com

Kaynak: [www.aksiyon.com.tr](http://www.aksiyon.com.tr:80/detay.php?id=3023&yorum_id=322), [web.archive.org (arşiv bağlantısı)](http://web.archive.org/web/20031129130139/http://www.aksiyon.com.tr:80/detay.php?id=3023&yorum_id=322)
