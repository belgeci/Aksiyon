# Durmak yok, yatırıma devam!

*Yasin Kesen 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Genel seçim hengâmesi nihayet sona erdi. İkinci AK Parti dönemi de halkın onayıyla tescillenmiş oldu. Seçim öncesinde piyasalara tedirginlik veren bütün olumsuz senaryolar, gerçekleşmeden tarih oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111021211im_/http://www.aksiyon.com.tr/resim/660/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cumhurbaşkanı seçiminde çıkması muhtemel 367 krizi de Milliyetçi Hareket Partisi lideri Devlet Bahçeli’nin olgun tavrıyla bertaraf edilmiş oldu. Bundan sonra Türkiye’nin önünde sadece yerine getirmesi gereken ödevler kaldı. Hızla yerine getirilmesi gereken reformlar ve ekonomik refahın yükseltilmesi için gece gündüz çalışmak…
   <br>
    <br>
     Türk Sanayicileri ve İşadamları Derneği (TÜSİAD) Başkanı Arzuhan Doğan Yalçındağ’ın geçen hafta içinde açıkladığı "yeni hükümetten beklentiler" listesi oldukça anlamlı. İlk 180 günde tamamlanması gereken ekonomik önlemler ve reformlar paketi, Türkiye’nin gelecek yıllarda rahat etmesini sağlayacak bir tablo ortaya çıkarabilir. Kamuoyunun desteği zirvedeyken Avrupa Birliği uyum yasalarına öncelik vermek ve sosyal güvenlik reformunu geciktirmeden ele almak, bundan sonra yapılacak olan reformlarda iktidarın elini güçlendirecek.
     <br/>
     <br/>
     İş dünyası da bu süreçte üzerine düşeni yerine getirmeye hazır bir görüntü veriyor. Ancak, ülkenin daha büyük sıçrama yapabilmesi adına korkmadan yatırım yapmak için biraz daha cesarete ihtiyacı da yok değil iş dünyasının. Türk ekonomisinin dalgalı dönemlerindeki gibi parayı faize değil, yatırıma aktarmak için altın bir fırsat daha çıkmış görünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28010), [web.archive.org (arşiv bağlantısı)](http://web.archive.org/web/20071111021211/http://www.aksiyon.com.tr/detay.php?id=28010)
