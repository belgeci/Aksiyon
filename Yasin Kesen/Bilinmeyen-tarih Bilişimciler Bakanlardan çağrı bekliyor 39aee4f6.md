# Bilişimciler Bakanlardan çağrı bekliyor

*Yasin Kesen Bilinmeyen-tarih*

<div>
 <p>
  <font>
   Bilişime verilebilecek destek konusunda en etkili bakanlar olarak Ulaştırma Bakanı Binali Yıldırım, Sanayi ve Ticaret Bakanı Ali Coşkun ve Devlet Bakanı Kürşat Tüzmen’in, en kısa zamanda sektör temsilcileri, bilişim uzmanları ve bilişim yayıncıları ile bir araya gelerek hem sorunları hem de beklentileri tartışmak üzere toplantı yapması bekleniyor
   <br/>
   <br/>
   Türkiye’de bilişim çalışmalarının ilerlemesinin önündeki en büyük engel olan yüksek maliyetler konusunda sektör ve kullanıcılar, acil çözüm bekleyişinde. Gerek bilgisayar sahibi olmak, gerekse araştırma merkezlerine ve eğitim kurumlarına, gelişmiş donanıma sahip bilgisayar sistemleri kurmak isteyenlerin hevesini yarım bırakan yüksek KDV oranının indirilmesi konusunda, ilgili bakanlıkların kısa zamanda düzenleme yapması bekleniyor.
   <br>
    <br>
     Aynı şekilde, interneti en pahalı ücretlerle kullanan ülkelerden biri konumunda bulunan ülkemizde, ekonomik krizle birlikte üçte bire inen internet kullanımının yeniden yaygınlaşabilmesi için internete erişim sağlayan Türk Telekom’un fiyatlarında ciddi bir düzenleme yapması bekleniyor. Konuşma ücretlerinde yapılan fiyat indirimi haricinde bir düzenleme gerektiren internet bağlantı hizmetlerinin dönemlik sabit ücretler şeklinde ayarlanması beklentisi hakim. Telekom hizmetlerinden alınan KDV’nin yüksek olmasının da bu alandaki çalışmaları baltaladığı ise tüm kullanıcıların şikayet ettiği bir gerçek.
     <br>
      <br>
       Çözüm bekleyen çalışmalar arasında, seçimden kısa bir süre önce iptal edilen Telekom ihaleleri de bulunuyor. Özellikle, hızlı internet bağlantısı sağlayacak olan ADSL portları kurulum ihalesinin en kısa zamanda yenilenerek yatırım sürecinin başlaması, internet kullanıcılarının en büyük beklentisi. İnternet yazılımcıları, çevirmeli hatlarla internete erişimde kaybedilen zamanın, bu alanda çalışma yapanlar için proje geliştirme zamanı olarak değerlendirilebileceği görüşünde. Yazılımcıların diğer bir beklentisi ise, Sanayi ve Ticaret Bakanlığı’nın, reel sektöre yönelik yerli yazılım üretimi konusunda yatırım desteği vermesi. Yazılım geliştirme esnasında ihtiyaç duyulan server (sunucu) türü bilgisayarların, gelişmiş network (bilgisayar ağı) bağlantılarının ve güvenlik sistemlerinin maliyetinin yüksek olması nedeniyle bu sahada çalışma yapmakta zorlanan genç girişimciler, bakanlığın desteğiyle oluşturulacak “kuluçka” merkezlerinde proje geliştirmek istiyor. Bakanlık desteğiyle yapılabilecek altyapı yatırımlarının 5 yıllık sürede taksitler halinde geri ödenmesi şeklinde oluşturulabilecek bir leasing sistemi sayesinde yazılımcıların kaynak derdinden kurtulup, e—devlete de katkı sağlayacak sistemler geliştirebileceği, internet ortamındaki çeşitli tartışma platformlarında dile getiriliyor.
       <br>
        <br>
         Dış Ticaret Müsteşarlığı ve gümrüklerden sorumlu Devlet Bakanı Kürşat Tüzmen’in de internet ortamında gerçekleştirilen B2B ihracat—ithalat faaliyetlerine destek vermesi bekleniyor. Dış ticarette yeni müşteri bulmayı çok düşük maliyetlerle sağlayan B2B sistemlerinin geliştirilmesi için bakanlık düzeyinde destek verilmesinin yerli üretimin artışına olumlu etki sağlayacağı belirtiliyor.
         <br/>
         <br/>
         Bilişime verilebilecek destek konusunda en etkili bakanlar olarak Ulaştırma Bakanı Binali Yıldırım, Sanayi ve Ticaret Bakanı Ali Coşkun ve Devlet Bakanı Kürşat Tüzmen’in, en kısa zamanda sektör temsilcileri, bilişim uzmanları ve bilişim yayıncıları ile bir araya gelerek hem sorunları hem de beklentileri tartışmak üzere toplantı yapması bekleniyor. Sonrasında ise, acil destek verilmesi gereken konuların sırayla uygulamaya konulması gerekiyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 122 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2149), [web.archive.org (arşiv bağlantısı)](http://web.archive.org/web/20050222043452/http://www.aksiyon.com.tr:80/yazdir.php?id=2149)
