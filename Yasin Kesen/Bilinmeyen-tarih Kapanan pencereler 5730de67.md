# Kapanan pencereler

*Yasin Kesen Bilinmeyen-tarih*

<div>
 <p>
  <font>
   Ücretsiz hizmet vermeye dayalı olarak kurulan internet projeleri ciddi darboğazlarla karşı karşıya gelebiliyor. Son günlerde hem Türkiye’de hem de dışarıda internet şirketleri ciddi krizlerle karşı karşıya.
   <br/>
   <br/>
   Planlanan reklam gelirlerini elde edemeyince masraflarını kısmak için tek çıkar yolu eleman çıkarmakta bulan portal yöneticileri önemli isim yapmış portallarını kapatabiliyorlar. Türkiye’de İxir’in 4 portalını kapatmasının ardından Turkport da yayınına ara verdi, yani kapandı. Hatta İxir’in dengesiz reklam politikaları nedeniyle mali krizden kurtulamadığı ve Superonline tarafından satın alınacağı da dillerde dolaşıyor. Belki siz bu yazıyı okurken çoktan devir teslim işlemleri tamamlanır bile.
   <br>
    <br>
     Portalların mali krizi sadece bizde mi? Hayır. Dünyanın en popüler çocuk yayınları firması Disney’in sahibi olduğu Go.com’un kapanması için de düğmeye basıldı. Güncel yaşama hitap eden bu portal, yoğun ilgi görüyordu ancak, sitenin içeriğinin hazırlanması için yapılan masraflara değmemeye başlayınca Disney ne yazık ki bu portalını kapatma kararı aldı. Bu kararın ardından da Amerika’da sık sık tartışılan teknoloji şirketlerinin eleman çıkarma tartışmaları yeniden alevlendi.
     <br>
      <br>
       Disney’in internet yayınları departmanının yüzde 20’si yani 400 kişinin işsiz kalacağı bu kapatma kararı uzun bir süre de tartışılacağa benziyor. Bu tartışmalar bir yana, portal sahipleri de yaptıkları yayınlarda fazla maliyet getirmeyecek yeni stratejiler belirlemek için projektörlerini açmış durumda. Aynı içerik havuzundan beslenerek farklı arayüzlerle kullanıcılarının karşısına çıkan sitelerin canlılığını koruduğu görülüyor. Çünkü, farklı içerik hazırlamak için farklı istihdam yapılmamış oluyor. Aynı içeriğin farklı konulara göre farklı adresler altında ve farklı dizaynlarla gerçekten tamamen farklıymış gibi sunulması, hem portal sahiplerini hem de içerik yöneticilerine rahatlık sağlıyor. Bunun getirdiği diğer bir avantaj ise, bir portalda bir konuda hazırlanıp ilgi görmemiş bir malzeme, diğer bir arayüzle sunulduğunda ilgi görebiliyor ve dolayısıyla işe yaramış oluyor.
       <br>
        <br>
         Tüm bu yapılan hatalar, alınan acı kararlar da bir şeye işaret ediyor, o da sağlam planlama, derinlemesine planlama. Havada uçuşan projelere kimsenin ihtiyacı yok!..
         <br/>
         <br/>
         YK
         <br/>
         <br/>
         Okullar tenefus.com’da!
         <br/>
         <br/>
         Her okulun mezunları arasında değişik sosyal faaliyetler vardır. Genelde mezunlar derneği kurularak yürütülen bu organizasyonlar bazıları için çok anlam taşır, bazıları için ise okuldan diplomasını aldıktan sonra hiçbir anlam ifade etmez. Okul hayatında tatlı anılarını paylaştığı insanlarla, gelecek hayatında da zaman zaman iş birliktelikleri kurmak, fikir ve bilgi alışverişlerinde bulunmak veya hiç değilse anıları tazeleyerek eski günleri ya’detmek isteyenler için kurulmuş bir site ile karşı karşıyız.
         <br/>
         <br/>
         Tenefus.com’da okullar çeşitli kategoriler altında toplanmış. Dileyen herkes, kendi mezunu olduğu okulun grubu altında kendi okulunu bularak kaydını yapıp notunu bırakabiliyor. Daha sonra da burada oluşan birliktelikleri takip edebiliyor. Site isteyene ücretsiz e—mail hizmeti de veriyor.
         <br/>
         <br/>
         Digitürk’ten çocuklara: OXOPIXO.COM
         <br/>
         <br/>
         Televizyon yayıncılığında yeni bir dönemi başlatan Digitürk, Türkiye’de keşfettiği bir eksiğin üzerine giderek bir süredir sessizce çalışmalarını sürdürüyordu. Çocuklar için komple bir sanal dünya kurmayı amaçlayan Digitürk, konularına göre ilginç isimler altında açtığı sitelerini oxopixo.com çatısı altında toparlıyor. Görselliğe ve hareketliliğe büyük önem verilen siteler yakında bilgisayar kullanmayı seven çocukları esir alacak gibi görünüyor.
         <br/>
         <br/>
         Buyrun birlikte gezelim:
         <br/>
         <br/>
         <br/>
         <br/>
         Gezginti.com
         <br/>
         <br/>
         Çocuklarda bir gezi kültürü oluşturmak amacıyla hazırlanıyor. İstanbul gezileri, haftasonu gezileri ve doğa sporları gibi dallar altında, seyahatten zevk almaya ve bilgi edinmeye yönelik bir çalışma. Üyelerine değişik servisler sunacak siteden e—kart gönderme imkanı da bulunuyor.
         <br/>
         <br/>
         <br/>
         <br/>
         Haberyum.com
         <br/>
         <br/>
         Yurt haberleri, dış haberler, bilim—teknik, kültür—sanat, spor ve eğitim konularında çocukları ilgilendiren haberler, çocukların anlayabileceği dille ve resimlerle zenginleştirilerek sunuluyor. Hava durumu bilgileri de sevimli çizgiler aracılığı ile ulaştırılıyor.
         <br/>
         <br/>
         <br/>
         <br/>
         Bilimal.com
         <br/>
         <br/>
         Fazla derinlere inmeden, çocukların ilgi seviyesinde hazırlanıyor. Uzay, yeryüzü ve fosiller gibi konular resimlerle işleniyor.
         <br/>
         <br/>
         <br/>
         <br/>
         Sporkid.com
         <br/>
         <br/>
         Spor dalları, spor bilgi yarışması, Türk sporunda unutulmayanlar, genç yetenekler, güncel organizasyonlar, dünya şampiyonları, NBA, şampiyonlar ligi ve olimpiyatlarla ilgili çocuklara hitap edecek ve sporu sevdirecek düzeyde spor dünyası.
         <br/>
         <br/>
         <br/>
         <br/>
         Yapye.com
         <br/>
         <br/>
         Çocukların kendi başlarınayken yapabileceği fast food türünden yiyecekler, evde anneleri yokken yapabilecekleri mutfak muziplikleri.
         <br/>
         <br/>
         <br/>
         <br/>
         Muzikall.com
         <br/>
         <br/>
         Gençlerin rağbet ettiği müzik parçalarının ve sanatçıların tanıtımları, yerli yabancı en iyi şarkı listeleri ve enstrümanlarla ilgili bilgiler.
         <br/>
         <br/>
         <br/>
         <br/>
         Sersinti.com
         <br/>
         <br/>
         İsmi oldukça ilginç. Kültürel aktiviteleri ve sergi organizasyonlarını konu alıyor. Sinema, edebiyat, çizgi—roman, resim, heykel ve mimari.
         <br/>
         <br/>
         <br/>
         <br/>
         Oynanyo.com
         <br/>
         <br/>
         Bu bölüm şüphesiz en çok ilgiyi görecek. Yeni oyunlar, haberler, donanım, çözümler, klasikler, mac oyunları ve online oyunlarla ilgili herşey bu sayfada.
         <br/>
         <br/>
         <br/>
         <br/>
         Yarabandi.com
         <br/>
         <br/>
         Çocuklar için temel sağlık bilgilerini vermeyi ve acil yardım durumlarında neler yapılması gerektiğini resimlerle zengileştirerek anlatıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 11 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13398), [web.archive.org (arşiv bağlantısı)](http://web.archive.org/web/20050222151216/http://www.aksiyon.com.tr:80/yazdir.php?id=13398)
