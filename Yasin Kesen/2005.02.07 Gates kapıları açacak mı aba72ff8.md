# Gates kapıları açacak mı?

*Yasin Kesen 2005.02.07*

<div>
 <p>
  <font>
   Hükümet, bilişimle kalkınma projelerinin umudunu  Bill Gates’e bağladı. 73 ülkeyi kapsayan bölgesel yönetim merkezini İstanbul’a taşıyacak olan Microsoft’tan beklenen yatırım daha farklı.
   <br/>
   <br/>
   Bilişimin Türkiye’nin önünü açacağına dair senaryolar yıllardır konuşuluyor. Fakat, bazı dönemlerde mevzuatla ilgili değişiklikler yapılsa da temenniler idari merciler tarafından bir türlü hayata geçirilemiyor. Bilişim dünyasını izleyenler, bilgisayar ürünlerinin Ar-Ge’si ve yazılım geliştirme konusunda ‘Hindistan modeli’nin örnek alınması gerektiğini savunuyor.
   <br>
    <br>
     Geçtiğimiz hafta Bill Gates’in yolu Türkiye’ye uğradı. Başbakan Recep Tayyip Erdoğan’ın davetiyle Mısır dönüşü Türkiye’ye gelen Gates, sektör için umut oldu. EMEA olarak adlandırılan Avrupa, Ortadoğu, Afrika bölgesindeki 73 ülkeye hükmedecek Microsoft merkezinin İstanbul’a yerleşeceğini ilân eden Gates, idari mercilerle birlikte ekonomi dünyasını da sevindirdi. İdari birimlerin İstanbul’da toplanacak olmasının Türkiye’ye ekonomik açıdan veya işgücü bakımından hiçbir katkı sağlamayacağı ise es geçildi.
     <br>
      <br>
       Microsoft’un Türkiye’yi merkez seçmesini değerlendiren uzmanlar, Microsoft’un Türkiye’de yazılım geliştirme merkezi ve okullar açması gerektiğini söylüyor. İki yıl önce Hindistan’a 400 milyon dolarlık yatırım götüren Microsoft, ileride ihtiyaç duyulacak bilişimcileri temelden yetiştirmeyi amaçlayarak 2 bin okulda bilgisayar merkezi kurmuştu. Projenin başlangıç ayağını oluşturan bilgisayar merkezleriyle bir yılda 80 bin öğretmen ile 3,5 milyon öğrenciye ulaşarak geleceğin temelini attı.
       <br>
        <br>
         Türkiye bilişim pazarının üçte biri kadar olan Mısır’da e-dönüşüm projesini başarıyla gerçekleştiren Başbakan Ahmet Nazif, dört yıl önce ‘Mısır’ın bilişimle kalkınması’ projelerinin başındaki isimdi. İstikrarlı uygulamalar neticesinde Mısır, bilgi toplumu olma yolunda önemli mesafe kat etti.
         <br/>
         <br/>
         Bizdeki uygulamalar ise çok farklı. Milli Eğitim Bakanlığı ile Microsoft arasında imzalanan protokoller yazılım lisansı ve bilgisayar satışından öteye gidemiyor. “Microsoft Öğretmen Eğitim Akademisi”adıyla başlatılan program, verilecek sertifikalar haricinde bir cazibe içermiyor. Çünkü eğitim programları sadece Microsoft Windows, Microsoft Office ve internet kullanımı gibi temel başlıkları kapsıyor. Yani “balık tutmayı”değil “balık yemeyi”öğretiyor.
         <br/>
         <br/>
         “Balık tutmayı öğrenmek” için Türkiye’nin ihracatında önemli paya sahip Vestel, Arçelik ve Beko model alınabilir. Yüzde 100 yerli üretim yapmıyor olsalar da, elde ettikleri know how ve ekonomiye kattıkları hareket son yıllarda hepimizin yüzünü güldürüyor. Vestel’in yaktığı kıvılcımın bilişim sektörüne sıçrayabilmesi için Türkiye’yi bölgesel idare merkezi seçen Microsoft’un açılacak yeni teknoparka kiracı değil de kurucu olarak katılması gerekir. Ekonomiye katkı sağlayacak bilişim politikaları Microsoft’la sınırlı kalmamalı. 3 yıl içinde 50 bin öğretmeni bilişim konusunda eğitmeyi vaat eden Intel de bilişim hamlesinin içine çekilmeli.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 5092 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19494), [web.archive.org (arşiv bağlantısı)](http://web.archive.org/web/20070608115937/http://www.aksiyon.com.tr:80/yazdir.php?id=19494)
