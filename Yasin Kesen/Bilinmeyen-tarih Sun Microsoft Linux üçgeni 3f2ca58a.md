# Sun, Microsoft, Linux üçgeni

*Yasin Kesen Bilinmeyen-tarih*

<div>
 <p>
  <font>
   Yazılım dünyasının devi Microsoft’un Windows XP işletim sistemini piyasaya sunmasının ardından yazılım dünyasındaki rekabet yine günyüzüne çıktı. Amazon.com, web sunucuları için bu yıl tercihini Linux’ten yana kullandığını ve böylelikle 17 milyon dolar tasarruf ettiğini açıkladıktan sonra İntel firmasının da aynı metodla 200 milyon dolar tasarruf sağladığını açıklaması Microsoft’un yeni atılım yapmaya çalıştığı bir dönemde sinirleri gerdi.
   <br/>
   <br/>
   Bilgisayar kullanıcıları açısından bakıldığında kolay kullanım sağlayan arabirimi nedeniyle açık farkla öne çıkan Microsoft yazılımları, ücretlerinin yüksek bulunması nedeniyle de hep en çok eleştirilen olmayı başarıyor. Bunun yanısıra yıllar geçmesine rağmen hâlâ çökmeyen bir işletim sistemi ortaya koyamaması, toplum nezdindeki güven imajını da zedeliyor.
   <br>
    <br>
     Son dönemde yayınlanan Microsoft reklamlarında öne çıkarılan bazı unsurlara da aslında insanın gülesi geliyor. Elektrikler kesildiğinde üzerinde çalışılan dosyalarda artık kayıp olmayacağı vb özellikler. Sanki o reklamlarda kötülenen Ofis programları başka bir firmaya aitmiş de Microsoft’un ilk defa ürettiği yazılım paketinde o sorunlar hiç yokmuş izlenimi. Halbuki yaptığı reklamla kendi geçmişine çamur atmış olmuyor mu.. Herneyse.
     <br>
      XP uzantılı işletim sistemi ve yazılımlarla birlikte ortaya çıkan akıllı etiket sistemi nedeniyle sektörde bir tekelleşmenin hızlandığını işaret eden Sun Microsystems firması da Microsoft’u dava etmeye hazırlanıyor. Diğer yandan, yazılım maliyetlerini düşürmek isteyen firmalar Sun’un Star Office paketine geçiş yaptıklarında ETA ile oluşturulan dosyalarda bir uyumsuzluk yaşıyor. Bu soruna cevaben de Sun firması “Star Office programı için destek veremiyoruz” demekle yetiniyor.
      <br>
       <br>
        Hem destek verme noktasında acziyetini ilan ediyor hem de pahalı da olsa kendinden daha iyi çözümler sunan Microsoft firması aleyhine dava açmaya hazırlanıyor. Herkes bir âlem…
        <br>
         Linux işletim sistemi ise sessiz şekilde gelişimini sürdürüyor. Microsoft ücretlendirme politikalarını yenilemezse öyle görünüyor ki her ekonomik sınıfa ulaşması zorlaşacak ve hatta korsan CD pazarları da haddinden çok gelişecek…
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 7 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12362), [web.archive.org (arşiv bağlantısı)](http://web.archive.org/web/20050221220314/http://www.aksiyon.com.tr:80/yazdir.php?id=12362)
