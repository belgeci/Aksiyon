# Diji diji skandallar…

*Yasin Kesen 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Samanyolu TV'yi platformdan çıkaran ve son reklamlarında erotik kanal pazarlayan Digiturk'ün sonunu izleyicilerin tavrı belirleyecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070325131141im_/http://www.aksiyon.com.tr/resim/601/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Diji diji dijitürkler mutlu mesut aileler…’ Herkesin hatırlayacağı bu slogan, altı yılı aşkın süredir televizyon kanallarını dijital bir platformda buluşturan Digiturk markasına ait. Mart 1999'da kurulup Mart 2000'de faaliyete başlayan Digiturk, Çukurova Holding'in medya alanındaki iştirâklerinden birisi aynı zamanda. Kuruluş zamanında yasal mevzuatta yeri olmayan dijital platform yayıncılığını başlattığı için RTÜK'le arası açılan Çukurova Grubu, prosedüre bağlı safhaları atlattıktan sonra bu hizmeti yasal olarak devam ettirmeye başladı. O günden beri kendisini izleyen çevrelere sunduğu vizyon ise çalkantılı bir seyirden ibaret.
   <br>
    <br>
     Ulusal televizyon kanallarının hepsi Türksat uydularından yayın yapmaya başlamadan önce, tüm kanalları ve futbol maçlarını dijital görüntü ve ses kalitesiyle kendi çatısı altında toplayan Digiturk, medyadan aldığı büyük destekle kısa zamanda yüzbinlerce abone topladı. Bu süreçte daha farklı izleyici tiplerine ulaşmak için internet kanalıyla değişik çalışmalara girişti. Çocuklarını meşgul edecek televizyon kanalı arayan ailelerin yardımına koşmak için platform bünyesine birkaç tane yabancı menşeli çizgi film kanalı katmakla yetinmedi, çocukların ilgisini cezbedecek birçok internet sitesi açtı. Bilimden eğlenceye değişik alanlarda açılan web siteleri kısa zamanda başarısızlığa koştu. Web sitesi projeleri dışarıdan ithal edildiği için Türkiye'de yetişen çocukların kültür ve eğitim düzeyi ile uyuşmadı. Bir de bu sitelerin içerik editörlerinin çocuk eğitimi ile ilgili insanlardan çok iş dünyasındaki kariyerini ilerletmeye çalışan profilden seçilmesi, Digiturk'ün internet yoluyla kitlelere yayılma hayalini bozdu. İnternetteki portal çalışmaları kısa zamanda sessizce rafa kaldırılırken 2001'de yaşanan ekonomik krizin oluşturduğu rüzgarla hızla abone kaybı yaşandı. Aboneliklerin sürdürülmesi için ücretsiz sinema kanallarına üyelik ve dergi aboneliği gibi birçok promosyon bu dönemde etkili birer araç olarak kullanıldı.
     <br/>
     <br/>
     Kuruluş aşamasında Doğan Holding ile Çukurova Holding'in ortak yatırımı olan Digiturk, abone olanların evine kurulacak donanımı sağlamak üzere Philips'le 70 milyon dolarlık teknik donanım anlaşması imzalarken, bu ortaklığın 2004'e kadar 500 milyon dolar yatırım yapacağı ifade ediliyordu. Ortaklık günlerinde Doğan Holding adına konuşan Mehmet Ali Yalçındağ, 2003'e kadar 4 milyona ulaşması beklenen dijital televizyon pazarından yüzde 60 pay almayı hedeflediklerini ifade ederken, aynı platform üzerinden internet ve bankacılık hizmetlerinin de sağlanacağını söylüyordu. Ancak ortakların arası kısa zamanda açıldı ve Doğan grubu ortaklıktan çekildi.
     <br/>
     <br/>
     2003 yılı sonlarına doğru 1 milyon abone sayısını yakalayan Digiturk, büyüme hızına paralel olarak birkaç ayda bir düzenli olarak zam yapmayı sürdürürken platformun sahibi Çukurova Holding, yeni bir yatırımcı arayışına girdi. Telia Sonera ile ortak olduğu Turkcell Holding'e Digiturk'ü satmayı planlayan Çukurova, ortağını daha kolay ikna etmek için yoğun bir medya ve tanıtım atağına girişti. Aynı dönemde gazetelerin ekonomi sayfalarında defalarca Digiturk'ün büyüme hızı ve kârlılığı hakkında olumlu haberler yayınlandı.
     <br/>
     <br/>
     Uzan Grubu'na yönelik operasyonla Digiturk'e rakip olmaya çalışan 'Star Digital' de ortadan kalkınca dijital yayıncılık piyasasında tek başına kaldı. Digiturk, tam da yelkenlerini rüzgârla doldurup ilerlerken eski ortağı Doğan Holding'e ait Hürriyet'te sürmanşetten yayınlanmaya başlayan haberler işleri karıştırdı. Bankacılık Düzenleme ve Denetleme Kurumu (BDDK) tarafından el konulan Pamukbank nedeniyle TMSF'ye borçlanan Çukurova Grubu, imajını güçlendirdiği Digiturk'ü ortağı Telia Sonera'ya yaklaşık 1 milyar dolara satıp borçlarını ödemeye başlayacaktı. Hürriyet'in haberiyle tedirgin olan Telia Sonera bu süreçte Financial Times'a verdiği bir demeçte 'bize saçma gelen bir yatırımı desteklemek istemiyoruz' diyerek tavrını ortaya koyunca ortakların arası iyice açıldı. Çukurova Holding'in Turkcell'deki hakim ortak pozisyonunu kötüye kullanarak o dönemde yüzde 37 payı olan Telia Sonera'nın itirazını dikkate almayarak Digiturk'ü satın almak üzere olağanüstü genel kurula gidilmesi uluslararası yatırımcının rahatsızlık duymasına neden olmuştu. Bu sefer de Telia Sonera ile arası açılan Çukurova Grubu, Digiturk'ü satamadı ve TMSF'ye ödemesi gereken borçlar nedeniyle darlığa düştü.
     <br/>
     <br/>
     Turkcell hisselerini satıp borçlarını ödemekten başka çaresi kalmayan Çukurova Holding patronu Mehmet Emin Karamehmet, Telia Sonera ile anlaştıktan sonra Rus yatırımcı Alfa'dan aldığı teklifi daha cazip bulup hisselerini bu tarafa devretmek isteyince bir kez daha kavga gürültü koptu. Uluslararası Tahkim'e kadar uzanan sürecin sonunda Turkcell hisselerinin bir kısmını Alfa'ya devreden Çukurova Holding, Lig TV yayınları sayesinde korumaya çalıştığı Digiturk abone sayısını, Doğan Grubu liderliğindeki Free TV girişimi karşısında erimekten kurtaramadı.
     <br/>
     <br/>
     Abonelerinin büyük bir bölümü çanak anten alıp Digiturk'tekinden çok daha fazla sayıdaki televizyon kanalını dijital ses ve görüntü kalitesi ile izlemeye başlayınca Digiturk, abonelere verdiği receiver cihazları geri toplamaya başladı. Bir milyonu aşan abone için Philips ve diğer üreticilerden temin ettiği cihazların depolarda çürüyüp demode olmasından korkan Digiturk, birkaç yüz bine düşen abone sayısını sır gibi saklayıp ayakta kalmaya çalışırken bir de fiyatlarını yarıya çekip reklâmlarla hamle yapmaya yöneldi. Sonradan görme bir televizyon patronu karakterinin başrolde olduğu reklâm filmlerinin son bölümünde 'insan neslinin üremesiyle ilgili belgesel' esprisi ile pazarlama faaliyetini yürütmeye çalışırken aslında ayakta kalmak için tek ümidini erotik yayın yapan kanallara bağladığını da göstermiş oldu. Normal çanak antenlerle hiçbir ücret ödenmeden izlenebilen dijital yayınlardan sadece iki farkı kalan Digiturk, son günlerde futbol sezonu da sona erdiği için bir tek erotik kanal yayınıyla tüketicinin peşinde koşuyor.
     <br/>
     <br/>
     Sadece ortaklarıyla olan geçimsizlik nedeniyle değil, platformdaki kanalların belirlenmesinde de tutarsızlık sergileyen Digiturk'ün son numarası Samanyolu TV'yi ilginç bir senaryo ile platformdan çıkarmak oldu. 23 Mayıs tarihinde Digital Platform tarafından yayını durdurulan Samanyolu Televizyonu, 2003'ten beri platformdaydı. 31 Mayıs 2005'te sona eren sözleşmeden beri yeni bir sözleşme taslağı üzerinde uzlaşamayan taraflar, Digitürk yönetimi tarafından dayatılmaya çalışılan ücretlendirme uygulaması nedeniyle ipleri kopardı.
     <br/>
     <br/>
     Diğer televizyon kanallarının aksine Samanyolu TV'ye ağır şartlar uygulamak isteyen ve çok yüksek bir yayın bedeli talep eden Digiturk, tek taraflı hükümleri ihtiva eden yeni sözleşme ve şartlarının yerine getirilmesini istedi. AGB datalarına göre ilk 5'te bulunan TV kanallarından para talep etmediklerine ilişkin bir kriter uyguladıklarını beyan eden Digiturk yöneticileri, bir kısım küçük kanallardan herhangi bir bedel talep etmezken, gerek Off Prime Time (OPT) olarak adlandırılan tüm günlük zaman diliminde, gerekse Prime Time (PT) olarak kabul edilen 20.00-23.00 saatleri arasında, Türkiye'nin en çok izlenen 5 kanalından biri olan Samanyolu TV'den büyük miktarda bir para istemekten çekinmedi.
     <br/>
     <br/>
     Digiturk tarafından 23 Mayıs günü 16.00'da gönderilen faks mesajında aynı gün 17.00'ye kadar talepleri doğrultusunda hazırladıkları sözleşmenin Samanyolu TV yöneticileri tarafından imzalanıp kendilerine ulaştırılması, aksi takdirde yayının kesileceği ihtar edildi. Samanyolu TV, faks mesajının kendisine ulaşmasından tam bir saat sonra yayını kesilerek platformdan çıkarılmış oldu. Talep edilen sözleşmenin 1 saat gibi bir zaman dilimi içerisinde imzalanmasının mümkün olmadığını açıklayan Samanyolu TV yöneticileri, hiçbir profesyonel kuruluşun bir saat içerisinde karar verip önüne konulan dayatmacı hükümleri imzalayamayacağı görüşünde.
     <br/>
     <br/>
     Digiturk'ün bu talebinin düşündürücü olduğunu belirten Samanyolu TV, ticari saygınlığı sadece Türkiye piyasasında değil dünya genelindeki iş çevrelerinde de bilinen ve takdirle karşılanan kanalın hiç kimseye ödenmemiş tek bir kuruş borcu bulunmadığını vurgulayarak Digiturk'ün insanları doğru bilgilendirme gibi basit bir ticari ahlâkı bile yerine getiremediğini açıkladı. On binlerce Samanyolu TV izleyicisinin Digiturk aboneliğini iptal ettirmeye başlamasıyla bir kez daha keskin viraja giren Digiturk'ün istikrarsız manevralarının sonuncusunda kimin zararlı çıkacağını izleyicilerin takdiri belirleyecek…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24529&yorum=10840), [web.archive.org (arşiv bağlantısı)](http://web.archive.org/web/20070325131141/http://www.aksiyon.com.tr:80/detay.php?id=24529&yorum=10840)
