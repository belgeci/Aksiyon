# Filmler oyuna geliyor...

*Yasin Kesen 2004.05.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geniş kitleleri peşinden sürükleyen yüksek bütçeli filmler, kısa zamanda oyuna dönüştürülüp bilgisayar kullanıcılarının karşısına çıkıyor. Sinema filmlerine ayrılan bütçe büyüdükçe daha kaliteli yapımlar hazırlanıyor ve bu filmler tüm dünyada ses getirmeyi başarıyor.
  </font>
 </div>
 <div id="newsText">
  <font class="detail-text">
   Popüler kültürü de yanına alan filmler, etkili senaryo ile birleştiğinde toplumların hayata bakışını değiştirebiliyor, insanların psiko-sosyal hayatını etkileyebiliyor. Sinema filmlerinin oluşturduğu bu büyük dalgadan faydalanmak isteyen bilişim dünyası, toplumun ilgi duyduğu filmleri bilgisayar oyununa çevirerek bu etkiyi sürekli hale getirmeye çalışıyor. Film izlerken, kendini devasa beyaz perdedeki oyuncularla özdeşleştirip aksiyonu birebir yaşayanların ilgi gösterdiği interaktif oyunlar, bu kişilere o rolü bizzat üstlenme fırsatı sağlıyor. Bilgisayar teknolojisi ile birlikte grafik ve animasyon tekniklerinin de ilerlemesi, oyunların daha zevkli hale gelmesine ve dolayısıyla daha fazla satılmasına kapı açıyor. Bu gelişmeler sayesinde, bir macera filmindeki kurtarıcı rolünden etkilenen seyirci, bilgisayar karşısına geçtiğinde oyun içerisinde kendisine bu rolü seçip aynı senaryoyu yaşayabiliyor. Senaryoda beğenmediği rolleri farklı şekilde oynayıp adeta kendi filmini çevirebiliyor.
   <br/>
   <br/>
   Son yıllarda ses getiren sinema oyunları arasında yer alan Harry Potter, Azkaban Tutsağı, Shrek, Örümcek Adam, Yüzüklerin Efendisi ve Enter the Matrix geniş kitlelere ulaşmayı başardı. Bugünlerin en çok konuşulan filmi "Yarından Sonra"nın bilgisayar oyunu sürümünün hazırlandığı da kulislerde konuşuluyor. "Kıyamet" senaryosu ile daha vizyona girmeden popüler hale gelen filmi fark eden yazılım şirketleri, bu filmin oyununu hazırlamak için çoktan harekete geçmiş durumda. Her ne kadar son bir yıl içerisinde sadece Matrix filminin oyunu en çok satılan 10 oyun arasına girebilmiş olsa da, "Yarından Sonra"nın getireceği büyük dalga bu filmin oyununu hazırlayanları ümitlendiriyor.
   <br/>
   <br/>
   Tüm dünyaya aynı hızda bir mesaj ulaştırmanın en kolay yolu haline gelen sinema filmleri, herkesin karşısına en fazla birkaç kez çıkabiliyor ve içerisindeki mesajların tümü toplumda karşılığını bulamayabiliyor. Fakat, başarılı bir bilgisayar oyunu haline getirildiğinde uzun süre bilgisayar meraklılarını peşinden sürükleyebiliyor. Mario, Civilization, Command &amp; Conquer, Diablo, Doom, Half-Life ve The Sims gibi iz bırakan oyunları fark eden sosyal bilimciler, sinema perdesinde popüler hale gelen yapımların oyuna dönüştürülerek önemli mesajları topluma iletmede etkili bir araç olabileceğini düşünüyor. Nintendo firmasının çıkardığı Mario karakterinin 65 farklı oyunda kullanılması ve 170 milyon lisanslı kopyasının satılmış olması, bu alandaki ekonomik gücün de önemli bir göstergesi.
   <br/>
   <br/>
   Bugüne kadar başarıya ulaşmış sinema uyarlaması oyunların sadece çocuklara hitap etmesi, bu oyunların dünyaya mal olmasını engelledi. Şimdilerde delikanlılık çağını aşmış olan bu kitle, tutkuyla strateji oyunu oynuyor. Bu ilgiyi fark eden yazılım şirketlerinin sinema yapımcıları ile ortak bir zeminde buluşması halinde, daha vizyona girmeden bütün bilgisayarlara oyun olarak girmesini beklemek hayal olmayacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=619F970B3C6F070E854D39D8FB05ADFE?newsId=9487), [web.archive.org (arşiv bağlantısı)](http://web.archive.org/web/20130726231524/http://www.aksiyon.com.tr:80/aksiyon/newsDetail_getNewsById.action;jsessionid=619F970B3C6F070E854D39D8FB05ADFE?newsId=9487)
