# Virüsler gündemi sardı

*Yasin Kesen 2001.03.31*

<div>
 <img border="0" src="/web/20020523090128im_/http://www.aksiyon.com.tr/yazar/yasinkesen.jpg"/>
 <p class="spot">
  Geçen hafta e—mail gruplarında ağırlıklı olarak virüs uyarılarıyla karşılaştık. Bazılarının "balon" olduğu ortaya çıkan virüs haberlerinin arasında, hızla yayılan "worm virüsü" kategorisinde değerlendirilen virüsler de vardı.
 </p>
 <p class="metin">
 </p>
 <p class="metin">
  Filistinlilerin, katliamları protesto etmek amacıyla yaydıkları virüsün aslında bilgisayarlara fiziki bir zararı olmadığı da sonradan ortaya çıktı.
 </p>
 <p class="metin">
  Filistinlilerin ortalığı saran bu virüsünün yaptığı işlev ise, virüslenmiş kişileri katliamları protesto eden sitelere yönlendirmek. E—mailler aracılığı ile yayılan bu virüslerin belirgin özelliği, ekte gelen dosyanın ".vbs" uzantısına sahip olması. Visual Basic dilinde yazılmış bu virüs dosyası açıldığında bilgisayar virüsleniyor ve Outlook Express'te kayıtlı adreslere otomatik olarak kendini gönderiyor.
 </p>
 <p class="metin">
  Hızla yayılan virüs için anti—virüs programları üreten Symantec (Norton Antivirus) ve MacAfee, hemen güncelleme dosyalarını sitelerinden dağıtmaya başladılar. Virüslerin sistemden nasıl temizlenebileceğini açıklayan yazılar da bunlarla birlikte yayınlandı.
 </p>
 <p class="metin">
  Teknolojik çağın yeni silahları arasında değerlendirilmeye başlayan "virüsler", art niyetlerle programlanıp dağıtılmaya başladıktan sonra, girdikleri geniş bilgisayar ağlarında ağır hasarlara, önemli bilgi kayıplarına neden olabiliyor. Her ne kadar virüsü ilk dağıtan kişiler yakalandıklarında "Kötü niyetim yoktu." "Denemek için virüs programı yazmıştım." gibi açıklamalar yapsa da, aslında bu kişilerin, bazı yazılım şirketleri tarafından yönlendirildiği herkesin aklındaki bir soru işareti. Anti—virüs programlarının satılabilmesi için yeni virüslerin üretilmesi ve kullanıcıların da anti—virüs programlarına ihtiyaç duyması, bu teorinin en kısa yoldan formüle edilmiş  şekli.
 </p>
 <p class="metin">
  Basit gibi görünen bir virüsün, önemsiz sayılabilecek bir başlangıç noktası seçilerek tüm dünyaya dağıtılmasından sonra, tüm şirketlerin ve resmi kurumların önemli dosyalarına ulaşımı sağlayabilmesi veya bu dosyaları tahrip etmesi, elbette birilerinin ekmeğine yağ süren bir faaliyete dönüşebilir. Bir paranoya görüntüsü de veren bu tip korkularla bilgisayarlardan uzak durmamakla birlikte, e—maillerle gelen dosyalara aşırı derecede şüpheci bakmak kulağımıza küpe olmalı...
(YK)
 </p>
 <p class="metin">
 </p>
 <p class="arabaslik">
  Sony, Sanal Banka açıyor!
 </p>
 <p class="metin">
  Teknolojik ürünlerin bir numaralı markası Sony, internet dünyasında ses getirecek bir çalışmayı başlatmak için gün sayıyor. Sadece internet şubesi bulunacak bir banka kurmak üzere, Japonya'daki ilgili makamlara 2 ay önce başvuru yapan Sony'nin başvurusuna nihayet olumlu cevap geldi. %80'i Sony firmasına ait olacak 3 ortaklı "Sanal Banka"nın Haziran ayında faaliyete geçeceği belirtiliyor.
 </p>
 <p class="metin">
  Sadece Japonya vatandaşlarının hesap açabileceği banka, geleneksel bankalar gibi şubeler açarak faaliyet göstermeyecek. Çeşitli yerlere yerleştirilecek ATM cihazları, diğer bankaların EFT kanalları ve yeni bankaya ortak olan 3 firmanın mağazaları aracılığı ile hesaplara para yatırılabilecek. İşlemlerin tümü ise internet üzerinden gerçekleştirilecek.
 </p>
 <p class="metin">
  Sabit yatırımları çok yüksek olmayacağı tahmin edilen yeni "SanalBank" için ortaklar toplam 305 milyon dolar katkı yapacaklar.
 </p>
 <p class="metin">
 </p>
 <p class="arabaslik">
  INBOX'A GELENLER
 </p>
 <p class="metin">
  Barış Alnıaçık, Timur Özen, Savaş Ünsal, Rıdvan Karabulut, Tina Jebahar, Ahmet Yılmaz, Almanya'dan Mustafa Çelikten, İhsan Varol, Ali Rıza Kerim, Ömer Can, Elif Acar, İsmail Demirtaş, Fatih Genç, Zafer Akay, Hakan Bayır
 </p>
 <p class="metin">
 </p>
 <p class="arabaslik">
  Napster'a bir alternatif: iMesh
 </p>
 <p class="metin">
  İnternet kullanıcıları arasında, mp3 formatındaki müzik dosyalarını paylaşıma açan sistemle popüler olan Napster, telif hakları davaları nedeniyle bir açılıyor bir kapanıyor. Kurban bayramı günlerinde yine bir mahkemenin 72 saat süre tanıdığı Napster, halen tam olarak tüm serverlarını durdurmamış olsa da, artık kullanıcıların eski rağbeti kalmadı.
 </p>
 <p class="metin">
  Napster ile aynı sistematiğe sahip diğer programların kullanımında hali hazırda herhangi bir sorun yok. Napster artık bir sembol haline geldiği için ABD'li hukuk makamları, bu sembolü yargılamakla meşguller. Mahkeme tam olarak neticelendiği zaman, mutlaka ya diğerleri de kapattırılacaktır ya da mahkemenin ve müzik şirketlerinin talep ettiği düzenleme yapılarak, abonelik ücreti alınan bir sisteme geçilecektir. Ancak, mahkemenin tam olarak neticelenmesini bekleyene kadar Napster'a alternatif olarak hazırlanmış diğer programları kullanabilirsiniz. İnternette program çekmek için en popüler site olan Download.com'a girdiğinizde karşınıza çıkan "Napster alternatifleri için tıklayınız" spotu, Napster'ın alternatiflerine olan talebi de işaret ediyor.
 </p>
 <p class="metin">
  iMesh bu programlardan birisi. Download.com'dan bilgisayarınıza yükleyebileceğiniz iMesh, program ilk defa kurulurken bir üye ismi ve şifresi almanızı istiyor. Sonraki aşamada ise, internet kullanıcılarının paylaşımına açmak istediğiniz multimedya dosyalarının yerlerini göstermenizi istiyor. Bu işlemleri tamamladıktan sonra ise, rahatlıkla mp3 ve diğer tüm multimedya dosyalarını tarayıp istediklerinizi kaydetme imkanına sahip oluyorsunuz.
 </p>
 <p class="metin">
 </p>
 <p class="arabaslik">
  National Geographic Türkiye'de
 </p>
 <p class="metin">
  Dünyaca ünlü tabiat ve bilim dergisi artık Türkçe olarak da yayınlanmaya başladı. Normal yayınına başlamadan önce tanıtım amaçlı web sitesi açılan dergi, yine tanıtım amaçlı olarak e—mail yoluyla başvuran 120 bin kişiye ücretsiz olarak gönderiliyor. Türkçe'ye kazandırılan National Geographic dergisine yayın hayatında başarılar diliyoruz. (www.nationalgeographic.com.tr)
 </p>
 <p class="metin">
 </p>
 <p class="arabaslik">
  Herşeynet.com hızla ilerliyor!
 </p>
 <p class="metin">
  İnternette "temiz" içerik ilkesini taşıyan portallardan biri olan Herşeynet.com, site ziyaretçilerinden gördüğü yoğun ilginin desteğiyle hızla yükseliyor. Çeşitli toplistlerde en üst sıralara yerleşen Herşeynet.com'da ÖSS rehberi, ekonomi, sağlık, spor, kültür, sanat, eğlence, bilgisayar ve internete dair çok şey bulabilirsiniz.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  <a href="http://web.archive.org/web/20020523090128/http://www.yenisayfa.com/">
   www.yenisayfa.com
  </a>
  /  Edebiyat Penceresi
 </p>
 <p class="metin">
 </p>
 <p class="metin">
  <a href="http://web.archive.org/web/20020523090128/http://www.superticket.net/">
   www.superticket.net
  </a>
  /  İnternetten uçak bileti
 </p>
 <p class="metin">
 </p>
 <p class="metin">
  <a href="http://web.archive.org/web/20020523090128/http://www.portaloji.com/">
   www.portaloji.com
  </a>
  /  Geniş içerikli hazırlanan yeni bir portal
 </p>
 <p class="metin">
 </p>
 <p class="metin">
  <a href="http://web.archive.org/web/20020523090128/http://www.pcpazari.com/">
   www.pcpazari.com
  </a>
  /  Pazarlık usulü bilgisayar alışveriş merkezi
 </p>
 <p class="metin">
 </p>
 <p class="metin">
  <a href="http://web.archive.org/web/20020523090128/http://www.turkmaster.ch/">
   www.turkmaster.ch
  </a>
  / İsviçre'de açılan bir webmaster sitesi
 </p>
 <p class="metin">
 </p>
 <p class="metin">
  <a href="http://web.archive.org/web/20020523090128/http://www.salyangoz.ch/">
   www.salyangoz.ch
  </a>
  / İsviçre'de bir Türk portalı
 </p>
 <p class="metin">
 </p>
 <p class="metin">
  <a href="http://web.archive.org/web/20020523090128/http://www.duyursesini.com/">
   www.duyursesini.com
  </a>
  / Fatih Üniversitesi ile ilgili alınan karar sonrası açılan, bilgilendirme ve protesto sitesi
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020523090128/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/sanalpark/1.htm), [web.archive.org (arşiv bağlantısı)](http://web.archive.org/web/20020523090128/http://www.aksiyon.com.tr:80/2001/330/sanalpark/1.htm)
