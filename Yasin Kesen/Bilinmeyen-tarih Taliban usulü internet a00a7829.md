# Taliban usulü internet

*Yasin Kesen Bilinmeyen-tarih*

<div>
 <p>
  <font>
   Dünya üzerinde internete sınır koymaya çalışan tek ülke biz değilmişiz. Neyse ki kanun Çankaya’dan geri döndü de yabancı basının eline fazla malzeme olmaktan kurtulduk. Ancak bizdeki kanun çalışmasından haberdar olan birileri olduğu kesin. Çünkü, Taliban yönetimindeki Afganistan’da internet yasaklandı!
   <br/>
   <br/>
   Taliban’ın Dışişleri  Bakanı’nın yaptığı açıklamalara göre, müstehcen, ahlaka aykırı ve islamiyete ters sitelere girilmesini engellemek için böyle bir karar alınmış. Devlet birimlerinde de uygulanacak olan karar bizdeki sınırlama çalışmasına göre bir farklılık arz ediyor. Bizde bireysel çalışmalar, çok seslilik engellenmek istenirken onlarda sadece işin ahlaki boyutu nedeniyle böyle bir karara varıldığı belirtiliyor. Yani biz aslında onları da sollamış durumdayız yasakçılık açısından...
   <br>
    <br>
     Halk arasında bazı laflar vardır... “Kurallar çiğnenmek içindir”, “Yasak, merak doğurur” gibi. Bu tip sözlerle Taliban’ın icraatını değerlendirdiğimizde, alınan kararın yarın neler getireceğini tahmin etmek zor olmasa gerek. Çeşitli imkanları seferber edip uydu üzerinden internete bağlanmaya çalışanlar, yurtdışındaki internet servis sağlayıcılardan internete bağlanmaya çalışanlar vs...
     <br>
      <br>
       Problemi temelinden çözmek yerine, bir takım imkanların üzerini örtmek asla çözüm olamaz. Problemin çözümü için halkın ahlaklı biçimde eğitilmesi gerekiyor. Zaaf duyabileceği unsurların erken yaşta zihnen bertaraf edilmesi gerekiyor. Yoksa, yıllar boyunca merak edilen şeyler zincirler kırıldığında, yasaklar ortadan kalktığında sonsuz bir talep görüyor. Bu da insanların psikolojik yapılarının bozulmasına sebep olabiliyor.
       <br>
        <br>
         Yasaklar koyarak insanların fıtratları ve kişilikleri ile oynamak yerine insanları eğiterek sorunu çözmek Taliban yönetimi için de en iyi çözüm olur diye düşünüyorum, ya siz?
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12600), [web.archive.org (arşiv bağlantısı)](http://web.archive.org/web/20050222043412/http://www.aksiyon.com.tr:80/yazdir.php?id=12600)
