# Kablosuz iletişim halka açılıyor

*Yasin Kesen 2002.08.26*

<div>
 <p>
  <font>
   İnternet teknolojilerini beş yıl veya daha fazla süredir takip edenler hep bahsedilen fakat bir türlü gözle görülemeyen Bluetooth teknolojisini bilirler. Bluetooth teknolojisi, kızıl ötesi ışınları kullanmadan, radyo dalgaları vasıtasıyla kablosuz iletişimi sağlamak amacıyla geliştirilen bir teknoloji. Fakat, hız performansının artırılması yönündeki çalışmalar uzadığı için hızlı şekilde piyasaya aktarılamayan bir sistem.
   <br/>
   <br/>
   Bu sistem şimdi halka açılıyor. Elbette borsa kanalıyla değil. Yani halka açık merkezlerde, Bluetooth teknolojisini destekleyen cihazı bulunan kişilerin istifade edebileceği kablosuz iletişim merkezleri oluşturuluyor. Bu iletişim noktaları sayesinde, hareket halindeki bir çok internet kullanıcısı, bulunduğu mekandaki kablosuz iletişim ağına bağlanarak internete girip email ve diğer iş uygulamalarına uygun maliyetli, güvenli ve yüksek hızda erişim sağlayabilecek.
   <br>
    <br>
     Aynı teknoloji sayesinde, kurum içerisinde şimdiye kadar network kabloları ile iletişim sağlayabilen bilgisayarlar da, kabloya gerek duymadan hızlı iletişim kurabilecek. Uygulanan yüksek güvenlik çözümleriyle, radyo dalgalarına müdahale edilmesi veya ağ korsanlığı yapılması da engelleniyor.
     <br>
      <br>
       Uzmanlar global ekonomideki değişimin  hızlanması,  hem firmaların hem de bireylerin daha fazla mobil hale gelmesi nedeniyle, Bluetooth teknolojisinin artan bir ivmeyle önem kazanacağı öngörüsünde bulunuyor.   2003 yılında cep telefonlarının da dahil olduğu kablosuz iletişim pazarı hacminin     63 milyar doları bulacağı söyleniyor.  Bilişim dünyasının öncü şirketleri de doğal olarak bu pazardan pay alabilmek için çalışmalarını kablosuz iletişim teknolojilerine yönlendiriyor.
       <br>
        <br>
         HP, kablosuz iletişimde de önde gidiyor
         <br/>
         <br/>
         Bilişim Teknolojileri pazarının dünya çapındaki liderlerinden HP geçtiğimiz hafta havaalanları, oteller, restoranlar ve diğer halka açık yerlerde Halka Açık Kablosuz LAN  "bağlantı noktaları" sağlamak üzere dünya çapında bir girişim başlattığını duyurdu. HP"nin bu girişimi, hareket halinde çalışan uzmanları herhangi bir yerel alan ağı ve mobil erişim cihazı kullanarak, email ve diğer e-iş uygulamalarına eriştirmeyi hedefliyor.
         <br/>
         <br/>
         Kablosuz iletişim alanında komple çözümler üretmek üzere çalışmalarını yoğunlaştıran HP, altyapı çözümlerinin yanısıra dizüstü bilgisayarlarını ve iPAQ adı verilen cep bilgisayarlarını geliştiriyor. Cihazlar, kullanıcıların kurumsal uygulamalar ve internet ile bağlantısını sağlamak için Bluetooth ve 802.11 standartlarıyla kablosuz network avantajından faydalanıyor.
         <br/>
         <br/>
         Mobil telefon ağları, kısıtlayıcı maliyetleri ve düşük veri aktarım hızlarıyla optimal çözüm sunamazken, halka açık kablosuz iletişim bağlantı noktaları, kablolu ağa dayanan sistemlerde çalışmanın sınırlamalarını ortadan kaldırıyor, kullanıcılarına daha fazla özgürlük ve esneklik tanıyor. Halka açık kablosuz bağlantı noktaları, abonelik işlemleri, danışmanlık ve entegrasyon hizmetleri, yazılım çözümleri ve finansal hizmetler gibi pek çok alanda çözümleri de beraberinde getiriyor.
         <br/>
         <br/>
         Halka açık mekanlarda kablosuz iletişim bağlantı noktası kuran firmalar ise, kullanım süresi ve kapasitesine bağlı olarak ücretlendirme yaparak hizmeti sağlıyor. Kurulan altyapıdan,  kurumun dahili bilgisayar ağı da eş zamanlı olarak faydalanabildiği için, kısa zamanda kâr getiren bir yatırıma dönüşebiliyor.
         <br/>
         <br/>
         HP desteği ile İspanya"da 9 otel ve 2 havaalanında kablosuz iletişim noktası oluşturarak hizmet veren Kubi Wireless adlı şirketin yöneticileri, bu alandaki çalışmalarıyla geleceğe yatırım yaptıklarına ve hizmet sağladıkları merkezlerde müşteri sadakatini artırdıklarına inanıyorlar.
         <br/>
         <br/>
         Ericsson"un katkısı büyük
         <br/>
         <br/>
         Bluetooth yani kablosuz iletişim teknolojilerinin gelişmesinde Ericsson"un katkısı çok büyük. Yıllardır gelir beklentisine girmeden Bluetooth teknolojisinin geliştirilmesi için hazırlanan projelere kaynak sağlayan ve çalışmalarını daha çok altyapı kurulumu üzerine  yoğunlaştıran Ericsson, Bluetooth ve GPRS teknolojilerini yüksek performansla kullanabilen cep telefonu modellerini de geliştiriyor.
         <br/>
         <br/>
         Sun Microsystems de pazarda
         <br/>
         <br/>
         Kablosuz internet alanının aygıt, ağ, portal ve içerik gibi her bölümünde Sun"ın ürünleri, teknolojileri, programları ve ortaklıkları önemli rol oynuyor. Bant genişliği arttıkça, sağlanan hizmetlerin grafik yeteneği ve etkileşim özelliği de artacak. Bilgi değiştokuşu ve yönetimi için bir arada çalışmak üzere tasarlanan kablosuz iletişim hizmetleriyle evden arabaya, ofisten uçağa, nereye gidilirse kullanıcıların yanında olacak ve hizmetin yeteneklerini yeni içeriklere uyacak biçimde taşıyacak.
         <br/>
         <br/>
         Koç Topluluğu kablosuz iletişime geçiyor
         <br/>
         <br/>
         1984 yılında Stanford Üniversitesi"nden bir grup bilim adamı tarafından kurulan Cisco Systems ile e-dönüşüm projesine başlayan Koç Holding, tüm şirketlerindeki çalışanlarının istedikleri noktadan ağa bağlanabilmelerini ve internete erişebilmelerini sağlayacak. Koç Holding, kablosuz iletişim altyapısı ile bilgiye sürekli, hızlı ve tasarruflu ulaşım sağlamayı hedefliyor.
         <br/>
         <br/>
         1996 yılından beri Türkiye"de de faaliyet gösteren Cisco Systems, 115 ülkede yaptığı network altyapısı çalışmaları ile dünya bilgi trafiğinin yüzde 80"ini yönlendiriyor. Bu açıdan bakıldığında, Cisco"nun da kablosuz iletişim pazarının güçlü aktörlerinden olacağı şimdiden okunuyor.
         <br/>
         <br/>
         Umarız, bilişim devlerinin geliştirdiği kablosuz iletişim noktaları kısa zamanda Türkiye"deki önemli ve yoğun merkezlerde de faaliyete geçirilir. Böylece hem mobil hem kablo bağımlısı olmaktan bir derece olsun kurtulma şansını yakalamış oluruz.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 488 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1764), [web.archive.org (arşiv bağlantısı)](http://web.archive.org/web/20060317113347/http://www.aksiyon.com.tr:80/yazdir.php?id=1764)
