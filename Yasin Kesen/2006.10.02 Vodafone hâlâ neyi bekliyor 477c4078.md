# Vodafone hâlâ neyi bekliyor?

*Yasin Kesen 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçen yıl satılan Telsim'in, Vodafone ile gelmesi beklenen 'efsane kampanyalar'ı bir türlü başlamadı. Telsim'in Vodafone olmak için neyi beklediği merak ediliyor...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111014955im_/http://www.aksiyon.com.tr/resim/617/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Süreci herkes hatırlar… Uzan Grubu'nun elindeki İmar Bankası'na TMSF tarafından el konulunca, fona devredilen diğer bankalarda görülmeyen yolsuzluk metotları da dikkat çekmişti. Hesaplanması bile çok uzun süren yolsuzluğun 8,5 katrilyon lirayı bulması, bankanın yıllardır Uzan Grubu’na ait televizyon kanallarında yayınlattığı reklâmların büyük bir balon olduğunu da ortaya çıkarmıştı. 'En yüksek faizi İmar veriyor' şeklindeki reklâmlara kanan mudiler, biraz da hızlı tarafından köşeyi dönme hevesine kapılınca Uzan depremiyle enkaz altında kalmaktan kurtulamamıştı.
   <br>
    <br>
     Yasal zemin hazırlandıktan sonra Şubat 2004'te grubun yönetimindeki 219 şirkete aynı gece el koyan TMSF, bir kısmını hızla tasfiye ettiği şirketlerin birçoğunu da pansuman yaptıktan sonra ihale yoluyla satışa çıkardı. Telsim, ihale yoluyla satışa çıkan şirketlerin en büyüğü olduğu için en sona, 13 Aralık 2005 tarihine bırakılmıştı. Dünya devlerinin tâlip olduğu şirket, 2,8 milyar dolarla başlayan ihalede 4 milyar 550 milyon dolara İngiliz telekomünikasyon devi Vodafone'a satılmıştı. Bir buçuk ayda ihaleyi değerlendiren Rekabet Kurulu ise, 'hâkim durum yaratılması veya mevcut hâkim durumun güçlendirilmesi' gibi bir sakınca bulunmadığı için satışa izin vermişti.
     <br/>
     <br/>
     Vodafone şirketinin diğer ülkelerdeki kampanya ve uygulamalarını duyan cep telefonu kullanıcıları ile rakip GSM operatörleri de gelişmeleri izlemek üzere nefeslerini tutup beklemeye başladı. Yaz başında, Uzanlardan devrolan O2 Oksijen isimli bilişim şirketini 9,2 milyon dolara ve 60 bin aboneli KKTC Telsim'i 30 milyon dolara satın alarak tekrar harekete geçen Vodafone, CeBIT Bilişim fuarına kadar sürecek sessizliğe tekrar gömülerek kamuoyunda oluşan heyecanı da söndürdü.
     <br/>
     <br/>
     Sezon başı olarak nitelendirilen fuarda 'Vodafone' logosu ile donatılmış sükseli standı görenler tekrar heyecanlanıp 'galiba düğmeye basıldı' diye düşündü. Marka değişikliği için fuarın beklendiğini sanan tüketiciler yine yanıldı. Çünkü Vodafone, beklentilerin yersiz olduğunu ispatlamak istercesine tekrar içine kapandı.
     <br/>
     <br/>
     Vodafone'un ne yapacağını yaz başına kadar bekleyen rakip şirketler de zaman kaybetmek yerine yeni kampanyalarla tekrar yola çıktı. Adeta 'memurcell' haline gelen Avea, 'oh be!' ve 'bi dünya' adlı kampanyalarla gençlere yöneldi. Sektörün ağabeyi Turkcell ise reklâmlarda konsept değiştirerek 'süt içen çocuklar' ile duygulara hitap etmeyi tercih etti. Avea'nın 'bi dünya'sına ise 'bir adam vardı canı sıkılan' diyerek karşılık verdi. Avea'nın geçmişteki tüm kampanyalarında olduğu gibi yine, 'sen yaparsın da ben yapamaz mıyım' durumu ortaya çıktı. Belki de Vodafone'a Avea üzerinden şu mesaj verildi: "Pazarın hâkimi benim, ne yaparsan anında karşılık veririm!"
     <br/>
     <br/>
     NUMARA TAŞINABİLİRLİĞİ YALAN MI OLDU?
     <br/>
     <br/>
     Sektörü yakından izleyenler, Vodafone'un asıl beklediği gelişmenin 'numara taşınabilirliği sistemi' olduğunu düşünüyor. Yani Turkcell veya Avea'da kullanılan bir numaranın alan kodu ile birlikte Vodafone'a taşınabilmesinin mümkün hale geleceği sistemi. Ancak, bu sistemle ilgili düzenleme çalışmalarını yürüten Telekomünikasyon Kurumu'nun, unutturmak istercesine ses çıkarmaması aboneleri de operatörleri de ürkütüyor. Gündeme geldiği dönemde, 2006'nın ikinci yarısına kadar düzenlemelerin biteceğini öngören kurumun, kaçak cep telefonlarını kayıt altına almak için başlatıp fiyasko ile sonuçlandırdığı IMEI çalışmalarından sonra köşesine çekilmesi korkutuyor. Vodafone'un görkemli çıkışını kaçırmamak için saatlerini 'numara taşınabilirliği'ne kuranlar da her geçen gün ümitsizliğe kapılıyor.
     <br/>
     <br/>
     Abone adaylarını heyecanlandırdıktan sonra 'Vodafone' olmak için belirlediği 'milat' tarihini sürekli erteleyen Telsim'in tam olarak hangi gelişmeyi beklediğini anlamak zor. Pazarın en 'büyük' oyuncusunun, iki 'küçük' rakibinin hızını kesmek için yıllardır sürdürdüğü taktik savaşını bırakmasını beklemek ise 'iyimser' bir rüya. Vodafone'un bu rüyadan uyanmasının tek çaresi ise birçok ülkede edindiği rekabet tecrübesini hatırlayıp silkinerek harekete geçmesi. Aksi halde, büyük ümitlere kapılan halk, bunun bir 'İngiliz oyunu' olduğunu düşünmeye başlayacak…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25454), [web.archive.org (arşiv bağlantısı)](http://web.archive.org/web/20071111014955/http://www.aksiyon.com.tr/detay.php?id=25454)
