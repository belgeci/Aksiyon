# E-mağazalarda yılbaşı telaşı

*Yasin Kesen 2000.11.18*

<div>
 <img border="0" src="/web/20010715020943im_/http://www.aksiyon.com.tr/yazar/yasinkesen.jpg"/>
 <p class="spot">
  ABD'li NPD araştırma şirketinin kamuoyu araştırmaları neticesinde ortaya koyduğu rapora göre bu yılın son 2 ayında gerçekleşecek olan yılbaşı alışverişinin geçen yılı 2'ye katlayarak 12.5 milyar dolar civarında olması bekleniyormuş.
 </p>
 <p class="metin">
 </p>
 <p class="arabaslik">
  <img border="0" height="181" src="/web/20010715020943im_/http://www.aksiyon.com.tr/2000/311/resimler/PRESTIJ.jpg"/>
  Prestij.com
 </p>
 <p class="metin">
  Bu araştırma raporunun yayınlanmasından sonra ABD'de hizmet veren sanal mağazalarda hızlı bir toparlanma ve kampanyalar yapma süreci başladı.
 </p>
 <p class="metin">
  Son 6 aylık dönem içerisinde sanal mağazacılıkta hep birbirinin benzeri sistemle yeni sitelerin açılması ile piyasada bir daralma meydana gelmişti. Bunun doğal sonucu olarak da pazar pastasının küçülmesiyle el değiştiren, iflas eden e—mağazaların sayısında büyük artış oldu. Bu kapanmalar sürecinde iyi çıkışlar yapanlar da oldu. Zarar edenlerden farklı bir alan, farklı bir pazarlama metodu ve farklı bir hedef kitle seçenler son dönemde hiç zora girmediler hatta Nasdaq Teknoloji Hisseleri Borsası'nda hisselerinde de büyük artışlar sağladılar.
 </p>
 <p class="metin">
  Alışveriş çılgınlığının had safhaya ulaştığı yılbaşı sezonunda piyasanın beklediği cironun büyük olması nedeniyle, sitesini kapatmış veya elemanlarını işten çıkarmak zorunda kalmış e—mağazalar şu günlerde yine birer birer açılmaya başladı. Belki bu açılış sezonluk bir açılış olmuş olacak ama peşinde oldukları ciro da hiç azımsanacak gibi değil.
 </p>
 <p class="metin">
  Sanal mağazacılık piyasasındaki bu daralmadan yatırımcıları da mutlaka dersler çıkarıyorlardır. Belki kimileri artık sadece "high season" diye tabir ettikleri alışverişin bol yapıldığı sezonlarda mağazalarını "online" yapacaklardır, bazıları yeni müşteri kitlelerini hedefleyecektir, bazıları toplu satışlarda indirimler yapacaktır, bazıları promosyona yönelecektir, bazıları da sadece spesifik ürünlerin satışına yönelip başarı sağlamaya çalışacaktır...
 </p>
 <p class="metin">
  Kriz döneminin bu işin sonu olmadığının bilincinde olduktan sonra pazarı genişletmek için gerçek piyasa koşullarının tüm enstrümanlarını kullanacaklarına hepimiz kesin gözüyle bakabiliriz. Bu noktadan sonra bize ancak şunu söylemek düşer:
 </p>
 <p class="metin">
  — İyi alışverişler Amerika...                               YK
 </p>
 <p class="metin">
 </p>
 <p class="arabaslik">
  Prestij.com'dan  üyelere promosyon
 </p>
 <p class="metin">
  "Burası internetteki prestijiniz...". Prestij.com bizi bu cümleyle karşılıyor. Tavsiye.com gibi çok kimsenin yakından tanıdığı sitelerle içerik ortağı olan Prestij.com, www.yemekzevki.com ve elektronik kart hizmeti veren www.kartpostal.com siteleriyle de içerik ortaklığına sahip. Web tasarımı dersleriyle tanıdığımız www.harmanyeri.com ve 7'den 77'ye herkesin hafızalarında iz bırakan Barış Manço sitesi www.mancoloji.com da içerik ortaklarından.
 </p>
 <p class="metin">
  Prestij.com, müzik, sinema, şiir, mp3, chat, kartpostal hizmetlerinin yanısıra Linux İşletim Sistemi'ne ilgi duyanlar için de kaynak sağlıyor. Linux ile ilgili her türlü CD ve kitabı (hem Türkçe hem İngilizce) çok uygun fiyatlarla site üyelerine gönderiyor. Ayrıca, siteye üye olanlara da çeşitli firmalardan sağlanan tatil, ziyafet ve alışveriş çeki türü hediyeler her hafta çekilişle dağıtılıyor. Mutlaka ziyaret etmekte fayda
var!
 </p>
 <p class="metin">
 </p>
 <p class="arabaslik">
  İnternette yerel kıpırtılar
 </p>
 <p class="metin">
  Şehir web sitelerinin genel portallara göre daha iyi ilgi görmesi, önceleri bu siteleri hobi niyetiyle yapanları da ciddi çalışma içerisine girmeye sevketti. Bu tür sitelerin doyurucu şehir rehberi niteliğinde olması en önemli kısmı oluşturuyor. İlgili şehirdeki tüm firmalarla ilgili bilgiler, hava durumu bilgileri, şehri tanıtıcı bilgiler vs.. Bu bilgilere bir de yöresel yemekler, örf ve âdetler de eklenince daha da güzel oluyor.
 </p>
 <p class="metin">
  İşte bazı şehir siteleri:
 </p>
 <p class="metin">
  <a href="http://web.archive.org/web/20010715020943/http://www.konyamiz.com/">
   www.konyamiz.com
  </a>
 </p>
 <p class="metin">
  Cafcaf içinde kaybolmamış, oldukça güzel bir içerik sitesi. Sitenin bölümleri: Konya iş dünyası rehberi, ilanlar, oyunlar, sohbet, shareware, şiir, manzaralar, fıkralar, karikatür, döviz kurları.
 </p>
 <p class="metin">
  <a href="http://web.archive.org/web/20010715020943/http://www.agbursa.com/">
   www.agbursa.com
  </a>
 </p>
 <p class="metin">
  Bursa ve civarındaki yaşama dair bir site. Şehir sitesini aşan bir yönü de online hukuk danışmanlığı hizmeti vermesi. Sitenin bölümleri: deniz otobüslerinin tarifeleri, nöbetçi eczaneler, sinema, tiyatro, sergi, panel, fuar ve gezi programları ile ilgili bölümler, Uludağ linkleri, internet cafe
rehberi.
 </p>
 <p class="metin">
  <a href="http://web.archive.org/web/20010715020943/http://www.elaziz.net/">
   www.elaziz.net
  </a>
 </p>
 <p class="metin">
  Elazığ sitesi. Elazığı tanıtıcı bilgilerin yanısıra yine şehir rehberi niteliğinde her türlü bilgi bulunabiliyor. Medya linkleri, ikinci el otomobil ilanları ve röportaj bölümleri de mevcut.
 </p>
 <p class="metin">
  <a href="http://web.archive.org/web/20010715020943/http://www.malatyalife.co/">
   www.malatyalife.com
  </a>
 </p>
 <p class="metin">
  Malatya'da yaşama adanmış bir site. Malatya şehir rehberi bilgilerinin yanında sağlıktan spora kadar her türlü konuda bilgi bulmak mümkün. Ücretsiz e—mail hizmeti de
veriliyor.
 </p>
 <p class="metin">
  <a href="http://web.archive.org/web/20010715020943/http://www.trabzonrehberi.net/">
   www.trabzonrehberi.net
  </a>
 </p>
 <p class="metin">
  Dünyanın Trabzon adresi olarak kendini nitelendiren site yine diğer şehir siteleri gibi kent bilgilerini sunuyor. Şiir ve sağlık bölümlerinin yanısıra mizaha da önem vererek "Bizim Temel" adında bir fıkra köşesi de açılmış.
 </p>
 <p class="metin">
  <a href="http://web.archive.org/web/20010715020943/http://www.afyonline.com/">
   www.afyonline.com
  </a>
 </p>
 <p class="metin">
  İsminde güzel bir espri yakalamış bir Afyon şehri sitesi. Milli mücadeleden başlayarak Afyon'la ilgili tüm bilgileri içeren sitede son zamanların çok konuşulan ismi Sayın Cumhurbaşkanı A.Necdet Sezer ile ilgili de haberler yer alıyor.
 </p>
 <p class="metin">
 </p>
 <p class="arabaslik">
  Kendi IQ'nu kendin ölç!
 </p>
 <p class="metin">
  İnternet üzerinden IQ (zeka) testi yapan sitelere bir yenisi daha eklendi. Genelde eğlence amaçlı değişik testler yayınlayan www.thespark.com sitesindeki mevcut 12 teste, IQ testi 13. olarak eklendi. IQ testine direkt şu adresten de ulaşılabiliyor:
  <a href="http://web.archive.org/web/20010715020943/http://www.thespark.com/iqtest">
   www.thespark.com/iqtest
  </a>
 </p>
 <p class="metin">
  Testte her bir soruyu daha zor bir soru takip ediyor. Böylece en son kalınan noktada IQ puanı ortaya çıkıyor. İngilizcesi iyi olanların denemesinde fayda var..
 </p>
 <p class="metin">
 </p>
 <p class="arabaslik">
  Haftanın  Netteyim.net  sorusu
 </p>
 <p class="metin">
  Sorunun doğru cevabını gönderenlerden 5 kişiye "Ailenizin interneti Yimpaşnet"ten 3 aylık sınırsız internet paketi hediye edilecek.
 </p>
 <p class="metin">
  Soru: SSL'in açılımı ve Türkçe anlamı nedir?
 </p>
 <p class="metin">
  Cevaplar yasinkesen@birikim.net adresime gönderilecek.
 </p>
 <p class="metin">
  (Cevapla birlikte adres ve telefon bilgilerinin de gönderilmesi rica olunur.)
 </p>
 <p class="arabaslik">
  INBOX'A GELENLER: Ali Aksay, Sinan Atasoy, Murat Kol, Erdoğan Kurt, Murat
Kapusuz, Sıddık Dokumacı, Ayşe Gülcü.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010715020943/mailto:yasinkesen@birikim.net    yasinkesen@cihannet.com">
   yasinkesen@birikim.net    yasinkesen@cihannet.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/sanalpark/1.htm), [web.archive.org (arşiv bağlantısı)](http://web.archive.org/web/20010715020943/http://www.aksiyon.com.tr:80/2000/311/sanalpark/1.htm)
