# Daha çok devrim daha çok satış

*Yasin Kesen 2002.06.24*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226124550im_/http://www.aksiyon.com.tr/resim/394/bilisim.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Müşteri İlişkileri Yönetimi sistemini doğru uygulayabilen firmalar 6 aylık dönemde iş hacmini 8 katına kadar artırabiliyor. Satış etkinliğini artırma olarak adlandırılabilecek bu sistemle müşterilere alışveriş rehberliği yapılarak tüketim ihtiyaçları yönlendirilebiliyor.
  <br/>
  İnsanların yaşam sitilindeki moda anlayışı gibi iş dünyasında da iş yapış şekillerinde belli zamanlarda yeni modalar gündeme geliyor. Ekonomik kriz döneminde firmaların sıkıntıya düşmeden işlerini devam ettirmesine, hatta iş hacminde büyüme kaydetmesine neden olan Müşteri İlişkileri Yönetimi (CRM) sistemi de bunlardan birisi.
 </font>
 <p>
  <font class="content">
   Önceki yıllarda işler tıkırında gidiyorken firmalar personelini geliştirmek için çeşitli insan kaynakları metodları uygularken şimdilerdeki en büyük sorun pazar payında yerini koruyabilmek, ayakta kalabilmek ya da değişen ekonomik düzende daha büyük bir paya sahip olabilmek için Müşteri İlişkileri Yönetimi sistemini tercih ediyor.
   <br/>
   <br/>
   Klasik Türk geleneği olan “özenti”nin bu tip projelere de sirayet edip işin verimini ortadan kaldırabildiğini de ifade etmek gerek. Zira, birçok firma uyguladığı projenin bu sistemle ilgisi olmamasına rağmen reklam maksatlı olarak bunun adını Müşteri İlişkileri Yönetimi koyabiliyor. Doğal olarak bunun sonucunda kazanamayan yine tabii ki o firma oluyor. Zira, bu isimlendirme veya uygulama ne yazık ki firmanın iş hacmini büyütebilmesi için herhangi bir artı etken sağlamıyor.
   <br/>
   <br/>
   1998’den bu yana ağırlıklı olarak, portal kurmak isteyen firmalar için içerik yönetimi, kişiselleştirme, müşteri profili oluşturma ve kampanya yönetimini kapsayan e—iş, e—ilişkiler ve e—kanal çalışmaları gerçekleştiren Arges Danışmanlık’ın Genel Müdürü Murat Keleştimur, “Müşteri İlişkileri Yönetimi”nin aslında “satış etkinliğini artırma” projesi olarak adlandırılması gerektiğini ifade ediyor.
   <br/>
   <br/>
   Kurumların verimli sonuç alabilmeleri maksadıyla yabancı yazılımların distribütörlüğünü ve uygumasını gerçekleştiren Arges, kendi geliştirdiği yazılımlarla da firmaların müşterilerini daha iyi tanıyabilmelerini ve uygun zamanda uygun faaliyetin ortaya konmasıyla iyi sonuç elde edebilmelerini sağlıyor.
   <br/>
   <br/>
   Müşteri İlişkileri Yönetimi sistemini birçok firmanın yanlış uyguladığını, dolayısıyla sonuç alamadığını ifade eden Keleştimur, müşteri profilini çıkarmak amacıyla yapılan birçok anketin veya araştırmanın da aslında doğru profile uygulanamadığını ve dolayısıyla hayal kırıklıklarına neden olabildiğini vurguluyor.
   <br/>
   <br/>
   Arges’in uyguladığı yazılımlar sayesinde firmaları, müşteri profillerini doğru analiz ederek, müşterilerin olası ihtiyaçlarını zamanında gündeme getirip müşteriyi yönlendirmeye çalışıyor.  Bir bankada uyguladıkları CRM sistemi ile aynı bankanın sigorta sektöründeki yan kuruluşunun satışlarının dört katına çıktığını ifade eden Keleştimur, bir aylık proje uygulamasının maliyetinin 3—6 aylık süre içerisinde geri kazanıldığını ve sonrasında firmaların kârlılıklarının kendilerinin de inanamayacakları derecede arttığını örneklendiriyor.
   <br/>
   <br/>
   İnternet ortamında ağırlıklı olarak ileşimimizi sağladığımız e—mail hesaplarımıza gelen reklam amaçlı spam —maillerin tacizden başka birşey olmadığına değinen Keleştimur, bu tip metodlarla gerçek müşterinin asla tanınamayacağını ve dolayısıyla planlı üretim yapılamayıp tüketicinin memnun edilemeyeceğini belirtiyor.
   <br/>
   <br/>
   Müşteri İlişkileri Yönetimi sistemi kuran firmalar, müşterilerden talep edecekleri bilgileri otomatiğe bağlayıp bunları web üzerinden maliyetleri sıfıra indirerek temin edebiliyor. Bayilerle kurulan ağ sayesinde ise bayilere bağlı müşterilerin profilini analiz ederek bayilerin doğru strateji uygulamasında etkin yönlendirme yapabiliyor. Bir kısım firmaların kriz döneminde bayilerinin kâr marjlarına da göz dikerek bayilik sistemini kaldırdığını ifade eden Murat Keleştimur, bu uygulamanın çok yanlış olduğunun altını çizerek bayilerle sıkı bir güven ilişkisi kurularak bayilerin işlerini kolaylaştırmak gerektiğine inanıyor.
   <br/>
   <br/>
   Call Center (Çağrı merkezi) oluşturan firmaların kendilerini Müşteri İlişkileri Yönetimi sistemi kurduğunu belirten Keleştimur, Türkiye’deki sosyal ve ekonomik yapı nedeniyle 5 yıllık hiçbir planın tutmadığını ve tutmasının da mümkün olmadığını belirtiyor.
   <br/>
   <br/>
   “Kimse müşterisini tanımıyor. On dakika arayla aldıkları raporlar bile birbirini tutmuyor. Firmalar ne yapması gerektiğini araba kaza yaptıktan sonra anlıyor. Doğru yapılandırılmış CRM sistemleri yaranın en kanayan yerinden çözmeye başlayarak somut para kaybını önleyip müşteri ilişkisini ölçülebilir hale getiriyor” diyen Keleştimur, müşteri şikayetlerinin hassasiyetle en kısa zamanda çözülmesi gerektiğini, aksi takdirde müşteri sadakatinin kaybedildiğini vurguluyor. Birçok firmanın çağrı merkezi kanalıyla müşteri şikayetlerini topladığını fakat sonrasında hiçbir icraat yapmadığını belirterek bu tip firmaların kısa zamanda müşterilerini kaybetmeye başlayacaklarını ifade ediyor.
   <br/>
   <br/>
   “Çin’de 1 dolar maaşla çalışan işçilerle veya yazılım gücüyle çalışan Amerikalılarla rekabet edebilmek için Türk firmaların verimliliğinin artırması gerekiyor. 200 milyar dolarlık borç yükü ancak dünya firmalarıyla rekabet edilerek, onların önüne geçilerek ödenebilir. Bunu sağlayabilmek için mevcut sistemde verimliliği artırmak şart. Şu anda Türkiye’deki bütün bankaların sermayelerini toplasanız Avrupa’daki orta ölçekli bir bankanın büyüklüğüne erişemiyor” diyen Keleştimur, Fransa merkezli sigorta firması Axa’nın bir yılda Türkiye’nin yaptığı toplam bilişim yatırımının iki katını gerçekleştirdiğini ve böylece dünya pazarında rekabet gücü elde ettiğini belirtiyor.
   <br/>
   <br/>
   “Axa’nın her yıl yaptığı bilişim yatırımı karşısında Türkiye 340 tane tankını yenilemeyi tercih ediyor. 60 milyon insana verilecek hizmet bedelinin yarısı tanklara harcanıyor. Aslında tanklara bu kadar harcama yapabiliyorsak bilişim yatırımlarımız 6 milyar dolar olmalıydı. Yanlış burada. Tartışılacak olan toplar, tüfekler değil bilişim yatırımlarının boyutu olmalı” diyen Keleştimur, Türk milletinin artık “haşmet” sevdasını bırakıp “verimlilik devrimi” yapması gerektiğini vurguluyor.
   <br/>
   <br/>
   <br/>
   <br/>
   MURAT KELEŞTİMUR KİMDİR?
   <br/>
   <br/>
   1986’da Boğaziçi Üniversitesi Güç Elektriği ve Elektronik Mühendisliği Bölümü’nden mezun olan Murat Keleştimur, Arges Danışmanlık’ın kurucu ortağı ve genel müdürü olarak görev yapıyor.
   <br/>
   <br/>
   BT (Bilgi Teknolojileri) ve CRM (Müşteri İlişkileri Yönetimi) strateji danışmanlığı alanında 40’a yakın projede başarıya imza atan Keleştimur, Pfizer, Çelebi Yer Hizmetleri, Aksa Jeneratör ve Turkcell gibi adından söz ettiren firmalar için hazırlanan projelere liderlik yapmış. 30’u aşkın CRM uygulamasında stratejik hedeflerin belirlenmesinden organizasyonel değişikliklerin planlanmasına kadar pek çok görevde bulunmuş; finans ve BT sektörlerinde çağrı merkezi, satış ve kampanya yönetimi, müşteri ilişkileri yönetimi, süreçlerin optimizasyonu ve verimlilik artışı gibi konularda stratejik hedeflerin saptanıp planlanmasını ve en uygun çözümlerin geliştirilmesini sağlamış. CRM ve e–CRM ile ilgili çok sayıda konferansta sunum yapmış; bu konular hakkında sektörel dergilerde yönlendirici ve yenilikleri teşvik edici yazıları, başarı öyküleri ve röportajları yayımlanmış.
   <br/>
   <br/>
   Arges’ten önce kurucu ortak ve üretimden sorumlu genel müdür yardımcısı olarak Logo Yazılım’da hizmet veren Keleştimur, ticari ve finansal sistemlerin tasarlanması, Ar–Ge ve uygulama geliştirme yönetimi alanında önemli isimlerden birisi.
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1369), [web.archive.org (arşiv bağlantısı)](http://web.archive.org/web/20060226124550/http://www.aksiyon.com.tr:80/detay.php?id=1369)
