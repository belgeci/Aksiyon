# Türkiye’ye sanal bakış

*Yasin Kesen Bilinmeyen-tarih*

<div>
 <p>
  <font>
   Türkiye’deki olayların yabancı medyadaki yansımalarını merak ediyorsanız yerli gazetelerin dış haberler sayfaları genelde doyurucu olmayabilir. Bunun için de yabancı basını arasıra da olsa takip etmeye çalışırız..
   <br/>
   <br/>
   Ama internet imkanımız varsa bu gazeteleri, dergileri takip etmemiz oldukça kolaylaşıyor. Fakat yine tahmin ettiğiniz gibi değil. Yani her basın kuruluşunun sayfasından takip etmek değil anlatmaya çalıştığım.
   <br>
    <br>
     Worldnews.com sitesinin yaptığı çalışma ile her ülkenin bir e—haber sitesi oluşturulmuş. Bu adres Türkiye için: www.turkey—news.com
     <br>
      <br>
       Bu sitede uluslararası yayın organlarında Türkiye ile ilgili yayınlanan bütün haberler yer alıyor. Yani her gazetenin, derginin sitesini sizin dolaşmanız yerine onlar süzgeçten geçirerek bir siteden internetçilere sunuyorlar.
       <br>
        <br>
         Özellikle uluslararası medyaya ilgi duyanların hergün takip etmesi gereken bir site.
         <br/>
         <br/>
         e-ticaret’ten m-ticaret’e
         <br/>
         <br/>
         E—commerce ya da e—trade olarak adlandırılan elektronik ortam aracılığı ile ticaret sisteminin gelişmiş ülkelerde hayli ilerlemiş bir hayat tarzı olduğu günümüzde Amerika’nın en büyük internet servis sağlayıcısı olan AOL firmasının yılların şirketi TimeWarner’ı bir çırpıda satın alması bizi çok da şaşırtmıyor aslında.
         <br/>
         <br/>
         İşin bir de diğer tarafı var. E—ticaretin artık demode olup m—ticarete (mobil ticaret) doğru adımların atıldığı dünyada biz hâlâ nerelerdeyiz edebiyatı yapmayacağım bu sefer.
         <br/>
         <br/>
         Newsweek dergisinde geçtiğimiz haftalarda yayınlanan bir yazıda üzerinde micro kameradan tutun da aynı anda internette sörf ve alışveriş yapılabilen cep telefonlarının 3 yıl sonra dünya piyasasında olacağı söyleniyor.
         <br/>
         <br/>
         Teknolojinin bize de hizmet edeceği günlerde buluşmak üzere...
         <br/>
         <br/>
         YK
         <br/>
         <br/>
         Bilginize güç katın
         <br/>
         <br/>
         Güç demem işin esprisi gerçi ama öğrenciler için çok fazla materyalin bulunabileceği internet aleminde yine öğrenciler için www.powerstudents.com adlı bir site var.
         <br/>
         <br/>
         Bu sitede uzman görüşleri, öğrenci programları, dersler ve örnek testler, kampus hayatı, burslar, okul sonrası iş rehberi gibi başlıkların ön planda olduğu sitede öğrencilerin kişisel ve sosyal hayatları ile ilgili rehberlik yapacak birçok bilgi yer alıyor. Bu bölümlerin hepsi sitedeki “Power Zones” ana başlığı altında.
         <br/>
         <br/>
         “Networks” ana başlığı altında da liselere, üniversitelere ve meslek rehberlerine ulaşabileceğiniz sayfalar yer alıyor.
         <br/>
         <br/>
         Sinemacılar ne çekiyor?
         <br/>
         <br/>
         Kültür—sanat dünyasının vazgeçilmez olgusu haline gelen sinema filmleri Amerika’da artık endüstrileşmiş bir sektör oldu. Bu sektördeki gelişmelerin, yeniliklerin çok olması nedeni ile bu gelişmeleri bir sinema dergisinden takip etmek bile imkansız.
         <br/>
         <br/>
         www.filmnews.com’daWarnerbros, Miramax, Fox, Universal gibi sinema yapımcılarının bültenlerine ulaşabilir, çekilmekte olan filmlerle ilgili enstantane görüntülere bakabilirsiniz.
         <br/>
         <br/>
         Sinema konusunda diğer linklere ulaşabileceğiniz gibi aktörlerle ilgili sayfalara da bu siteden ulaşmanız mümkün.
         <br/>
         <br/>
         Bu sitede sadece sinema mı var? Hayır elbette. Sinemaya ilgi duyan insanların ilgisini çekebilecek diğer sosyal aktivitelerle ilgili bölümler de yer alıyor.
         <br/>
         <br/>
         Sanal eğitim kenti
         <br/>
         <br/>
         Eğitim tekniklerinin interaktif eğitim sisteminin ortaya çıkmasıyla değişmeye yüz tuttuğu dünyada bizim eğitim sistemimizin eski metodları uyguladığı bir gerçek.
         <br/>
         <br/>
         Lakin, bu bizim kendimizi, çocuklarımızı dünyanın gerisinde kalmamız konusunda haklı çıkarmaz. Bu yüzden bizler kendi imkanlarımızla da olsa internetteki eğitim sitelerini yakından takip etmemiz gerek.
         <br/>
         <br/>
         www.collegetownusa.com adresinden ulaşabileceğiniz site eğitim dünyasına kolejler yönüyle “net” destek veren bir site.
         <br/>
         <br/>
         Amerika’da eğitim gören kolej öğrencilerine hitap eden bu sitede bir kolej öğrencisinin ihtiyaç duyabileceği bütün konularda bilgi ve link yer alıyor. Online derslerin verildiği sitelerden okul sonrası iş dünyası ile ilgili başvurularınız yapabileceğiniz adreslere, eğitimle ilgili ilan panolarından sosyal ve sportif aktivite sayfalarına kadar her türlü bilgi yer alıyor. Özellikle lise ve üniversite seviyesindeki öğrencilerin mutlaka takip etmesi gereken bir site.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14853), [web.archive.org (arşiv bağlantısı)](http://web.archive.org/web/20050222151156/http://www.aksiyon.com.tr:80/yazdir.php?id=14853)
