# İnsan odaklı bilişim

*Yasin Kesen Bilinmeyen-tarih*

<div>
 <p>
  <font>
   Son yıllarda bilişim teknolojilerindeki hızlı değişim ve gelişmelerin beraberinde getirdiği şaşkınlıkla birçok insan aynı yanılgıya düşmeye başladı. Bilgisayarların hızlanması ve her iş için yazılımların geliştirilmesi sanki artık vasıfsız insanların kolayca istihdam edilebileceğinin işaretini verdi. Bu şaşkınlık birçok iş çevresinde personel eğitiminin ikinci plana atılmasına, donanım ve yazılım yatırımının ise önem kazanmasına neden oldu.
   <br/>
   <br/>
   Teknolojideki gelişmelerin getirdiği bu şaşkınlık birçok yöneticinin ucuz eleman istihdamına yönelmesine neden oldu. Halbuki unutulan bir şey vardı ki bilgisayar teknolojileri onları yönlendiren yetişmiş insanlar olmadıkça hiçbir kazanç getirmiyor. Yani aslında durum sanayi sektöründe üretim makinelerini kullanan işçilerin eğitiminden farksız. Üretim safhasında hata çıkmaması, verimliliğin düşmemesi için “usta” transferleri yapılırken, ofis ortamında çalışacak personelde sadece klavyenin tuşlarına basmayı bilmesi kıstas alınınca işte tüm işler karıştı.
   <br>
    <br>
     Eğitimde oldukça geri kalmış bir ülkede bilgisayar eğitiminin halini tartışmanın ise yersiz olduğunu düşünüyorum. Örneğin Koskoca İstanbul’da bilgisayar eğitimi veren kursları saymak istediğimde sağdan sayıyorum sadece iki tane bilgisayar kursu aklıma geliyor, soldan sayıyorum yine aynı. Mevcut kurslardaki eğitime baktığımızda aslında onların bile sayılmaya değer olmadığını görüyoruz o da ayrı bir mesele...
     <br>
      <br>
       Kursların az ve kalitesiz olması da aslında biraz taleple ilgili bir durum. Firmaların bilgisayar konusunda yetişmiş elemanları gözardı etmesi, klavyeye dokunmayı bilenlere değer vermesi bilgisayar eğitimini de olumsuz etkiliyor doğal olarak...
       <br>
        <br>
         Ekonomik kriz bu noktada bir gerçeği daha ortaya çıkarmış oldu. Bilgisayarı iyi kullanan elemanların daha verimli çalıştığı, diğerlerinin ise sadece şirketlere yük getirdiği. Hem kaynak hem de ücret bakımından. Şimdilerde birçok firma personel çıkarma noktasında farkettiği bu gerçek ile elindeki bilgisayar yatırımlarını aynen muhafaza edip verimliliği artıracak şekilde elemanlarını yetiştirmeyi hedefliyor. İnsan odaklı bilişim önem kazanıyor..
         <br/>
         <br/>
         YK
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12398), [web.archive.org (arşiv bağlantısı)](http://web.archive.org/web/20050222043752/http://www.aksiyon.com.tr:80/yazdir.php?id=12398)
