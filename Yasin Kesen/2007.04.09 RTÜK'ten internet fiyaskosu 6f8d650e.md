# RTÜK’ten internet fiyaskosu

*Yasin Kesen 2007.04.09*

<div>
 <p>
  <font>
   Çocuklarını ‘kontrolsüz tehlike’ hâline gelen internetten korumak isteyen aileleri ümitlendiren RTÜK’ün girişimi boş çıktı. RTÜK’ün internet filtreleme programı tam bir fiyasko…
   <br/>
   <br/>
   Okul çağındaki gençlerin haber bültenlerine düşen trajik internet maceralarının artması Emniyet’in düzenlediği operasyonları artırırken hükümeti de çare bulmak üzere harekete geçirdi. Çocuklarını ‘kontrolsüz tehlike’ hâline gelen internetten korumak isteyen aileleri de telaşlandırdı.
   <br>
    <br>
     Hemen her gün gazetelerin üçüncü sayfa haberlerinde yer bulmaya başlayan ‘chat tuzakları’ ya da ‘internet yoluyla cinsel istismar’ haberleri, televizyon ve radyo yayınlarını denetleyen RTÜK’ü de harekete geçirdi. Belki iyi bir niyetle başlatılan RTÜK girişimi, büyük internet facialarına davetiye çıkarıyor.
     <br>
      <br>
       Netron Bilişim tarafından Microsoft Türkiye için hazırlanıp RTÜK tarafından ücretsiz dağıtılmaya başlayan ve tavsiye edilen ‘Gözcü’ yazılımı, çocuklarının interneti güvenli şekilde kullanmasını isteyen aileleri umutlandırdı. İki gün içerisinde 152 bin ailenin RTÜK’e ait web sitesinden indirdiği program, interneti filtrelemediği gibi yasaklanacak adresleri de apaçık gösterdiği için tehlike alarmı veriyor!
       <br>
        <br>
         Öncelikle, www.rtuk.org.tr adresinden indirilen program, kurulduktan sonra ekstra ayarlar yapılmasını gerektiriyor. Programı yönetecek olan aile bireyinin belirlediği şifre ile ayarları yapılan program, ilk çalıştırıldığında ‘Yasak Web Siteleri’ ve ‘Yasak Kelimeler’ bölümü boş olarak çalışıyor. Bu listeleri ilk kurulumda yüklemek gerekiyor. Yasak kelime listesini bir dosyaya kaydetme imkânı da sağlayan program, tehlikeye ilk davetiyeyi burada çıkarıyor! Girilmemesi gereken siteleri apaçık gösteren program, listelerin kaydedilmesi ile birlikte bilgisayarı kilitliyor.
         <br/>
         <br/>
         İzin verilen web siteleri bölümüne kaydedilen siteleri sağlıklı şekilde denetleyemeyen programın ‘Süre Kısıtlama’ bölümü de çalışmıyor. İnternet erişiminin yasaklandığı saatlerde de kullanıcı normal şekilde internette dolaşabiliyor.
         <br/>
         <br/>
         İnternet sayfaları arasında dolaşırken sürekli ekrana çıkan ‘İçerik Yükleniyor’ uyarısı ile rahatsızlık veren Gözcü Programı, bilgisayarın Program Ekle/Kaldır bölümünde de göründüğü için kolayca kaldırılabiliyor. Bilgisayar kullanmayı aile büyüklerinden daha fazla bilen çocukların kolayca devreden çıkarıp kontrolsüz şekilde internet kullanmasını sağlayan program, güncellemeleri otomatik olarak yapmadığı için kullanıcıya tam hizmet sunamıyor. Bu kadar detaylı ayarlamayı yapabilecek düzeyde bilgisayar bilgisi olan ailelerin böyle bir program yerine kendi belirleyeceği kuralları uygulaması daha kolay görünüyor.
         <br/>
         <br/>
         Ayrıca, kuruluma başlarken onaylanması gereken ‘Lisans sözleşmesi’nde yazılımın kopyalanması ya da dağıtılmasının yasak olduğuna dikkat çekilirken kopyalanmış yazılımın değişik aygıtlarda eşzamanlı olarak kullanılamayacağı uyarısı yapılıyor. Uygulamanın sadece Microsoft Windows XP ve Internet Explorer 6.0 ile çalışacağı belirtiliyor. Netscape, Firefox ve Maxthon gibi internet tarayıcılarının hiçbir şekilde filtre edilemesi önemli bir handikap. Microsoft gibi bir dünya devinin çalışmayan bir programı nasıl onaylayıp web sitesine koyduğunu ve RTÜK’ün de bu programı test etmeden nasıl tavsiye ettiğini anlamak oldukça güç…
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3335 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=27125), [web.archive.org (arşiv bağlantısı)](http://web.archive.org/web/20070711081625/http://www.aksiyon.com.tr:80/yazdir.php?id=27125)
