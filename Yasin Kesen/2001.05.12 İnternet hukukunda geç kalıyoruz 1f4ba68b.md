# İnternet hukukunda geç kalıyoruz

*Yasin Kesen 2001.05.12*

<div>
 <img border="0" src="/web/20020520054411im_/http://www.aksiyon.com.tr/yazar/yasinkesen.jpg"/>
 <p class="spot">
  Geçen hafta kamuoyu ilginç bir ceza haberi ile karşılaştı. Superonline.com'a ait forumlardan birine bırakılan sorumsuzca bir mesajdan dolayı, forumun yöneticisi önce 4 yıla daha sonra da "iyi hal" gerekçesi ile 40 ay hapis cezasına çarptırıldı.
 </p>
 <p class="metin">
 </p>
 <p class="metin">
  Bırakılan mesajı "özgür tartışma platformu" ilkesi gereğince forumdan kaldırmayan forum yöneticisi, mesajı bırakan kişinin kimliğinin tesbit edilememesi nedeniyle olayın sorumlusu olarak nitelendirildi ve hapis cezasına mahkum edildi.
 </p>
 <p class="metin">
  Suç unsurunu bizzat kendi işlemediği halde, "suç" olarak görülen eylemin icra edildiği yerin yöneticisi olmaktan dolayı ceza alan forum yöneticisinin durumu başka ortamlarla kıyas edildiğinde kararın ne kadar isabetli olduğu düşündürücü bir hal alıyor.
 </p>
 <p class="metin">
  Sözkonusu forumun insanların faydası amaçlanarak açılmış olması ve sonrasında art niyetli bir kişinin buraya kötü mesaj bırakması ile insanların yürüdüğü dolaştığı sokakları karşılaştırırsak, sokaklarda bu tür şeyler konuşan hatta düşünen insanlardan dolayı o sokakları inşa eden belediye başkanlarını mı suçlamak gerekiyor? Ne de olsa sokaklarda bu düşünceleri aklından geçiren insanları da tesbit etmek mümkün değil ya!
 </p>
 <p class="metin">
  Felsefeye dalmadan, hapis cezası kararının gerçekten çok tartışılacak bir mevzu olduğuna ve dolayısıyla internet hukuku çalışmaları konusunda çok geç kaldığımıza dikkat çekmek istiyorum. Farklı yöntemlerle, emsal teşkil eden başka kararlar veya olaylarla aynı kefeye konularak internet üzerindeki faaliyetler için de karar verilebilmesi yerine internetin kendine has dünyası ve kuralları gereğince hukuk dengeleri kurulsa daha yerinde bir karar olmaz mı?
 </p>
 <p class="metin">
  İnternet kullanımının hızla arttığı bir ülkede bu tür vak'aların daha yeni yeni su yüzüne çıkmaya başlayacağını ve bundan sonra mahkemelere intikal edecek olaylar sonucunda birçok insanın ilgisiz kanunlara istinaden infaz edilebileceğini düşünmek bile istemiyorum!...
 </p>
 <p class="metin">
  YK
 </p>
 <p class="metin">
 </p>
 <img border="0" src="/web/20020520054411im_/http://www.aksiyon.com.tr/2001/336/resimler/Kimya.jpg"/>
 <p class="arabaslik">
  Kimya sektörünün e—Pazaryeri: ChemOrbis.com
 </p>
 <p class="metin">
  Kimya ve plastik sektöründe, hammadde alım ve satım işlemlerini internet ortamına taşıyan, sektörün ilk elektronik pazaryeri ChemOrbis hizmete girdi. Katılımcıları arasında Türkiye'nin tek entegre petrokimya üreticisi Petkim Petrokimya A.Ş gibi lider ulusal kuruluşların yanı sıra, Atofina, DSM, Marubeni gibi uluslararası kimya devlerinin yer aldığı ChemOrbis, TradeOrbis bünyesinde faaliyete geçti.
 </p>
 <p class="metin">
  ChemOrbis'in sayıları sürekli artan üyeleri arasında Petkim, Arçelik, Beko, Korozo Ambalaj, Profilo, Vestel gibi lider kuruluşların yanı sıra, Atofina, DSM ve Marubeni gibi önemli uluslararası şirketler de yer alıyor.
 </p>
 <p class="metin">
  ChemOrbis, kuruluşların mevcut ticari ilişkilerini, tercihlerini ve geleneksel iş anlayışlarını değiştirmeyi değil, bunları elektronik ortama taşıyarak pazarlama, satış, sipariş verme ve satın alma faaliyetlerinde verimliliği yükseltmeyi amaçlıyor.
 </p>
 <p class="metin">
  Kimya sektörü, B2B dediğimiz kurumlararası elektronik ticarete en uygun sektörlerden birisi. Tahminlere göre kimya sektörü 2004 yılı itibariyle tüm B2B ticaretinin %26'sını gerçekleştirerek ilk sırada yer alacak. 2005 yılında ise kimya sektöründe 468 milyar $'lık B2B ticaret hacmi öngörülüyor. Kimya sektöründeki tüm toptan alışverişlerin internet ortamına aktarılması ile maliyetlerin %15—20 arasında azalacağı ve bunun da farklı fırsatlara kapı açacağı tahmin ediliyor.
 </p>
 <p class="metin">
 </p>
 <p class="arabaslik">
  CRACK:
 </p>
 <p class="metin">
  Lisanslı programların kodlarının kırılması, email, banka hesabı gibi gizli bilgilere şifre kırılarak erişilmesi.
 </p>
 <p class="metin">
 </p>
 <p class="arabaslik">
  AzeriMusic.net
 </p>
 <p class="metin">
  "Üzeyir Hacıbeyov, Qara Qarayev, Fikret Emirov ve Azerbaycan klassik musiqisinin başqa unudulmaz bestekarların eserlerinden seçmeler burda tapa bilersiniz."
 </p>
 <p class="metin">
  Bu cümle, Azeri kardeşlerimizin hazırladığı azerimusic.net sitesinde yer alan duyurulardan birisi. Bir yandan Azeri lehçesi ile yazılmış bu yazıları okuyup bir yandan da Azeri Musikisinden eserleri bilgisayarınıza yükleyip dinleyebilirsiniz.
 </p>
 <p class="metin">
  Sitede, Azerbaycan ile ilgili güncel haberler, MP3'ler, Azeri Nağmelerine ait sözler, halk müziği, klasik müzik ve caz örnekleri bulunuyor. Lazımlı programlar ve eğlence bölümlerinde de hoş vakit geçirilebilir.
 </p>
 <p class="metin">
 </p>
 <p class="arabaslik">
  Looneytunes.com
 </p>
 <p class="metin">
  Kaliteli çizgifilm yapımlarında imzası bulunan Warner Bros, çocuklar için yine harika bir girişimde bulunmuş ve bu siteyi hazırlamış. Tamamen flash animasyonlarla donatılan site büyükler için bile cazibe merkezi olabilecek nitelikte. Çocukların karşılaşabileceği tek sorun yabancı dil, ancak bunu da ebeveynlerinin rehberliğinde çözebilirler.
 </p>
 <p class="metin">
  Havuç kemiren bir tavşanın karşıladığı sitede çocukları eğlenirken eğitebilecek türden oyunlar da bulunuyor. Tazmanya canavarının da gülümseyerek dişlerini gösterdiği siteden Warner Bros'un diğer çizgifilm kahramanlarına ait görüntülere ulaşılabiliyor.
 </p>
 <p class="metin">
 </p>
 <p class="arabaslik">
  INBOX'A GELENLER:
 </p>
 <p class="metin">
  Dilber Işıklı, Hüseyin B.Pamuk, Zeynep Kamez, Talha Ateş, Yasin Göbekli, Nihat, Emrah Gülmez, Ahmet Keleş, İbrahim Sayın, Barış Ata, Rasim Demirov, Erhan Aydın, İlyas Ürkek, H.İbrahim Saluk.
 </p>
 <p class="metin">
 </p>
 <p class="arabaslik">
  İktibas.net
 </p>
 <p class="metin">
  Hani hergün email kutunuza sağdan soldan gelen mailler vardır ya, bir kısmı ilginizi çeker ve heyecanlanarak okursunuz. Hatta aynı heyecanla hemen tüm tanıdıklarınıza, üye olduğunuz mail gruplarına forward edersiniz. Bir iş adamının yükseliş hikayesidir mesela bunlar, yeni türemiş bir fıkradır, akıllara durgunluk verecek taze bir haberdir, ders verecek anlamlı hikayelerdir ya da sevgi dolu satırlar.
 </p>
 <p class="metin">
  İktibas.net, sürekli forward edilen bu mailleri profesyonelleştirmek ve düzenli bir hâlde yayınlamak için açılmış ilk site. Arşivinize alamadığınız bu tür güzel yazılar için de artık üzülmenize gerek kalmadı. İktibas.net'in arşivinden kolaylıkla ulaşılabiliyor.
 </p>
 <p class="metin">
  Sitenin ana sayfasında da yeni eklenen ve en çok okunan yazılarla ilgili istatistiki bilgiler veriliyor. Siteye üye olanlar da seçtikleri konulardaki yeni yazıları mail kutusuna hergün otomatik olarak alabiliyor.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  www.borsa-vizyon.com
 </p>
 <p class="metin">
  Borsa takip ve yorumcusu
 </p>
 <p class="metin">
  www.programcilik.com
 </p>
 <p class="metin">
  Bilgisayar programcılığı sitesi
 </p>
 <p class="metin">
  www.izmirror.com
 </p>
 <p class="metin">
  İzmir ve çevresindeki güzelliklere bir ayna
 </p>
 <p class="metin">
  www.alaturka.gen.tr
 </p>
 <p class="metin">
  Web tasarımı ve Algoritma
 </p>
 <p class="metin">
  www.turktop100.com
 </p>
 <p class="metin">
  Yeni açılan bir toplist
 </p>
 <p class="metin">
  www.sorf.net
 </p>
 <p class="metin">
  Türkçe içerikli siteler rehberi
 </p>
 <p class="metin">
  www.bilim.siteleri.com
 </p>
 <p class="metin">
  Bilimsel eserler sitesi
 </p>
 <p class="metin">
  www.sesmuzik.com
 </p>
 <p class="metin">
  MP3 sitesi
 </p>
 <p class="metin">
  www.anadoluhalksarkilari.com
 </p>
 <p class="metin">
  Anadolu Halk Şarkıları
 </p>
 <p class="metin">
  www.cepdunya.com
 </p>
 <p class="metin">
  Ücretsiz SMS ve chat sitesi
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020520054411/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/336/sanalpark/1.htm), [web.archive.org (arşiv bağlantısı)](http://web.archive.org/web/20020520054411/http://www.aksiyon.com.tr:80/2001/336/sanalpark/1.htm)
