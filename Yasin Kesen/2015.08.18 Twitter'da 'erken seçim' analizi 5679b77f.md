# Twitter'da 'erken seçim' analizi

*Yasin Kesen 2015.08.18*

<div class="pNewsDetailMainContent" itemprop="articleBody">
 <p>
  Erken seçim tartışmaları, genel seçimlerin yapıldığı 7 Haziran’da başlamıştı.
 </p>
 <p>
  Halkın hiçbir partiye tek başına iktidar olmaya yetecek kadar oy vermediği anlaşılınca hemen seçimin tekrarlanması dile getirilmeye başlandı.
 </p>
 <p>
  Koalisyon seçeneklerinden çok, erken seçimin muhtemel tarihleri bile konuşuldu.
 </p>
 <p>
  Saray’ın da erken seçimden yana olduğunu herkes biliyordu. Fakat; mikrofonlara ‘partilerin egolarını bir kenara bırakıp acilen bir koalisyon kurması gerektiğini’ söylemesi ile koalisyon görüşmeleri geç de olsa başladı.
 </p>
 <p>
  13 Ağustos Perşembe günü ise bu çalışmalar noktalandı. Taraflar koalisyonda anlaşamadığını açıkladı. Erken seçim kesinleşti.
 </p>
 <p>
  8 Haziran’dan 13 Ağustos’a kadar geçen 67 günlük sürede Twitter’da da koalisyon ve erken seçim üzerine değerlendirmeler yapıldı. 13 Ağustos’tan önceki 66 günlük süre zarfında Twitter’da ‘erken seçim’ ifadesi geçen toplam 847 bin 746 tweet paylaşılmış.
 </p>
 <p>
  Günlük ortalama 8 bin 672 kişinin bahsettiği ‘erken seçim’ hakkında süreç boyunca 231 bin 289 farklı kişi tweet atmış. Kimisi defalarca yazmış, kimisi de sadece bir kez.
 </p>
 <p>
  Bu arada, 847 bin 746 tweet’ten 622 bin 655 tanesinin retweet yapılanlardan oluştuğunu not edelim.
 </p>
 <p>
  13 Ağustos’tan önceki tweetler içerisinde en sık kullanılan ifadelere bakacak olursak...
 </p>
 <p>
  ‘Koalisyon’ kelimesi 66 günde 87 bin 598 farklı kişi tarafından toplam 207 bin 10 kez dile getirilmiş.
 </p>
 <p>
  Öne çıkan diğer 4 anahtar kelime, partilerin isimleri. AKP 87 bin 163, MHP 82 bin 600, CHP 54 bin 446, HDP 52 bin 893 kez geçmiş erken seçimden bahsedilen tweetler içerisinde.
 </p>
 <p>
  ‘Hükümet’ ve ‘iktidar’ anahtar kelimeleri de öne çıkanlardan. İki kelime toplam 139 bin 853 tweette kullanılmış.
 </p>
 <p>
  7 Haziran’dan beri zaman zaman dile getirilen ‘kaos’ ifadesi de 32 bin 371 kez kullanılmasıyla öne çıkıyor.
 </p>
 <p>
  Erken seçimi hiç gündemden düşürmeyen MHP Genel Başkanı Devlet Bahçeli ise; kelime analizinde soyadıyla en fazla öne çıkan lider.
 </p>
 <p>
  ‘Bahçeli’ 31 bin 450 kez, ‘Erdoğan’ ise 30 bin 242 kez kullanılmış ‘erken seçim’ tweetlerinde.
 </p>
 <p>
  Twitter’da erken seçimin en fazla konuşulduğu 6 gün sırasıyla 12 Haziran, 8 Haziran, 9 Haziran, 10 Haziran, 20 Temmuz ve 23 Temmuz. 7 Haziran’daki seçimin hemen ardından gelen 3 günde erken seçimin konuşulması doğal.
 </p>
 <p>
  12 Haziran’da erken seçimle ilgili 69 bin 985 tweet atılmasına sebep olan 2 konu öne çıkıyor. Birisi Reuters’ın ‘Erdoğan, erken seçime yönelik taktik uyguluyor’ dediği analiz. Diğeri de Twitter fenomeni Fuat Avni’nin tweetleri.
 </p>
 <p>
  Koç Holding’in patronu Mustafa Koç’tan ‘Türkiye erken seçimi kaldıramaz’ yorumu ve MHP lideri Devlet Bahçeli’nin erken seçim için tarih vermesi ise 20 Temmuz’da ‘erken seçim’i öne çıkaran sebepler.
 </p>
 <p>
  ‘Erken seçim’in 23 Temmuz’da çok konuşulmasının sebebi olarak da Financial Times’ın ‘Erdoğan içten içe erken seçim istiyor olabilir’ dediği analizi öne çıkıyor.
 </p>
 <p>
  Koalisyon umudunun tükendiği 13 Ağustos Perşembe günü yazılan tweetlere bakıldığında sırasıyla şu ifadeler öne çıkıyor: koalisyon, erken seçim, CHP, AKP, Davutoğlu, Erdoğan, Kılıçdaroğlu, #SeniYineBaşkanYaptırmayacağız, olumsuz.
 </p>
 <p>
  Koalisyon umudunun tükendiği 13 Ağustos günü 68.207 kişi, bu konuda 160 bin 171 tweet paylaşmış. Aynı gün ‘erken seçim’ hakkında 49 bin 48 kişi toplam 82 bin 398 tweet yazmış ya da RT yapmış.
 </p>
 <p>
  Koalisyon defteri şimdilik kapandığına göre...
 </p>
 <p>
  Önümüzdeki günler, erken seçim için muhtemel tarihlerin tartışılacağı günler olacak...
 </p>
 <p>
  <img alt="" src="http://web.archive.org/web/20150819124107im_/http://medya.aksiyon.com.tr//aksiyon/2015/08/18/570840.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/twitterda-erken-secim-analizi_552010), [web.archive.org (arşiv bağlantısı)](http://web.archive.org/web/20150819124107/http://www.aksiyon.com.tr/sosyal-evren/twitterda-erken-secim-analizi_552010)
