# Turizm ve internet

*Yasin Kesen 2000.07.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu hafta sizlere yollardan bahsedeceğim. Hem ülkemizin en geçerli ulaşım altyapısı karayollarından hem de hepinizin malumu içler acısı durumdaki internet bilgi otoyollarımızdan...
  </font>
 </div>
 <div id="newsText">
  <font class="detail-text">
   Bir haftalık iş ve tatil seyahatimde edindiğim izlenim; güzergahımızda bulunan turistik beldelerdeki şehirlerarası yollardan şehiriçi arayollara kadar, otoyol tabelalarından normal karayolu tabelaları ve trafik ışıklarındaki altyapıya kadar turizmin geçeceği bütün yollarımızın halinin bizim köyün yol standartlarının bile çok aşağısında olduğu şeklinde... Bu yollardan geçtiğimiz süre boyunca yol arkadaşıma en çok söylediğim iki laftan birisi "Yollar böyle olursa bu memlekete turist gelmez tabii!" oldu. Diğeri ise kendisinin sessizliğine sitemim nedeniyle şarkı sözü "Mum gibi durma öyle!" idi. :)
   <br/>
   <br/>
   Yollarımızda durum gerçekten içler acısı. Turizm sezonunda turizmin had safhada seyrettiği yerlerde yol tamirat sezonuna girilmiş olması gibi kelalaka planlamalardan tutun en son 10 sene önce rahmetli Özal zamanında bakımdan geçmiş yollara kadar bütün gerçekleri bir bir müşahade etmiş olduk. Yine Özal zamanında temellendirilip hızla hizmete girmiş muazzam otel yatırımlarının artık devamının gelmediğini ve hatta bu otellerin bile müşterisizlik nedeniyle mali kriz yaşamışlığını müşahade etmek ülkenin kasasına döviz girdisi olmaması yönüyle inanın üzüyor insanı. Gelecek olan turistin inanç ve kültür yapısından öte (zira bu turistik beldelerde bunları aramanın zaten çok da anlamı yok) ülkemize getirecekleri döviz, ekonomimizin çarklarının dönmesini sağlayacak, enflasyonu düşürecek vs vs... Ama yok işte. Rahmetlinin teşvikleriyle yapılan turistik tesislere ulaşım yatırımı daha sonra gelen devlet adamlarımızca ihmal edildiği için üzerine düşeni yerine getiren özel sektörün yatırımları da atıl vaziyette kilitlenmeye mecbur kalmış durumda... İşin ucu biraz biraz Ulaştırma Bakanlığına mı varıyor ne?!
   <br/>
   <br/>
   Evet sırada vazgeçilmez konumuz: İnternet hızımız! Veee yapılmayan yatırımın bir ucu yine evet yine Ulaştırma Bakanlığı'na çıkıyor. Öyle ya kendileri hâlâ İş Bankası konsorsiyumuna sattığı bir tanecik GSM lisansının havasını atmakla meşgul. Avrupa'da bazıları aynı anda 7 lisansı bizimkilerin 4 katı fiyatına sattığı halde aylarca gündemi meşgul etmezken bizim becerikli (!) politikacılarımız periyodik olarak icraatın içinden yayını yapıyorlar.
   <br/>
   <br/>
   Elin Amerika'sında hızlı internet sistemi olan DSL artık her eve girmek üzereyken bizde kablonet bile hâlâ test yayınlarını adam gibi yapmaktan aciz!
   <br/>
   <br/>
   Uyumayın ağalar ulaştırın! Ya da bugüne kadar yaptığınız gibi ULAŞTIRMAyın!
   <br/>
   <br/>
   YK
   <br/>
   <br/>
   W@P'lama sırası sizde!
   <br/>
   <br/>
   Henüz emekleme aşamasına bile gelmemiş olan WAP sisteminin ayrıntısı çok bilinmemesine rağmen şimdiden çok meşhur olmuş durumda. Wap sistemi, masaüstünüzdeki internet erişiminin çok daha ileri seviyedeki bir şeklinin 5 yıl içinde ceplere girmesini hedefliyor. Çok çok az sayıda wap servisi bulunmasına karşılık "yeni telefon alma" modasını terkedemeyen gençlerimizin elindeki telefonlar "uyduruk" Wap telefonlarına şimdiden yerini bırakmaya başladı bile.
   <br/>
   <br/>
   Neyse. Biz konumuza gelelim. Wap bu kadar popüler olur da kişisel Wap siteleri olmaz mı? :)
   <br/>
   <br/>
   www.wap3.gen.tr adresinde Wap teknolojisi ile ilgili merak ettiğiniz herşeyi öğrenebilir, Wap yazılımlarını tanıyabilir, kendinize ait ilk Wap sitesinin "start"ını verebilirsiniz.
   <br/>
   <br/>
   Bakanlıklar tasarım aşamasında!
   <br/>
   <br/>
   Türk internetine gerekli önemi veren (!) devlet kuruluşlarının web siteleri açıldıkları günden beri (bazıları 34 yıl) hâlâ tasarım aşamasında! Uzun süredir tanıtmayı düşündüğüm bakanlık web sitelerinde bir ilerleme görmeyince olduğu haliyle tanıtmaya karar verdim. Tamamlanmalarını beklerken hep beraber yeni bir bin yılı karşılıyor olabilirdik!
   <br/>
   <br/>
   Hepsinin de hakkını yememek lazım. Kültür Bakanlığı gibi şirket sitelerinin bile çok ötesinde siteleri yayınlayanlar da yok değil. Ama çoğunluğunun en son güncelleme tarihi 2000'li günler öncesinde olduğu için böyle bir yorumu yapma hakkımız doğuyor. Bir sözüm de bakanlık web sitelerinin webmasterlarına... Kişisel sayfalarda bile yapılmayacak gafların ana sayfalarda yapıldığı sitelerin en görünür yerine kocaman harflerle webmaster@bakanlık.gov.tr ve "Web tasarımcısına mesaj" gibi sitenin olmazsa olmaz (!) ögelerini döşemiş olmaları.
   <br/>
   <br/>
   Dahası bazı bakanlıkların web sitesi dahi yok! Bakanlığın web sitesi diye verilen adres o bakanlığa bağlı bir genel müdürlüğün web sitesi olarak çıkıyor karşınıza. İlgili bakanlığa bağlı diğer kuruluşların esamesi bile bulunmuyor böylelerinde...
   <br/>
   <br/>
   Adalet Bakanlığının sitesi gibi adli tatille birlikte sitenin ana sayfasının yarısını yayından kaldıranlar da insanı üzecek nitelikte...
   <br/>
   <br/>
   cankaya.gov.tr: İçeriğinde pek güncelleme yapılmayan site mevcut bilgiler ve dizaynı ile ziyaretçisini tatmin edecek seviyede.
   <br/>
   <br/>
   tbmm.gov.tr: Sade bir dizaynla hazırlanan sitede meclis çalışmaları, partiler ve mevzuat ile ilgili bilgilere ulaşılabiliyor.
   <br/>
   <br/>
   basbakanlik.gov.tr: Basit bir dizaynla hazırlanan sitede projeler, genelge ve kanunların yanısıra basın bültenleri de yer alıyor.
   <br/>
   <br/>
   icisleri.gov.tr: En son 1.7.2000 tarihinde güncellenmiş siteye bugüne kadar 2098 ziyaretçi gelmiş. Site 4 sene öncesinin web programları ile hazırlanıyor.
   <br/>
   <br/>
   turizm.gov.tr: Dizayn fena değil. Sayfanın çok yavaş açılıyor olması dezavantaj. Ulaşım ve konaklama bilgileri vasat seviyede veriliyor. Küçük gezi siteleri bile daha geniş içerikli.
   <br/>
   <br/>
   adalet.gov.tr: Genelgeler, hukuk programları, mevzuat gibi bilgilere ulaşılabilecek sitenin ana sayfasının framelerinden biri server'dan silinmiş olduğu için açılmıyor. Sitenin bölümlerinin hepsine link verilmiş olmasına rağmen düzgün çalışmıyor.
   <br/>
   <br/>
   maliye.gov.tr: Dizaynı çok basit fakat güncel bilgileri ilgilileri doyuracak seviyede.
   <br/>
   <br/>
   mfa.gov.tr: Dışişleri Bakanlığının sitesi. Dizaynı ve içeriği ile uluslararası ilişkilerimizde internet köprümüz olan site yüzümüzü karartacak nitelikte değil.
   <br/>
   <br/>
   msb.gov.tr: Milli Savunma Bakanlığının sitesi askeri işleyiş ile ilgili düzenli bilgi veriyor. Dizaynı biraz sade olmasına karşın sayfa ziyaretçisi aradığı bilgiyi bulabiliyor.
   <br/>
   <br/>
   saglik.gov.tr: Dizaynı oldukça basit. Sağlık Bakanlığına bağlı tüm kuruluşlarla ilgili bilgilere siteden ulaşabilirsiniz.
   <br/>
   <br/>
   cevre.gov.tr: Beni çok güldüren ve fakat üzen bir bakanlık sitesi. Henüz hazırlanmamış olan siteye girdiğinizde karşınıza 3 tane penguenin hopladığı animasyon çıkıyor ne yazık ki!
   <br/>
   <br/>
   meb.gov.tr: Genelde eğitim kadroları ile ilgili bilgilerin verildiği Milli Eğitim Bakanlığı sitesinde eğitime yönelik birşey bulunmuyor.
   <br/>
   <br/>
   yigm.gov.tr: Bayındırlık ve İskan Bakanlığının sığındığı Yapı İşleri Genel Müdürlüğü sitesi. Fazla söze gerek yok.
   <br/>
   <br/>
   orman.gov.tr: Orman Bakanlığının plan, proje ve idari yapılanmaları ile ilgili bilgilere ulaşılabiliyor.
   <br/>
   <br/>
   tarim.gov.tr: Dizaynı basit olan site tarım bilgileri yönüyle dolu dolu hazırlanmış. Sadece teşkilat yapısını ele almayıp tarım ve hayvancılık konusunda geniş bilgilendirmelerin yer aldığı site diğer bakanlıklara örnek teşkil ediyor.
   <br/>
   <br/>
   kultur.gov.tr: Sık sık gündeme gelen Kültür Bakanlığı sitesi bakanlık siteleri içerisinde en kapsamlı ve güzel olanı.
   <br/>
   <br/>
   sanayi.gov.tr: Paranın döndüğü yer hemen belli oluyor. İş dünyasına hitap eden site tasarım yönüyle de göz dolduracak nitelikte.
   <br/>
   <br/>
   mt.gov.tr: Ulaştırma Bakanlığının sitesi dümdüz lacivert bir sayfa üzerinde bir kısım yazılardan oluşuyor. Tasarım veya görsellik diye birşey yok...
   <br/>
   <br/>
   enerji.gov.tr: Dizaynı oldukça basit olan sitede bakanlık faaliyetleri ve yatırımlarla ilgili bilgiler bulunuyor.
   <br/>
   <br/>
   calisma.gov.tr: Çalışma Bakanlığı'nın ilgi sahasına giren konularda bir hayli bilginin yer aldığı site görsellik olmaması nedeniyle itici bir vaziyet almış durumda.
   <br/>
   <br/>
   Dileğimiz bakanlık web sitelerimizin de teknolojiyi yakalaması...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6417-39-turizm-ve-internet.html), [web.archive.org (arşiv bağlantısı)](http://web.archive.org/web/20120410034136/http://www.aksiyon.com.tr:80/aksiyon/haber-6417-39-turizm-ve-internet.html)
