# Fogg’un mailleri sanal güvenliği yeniden gündeme taşıdı

*Yasin Kesen 2002.02.23*

<div>
 <img border="0" src="/web/20020310085632im_/http://www.aksiyon.com.tr/yazar/yasinkesen.jpg"/>
 <p class="spot">
  Fogg'un yazışmalarının deşifre edilmesi ve tüm mail trafiğinin izlendiğinin açıklanması, interneti uzaktan takip edenlerde şok etkisi yaptı. Ancak, internetin yapısını bilip "üst"lerin burayı istediği takdirde nasıl dinleyebileceklerini bilenler bu duruma hiç şaşırmadılar.
 </p>
 <p class="metin">
 </p>
 <p class="metin">
  Belki Fogg'a ait maillerin ifşa edilmesi, Türkiye'deki internet skandallarının ilk adımı kabul edilebilir. Asıl bundan sonraki büyük sürprizlere hazır olmak lazım.
 </p>
 <p class="metin">
  Bir zamanlar bazı yazarların telefonlardaki ihale pazarlıklarının deşifre edilmesi gündemi sarsmıştı. Yakın zamanda yine benzer sıfatlardaki insanların internet ortamındaki pazarlıkları, yeraltı dünyasının hesaplaşmaları birileri tarafından piyasaya servis yapılabilir. Bu da gündemin değiştirilmesi noktasında verimli bir rol oynayabilir.
 </p>
 <p class="metin">
  Gündemin saptırılması ile birlikte yeni hortum operasyonları gerçekleşebilir, ekonomi sarsılabilir. Mevcut krizin tohumları bir zamanların medya gümbürtüleri arasında atılmamış mıydı? Şimdi Fogg'un mailleri tartışılırken yine birileri bir senaryo çeviriyor olmasın?.. Asıl senaryo burada.. Gerisi hikaye...
 </p>
 <p class="metin">
 </p>
 <p class="arabaslik">
  Gurur duyalım (!)
 </p>
 <p class="metin">
  Türkiye, hacker saldırılarında 6. sırada
 </p>
 <p class="metin">
  Riptech'in yayınladığı rapora göre, siber saldırılar en fazla ABD'de olurken, Türkiye 6. sırada yer aldı. En çok hacker barındıran ülkenin de İsrail olduğu açıklandı. İnternet güvenlik firması Riptech, tüm dünyada 300 müşterisi ile gerçekleştirdiği araştırmada, Temmuz—Aralık döneminde 128 bin 678 saldırı tespit etti. Saldırıların sürekli bir artış trendi içinde olduğuna dikkat çeken Riptech, tesbit edilen bulguların, güvenliğin ne kadar önemli olduğunu bir kez daha ortaya koyduğuna işaret etti.
 </p>
 <p class="metin">
  Hacker saldırılarının en fazla rastlandığı ABD %30'luk bir oranla ilk sırada bulunurken, İsrail ikinci, Hong Kong üçüncü sırada yer alıyor. Tayland, Güney Kore, Fransa, Türkiye, Malezya, Polonya, Tayvan ve Danimarka'nın ilk sıralarda yer aldığı raporda, Ortadoğulu hackerların enerji şirketlerini hedef aldıkları, Asyalıların ise teknoloji ve finansal hizmet şirketlerine saldırdıkları belirtiliyor.
 </p>
 <p class="metin">
  Raporda, "Şirketlerin kendi sistemlerini internete bağladıkları anda saldırıya uğramalarının kaçınılmaz" olduğu vurgulanıyor.
 </p>
 <p class="metin">
 </p>
 <p class="arabaslik">
  Lindows'un iddialı çıkışı
 </p>
 <img border="0" src="/web/20020310085632im_/http://www.aksiyon.com.tr/2002/377/resimler/lin.jpg"/>
 <p class="metin">
  Bilgisayar dünyasında devam eden "İşletim sistemi" rekabetine Lindows ile birlikte yeni bir boyut daha eklendi. Ücretsiz olarak dağıtılan Linux işletim sisteminin bireysel kullanıcılar tarafından tercih edilmemesinin nedeni olarak Windows uyumlu programların verimli çalışmadığı gösterilirken, Lindows programı sayesinde bu sorun tamamen aşılıyor. Bireysel kullanıcıları Linux ile barıştırmayı hedefleyen yeni proje, kullanıcıların ekonomik olarak tasarruf yapmasını da sağlayacak.
 </p>
 <p class="metin">
  Lindows isminin Microsoft'a ait "Windows"la benzerliği nedeniyle Aralık ayında mahkemeye başvuran Microsoft, yapılan kamuoyu araştırmalarında bireylerin iki kelimeyi birbirleriyle karıştırmadıklarının tesbit edilmesiyle davayı kaybetti. Dava sonrasında projeye olan inançları bir kat daha artan Lindows yetkilileri, benzer bir isim probleminin 1988'de Apple ile Microsoft arasında yaşandığını ama sonrasında problem olmadığını hatırlatarak ürünlerine güvendiklerini ve kullanıcıların bu üründen memnun kalacaklarını duyurdular.
 </p>
 <p class="metin">
 </p>
 <p class="arabaslik">
  KISA..KISA..KISA..KISA..KISA..KISA..
 </p>
 <p class="metin">
  Kurumsal internet Servis Sağlayıcı Comnet, Denizli ve Manisa'ya erişim noktaları (POP) kurduğunu açıkladı.
 </p>
 <p class="metin">
  Intel, mobil cihazların pil ömrüne katkıda bulunacak düşük enerji tüketimli iki yeni mikroişlemci duyurdu. PXA210 ve PXA250 adlı mikroişlemciler mobil telefonlar ve avuçiçi bilgisayarlarda kullanılacak.
 </p>
 <p class="metin">
  Kurumsal hizmetlere ağırlık vermeyi hedefleyen Turk.Net, hizmet fiyatlarını düşük tutacağını ve KOBİ'lere yöneleceğini açıkladı.
 </p>
 <p class="metin">
  Fransa'da spam mail gönderen bir internet kullanıcısı, verdiği rahatsızlık nedeniyle 1254 Euro tutarında cezaya çarptırıldı.
 </p>
 <p class="metin">
  İxir'i bünyesine katan Superonline, kullanım saatlerine göre indirimli tarife uygulanan yeni kontörlü internet paketlerini piyasaya sundu.
 </p>
 <p class="metin">
  BMC Software, internet bağlantısı hızlı olmayanların, sitelere kolayca erişebilmesini sağlayacak olan "Web Data Optimizer" adlı yeni bir program çıkardı. (
  <a href="http://web.archive.org/web/20020310085632/http://www.bmc.com/products/ebusiness" target="_blank">
   www.bmc.com/products/ebusiness
  </a>
  )
 </p>
 <p class="metin">
  Sun Microsystems Türkiye ile Arena Bilgisayar, geniş bayi ağı avantajını beraber kullanmak ve orta ölçekli kurumlara birlikte çözüm sunabilmek için işbirliği anlaşması yaptı.
 </p>
 <p class="metin">
 </p>
 <p class="arabaslik">
  HAFTANIN CİHANNET SORUSU
 </p>
 <p class="metin">
  Intellectual Capital nedir?
 </p>
 <p class="metin">
  Sorumuzun doğru cevabını gönderenlerden 2 kişi 
birer aylık Cihannet İnternet Paketi kazanacak. Cevaplar
  <a href="http://web.archive.org/web/20020310085632/mailto:cnet@cihannet.com">
   cnet@cihannet.com
  </a>
  adresine gönderilecek.
 </p>
 <p class="metin">
  Son cevap gönderme tarihi:
 </p>
 <p class="metin">
  1 Mart Cuma. Kazananlar 9 Mart'ta bu sayfadan ilan edilecektir.
 </p>
 <p class="metin">
  29. Haftanın cevabı:
 </p>
 <p class="metin">
  McAfee, bir virüs tarama ve güvenlik programıdır.
 </p>
 <p class="metin">
  29. Hafta ödül kazananlar:
 </p>
 <p class="metin">
  Asım Alp Gündüz, Emine Oğuz
 </p>
 <p class="metin">
 </p>
 <p class="arabaslik">
  WEBTIONARY
 </p>
 <p class="metin">
  LOOP: Bir işlevin belirtilen süreç sonuna kadar sürekli tekrarlanması. Mp3 çalan programlarda ise, parçaların tekrar etmesini sağlayan komut.
 </p>
 <p class="metin">
 </p>
 <p class="arabaslik">
  <a href="http://web.archive.org/web/20020310085632/http://www.ogrencix.com/" target="_blank">
   www.ogrencix.com
  </a>
 </p>
 <p class="metin">
  Lise düzeyindeki öğrenciler için Türkçe içerik sağlayan sitelere bir yenisi daha eklendi. Öğrencix sitesi özellikle soru çözümleri, konu anlatımı ve soru bankası bölümleriyle ilgi çekiyor.
 </p>
 <p class="metin">
  Üyelik sistemi ile ziyaretçilerine hizmet veren Öğrencix sitesinde, 70 bin test sorusu ve çözümleri yayınlanıyor. Konu eksiği bulunanlar için de konu anlatımı kısmında ders notları yer alıyor. Özel ders almak isteyenlere ise, istenen kriterlere uygun özel öğretmen bulma konusunda kolaylık sağlanıyor.
 </p>
 <p class="metin">
  Rehberlik sayfasında çalışma yöntemleri ve motivasyonla ilgili faydalı yazılar yer alırken, eğlence kısmında fıkra, karikatür türü materyallere ulaşılabiliyor.
 </p>
 <p class="metin">
  Site üyeleri, online çözüm sayfası aracılığı ile sorularını branş öğretmenlerine göndererek cevap alabiliyor.
 </p>
 <p class="metin">
 </p>
 <p class="arabaslik">
  <a href="http://web.archive.org/web/20020310085632/http://www.sizinti.com.tr/">
   www
  </a>
  <a href="http://web.archive.org/web/20020310085632/http://www.sizinti.com.tr/" target="_blank">
   .sizinti.com.tr
  </a>
 </p>
 <p class="metin">
  yenilendi
 </p>
 <p class="metin">
  Türkiye'nin en çok okunan İlim ve Kültür Dergisi Sızıntı'nın web sitesi yenilendi.
 </p>
 <p class="metin">
  Sızıntının ilk sayısından itibaren kısa ve duygusal bir özet sunan flash animasyon, ziyaretçilerin zihninde hoş bir eda bırakırken derginin içerik kısmındaki sayfalar da görsel yönden okuma rahatlığı sağlıyor.
 </p>
 <p class="metin">
  Sevgi ve hoşgörü ile yoğrulan Sızıntı mizacı, eğitimden tarihe, botanikten tıbba, astronomiden jeolojiye kadar her bilimsel alanda okurlarına merak ve heyecanla okunacak yazılar sunuyor.
 </p>
 <p class="metin">
  Renkler kuşağı ve kriterler bölümünde anlam yüklü resimler ve mesaj veren yazılar yayınlanıyor. E—kart sayfasından ise Sızıntı'nın unutulmaz nitelikteki bazı kapakları ile birlikte tebrik mesajları gönderilebiliyor.
 </p>
 <p class="metin">
 </p>
 <p class="arabaslik">
  <a href="http://web.archive.org/web/20020310085632/http://www.fotohaber.com/" target="_blank">
   www.fotohaber.com
  </a>
 </p>
 <p class="metin">
  Dijital fotoğraf tutkunlarına yönelik hazırlanan Fotohaber'de, dijital fotoğrafçılık konusu ile ilgili haber ve analizler yer veriliyor.
 </p>
 <p class="metin">
  Fotoğraf makinesi ve kameralar hakkında bilgilerin yer aldığı sitede, bilgisayar yazılımları da tanıtılıyor. Haberler günlük olarak yenileniyor, dünyadaki gelişmeler ve yeniliklere ait haberler hemen siteye aktarılıyor. Sitede kurulan sistem ile ziyaretçilere de haber ekleyebilme imkanı tanınıyor.
 </p>
 <p class="metin">
  Sitede, Photoshop, Macromedia Flash, Freehand, 3D Animasyon, Adobe Premiere gibi programların eğitimine yönelik ders dökümanları da bulunuyor.
 </p>
 <p class="metin">
  Sık Sorulan Sorular ve arşiv bölümlerinde, fotoğraf meraklıları öğrenmek istediklerine cevap bulabiliyor veya forumlar aracılığı ile sorularını katılımcılara yönlendirebiliyor.
 </p>
 <p class="metin">
 </p>
 <p class="arabaslik">
  HAFTANIN ROTASI
 </p>
 <p class="metin">
  <a href="http://web.archive.org/web/20020310085632/http://www.ekonomistler.com/" target="_blank">
   www.ekonomistler.com
  </a>
  Ekonomistler platformu
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://www.siyahbeyaz.net/" target="_blank">
   www.siyahbeyaz.net
  </a>
  BJK haber sitesi
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://www.nokiamelodileri.com/" target="_blank">
   www.nokiamelodileri.com
  </a>
  Cep telefonları için melodiler
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://www.gizlibilimler.com/" target="_blank">
   www.gizlibilimler.com
  </a>
  Burçlar, astroloji, nazar
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://www.quran.org.uk/" target="_blank">
   www.quran.org.uk
  </a>
  Farklı dillerde Kur'an mealleri
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://www.esoft—tr.com/" target="_blank">
   www.esoft—tr.com
  </a>
  Çeşitli faydalı programlar
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://fantezifutbol.ntvmsnbc.com/" target="_blank">
   fantezifutbol.ntvmsnbc.com
  </a>
  Sanal lig oyunu
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://www.haberekspres.com.tr/" target="_blank">
   www.haberekspres.com.tr
  </a>
  Haber sitesi
 </p>
 <p class="metin">
 </p>
 <p class="metin">
  <a href="http://web.archive.org/web/20020310085632/http://www.phpdosyasi.com/" target="_blank">
   www.phpdosyasi.com
  </a>
  Web programcılarına
 </p>
 <p class="metin">
 </p>
 <p class="arabaslik">
  INBOX'A GELENLER: Erkan Sırlı, Fatih Özer, Bülent Bayramiç, Şükrü Nural, Murat Nalçacıoğlu, Kırgızistan'dan Hilmi, Ramazan İşçi, Fatma Balcı, Alper Tunceli, Ahmet E., Yunus Bilge, Osman Özçiftçi, M.Oflaz, Meral Altınkaya, Serkan Akar.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020310085632/mailto:yk@yasinkesen.com">
   yk@yasinkesen.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/377/sanalpark/1.htm), [web.archive.org (arşiv bağlantısı)](http://web.archive.org/web/20020310085632/http://www.aksiyon.com.tr:80/2002/377/sanalpark/1.htm)
