# Kanaldan çıkmam, siyasete girmem!

*Yasin Kesen Bilinmeyen-tarih*

<div>
 <font>
  <img border="0" height="1" src="/web/20040818230446im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040818230446im_/http://www.aksiyon.com.tr/resim/505/70.jpg" vspace="5"/>
  </p>
 </font>
 <font class="content">
  Bilişim sektörünün önde gelen şirketlerinden İndex’in bayi kanalından vazgeçip perakendeciliğe yönelmeyeceğini garanti eden Erol Bilecik'in, TÜBİSAD şapkasını bıraktıktan sonra siyasete girme niyeti yok.
 </font>
 <p>
  <font class="content">
   Üst üste gelen ekonomik krizler, teknoloji meraklısı Türk toplumuna yaramadı. Bilgisayar ve internet kullanım grafiğindeki yükseliş, birkaç yıl geri sayarak mola verdikten sonra yeniden harekete geçti. Ekonomideki dengelerin yerini bulma eğilimi, hızlı internet altyapısının yaygınlaşması son bir yıldır hem bireylerin hem de kurumların bilişime yatırım yaparak e—dönüşüme ayak uydurma çabasını ortaya çıkardı. Bu çabada Türkiye’ye teknoloji ithalatı yapan bilişim şirketleri kadar, fuar, zirve, kurultay, seminer türü organizasyonlara imza atan sivil toplum kuruluşlarının da payı var.
   <br/>
   <br/>
   Bilişim sektörü ile sivil toplum kuruluşlarının kesiştiği noktadaki isim İndex Grubu Yönetim Kurulu Başkanı Erol Bilecik. İstanbul Teknik Üniversitesi Bilgisayar Mühendisliği bölümü mezunu olan Bilecik, sektörü temsil eden sivil toplum kuruluşlarından TÜBİSAD’ın (Türkiye Bilişim Sanayicileri Derneği) da başkanlığını yürütüyor. Türkiye’de bilişime yön veren isimlerden birisi olan Erol Bilecik ile sektördeki gelişmeleri ve sosyal hayatını konuştuk.
   <br/>
   <br/>
   —İndex Grubu, son yıllarda sektörün önünde koşuyor. Yabancı sermaye ile ortaklık, halka arz, telekom alanındaki yatırımlar ve yeni distribütörlükleri neler izleyecek?
   <br/>
   <br/>
   1999 sonrasında gruba katılan yabancı sermaye ile ivme kazanan İndex, ürün gruplarını genişletmenin yanı sıra beş dağıtım şirketiyle birlikte büyüyen bir yapıya kavuştu. Tüketicinin ihtiyaçlarına göre şekillenen dağıtım organizasyonunda bir sorumluluk taşıdığımız inancındayız. Tüketicinin doğru ürünlerle buluşturulması ve yönlendirilmesini de ayrı bir sorumluluk olarak kabul ediyoruz. Her ne kadar sadece ithalat ve dağıtım organizasyonu gibi görünse de bir şekilde değer katarak hizmet vermemiz sağlam adımlarla zirveye tırmanmamızı sağladı.
   <br/>
   <br/>
   Telekom sektörüyle ilgili yatırımda da aynı temel hareket noktasını dikkate aldık. Tüketici ile sıcak temastaki bayi kanalımız üzerinden düşük maliyetli iletişim hizmeti sunmayı amaçladık. Bu hizmeti tüketiciye ulaştırmanın en tutarlı yolunun direkt satıştan ziyade bayi kanalı ile kalıcı müşterilere ulaşmak olduğuna inanıyoruz.
   <br/>
   <br/>
   Bu ay sonu girmeyi hedeflediğimiz "tüketici elektroniği" pazarı tüm grubumuzu motive eden yeni bir atılım. Halka arzdaki en önemli iki stratejiden birisi telekom yatırımıydı, diğeri de tüketici elektroniği pazarı. Yaygın bayi ağımızla tüketiciye ulaştıracağımız ürün çeşidini aynı kararlılıkla genişletmeyi sürdüreceğiz.
   <br/>
   <br/>
   —Ürün yelpazesini hızla genişletmeniz teknoloji mağazaları zinciri kurarak perakendeciliğe adım atma hazırlığında olduğunuzu gündeme getiriyor. Şimdiye kadar ‘bayi kanalı’yla çalışmakta ısrar eden İndex’in böyle bir niyeti var mı?
   <br/>
   <br/>
   Asla öyle bir girişimimiz olmayacak. Biz şimdiye kadar olduğu gibi toplamda 6 bine ulaşan bayi ağımızla çalışmaya devam edeceğiz. Bayilerimizle ilişkilerimizi geliştirmeye çalışacağız. Perakende mağazacılığa girmeyeceğimiz konusunda her türlü garantiyi verebiliriz. Herkesin perakende satışa yöneldiği ekonomik kriz döneminde bile perakendeye yeltenmedik. Kalıcı olabilmek için ‘kanal’ uygulamasının geliştirilmesinden yanayız. Bizim stratejimiz iş ortaklarımızla birlikte büyümektir; iş ortaklarımızı ortadan kaldırarak değil.
   <br/>
   <br/>
   —Telekomda ses tekelinin kalkması sonrasında sektörün yeni oyuncuları pozisyonlarını alıp yatırımlarını tamamlama aşamasına geldi. Bununla birlikte Türk Telekom’un tarife değişikliği ve özelleştirme sürecinin başlayacak olması beklentilerinizi nasıl etkiledi?
   <br/>
   <br/>
   Telefon altyapısında bakır hatların kullanılmaya başladığı 1990’lı yıllarda Türkiye hızlı bir dönüşüm süreci yaşadı ve diğer ülkelere kıyaslandığında örnek gösterilecek bir ülke olmayı başardı. Dönemin koşulları dikkate alındığında bu altyapı yatırımı gerçek bir devrimdi. 2000’li yıllara gelindiğinde sesin dijital ortamda taşınması dünya için bir devrim olmuştu; fakat Türkiye bu devrimde ne yazık ki gecikti. 1990’lardaki kararlılığı gösteremedi. Bu gecikme hem Türkiye’deki bilgisayar okur—yazarlığının hızlı gelişmesinin önünü kesti hem de ekonomik açıdan tüketicinin yüksek bedel karşılığı iletişim ihtiyaçlarını görmesine neden oldu.
   <br/>
   <br/>
   2004’e gelindiğinde evet rekabete izin veren yasa yürürlüğe girdi. Ancak, yapının henüz beklenen dönüşümü sağlayamaması rekabet koşullarının gerçekleşmesine engel teşkil ediyor. Gittikçe uzayan süreçte artık son noktanın konulması ve bir devlet kuruluşu olarak Türk Telekom’un da içinde yer aldığı rekabet ortamının sağlıklı şekilde kurulması gerekiyor. Tarifelerin makul düzeye çekilmesi ile birlikte telekomünikasyon sektöründe yeni bir devrim gerçekleşeceğine inanıyorum.
   <br/>
   <br/>
   —Özelleştirme sürecinin sürekli ertelenmesi sizi endişelendirmiyor mu?
   <br/>
   <br/>
   Aslında iyi bir hazırlık süreci yaşandığını düşünüyorum. Tüm ayrıntıların hesaba katıldığı bir çalışma sözkonusu.
   <br/>
   <br/>
   —TÜPRAŞ ve Tekel’in satışı aşamasında ortaya çıkan olumsuz tablonun Türk Telekom’un satışında tekrar etme ihtimaline nasıl bakıyorsunuz?
   <br/>
   <br/>
   Özelleştirmelerin iptal edilmesi, gelmesi istenen yabancı sermaye için kaygı oluşturacak bir tablo ortaya çıkarıyor. Sonuç, yabancı yatırımcı beklentisine giren Türkiye’nin zararına oluyor. Dışarıdan gelecek yatırımcı da bundan sonraki hedeflerini revize etmek zorunda kalıyor. TÜPRAŞ ve TEKEL’de ne yazık ki istenmeyen bir sonuç ortaya çıktı. 59. hükümetin artık bu konuda yeterince tecrübe edindiğini düşünüyorum. Türk Telekom’un özelleştirilmesinde aynı hataların tekrar edilmeyeceğini umuyorum. Halkın kaliteli iletişim hizmetini düşük maliyetle karşılayabilmesi için bu özelleştirmenin gerçekleşmesi gerekiyor. Bunun için de tüm ihtimaller değerlendirilerek doğru bir özelleştirme yöntemi izlenmeli ve asla geriye dönüş olmamalı.
   <br/>
   <br/>
   —Hükümetin bilişime yaklaşımını nasıl buluyorsunuz?
   <br/>
   <br/>
   E—dönüşümün gerçekleşebilmesi için bir siyasi otorite desteği lazımdı. 59. hükümetin bu projeye şimdiye kadar en fazla destek veren hükümet olduğunu söyleyebilirim. Gerek Maliye Bakanlığı gerekse Milli Eğitim Bakanlığı tamamen pozitif bir yaklaşım içerisinde. E—dönüşümle ilgili olarak Milli Eğitim Bakanının görevlendirilmiş olmasını da son derece isabetli buluyorum. Öğrencilik döneminde başlatılacak bir projenin bizi gelecekte daha sağlam bir zemine oturtacağına inanıyorum. Hali hazırda okulların sadece yüzde 20’sinin bilgisayarla tanışmış olması acı bir tablo. Telekom altyapısının geliştirilmesi ve bakanlığın politikaları ile bu oranın hızla yukarıya çekilebileceğini umuyorum.
   <br/>
   <br/>
   —Geçen yıl "vergi muafiyeti" konusunda bir vaad vardı. Bu gerçekleşti mi?
   <br/>
   <br/>
   TÜBİSAD’ın geçen yıl düzenlediği bir toplantıda Sayın Reha Denemek tarafından böyle bir söz verildi. Fakat bu vaad, sektör tarafından tam olarak anlaşılamadı. Teknoparklar bünyesinde çalışma yapan girişimcilere on yıl süreyle hem kurumlar vergisi hem de KDV muafiyeti getirildi. Yazılım vb. hizmet üreten bilişim şirketlerine vergi noktasında kolaylık sağlanması için sivil toplum kuruluşlarımızın çabaları devam ediyor. Zaman içerisinde hükümetin bu taleplere de olumlu cevap vereceğine inanıyoruz.
   <br/>
   <br/>
   Bu konudaki asıl eksiklik teknopark sayısının yetersiz olması. Şu anda 18 olan teknopark sayısı hızla artırılarak üniversitelerle işbirliği içerisinde projeler hazırlanabilir. Mevcut teknopark kapasitesinin yetersiz kalması nedeniyle vergi muafiyetinden faydalanmak isteyen girişimciler dışarıda kalıyor ve atılım yapamıyor.
   <br/>
   <br/>
   —Bilişimle yatıp bilişimle kalkıyorsunuz. Peki kendinize nasıl zaman ayırıyorsunuz?
   <br/>
   <br/>
   Her Türk erkeğinin kilo alma trendini ben biraz abartarak yerine getirdim. Herşeyi coşkulu şekilde yapmayı sevdiğim için kilo alma işini de coşkulu şekilde yapmışım. Spor, 16 aydır hayatımın vazgeçilmez bir parçası oldu. Hafta sonları yürüyüş ve koşuya ayırdığım 3 saatlik zaman dilimi sayesinde 30 kilo vermeyi başardım.
   <br/>
   <br/>
   —Hobileriniz var mı?
   <br/>
   <br/>
   Resim koleksiyonum var. Fırsat buldukça tablolarla ilgileniyorum. Sergi ya da müzayedelerden aldığım 200 kadar tablo var. Çalışma odamı bunların 27 tanesi süslüyor.
   <br/>
   <br/>
   Şu anda bir sivil toplum kuruluşunun başkanlığını yürütüyorsunuz. Sonraki aşamada siyasette yer almanız sözkonusu olabilir mi?
   <br/>
   <br/>
   Hayır. O konuda kesin teminat verebilirim. Ankaralılar yanlış anlamasın ama ben Ankara’nın dönüşünü seviyorum. Sektördeki genç arkadaşlardan siyaset kabiliyeti olanları her zaman desteklemeye hazırım fakat benim siyasete girişim söz konusu olmayacak.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=13992&yorum_id=1), [web.archive.org (arşiv bağlantısı)](http://web.archive.org/web/20040818230446/http://aksiyon.com.tr:80/detay.php?id=13992&yorum_id=1)
