# Hack sitelerinde korkunç artış

*Yasin Kesen Bilinmeyen-tarih*

<div>
 <p>
  <font>
   Websense, bilgisayar sistemlerinin nasıl hack edilebileceğini açıklayan sitelerin sayısında geçen 12 ayda yüzde 45 artış olduğunu duyurdu. Bu siteler, ziyaretçilerine bir web sitesi nasıl hack edilir, bir firmanın bilgisayar ağı nasıl çalışmaz hale getirilir, ağdaki e-posta nasıl izlenir gibi konularda adım adım yol gösteriyor. Sitelerin yayında olan sayfalarının adedinin 1 milyon civarında olduğu tahmin ediliyor.
   <br/>
   <br/>
   Hack öğreten sitelerin sayısındaki bu artış, e—güvenlik uzmanlarını endişelendiriyor. Sitelerde, her türlü hack uygulaması, bu işi hiç bilmeyen birinin bile anlayabileceği kadar basit şekilde anlatılırken, yardımcı programların da indirilmesine olanak tanınıyor. Bu programlar arasında NetBus, Boom ve Win Nuke gibi virüs taşıyabilenleri de bulunuyor. Bu tip programların genellikle, güvenlik önlemi almayan kullanıcılar tarafından yüklendiğini belirten uzmanlar, bunun sonucunda da kurumsal ağların virüs tehlikesi ile karşı karşıya kaldığını ifade ediyor.
   <br>
    Infonet’in dağıtımını yaptığı Websense Enterprise yazılımı, kurumsal kullanıcılara, personelin hack sitelerine girişlerini ve bu sitelerdeki yardımcı hack yazılımlarını indirmelerini engellemek hususlarında yardımcı oluyor. Websense’in veritabanında kayıtlı sakıncalı site sayısının 4 milyonunun üzerinde olduğu ve bu sitelerin her gün WebCatcher adı verilen bir yazılımla güncellendiği belirtiliyor.
    <br>
     Firmalarda yaşanan hack olaylarının yüzde 85’inin firmanın bilgisayar sistemlerini tanıyan eski elemanlarca gerçekleştirildiği göz önüne alınırsa, bu daha da büyük önem kazanıyor. Bununla birlikte, kurumsal ağları çökerten virüslerin de acemi hacker’ların yüklediği programlarla yayıldığı ifade ediliyor.
     <br>
      (www.infonet.com.tr)
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 146 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2287), [web.archive.org (arşiv bağlantısı)](http://web.archive.org/web/20050222043623/http://www.aksiyon.com.tr:80/yazdir.php?id=2287)
