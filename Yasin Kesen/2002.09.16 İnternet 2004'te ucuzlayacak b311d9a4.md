# İnternet 2004'te ucuzlayacak

*Yasin Kesen 2002.09.16*

<div>
 <p>
  <font>
   Ekonomik kriz, tüm sektörlerde olduğu gibi bilişim sektöründe de daralmaya neden oldu. Yatırımların durmasını beraberinde getirdi. Daha da ileri giderek, bazı büyük firmaların kapanmasına, satılmasına ya da devredilmesine neden oldu. Bilişim sektörü içindeki faaliyet kollarına bakıldığında ise, halen internetin verimli şekilde kullanılamıyor olmasının etkisiyle en büyük gerileme internet hizmetleri alanında yaşandı.
   <br/>
   <br/>
   Krizin etkisi ilk olarak sektöre en son ve en gürültülü giren İxir'i götürmüştü. Bireysel pazarda kısa zamanda yüzbinlerce abone toplayan firma, aşırı reklam giderleri ve portal yatırımları nedeniyle kısa zamanda mali darlığa düştü. Doğuş grubunun sırtında kambur olmaya başlayan firmanın aboneleri bireysel internet hizmetleri alanında lider konumda bulunan Superonline'a devredildi. Kriz öncesinde 2 milyonu geçen internet abonesi sayısının hızla azalmaya başladığı bu dönemde Superonline da biraz taze kan edinmiş oldu.
   <br>
    <br>
     İxir, o dönemde bireysel pazardan çekilen firmalardan en büyüğü olduğu için çok konuşuldu. Aynı dönemde piyasadan çekilen birçok küçük internet servis sağlayıcısı vardı oysa. Genelde bölgesel hizmet veren firmalar oldukları için yok oluşları pek fark edilmedi. Kurumsal internet hizmeti veren firmalar için de durum aşağı yukarı aynı. Gerçi İxir gibi ses getirenleri değil fakat, küçük çapta hizmet veren çok sayıda firma da Comnet veya Bnet gibi kurumsal hizmet veren lider firmalar tarafından satın alındı. Artık internet sektöründe taşlar yerine oturmaya başladı derken, sektördeki bazı büyük firmaların satıldığı veya devredildiği yönündeki haberler durgun olan yaz sezonunun ana konusu oldu. Önce, kurumsal pazarın güçlü oyuncularından Comnet, Borusan Holding'in girişimi olan Bnet'e satıldı. Ardından da, Zorlu Grubu'na ait olan Vestelnet'in abonelerini Superonline'a devredeceği açıklandı.
     <br>
      <br>
       Borusan, telekom operatörü olmak istiyor
       <br>
        <br>
         Comnet'in satın alınmasıyla ilgili sorularımızı cevaplayan Bnet Genel Müdürü Hakan Akan, bilişim teknolojileri alanındaki rekabetin yoğunluğu nedeniyle ölçeklerin büyüdüğünü, bu yüzden de konumlarını sağlamlaştırmak için bu tür satın alma veya birleşmelerin kaçınılmaz olduğunu ifade ediyor. "Borusan Teknoloji, kurum ve kuruluşların iletişim ile ilgili her türlü ihtiyacını karşılamayı hedefliyor. Comnet'in tüm insan kaynağı, altyapısı ve müşterileriyle birlikte Bnet bünyesine katılması sonrasında Bnet, kurumsal pazardaki konumunu daha da güçlendiriyor ve bu pazarın lideri haline geliyor. Zaten liderleri arasında yer aldığımız kurumsal İnternet Servis Sağlayıcılığı ve Uygulama Servis Sağlayıcılığı alanlarında sorularımızı cevaplayan Bnet Genel Müdürü Hakan Akan, bilişim teknolojileri alanındaki rekabetin yoğunluğu nedeniyle ölçeklerin büyüdüğünü, bu yüzden de konumlarını sağlamlaştırmak için bu tür satın alma veya birleşmelerin kaçınılmaz olduğunu ifade ediyor. "Borusan Teknoloji, kurum ve kuruluşların iletişim ile ilgili her türlü ihtiyacını karşılamayı hedefliyor. Comnet'in tüm insan kaynağı, altyapısı ve müşterileriyle birlikte Bnet bünyesine katılması sonrasında Bnet, kurumsal pazardaki konumunu daha da güçlendiriyor ve bu pazarın lideri haline geliyor. Zaten liderleri arasında yer aldığımız kurumsal İnternet Servis Sağlayıcılığı ve Uygulama Servis Sağlayıcılığı alanlarında öne geçiyoruz. Öte yandan liberalizasyon sonrasında alternatif telekom operatörü olarak ilk üç arasında yer alma hedefimiz çerçevesinde Bnet'in özel bir önemi bulunuyor. Bnet, kurulacak telekom operatörünün omurgası işlevini görecek. Comnet'in Bnet tarafından satın alınmasını da bu omurgayı daha da güçlendirecek bir adım olarak görmek gerekiyor." sözleriyle satın alma veya birleşmelerle ilgili vizyonunu ortaya koyan Akan, Türk Telekom'un farklı bir fiyat politikası uyguladığı TTnet ile  pazara ciddi anlamda darbe vurduğunu düşünüyor.
         <br/>
         <br/>
         Hem krizden hem de TTnet'in fiyat politikasından etkilenen pazarda satın alma ve birleşmelerin önümüzdeki dönemde daha da yaygınlaşacağını belirten Akan, "Türkiye'de internet sektörü çok parçalı ve küçük ekonomik birimlerden oluşuyor. Kurumsal internet pazarının gelişiminin önündeki temel engellerden biri bu. Bu nedenle önümüzdeki dönemde kurumsal internet hizmetleri alanında ölçek ekonomisine geçiş bir zaruret olarak ortaya çıkıyor. Bu süreç gelişmenin kaçınılmaz sonucu. Özellikle yakın gelecekte gerçekleştirilecek telekom liberalizasyonu bu tür birleşme ve satın almaları zorunlu kılıyor. Bu sayede hizmetlerin çeşitliliğinin artacağına ve maliyetlerin düşeceğine inanıyoruz" diyor.
         <br/>
         <br/>
         Yabancı telekom firmalarıyla ortaklığa sıcak baktıklarını ifade eden Akan, kurumsal servis sağlayıcılığı yapan büyük ölçekli uluslararası firmalarla temasta olduklarını ve bunların netleşmesinin dünya telekom pazarına ve 2004'teki liberalizasyon sürecine bağlı olduğunu belirtiyor.
         <br/>
         <br/>
         Superonline da Telekom'un liberalleşmesini bekliyor
         <br/>
         <br/>
         Sektördeki son hareketlilik, Vestelnet'in abonelerini Superonline'a devrederek pazardan çekilme kararını açıklamasıyla gerçekleşti. Veezy kampanyalarıyla bilgisayar satarak yanında internet aboneliği dağıtan Vestelnet, yeni abone kazanamaması ve yaptığı yatırımların atıl kalması nedeniyle bu karara vardı. Taahhüt ettiği internet hizmetinin devamlılığını sağlamak için de bireysel pazarın lideri Superonline ile anlaşma yoluna gitti.
         <br/>
         <br/>
         Superonline Genel Müdürü Savaş Ünsal da özelleştirme ve hizmetlerin liberalleşmesi gerçekleşmedikçe birleşmelerin kaçınılmaz olacağını düşünüyor. "Yapılan büyük altyapı yatırımlarının etkin ve verimli kullanılabilmesi için Türkiye'deki internet kullanıcısının çift haneli milyonlar seviyesine gelmesi gereklidir. Oysa ki biz halen 3.5 milyon kullanıcıya hizmet vermek için yarışır konumdayız" sözleriyle pazarın genişlemesini beklediklerini ifade eden Ünsal, hizmet kalitesinde devamlılık için birleşmelerin müşteriler lehine olduğunu ifade ediyor.
         <br/>
         <br/>
         Galatasaray ve Fenerbahçe taraftarları için geliştirilen yeni markalara da altyapı hizmeti sunan Superonline, bu çalışmaları "co-branded" pazarlama faaliyeti olarak adlandırıyor.
         <br/>
         <br/>
         Kendi markasını kullanarak müşteri, taraftar veya aboneleri ile buluşmak isteyen farklı sektörlerden gelen taleplere benzer hizmetler sunan Superonline'ın altyapı hizmeti verdiği İnternet Servis Sağlayıcı firmalar da bulunmakta. Kısa zaman önce Skyrunner markasıyla tek yönlü uydu erişim hizmeti vermeye başlayan Superonline, bu ürünle ilgili yıl sonu hedeflerini şimdiden aştıklarını ifade ediyor. Daha çok KOBİ'lere yönelik olarak geliştirilen bu hizmetin ucuzlamasının da Telekom maliyetleriyle ilgili olduğunu ifade eden Ünsal, şu anda toplam 450 bin aktif abonelerinin bulunduğunu da sözlerine ekliyor.
         <br/>
         <br/>
         Sektörün lider firmalarının yöneticileri, hizmet kalitesinin artmasının ve ücretlerin azalmasının Telekom yapısının liberalleşmesiyle gerçekleşeceğini ifade ediyor. Bu durumda bize de 2004 yılını beklemek kalıyor...
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 364 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1859), [web.archive.org (arşiv bağlantısı)](http://web.archive.org/web/20060317113444/http://www.aksiyon.com.tr:80/yazdir.php?id=1859)
