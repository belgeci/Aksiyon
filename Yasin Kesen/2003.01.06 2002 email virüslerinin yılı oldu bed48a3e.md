# 2002, e–mail virüslerinin yılı oldu

*Yasin Kesen 2003.01.06*

<div>
 <p>
  <font>
   Virüslerin, özellikle bayram, yılbaşı gibi özel günlerde yayıldığını belirten Infonet güvenlik uzmanları, yaklaşan 14 Şubat Sevgililer gününde virüslerin tüm dünyada etkili olabileceği konusunda uyarıyorlar
   <br/>
   <br/>
   İnternetin yaygınlaşması, şüphesiz bilgisayar virüslerinin yaygınlaşmasına da ciddi katkı sağladı. Özellikle e—mail ile yayılan “worm” türü virüsler, her defasında milyonlarca kişinin bilgisayarını etkilemeyi başardı.
   <br>
    <br>
     Yapılan istatistik çalışmalarına göre, geçen yıl en çok etkili olan virüsler şunlar: Klez, Funlove ve Elkern. Dünya geneline yayılan virüslerin yüzde 70’ini bu üç virüs oluşturdu. Dünya çapındaki virüs ataklarında yüzde 34’lük payı Klez, yüzde 21’lik payı Funlove ve yüzde 15’lik payı Elkern virüsü aldı. Türkiye’de de en fazla etki gösteren virüs Klez virüsü idi. Elkern virüsüne ise çok az rastlandı.
     <br>
      <br>
       Klez virüsü, e—mail ile yayılıyor ve bulaştığı bilgisayardaki dosyalardan rasgele seçerek yeni kurbanlara gönderiyor. Outlook Express veya Outlook programlarında kayıtlı email adreslerine kendini otomatik olarak gönderen Klez, mesajın konu satırında her defasında farklı şeyler yazdığı için kurbanları tarafından tanınamadı.
       <br>
        <br>
         Funlove, aslında yaşlı virüsler arasında yer alıyor. Kurumsal bilgisayar ağlarında eki gösteren Funlove, 1999 yılında Dell fabrikalarından birinin 2 gün kapalı kalmasına da neden olmuştu.
         <br/>
         <br/>
         ABD’li e—mail gözlemleme firması MessageLabs’ın raporlarına göre, 2002 yılının son 10 gününde en fazla yayılan virüs Yaha.K oldu. ABD ve Avrupa’daki bilgisayar kullanıcılarını hedeflediği belirtilen virüs, “Love.scr” isimli dosya ile yayılıyor. Hotmail’de kullanılan McAfee virüs tarayıcısının tanıyamadığı Yaha.K virüsünün Ortadoğu ülkelerinden gönderildiği sanılıyor.
         <br/>
         <br/>
         Virüslerin, özellikle iletişimin arttığı bayram, yılbaşı gibi özel günlerde yayıldığını belirten Infonet güvenlik uzmanları, 14 Şubat Sevgililer gününde tüm dünyada etkili olabilecek yeni virüslere karşı tedbirli olunması gerektiğini belirtiyor.
         <br/>
         <br/>
         Alınabilecek önlemler...
         <br/>
         <br/>
         Virüslerden etkilenmemek için tercih edilecek en güvenli yol, bir antivirüs yazılımı kullanmak. Bununla birlikte, kullanılan antivirüs yazılımını sürekli güncelleyerek, yeni virüslere karşı teyakkuzda bulunmak gerekiyor.
         <br/>
         <br/>
         Bilgisayarında antivirüs yazılımı bulundurmak istemeyenler ise, internet üzerinden virüs tarama hizmeti veren sitelerden faydalanabilirler.
         <br/>
         <br/>
         Panda Software, internet kullanıcılarının virüs taramalarını ücretsiz olarak gerçekleştirebilmesi için ActiveScan yazılımıyla hizmet veriyor. ActiveScan, virüsleri ve trojanları tesbit edip sistemden temizleyebiliyor, taramayı daha hızlı gerçekleştiriyor, etkili heuristic(sezgisel) sistem kabiliyetiyle bilinmeyen virüsleri tesbit edebiliyor, Smart Clean teknolojisi ile, virüsler tarafından zarar görmüş dosyaları onarıyor, kullanıcıların e—mail’lerindeki virüsleri tarayıp temizliyor. Sınırsız denetleme kapasitesine sahip olan ActiveScan, her tip uzantıdaki dosyaları eksiksiz tarayabiliyor.
         <br/>
         <br/>
         (www.pandasoftware.com/activescan)
         <br/>
         <br/>
         Trend Micro adlı yazılım firması da internet üzerinden virüs taraması hizmeti sağlıyor. http://housecall.antivirus.com adresinden giriş yapılarak bilgisayarın diskindeki seçilen bölümler taramadan geçirilebiliyor.
         <br/>
         <br/>
         Trend Micro’nun sitesinde, internet üzerinden yapılan taramalarda tesbit edilen virüslerle ilgili istatistik bilgiler ve bu virüslerin temizlenmesine yönelik pratik bilgiler de yer alıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 259 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2266), [web.archive.org (arşiv bağlantısı)](http://web.archive.org/web/20060225080333/http://www.aksiyon.com.tr:80/yazdir.php?id=2266)
