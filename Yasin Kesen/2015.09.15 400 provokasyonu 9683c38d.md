# 400 provokasyonu

*Yasin Kesen 2015.09.15*

<div class="pNewsDetailMainContent" itemprop="articleBody">
 <p>
  “Yeni Türkiye istiyorsak, çözüm sürecini istiyorsak, yeni anayasa diyorsak 400 milletvekili vermemiz lazım. Başkanlık sistemi istiyorsak 400 milletvekili vermemiz lazım ki bu gerçekleşsin.”
 </p>
 <p>
  Bu sözler Erdoğan’a ait. Söylediği tarih de 6 Şubat 2015.
 </p>
 <p>
  Çözüm süreci için 400 milletvekili istiyordu.
 </p>
 <p>
  7 Haziran’dan sonra ‘Çözüm Süreci’ni bitirdi.
 </p>
 <p>
  Bunun desteklenmesi için 400 istiyor şimdi de.
 </p>
 <p>
  Aslında her şeye sorgusuz sualsiz el kaldıracak 400 kişi istiyor.
 </p>
 <p>
  Twitter’daki bot hesapların yaptığı retweet gibi bir şey bu aslında.
 </p>
 <p>
  Kısaca 400 bot istiyor.
 </p>
 <p>
  “7 Haziran’da 400 milletvekilini verin ve bu iş huzur içinde çözülsün. Bu sistemi değiştirelim.”
 </p>
 <p>
  Bu sözler de ona ait. İlk kez 7 Mart’ta dile getirmişti bunu. O günden beri kürsüye çıktığı birçok yerde tekrar tekrar söyledi.
 </p>
 <p>
  Artık bu cümleyi herkes ezberledi.
 </p>
 <p>
  “Ve bu terörü estirmek suretiyle buradan rant elde ediyorlar. Yaptıkları şey hep bu. Eğer 400 milletvekilini alabilecek veya bir anayasa inşa edebile-cek sayıyı bir siyasi parti yakalamış olsaydı durum bugün çok daha farklı olurdu.”
 </p>
 <p>
  Bu sözler de kendisine ait.
 </p>
 <p>
  Havuz medyasının haber kanalında canlı yayında söyledi. O sözlerin ardından Twitter’da kıyamet koptu.
 </p>
 <p>
  Hürriyet gazetesi, Twitter hesabından paylaştı ilk. Sonra hızla yayıldı sosyal medyada.
 </p>
 <p>
  10 dakika geçmeden de başta Hürriyet olmak üzere birçok medya kuruluşuna bu tweet sildirildi.
 </p>
 <p>
  İftira diye.
 </p>
 <p>
  Yalan diye.
 </p>
 <p>
  Çarpıtma diye.
 </p>
 <p>
  Yetmedi. Reklam arasından sonra öyle bir şey demediğini, sözlerinden o mananın çıkarılamayacağı anlamına gelen bir kısım cümleler sarf etti.
 </p>
 <p>
  Öcalan’a övgüler düzen tweetleriyle meşhur AKP’li Gençlik Kolları Başkanı öncülüğünde kalabalık bir troll grubu Hürriyet’i bastı. Polis nezaretinde cam çerçeve tahrip edildi. Dağlıca’daki terör saldırısı hiçbirinin umurunda değildi. Hep bir ağızdan ‘seni başkan yaptıracağız’ naraları atıldı.
 </p>
 <p>
  O da yetmedi.
 </p>
 <p>
  Ertesi gece tekrar saldırıya uğradı Hürriyet. Bu sefer kırılıp dökülen cam daha fazlaydı.
 </p>
 <p>
  Bu olayın adı da ‘Hürriyet’in provokasyonu’ olarak geçti yandaş medyanın kayıtlarına.
 </p>
 <p>
  6 Şubat’tan 6 Eylül’e kadar her gün toplumu tehdit edercesine “400’ü verin, bu iş huzur içinde çözülsün” diyenler değil, bunun söylendiğini haber yapanlar provokatörmüş. Oldu!
 </p>
 <p>
  Troll diye adlandırılan küfürbaz sosyal medya fareleri provokatör değil, troll üslubuyla tweet atan koskoca devlet adamlarının dediklerini haber yapmak provokasyonmuş...
 </p>
 <p>
  Provokatörün hası kim? Herkes gayet iyi biliyor...
 </p>
 <p>
  Bilemediğimiz, öğrenemediğimiz tek bir şey var!
 </p>
 <p>
  Saray ve hükümetinin elinde olmayan ne var terörle mücadele için?
 </p>
 <p>
  Devletin tüm imkânları ellerinde, emirlerinde! O zaman bu 400 ne için?!
 </p>
 <p>
  Bırakın 400 provokasyonunu ve tweet sildirmeyi de 400’ü verince neyin değişeceğini ve terörün nasıl birdenbire biteceğini söyleyiverin.
 </p>
 <p>
  Ekonomi göçüyor. Mazeret: 400’ü vermediniz.
 </p>
 <p>
  Terör azıyor, şehit cenazeleri günden güne çoğalıyor.
 </p>
 <p>
  Mazeret: 400’ü vermediniz.
 </p>
 <p>
  Tehdit değil, ikna edin halkı. Bir kez olsun Bilal’e anlatır gibi anlatın. Maksadınızı anlamayan kalmasın.
 </p>
 <p>
  Gerekirse 400 değil, 550 verelim!
 </p>
</div>


Kaynak: [www.aksiyon.com.tr](http://www.aksiyon.com.tr/yazarlar/400-provokasyonu_552253), [web.archive.org (arşiv bağlantısı)](http://web.archive.org/web/20150928093007/http://www.aksiyon.com.tr/yazarlar/400-provokasyonu_552253)
