# Küçük işletmelerin gözü dışarıda

*Yasin Kesen 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye ekonomisinin lokomotifi Küçük ve Orta Boy İşletmelerin (KOBİ) en büyük sorunlarından biri olan verimliliği mercek altına alan İstanbul Kültür Üniversitesi, KOSGEB ve Milli Prodüktivite Merkezi, Verimlilik Kongresi’nde AB KOBİ’leriyle işbirliğini ele aldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606070852im_/http://www.aksiyon.com.tr/resim/576/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2-3 Aralık tarihlerinde İstanbul Kültür Üniversitesi’nde düzenlenen bir kongrede, KOBİ’lerin dış pazarlara açılabilmesi için Avrupa Birliği’nin verdiği ödevler, en çok tartışılan konu oldu. KOBİ’lere finansman ve strateji desteği sağlayan KOSGEB’in (Küçük ve Orta Ölçekli Sanayi Geliştirme ve Destekleme İdaresi Başkanlığı) bilgilendirme amacıyla düzenlediği paneller ilgiyle izlendi. Türk KOBİ’lerinin, düşük maliyetli üretim yaparak piyasayı altüst eden Çin firmaları ile rekabet edebilmesi için bir işbirliği başlatacaklarını açıklayan KOSGEB Başkanı Erkan Gürkan, bu kapsamda maliyetleri etkileyen stratejilere odaklanacaklarını belirtiyor. Dış pazarlarda yer edinip güçlenebilmek için üreticileri bazı standartlara ulaştırmaya çalışan KOSGEB, KOBİ’ler için başlatılan ‘firmaya özel stratejik yol haritası’ çalışmalarını sürdürüyor. Özellikle AB ülkelerine ihracat yapmak isteyen KOBİ’lerin ürünleriyle ilgili sertifikasyon ve diğer ödevleri tamamlaması gerekiyor. Finansman, istihdam ve verimlilik sıkıntısı çeken KOBİ’lerin bu ödevleri yapabilmesi için öncelikle KOSGEB nezdinde kendisini tanımlayıp bundan sonraki çalışmalarında hangi stratejileri izleyeceği belirleniyor. Bu süreç dahilinde KOSGEB’in hangi aşamada ne tür destek sağlayacağı da ortaya konuyor.
   <br>
    <br>
     “E-imza” kullanımının başlamasıyla birlikte ithal edilen hammaddeler hakkında net bir envanter çıkarılacağını düşünen Erkan Gürkan, sonraki aşamada toplu hammadde alımları yapılarak üretim maliyetlerinin düşürülmesi için önemli bir adım atılacağını belirtiyor.
     <br/>
     <br/>
     KOBİ’lerde verimliliği etkileyen faktörlerin başında eğitim problemi geliyor. Eskiden ‘verimlilik’ dendiğinde sadece üretim kapasitesi değerlendirilirken artık bir işletmenin herhangi bir birimindeki çalışmaların başarı oranı değerlendirilmeye başladı. Bir işletme tüm fonksiyonlarıyla ele alındığında, toplam verimliliği artırmak için en temel ihtiyacın eğitim olduğu anlaşılıyor. KOBİ’lerdeki üretim, pazarlama, yönetim ve diğer birimlerdeki eğitim eksikliğini gidermek üzere KOSGEB ve Milli Prodüktivite Merkezi’ni (MPM) yanına alan İstanbul Kültür Üniversitesi İktisadi ve İdari Bilimler Fakültesi (İİBF), iki yıldır eğitimci, uzman ve sanayicileri bir araya getiriyor. Üniversite’nin İİBF Dekanı, KOBİ’ler ve Verimlilik Kongresi Başkanı Prof. Dr. Güneş Gençyılmaz ile Türk KOBİ’lerinin durumunu ve geleceğini konuştuk…
     <br/>
     <br/>
     -Sizce, Türk KOBİ’lerinin temel problemi nedir?
     <br/>
     <br/>
     Türk sanayisinin bir verimlilik problemi var. Sadece sanayi sektörünün değil, hizmet sektöründe faaliyet gösteren kuruluşların da temel problemi verimlilik. Bu şekilde bir genelleme yapmamın nedeni, Türk işletmelerinin yüzde 99’unun KOBİ niteliğinde olması. Bunların da yüzde 95’ini küçük işletmeler, yüzde 4’ünü de orta ölçekli işletmeler oluşturuyor.
     <br/>
     <br/>
     -Verimlilik problemi nereden kaynaklanıyor?
     <br/>
     <br/>
     Üretimde verimliliği etkileyen çok fazla sebep var. Üretime giren tüm kaynaklar sonucu etkiliyor. Eğitim, işgücü kaynağı, malzeme kaynağı, üretim aracı kaynağı, enerji ve zaman gibi kaynakları sabit tutarak ne kadar fazla üretim yapılabilirse verimlilik artıyor. Ya da diğer formül, kullanılan kaynak miktarlarını azaltarak üretimi sabit tutmak. Kaynaklar ne kadar dikkatli kullanılırsa işletmelerin verimliliği artacaktır. Bilişim teknolojileri, leasing ve factoring gibi finansal araçlar da verimliliği etkilemeye başlayan yeni unsurlar.
     <br/>
     <br/>
     -AB KOBİ’leri ile işbirliği Türk KOBİ’leri için ne getirecek?
     <br/>
     <br/>
     Biz bu yıl AB KOBİ’leri ile işbirliği teması ekseninde bir dizi panel düzenledik. 3 Ekim’de müzakerelerin başlayacağından emin olduğumuz için yıl başında bu kararı alarak çeşitli Avrupa ülkelerinin sanayi ve ticaret organizasyonlarıyla temasa geçtik. Buradan temsilciler getirdik. Kongre katılımcıları, Almanya, Hollanda, İtalya ve Avusturya KOBİ’leriyle işbirliği kurmak için bu ülkelerden gelen temsilcilerle temas kurdu. AB KOBİ’lerinin bizimkilere sağlayacağı en büyük katkı, üretim ve hizmet sektörlerindeki uluslararası standartların benimsenmesi. Verimliliği yüksek olan Avrupalı işletmelerin incelenerek örnek alınması da diğer bir katkı. Zaman tanzimi konusunda da AB KOBİ’lerinden öğrenilecek çok şey olduğunu düşünüyorum.
     <br/>
     <br/>
     -KOBİ’lerin eğitim ihtiyacı nasıl giderilebilir?
     <br/>
     <br/>
     KOSGEB, bu eğitim açığını kapatmak için bazı destekler sunuyor. İşletmelerin ihtiyaçlarına göre belirlenen eğitimler düzenleniyor, giderleri de KOSGEB tarafından karşılanıyor. Bu tür fırsatların değerlendirilmesi lazım. Biz de üniversite olarak, çevremizde bulunan KOBİ’lere eğitim desteği verebilmek için bir danışma birimi kurduk. Özellikle İkitelli’de bulunan 26 bin KOBİ’nin faydalanabileceği eğitim ve proje hizmetlerimiz yılbaşında başlayacak. Vereceğimiz eğitim programları web sitemizden (
     <a href="http://web.archive.org/web/20070606070852/http://www.kobidanis.org/" target="_blank">
      www.kobidanis.org
     </a>
     ) izlenebilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23036), [web.archive.org (arşiv bağlantısı)](http://web.archive.org/web/20070606070852/http://aksiyon.com.tr:80/detay.php?id=23036)
