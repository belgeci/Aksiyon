# Silikon Vadisi'ndeki yatırımların yönü

*Yasin Kesen 2015.08.31*

<div class="pNewsDetailMainContent" itemprop="articleBody">
 <p>
  Teknoloji dünyasının kalbi Silikon Vadisi’nde atıyor. Bundan kimsenin şüphesi yok. Ve bugün hayatımızdaki her gelişme, iletişim teknolojileri ile şekilleniyor. Dolayısıyla Silikon Vadisi’ndeki projelere yapılan yatırım tercihleri, bütün insanlığı etkileyen birer hamle.
 </p>
 <p>
  Silikon Vadisi denince akla çoğunlukla gençler tarafından ortaya konan projeler ve bunlara milyonlarca dolar para yatıran ‘melek yatırımcılar’ geliyor. ‘Melek’ tabirinin bu şekilde kullanılması ayrı bir tartışma konusu fakat sektörde ‘angel investor’ diye yerleştiği için bu şekilde tercüme edilmiş Türkçeye...
 </p>
 <p>
  Silikon Vadisi’nden bahis açıldığında akla gelen soruların hepsi aynı yere varıyor.
 </p>
 <p>
  ‘Sırada ne var?’
  <br>
   ‘Acaba yakında hangi proje patlayacak?’
   <br>
    ‘Binlerce projeden hangisi tutacak ve tüm dünyaya mal olacak?’
   </br>
  </br>
 </p>
 <p>
  Bu soruların cevabını, şu anda Silikon Vadisi’nde yatırım yapılan projelerde aramak lazım. Bir kısım projelerin medyada parladığı için yatırım aldıktan sonra elde patladığını da unutmamalı.
 </p>
 <p>
  Facebook’a yatırım yapanların en fazla yatırım yapmayı tercih ettiği diğer projeler Spotify, Airbnb, Cloudera, Dropbox, Groupon, Path ve Zynga.
 </p>
 <p>
  Twitter’a yatırım yapanlar; Zynga, Domo, Slack, Square, Foursquare, Uber ve Airbnb’ye de yatırım yapmış.
 </p>
 <p>
  Instagram’ın yatırımcıları; Airbnb, Asana, Domo, Dropbox ve OpenDNS projelerine sermaye koymuş.
 </p>
 <p>
  Pinterest’e para yatıranlar; Airbnb, Classpass, Domo, Dropbox, Eventbrite, Uber ve Buzzfeed’e de yatırım yapmayı tercih etmiş.
 </p>
 <p>
  Airbnb’nin yatırımcıları; Domo, Path, Uber, Zynga, Dropbox, Eventbrite, ZocDoc için de para ayırmış.
 </p>
 <p>
  Uber’e yatırım yapanlar; Airbnb, Dropbox, Upstart, Blackjet, Domo, Klout ve Square gibi projelere de yatırım yapmış.
 </p>
 <p>
  Son zamanlarda yatırım yapılan projelerden bazılarıysa şöyle:
 </p>
 <p>
  Şu ana kadar 17 farklı yatırımcıdan toplam 204 milyon dolar yatırım bulan ServiceMax, bunun 82 milyon dolarını 26 Ağustos’ta almış. Şirket, sahada servis hizmeti veren kuruluşlar için mobil çözümler geliştiriyor. Takım çalışmalarında (colloboration) verimliliği artırmaya yönelik bir iş uygulaması da denilebilir.
 </p>
 <p>
  Aynı gün 35 milyon dolar ek yatırım alan diğer bir proje ise Intercom. Farklı kanallardan müşterileri ile iletişim kuran işletmelerin tüm iletişimini tek platformda toplayan bir başka iş uygulaması.
 </p>
 <p>
  Coursera ise daha önce aldığı 90 milyon dolarlık yatırıma 25 Ağustos’ta 45 milyon dolar verecek bir yatırımcı daha bulan ayrı bir proje. Üniversite ve diğer kuruluşlarla işbirliği yaparak internet üzerinden ders ve eğitim çözümleri geliştiriyor.
 </p>
 <p>
  Her gün onlarca proje ya ilk kez yatırım alıyor ya da projeyi büyütmek için ek sermaye verecek yatırımcılar buluyor.
 </p>
 <p>
  Yatırımcıların tercih ettiği projeler; takım çalışmasında verimliliği artıran iş uygulamaları, bulut projeleri, mobil oyun ve eğlence sistemleri, ev ve araç paylaşımı üzerine fırsat siteleri, mobil cihazlar ve akıllı telefonlar için etkili reklam çözümleri ortaya koyan projeler, sağlık ve spor organizasyonlarında ortak hareket etmeyi ve paylaşımı kolaylaştıran uygulamalar üzerinde yoğunlaşıyor.
 </p>
 <p>
  Bu projelerin hepsinin ortak özelliği ‘kaynakların ortak kullanımını sağlaması’.
 </p>
 <p>
  Paylaşım kültürünü geliştirme, verimlilik, sosyalleşme ve mobil kolaylıklar da getirileri...
 </p>
 <p>
  <img alt="" src="http://web.archive.org/web/20150913163836im_/http://medya.aksiyon.com.tr//aksiyon/2015/08/31/571042.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/yazarlar/silikon-vadisindeki-yatirimlarin-yonu_552109), [web.archive.org (arşiv bağlantısı)](http://web.archive.org/web/20150913163836/http://www.aksiyon.com.tr/yazarlar/silikon-vadisindeki-yatirimlarin-yonu_552109)
