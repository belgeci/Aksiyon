# Telekom’u satarken Wimax’i konuşmak

*Yasin Kesen 2005.11.21*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117133209im_/http://www.aksiyon.com.tr/resim/572/78.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Kablosuz genişbant internet sistemi Wimax, Türk Telekom hisselerinin Oger Telekom’a devredildiği günle çakışınca gündemde yer bulamadı. Ancak, ön hazırlıkları devam eden kablosuz genişbant internet lisansları çıktığında, gündeme damgasını vuracak.
 </font>
 <p>
  <font class="content">
   Geçtiğimiz hafta, Ankara önemli bir teknoloji şirketinin patronunu ağırladı. Türkiye ekonomisindeki olumlu gelişmeleri dikkatle izleyerek hükümete öneri paketleri sunan Intel’in yönetim kurulu başkanı Craig Barrett’in yaptığı ziyaretin ana konusu ‘Wimax’ olarak bilinen kablosuz genişbant internet sistemiydi. Bilgisayar destekli eğitim projelerini de destekleyen Intel’in düzenlediği organizasyonda, halen Yozgat’a bağlı Boğazlıyan ilçesinin köylerinde test edilen Wimax bağlantısı tanıtıldı. Ulaştırma Bakanı Binali Yıldırım ve Milli Eğitim Bakanı Hüseyin Çelik’in katılımıyla gerçekleşen Wimax’in tanıtımında Karakoç Köyü İlköğretim Okulu’nda yapılan bilgisayar dersine video konferans bağlantısı yapıldı. ADSL altyapısı bulunmadığı için seçilen Boğazlıyan’da kurulan Wimax sayesinde, civardaki 50  km çaplı bir alanda telefon ya da ADSL bağlantısı gerekmeksizin internete erişilebiliyor.
   <br>
    <br>
     Televizyon veya GSM baz istasyonları mantığı ile çalışan sistem, altyapı tesis edilmesi zor ve maliyetli olan bölgeler için sayısal uçurumdan kurtulma fırsatı sağlarken internet üzerinden telefon görüşmeleri ve internet televizyonculuğunun da önünü açmış oluyor. Kablosuz internet yayını sayesinde, cep bilgisayarları ile internet üzerinden sesli konuşma yapmak mümkün. Bu teknoloji, kısır bir ‘roaming’ kavgası (baz istasyonlarının ortak kullanımı) yüzünden Türkiye’yi baştan sona 3 kez baz istasyonu ile donatan cep telefonu operatörlerinin pek işine gelmiyor.
     <br/>
     <br/>
     Türk Telekom’un Oger Telekom’a hisse devri ile aynı güne denk gelen Wimax, kalabalık bir medya ordusu tarafından takip edilmesine rağmen basında pek yer bulamadı. Teknolojik gelişmelere yüzeysel bakan basın yine Türkiye’nin geleceğine dair bir gelişmeyi ıskalarken tercihini sonuçlanmış ve zihinleri yoracak kadar tartışılmış Telekom satışını popüler hale getirmekten yana kullandı. Türk medyasının ıska geçtiği Wimax, Türkiye için yeni bir özelleştirme yani lisans getirisi sağlayacak bir gelişme. GSM operatörlüğü için açılan lisans ihalelerinden çok daha fazla önemli olan kablosuz internet yayıncılığı için Telekomünikasyon Kurumu (TK) ön hazırlıklarını yapıyor.
     <br/>
     <br/>
     Wimax, ADSL’in yaygınlaşması ile birlikte âtıl hale gelen internet servis sağlayıcısı şirketlerin tekrar ayağa kalkması için de fırsat olacak. TK tarafından kablosuz internet yayıncılığı için çıkarılacak olan lisansların şehirlere ya da bölgelere ayrılarak dağıtılması durumunda, internetin tekrar Türk Telekom’un fiili tekelinden çıkıp liberalleşmesi söz konusu olabilecek. Bu da doğal olarak rekabeti getirecek ve internet servislerinin ucuzlamasına kapı açacak…
     <br/>
     <br/>
     Wimax’i Türkiye’ye tanıtan Intel, gönüllü olarak ön ayak olduğu bir eğitim projesi ile de Türkiye’deki önemli bir boşluğa dikkat çekti. İnternetteki Türkçe içerik eksikliğinin, öğrenciler arasında her geçen gün artan sayısal uçurumu daha da hızlandıracağından yola çıkarak
     <a href="http://web.archive.org/web/20060117133209/http://skoool.meb.gov.tr/" target="_blank">
      http://skoool.meb.gov.tr
     </a>
     eğitim portalını Türkiye’ye kazandırdı. Projenin daha ileriye gidebilmesi için bundan sonraki adımları atmak Milli Eğitim’e kalıyor. İnternet servis sağlayıcı şirketlerin revaçta olduğu dönemde içerik siteleri bakımından da Türkiye’ye katkı sağladığı henüz zihinlerden silinmedi. Bu şirketleri piyasadan silip amiral koltuğuna oturan Telekom herhangi bir içerik hizmeti sağlamadığı için son 5 yılda çok büyük bir içerik açığı oluştu. Katlanan internet kullanıcı sayısı ile birlikte başta öğrenciler olmak üzere toplumun tüm kesimleri için başvuru kaynağı olabilecek zengin içeriğe sahip çok sayıda portal gerekiyor. Intel’in bile fark edip yardıma koştuğu içerik meselesi için, Milli Eğitim Bakanlığı’nın internet şirketleri ile masaya oturup işbirliğine gitmesi Türkiye’nin geleceği açısından en iyi yatırımlardan biri olsa gerek…
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Erol Solak, 17-Aralık-2005
> Wimax neden bukadar önemli: 
> Sayın Yasin Kesen, yazılarınızı dikkatle okuyorum. Türkiyede wimax'den bahsedilince akla gelen ilk kişi sizsiniz, buna emin olabilirsiniz. Çalışmalarınızın devamını bekliyoruz.

Kaynak: [www.aksiyon.com.tr](http://www.aksiyon.com.tr:80/detay.php?id=22865&yorum_id=1), [web.archive.org (arşiv bağlantısı)](http://web.archive.org/web/20060117133209/http://www.aksiyon.com.tr:80/detay.php?id=22865&yorum_id=1)
