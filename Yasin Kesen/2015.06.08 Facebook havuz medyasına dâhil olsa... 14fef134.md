# Facebook, havuz medyasına dâhil olsa...

*Yasin Kesen 2015.06.08*

<div class="pNewsDetailMainContent" itemprop="articleBody">
 <p>
  Olmaz ya...
 </p>
 <p>
  Oldu diyelim. Facebook boyun eğdi.
 </p>
 <p>
  Ballı ihalelere aldanıp iktidarın yalan havuzuna daldı diyelim.
 </p>
 <p>
  1 milyar 440 milyon kişinin ayda en az bir kez kullandığı Facebook’tan bahsediyorum.
 </p>
 <p>
  Hem de 581 milyon kişinin, sadece cebinde taşıdığı akıllı telefondan giriş yaptığı sosyal medya platformundan...
 </p>
 <p>
  Ayda bir kullanmak bir şey ifade etmiyor derseniz, günlük kullanım sayılarını da verelim.
 </p>
 <p>
  936 milyon kişi, günde en az bir kez Facebook hesabını kontrol ediyor.
 </p>
 <p>
  Bu rakamlar, çakma dünya liderinin boyunu aşar diyorsanız Türkiye’ye bakalım.
 </p>
 <p>
  Türkiye’de 42 milyon Facebook kullanıcısı bulunuyor. 18 yaş üzeri aktif (ayda en az 1 kez giriş yapan) kullanıcı sayısı ise 36 milyon. Sanılanın aksine, erkek kullanıcılar daha yoğun. Yetişkin aktif kullanıcıların 23 milyonu erkek, 13 milyonu kadın.
 </p>
 <p>
  <br>
   İstanbul, 11 milyon aktif kullanıcı ile başı çekiyor.
  </br>
 </p>
 <p>
  Ankara’da 3,5 milyon, İzmir’de 2,1 milyon, Bursa’da 1,4 milyon kullanıcı var.
 </p>
 <p>
  Türkiye’deki Facebook kullanıcılarının üçte biri sadece mobil cihazdan giriş yaparken hem bilgisayar hem de akıllı telefon ile giriş yapanlar yüzde 52’yi buluyor. Sadece bilgisayardan giriş yapanlar ise yüzde 16 düzeyinde. Bu veriler, bilgisayar kullanımının giderek azaldığının önemli bir işareti aynı zamanda...
 </p>
 <p>
  Mobil taraftaki dağılımda ise Android, açık ara önde gidiyor. Android ile giriş yapanlar, iPhone veya iPad ile giriş yapanların neredeyse 3 katı.
 </p>
 <p>
  Türkiye’deki Facebook kullanıcıları ortalama 17 Facebook sayfasını takip ediyor. Dünya ortalaması 13, ABD ortalaması ise 20.
 </p>
 <p>
  Türkiye’deki kullanıcılar, 11 iletiyi beğenmiş, 4 iletiye yorum yazmış, 1 iletiyi paylaşmış, 6 kez de reklama tıklamış son 1 ay içinde. Facebook’taki reklamların, organik etkileşim kadar dikkat çektiği sonucu çıkarılabilir bu sayılara göre...
 </p>
 <p>
  Peki havuz?
 </p>
 <p>
  Önce derinliği saptadık. Şimdi havuzu dolduralım.
 </p>
 <p>
  Facebook, havuz medyasına dâhil olsa...
 </p>
 <p>
  İlk olarak Facebook’un logosunda güncelleme yapması beklenir. Hâlen kullandığı ‘f’ logosu, başka çağrışımlara yol açabileceğinden ampulden mülhem bir logo kullanması istenir.
 </p>
 <p>
  Arkadaşlarının paylaşımlarını görebilmek için önce dünya liderinin sayfasını beğenip en az 5 iletiyi beğenmesi zorunlu hâle getirilir.
 </p>
 <p>
  Facebook ortamında gerçekleştirilecek sanal mitinglerde ‘online’ olmayanların Facebook kullanım hakkı kısıtlanır, mazeret beyan edenlerin muhtarlıktan yazı getirmeleri istenir.
 </p>
 <p>
  Facebook’ta izlenen her videodan önce, ulusa seslenişten bir kesit izlemek zorunlu hâle getirilir.
 </p>
 <p>
  Bir siyasi partinin Facebook sayfasını takibe alabilmek için öncelikle AKP’nin Facebook sayfasını beğenmek ön şart yapılır.
 </p>
 <p>
  Kaçak Saray’ın fotoğrafları, ‘arkadaşların bunu beğendi, sen de beğen’ uyarısıyla sürekli ana sayfada görünür.
 </p>
 <p>
  İmza kampanyalarının yerini ‘Mitinge Katıl’ butonu alır. İktidarı eleştirenlerin isim ve fotoğrafları sağ kenarda gösterilip altlarına ‘Linç Et’ butonu yerleştirilir. Günde en az bir linç kampanyasına katılmayanların bütün arkadaşları silinir.
 </p>
 <p>
  Evet, Facebook’ta böyle saçma şeyler olmaz. Haklısınız.
 </p>
 <p>
  Ama bu saçmalıkların televizyon kanallarına uyarlanmış hâli 2 yıldır yürürlükte ve toplum tarafından kabul görüyor. Büyü yapılmamış bir insanın aklı bunu almıyor...
 </p>
 <p>
  <img alt="" src="http://web.archive.org/web/20150720133920im_/http://medya.aksiyon.com.tr//aksiyon/2015/06/08/569043.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/sosyal-evren/facebook-havuz-medyasina-dahil-olsa_551235), [web.archive.org (arşiv bağlantısı)](http://web.archive.org/web/20150720133920/http://www.aksiyon.com.tr/sosyal-evren/facebook-havuz-medyasina-dahil-olsa_551235)
