# Telekom kara listeye girdi

*Yasin Kesen 2005.04.11*

<div>
 <p>
  <font>
   Sayısı hızla yükselen ADSL abonelerinin dertleri bitmek bilmiyor. Altyapı planlaması zamanında ve doğru şekilde yapılmadığı için, DNS sunucu sorununa Türk Telekom’a ait IP numaralarının kara listelere girmesi sorunu eklendi.
   <br/>
   <br/>
   Abone sayısı 600 bini bulan ADSL (Yüksek hızlı internet bağlantısı) kullanıcıları son zamanlarda Türk Telekom tarafından kendilerine tahsis edilen IP numaraları sebebiyle sorunlar yaşamaya başladı. Dinamik (değişken) IP sistemi ile abonelerine hizmet veren Türk Telekom, IP numarasını sabitlemek isteyen kullanıcılarından bu aydan itibaren ekstra ücret alacak.
   <br>
    <br>
     Değişken IP kullanıcılarının yaşadığı problem, Türk Telekom’a ait IP numaralarının bir kısmının ‘kötü niyetli’ kullanım nedeniyle internetin başlıca ‘kara liste (blacklist) filtre sistemleri’ne girmiş olması. ADSL bağlantısını ‘spam’ yapmak için kullanan aboneler, o anda bağlı oldukları IP numarasının kara listelere girmesine sebep oluyor. Spam mailleri engellemek üzere işbirliğine giden e-mail servis sağlayıcıları, filtreleme sırasında kara listelere girmiş kayıtları esas alıyor. Değişken IP uygulaması kapsamında ‘lekeli’ IP’ye denk gelen kullanıcıların gönderdiği mailler de karşı tarafın e-mail sunucusu tarafından otomatik olarak siliniyor. Spam yapan ADSL aboneleri ise, IP numaraları günde birkaç kez değiştiği için filtrelenmekten kurtuluyor.
     <br>
      <br>
       Statik yani sabit IP kullanıldığında daha fazla güvenlik önlemi alınması gerektiği için birçok şirket dinamik IP kullanmayı tercih ediyor. Ancak, Türk Telekom’un kullanıma sunduğu IP numaralarının önemli bir miktarının kara listelere girmiş olması, özellikle son haftalarda birçok şirketin mailleri, filtrelere takılıp alıcıya ulaşmadığı için iş dünyasını tehdit eden bir seviyeye ulaştı. IP numarasının birkaç saatte bir otomatik olarak değişmesi nedeniyle kullanılan IP numarasının ‘temiz’ olup olmadığını test etme imkanı da mümkün görünmediği için aboneler maillerin gidip gitmediğinden emin olamıyor.
       <br>
        <br>
         Alınabilecek önlemler
         <br/>
         <br/>
         Yıl sonuna kadar 2 milyonu geçmesi beklenen ADSL aboneleri, kara listelere giren IP numaralarından etkilenmemek için ya Telekom’dan ‘Statik IP’ talep etmeleri gerekiyor ya da maillerinin ulaşmadığını fark ettikleri anda modemlerini kapatıp açmaları. Modem kapanıp açıldığında yeni bir IP numarası ile bağlantı kurulduğu için geçici de olsa çözüm sağlanmış oluyor. Statik IP kullanımına geçildiğinde ise modeme ait güvenlik ayarlarının düzgün şekilde yapılandırılması gerekiyor. Aksi takdirde sabit bir IP numarasına yönelik saldırı yapmak, acemi hacker’lar için bile çocuk oyuncağı.
         <br/>
         <br/>
         Türk Telekom tarafından alınabilecek önlemlerin başında, SMTP mail trafiğinin spam yapanları engelleyecek şekilde filtre edilmesi geliyor. Spam nedeniyle kara listeye giren IP numaralarının hangi kuralları ne zaman ve ne şekilde ihlal ettiği kayıtlara geçtiği için cezai işlem uygulaması yapılabilir. Hukukta, spam yapmak elektronik bilgi kaynaklarını tehdit etmekle eş tutulduğu için bu doğrultuda yasal işlem de yapılabilir.
         <br/>
         <br/>
         IP numaralarının durumu başlıca kara listelerin web sitelerinden sorgulanabiliyor:
         <br/>
         <br/>
         http://www.spamhaus.org/lookup.lasso
         <br/>
         http://dsbl.org/listing
         <br/>
         http://opm.blitzed.org
         <br/>
         http://www.nl.sorbs.net
         <br/>
         http://cbl.abuseat.org/lookup.cgi
         <br/>
         http://www.ordb.org/lookup
         <br/>
         http://combined.njabl.org/lookup.html
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3825 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20836), [web.archive.org (arşiv bağlantısı)](http://web.archive.org/web/20060527141806/http://www.aksiyon.com.tr:80/yazdir.php?id=20836)
