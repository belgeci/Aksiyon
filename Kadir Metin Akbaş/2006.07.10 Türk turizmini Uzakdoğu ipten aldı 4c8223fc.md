# Türk turizmini Uzakdoğu ipten aldı

*Kadir Metin Akbaş 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya Kupası nedeniyle turist gelmeyince, Uzakdoğulu turistler sektörün imdadına yetişti. Kore, Çin ve Japonya’dan gelenler, otelleri kurtardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010195958im_/http://www.aksiyon.com.tr/resim/605/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her gördüklerini fotoğraflayan, kâh Sultanahmet Camii’nin bahçesinde tarihe tanıklık eden, kâh Kapadokya’da peribacalarının gizemli odalarında zamana ayak uyduran çekik gözlü insanlar, son yıllarda ülkemize daha çok rağbet etmeye başladı. İstatistiklere de yansıyan Uzakdoğulu turist sayısındaki artış, haziran ayı boyunca Avrupalı turistlerin Dünya Kupası’nı tercih etmesi nedeniyle sıkıntıya düşen turizmcilerimizin imdadına yetişti. Avrupalıların, Dünya Kupası’nda hem maçları izlemek hem de tatillerini geçirmek için Almanya’yı seçmesi, 2006 için hedeflerini yükselten turizmcileri kısa dönemli bir sıkıntıya soktu. Haziran ayı boyunca boş kalmasından endişe edilen oteller, Uzakdoğu ülkelerinden Türkiye’ye gelen çekik gözlü turistler sayesinde toparlanmaya çalıştı.
   <br>
    <br>
     Dünya Bankası’nın 2005’e ait verilerine göre dünyanın en büyük dördüncü ekonomisi haline gelen Çin, ekonomisindeki büyüme ile paralel olarak daha fazla turist göndermeye başladı. Son beş yıla bakıldığında ülkemizi ziyaret eden Uzakdoğulu turistlerin sayısında da istikrarlı bir artış gözleniyor. 2001’den beri ülkemizi Japonya, Kore ve Çin’den 860 bin turist ziyaret etmiş. Bu rakamın yarısını ‘İlhan Mansız hayranlığı’ ile tanınan Japon turistler oluşturuyor.
     <br/>
     <br/>
     Güney Kore için de durum farklı değil. 48 milyon nüfuslu Güney Kore’den her yıl 10 milyon kişi tatil amacıyla ülke dışına çıkıyor. 2004’te Türkiye’ye gelen Koreli turistlerin sayısı 56 bin olarak kayıtlara geçerken, 2005’te bu sayı 91 bine çıktı. 2004’te 64 bin Japon turist ağırlayan ülkemiz, 2005’te 116 bin Japon’a ev sahipliği yaptı. Uzakdoğu pazarını geç fark eden tur operatörleri ve Türk Hava Yolları (THY) son birkaç yıldır bölgede ciddi bir tanıtım faaliyeti başlattı. Bu ülkelerdeki kültür ataşelerinin ve THY’nin desteklediği tanıtım atağı kısa zamanda meyvesini vermeye başladı. THY, 2006’nın ilk 6 ayında gelen talebi karşılamakta güçlük çekti. Oluşan yoğunluk nedeniyle  sefer ve sefer düzenlenen yer sayısı artırıldı.
     <br/>
     <br/>
     REHBERLERİN DİLİNDEN ÇEKİK GÖZLÜLER
     <br/>
     <br/>
     Çinli, Japon ve Güney Koreli turistlerin ülkemizi tercih sebepleri ise birbirinden çok farklı. Uzakdoğu ülkelerinden turist getiren Erguvan Turizm’den Esra Baloğlu farklılıkları şöyle açıklıyor: “Bize benzer kültüre sahiplermiş gibi görünseler de yemeklerinden alışkanlıklarına kadar birçok farklılıkları var. Eğlence anlayışları, seyahat kültürleri, hayata bakış açıları çok farklı. Gözlerinin çekikliğinden başka ortak yön bulmak oldukça zor. Zaten birbirlerine de pek yakın değiller ve mecbur kalmadıkça aynı ortamda bulunmaktan hoşlanmazlar.”
     <br/>
     <br/>
     Japonların Türkiye’yi seçme nedenini, ucuz bir tatil imkânı sunmasına, güvenli bir İslam ülkesi olmasına ve medeniyetlere beşiklik yapmış tarihî değerlerinin bulunmasına bağlayan 12 yıllık Japonca rehberi Murat Özdemir’e göre Japonlar fotoğraf makinelerini ve kitaplarını yanlarından ayırmaz. Erken yatıp erken kalkarlar. Gece hayatları yoktur. Damak tadı konusunda Çinli ve Korelilere göre daha cesur davranırlar. Türk yemeklerini seviyorlar, özellikle patlıcan yemeklerine ve çorba çeşitlerine kayıtsız kalamıyorlar. Çantalarında kendi mutfak kültürlerine ait kuruyemiş tarzı yiyecekleri bulundurmayı da ihmal etmiyorlar. Kültürel zenginlik ve tarihî mirasa düşkün oldukları için müzeler ve antik kentler en büyük ilgi alanları. Ülkemizde görmek istedikleri en gözde mekânlar ise İstanbul, Kapadokya ve Safranbolu. Türkiye’de Korece bilen ve kokart sahibi 10 rehberden biri olan Selin Çamlı, Güney Koreli turistlerin inanç turizmi için ülkemizi tercih ettiğini söylüyor. Çamlı’ya göre Koreliler, Uzakdoğu’dan gelen turistler içerisinde en milliyetçi grup. Daha çok kendi turları ile gelip kendi rehberleriyle geziyorlar. İncil’de adı geçen, Hıristiyanlığın ilk dönemine ait 7 kilisenin ülkemiz sınırları içerisinde yer alması, Koreliler için heyecan verici oluyor. İstanbul ve Efes en gözde yerler. Kapadokya’da bulunan mağara kiliseler de en çok onlar tarafından ziyaret ediliyor. Dikkat çekici bir özellikleri de harcama konusunda İsraillilerden sonra gelmeleri.
     <br/>
     <br/>
     10 yıllık Çince rehberi Münevver Rahman, Çinli turistlerin Türkler gibi tatilde kitap okumayı sevmediğini anlatıyor. Türkiye’yi geri kalmış bir ülke olarak tahayyül eden Çinlilerin, seyahat sonrasında Türkiye hayranı olarak geri döndüklerini ifade ediyor. İstanbul’un tarihî dokusu, ihtişamı ve doğal güzelliğinden etkilenen Çinli turistlerin çoğunluğunu işadamları oluşturuyor. Takı ve süs eşyasına düşkün olan Çinliler, kebap ve döner gibi Türk yemeklerini beğenmiyor, bu yüzden Çin restoranlarını tercih ediyorlar. İstanbul, Efes ve Pamukkale en çok ziyaret ettikleri yerler.
     <br/>
     <br/>
     UÇUŞLAR YETERSİZ
     <br/>
     <br/>
     Turizmcilerin sevmediği ‘her şey dâhil’ tatil paketleri kültür turizminde uygulanmıyor. Deniz ve güneş için değil de kültür turizmi için ülkemize gelen Uzakdoğulu turistler, yüksek harcama yapıyor ve ‘katma değeri yüksek’ turlara katılıyor. Ülkemizin kültür turizmine yeterince önem vermediğinden yakınan Turistik Otelciler, İşletmeciler ve Yatırımcılar Birliği Genel Koordinatörü Gül Küçükserim, “Tanıtım konusunda bu zamana kadar çok fazla bir şey yapamadık ama bundan sonra daha yoğun ve etkili bir yöntem uygulamalıyız. Dünya mirası eserlerimizi tüm dünya insanları ile çekinmeden paylaşmalıyız.” diyor. Uzakdoğu’dan gelen turist sayısının daha da artması için uçuş sayısının artması gerektiğine inanan Türkiye Seyahat Acenteleri Birliği yönetim kurulu üyesi Günnur Özalp ise “Uzakdoğu ülkeleri ile gerçekleştirdiğimiz uçuşlar yetersiz. Uçuşların karşılıklı olarak artırılması, turist sayısını daha da artıracak. Ortadoğu ülkelerinin son dönemlerde Uzakdoğu’ya başlattığı uçak seferleri Türkiye’ye gelenlerin sayısında artış meydana getirecek” diyor.
     <br/>
     <br/>
     Türkiye ile birlikte çevredeki diğer ülkeleri de tur programına dahil eden Çinli, Japon ve Güney Koreli misafirler, en çok Mısır-Türkiye ve Yunanistan-Türkiye seyahatlerini içeren paketleri tercih ediyor. Pasifik Ülkeleriyle Sosyal ve İktisadi Dayanışma Derneği Genel Sekreteri Ahmet Yamakoğlu da, Uzakdoğu ülkelerine kendimizi tutarlı ve iyi bir şekilde tanıtmaya devam edersek ülkemizden memnun olarak ayrılan her turistin diğerlerine referans olacağını dile getiriyor. Türkiye’ye gelen turist sayısını artırması beklenen tanıtma çalışmaları, ülkeler arasındaki ticari ilişkilere de ivme kazandırıyor.
     <br/>
     <br/>
     SAVAŞ, MÜZİK, FUTBOL
     <br/>
     <br/>
     Kuzey Kore ile Güney Kore arasında 1950 yılında yaşanan savaşta G.Kore’nin yanında yer almamız aramızdaki sıkı bağların temelini attı. G.Kore’de bulunan Türk şehitliği en fazla ziyaret edilen yerlerden biri. Japonya ile de tarihî bağlarımız mevcut. Üstelik Barış Manço’nun verdiği konserler ve seyahatleri ilişkilerimizin daha da güçlenmesine vesile oldu. Manço’nun gönüllü bir kültür elçisi olarak attığı tohumun meyvelerini son yıllarda toplamaya başladık. 2002 Dünya Kupası da, Çin, Japonya ve G.Kore halklarının bize duyduğu ilgiyi ve sempatiyi daha da artırdı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24753), [web.archive.org (arşiv bağlantısı)](http://web.archive.org/web/20061010195958/http://www.aksiyon.com.tr/detay.php?id=24753)
