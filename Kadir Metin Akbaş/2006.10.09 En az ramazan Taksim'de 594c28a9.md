# En az ramazan Taksim’de

*Kadir Metin Akbaş 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kültür mozayiği ramazanda da Taksim’e hâkim. Her renkten, her milletten, her dinden insanın uğrak yeri Taksim’in bazı caddelerinde ramazana dair iz bile yok.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014162812im_/http://www.aksiyon.com.tr/resim/618/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her zaman kalabalık, her daim telaş hâlinde Taksim… Turistler, öğrenciler, evsizler, seyyar satıcılar, iş çıkışı eve gitme telaşında olanlar hepsi de ayrı bir renk katıyor, bu tarihî ve modern semte. İstiklal Caddesi her günkü yoğunluğunu yaşıyor. Her akşam ve özellikle yılbaşlarında gelin gibi süslenen cadde, ramazanda kendi hâline terkedilmiş izlenimi veriyor. Gözler, ramazanın gelişini belli eden bir şeyler görmek istiyor, fakat nafile…
   <br>
    <br>
     Bu yıl bir ilki gerçekleştirmiş Beyoğlu Belediyesi, Taksim Gezi Parkı'nda "Ramazan sokağı konsepti" oluşturmuş. Kurulan iftar çadırında günde 1500 kişi karnını doyuruyor. İftara bir saat kala oluşan kuyruğun sonunu görmek mümkün değil. Kuyruktakiler de çoğunlukla evsizler. Yemek dağıtımı akşam ezanından önce başlıyor, böylelikle oruç tutanlar içeride iftar saatini beklerken diğerleri yemeğini alıp dışarıda bir köşede kendine yer arıyor. İftar çadırının etrafına her biri ayrı renkteki minyatür Osmanlı konakları dizilmiş. Hepsinde el sanatlarının farklı tarzları görücüye çıkmış. Kiminde çömlek, kiminde ebrû, kiminde el işleri sergileniyor. Türkiye'nin farklı şehirlerinden gelen, Kültür ve Turizm Bakanlığı'na bağlı devlet sanatçıları, kaybolmaya yüz tutmuş el sanatlarını icra ediyorlar. Hem yapıyorlar hem satıyorlar.
     <br/>
     <br/>
     Ayşe Taş, Kütahya'dan gelmiş. Kendi ördüğü el işlerini sergiliyor. Sergi yeni açıldığı için henüz istenilen yoğunluğu yakalayamadığını belirterek, "Bayrama kadar buradayız, duyuldukça rağbet artacaktır." diyor. İftardan sonra fasıl, eğlence, gölge oyunları sahneleniyor. İstiklal Caddesi'nde genelde eve yetişemeyeceğini anlayıp oruçlarını burada açmak durumunda kalanlar var. Onlar da karınlarını doyuracak bir yer bulma telaşındalar. Restoran ve lokantaların hazırladığı ramazan mönüleri farklı farklı. Herkes, bütçesine göre bir iftar sofrası tercih ediyor.
     <br/>
     <br/>
     İstanbul Büyükşehir Belediyesi'nin meydana yerleştirdiği seyyar büfeden iftariyelik kumanya dağıtılıyor. Çocukların egemenliğinde bir kuyruk uzanıyor seyyar büfenin önünde. Kumanya dağıtımı tatsız bir gürültü ve hengâme ile geçerken yedikten sonra çöplerini yere atanlara turistler şaşkınlık içinde bakıyor…
     <br/>
     <br/>
     İftarını başka yerlerde yaptıktan sonra Taksim'e, İstiklal Caddesi üzerindeki türlü mekânlara gelenler de var. Mısırcılar ve kestaneciler ramazan bereketinden paylarına düşeni almanın heyecanını yaşıyor. Ramazan nasıl gidiyor sorumuza, tatlıcı Murat Elver, "Ramazanın geldiğini buralarda pek hissedemiyoruz. İnsanların umurunda değil sanki. Yan taraftaki lokanta ilk gün kapalıydı. Oraya gelenler burası niye kapalı diye soruyordu bize. Bugün ramazanın ilk günü deyince şaşırıyorlardı. Ramazanda çok sönük bu cadde, keşke biraz daha canlı olsa." diye cevap veriyor.
     <br/>
     <br/>
     Zaman ilerledikçe daha bir kalabalıklaşıyor, kahve içen, alışveriş yapan insanlar dolduruyor caddeyi. Bir köşede üç genç müzik yapıyor. Gitar, davul ve İran orijinli santur çalıyorlar. Etraflarını bu Doğu ezgisine kapılmış meraklı insanlar sarıyor bir anda. Tarihî Hüseyin Ağa Camii ise tenha. Sanki caddeye küsmüş, boş boş gezen insanlara mahzun mahzun bakıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25550), [web.archive.org (arşiv bağlantısı)](http://web.archive.org/web/20061014162812/http://www.aksiyon.com.tr:80/detay.php?id=25550)
