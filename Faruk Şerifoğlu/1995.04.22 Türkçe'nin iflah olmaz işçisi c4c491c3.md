# Türkçe’nin iflah olmaz işçisi

*Faruk Şerifoğlu 1995.04.22*

<div>
 <p>
  <font>
   Türkçenin bütün ustalarını daima zaptolunmaz bir hasetle okuyar ve hatta zihninde onları tamir etnıe cür'etinde bulunuyor ve ekliyor Ahmet TUran Alkan: "Bana (üslftp sahibi' iltlfatında bulunan dostlarımı tekzip ederim: Sadece ‘Türkçe işçisi’ olarak bilinmek benim için yeterince ciddii bir sıfat olacaktır"
   <br/>
   <br/>
   Ahmet Turan Alkan, Sivas'ta yaşıyor. Dört yıllık Mülkiye tahsilinin haricinde, Sivas dışına ancak bir kaç günlüğüne çıkmış. Kendi tabiriyle 'fazlasıyla mukim' bir insan. Sivas'ta yaşıyor olmasını hiçbir zaman bir problem olarak görmemiş; hatta zaman zaman şanslı bile görüyor. İstanbul'daki okurları na takılıyor 'Sizlere acıyorum' diyerek.
   <br>
    Alkan, Mülkiyeli olmakla birlikte, tescilli bir sosyolog ve tarihçi. Birbiri ardına yayınladığı Sıradışı Bir Jöntürk; Ubeydullah Efendi'nin Amerika Hatıraları, Meşrutiyet Devrinde Ordu ve Siyaset, İstiklal Mahkemeleri, DoğuBatı Karşısında Cemil Meriç ve özellikle Altıncı Şehir adlı eserleriyle okurlarının gönlünde taht kurdu. Aktüel, Türkiye Günlüğü ve Türk Edebiyatı dergilerinde düzenli olarak okuyucularıyla sohbet ediyor.
    <br>
     Okurun beğenisini açıkça ortaya koyduğu, kendisinin ise 'hasbi' olarak kaleme aldığını belirttiği denemeleri, geçtiğimiz günlerde 'Üç Noktanın Söylediği' adıyla kitaplaştı. İnsan Yayınları arasında yayınlanan kitap, İstanbul Büyükşehir Belediye Başkanlığı Kültür İşleri Daire Başkanlığı tarafından da 'ayın kitabı' seçildi. Bu vesile ile İstanbul'a gelen Alkan'la denemeleri ve deneme yazarlığı üzerine küçük bir söyleşi yaptık.
     <br>
      - Son kitabınlZı, "Türkçenin güzelliğine ve sizi Türçeyle tanıştıran güzel insanlara ithal ediyorsunuz; bu, Türkçeye dair kaygılannız olduğunu mu ima ediyor?
      <br>
       Bunun tam adı kaygı mıdır, korku mu, tam bilmiyorum; ama Türkçeyle okuyup yazmak zorunda kalan herkes gibi benim de tek başına çözümlernem gereken problemlerim var. Aynı lisan zevkini ve anlayışını paylaştığım ve ne yazık ki, hiç de kalabalık bir heyet teşkil etmeyen bir kafile okur-yazarla birlikte artık azınlığa düştüğümüzü hissediyorum. Nehrin ana akıntısına karşı direnen "bir bölük ankalarız".
       <br>
        Bu gayret, bir anlamda asıl kimliğimizle yaşama iddiamızın en manidar tarafını teşkil ediyor. Dil zevki itibariyle azınlıga düşmekten yüksünmüyorum; asıl endişem doğru ve güzel Türkçe ile, Türkler arasındaki alakanın bir zaman sonra tamamen dumura uğramasıdır. Hafazanallah!
        <br>
         - "Üç Noktanın Söylediği", birkaç yıllık bir süreç içerisinde kaleme alınmış denemelerden oluşuyor. Bir başlık altında toplamak ve bir bütün halinde okur karşısına çıkmak zor olmadı mı?
         <br/>
         "Muhtelif aralıklarla, muhtelif yerlerde yayınlanmış yazılardan derlenen kitaplara karşı, benim de peşin bir güvensizlik beslediğimi itiraf ederim. Kitaptaki yazıları seçerken ve sıralarken okuyucuya karşı dürüst davranıyor muyum diye düşündüm. Sistematik düşünen birisi değilim ve kitaba koyduğum yazıların da bu manada sistematik bir bütün olduğunu ileri süremem. Ne var ki, sistematik olmasa bile derlemenin omurgasını teşkil eden birkaç esaslı anafikrin mevcudiyetini görüyorum. Evvela bu yazılar, kahir ekseriyeti itibariyle 'kendini zorla yazdıran' bir nitelik taşıyor. Beni yakamdan tutup masanın başına sürükleyen bir cazibe taşıyorlar bana göre. Eşyaya hadiselere, insanlara, cemiyete ve bunların cümlesinin değişmesine dair serbest düşüncelerimi yansıtıyorlar. Tutarlı olmak gibi bir endişe taşımadığım halde şuuraltı, onları fikir yelpazesinin bir yerine yerleştiriyor ve manidar bir bütün haline getiriyor. Öte yandan yaptığım derlemenin, adı konulmamış olsa bile Türkçenin yazı dilinde tasarrufu hakkında şahsi siyasetimi ve bakış açımı aksettirdiğini görüyorum. Doğru veya yanlış, ama bu tasarruf biçiminin ve lisan siyasetinin, fikrini çok ciddiye aldığım çevrelerde itibar gördüğünü farketmek beni mutlu ediyor. Aslında bakarsanız "Üç Noktanın Söylediği" hakkında 'yoğurdum kara' demeye dilim varmıyor; işin doğrusunu herhalde okuyucu söyleyecek.
         <br/>
         - Deneme yazarlığı nasıl bir birikim gerektiriyor sizce; denemenin gücü hakkında neler söylemek istersiniz?
         <br/>
         Deneme, edebiyatın en asi ve en gelenekçi dalı; kendimi ifade etmek endişelerime en fazla cevap verebilen tarz. Ustelik bu tarzın çok işime geldiğini de belirtmeliyim. Bir tarz olarak beni, belirli bir disiplin içinde bulunmaktan, önceden ilmi usullerle hazırlık yapmaktan ve derli toplu görünme endişesinden kurtardığı için seviyorum denemeyi. Okuyucuya telkinde bulunmaya, onu yönlendirmeye değil, muhayyilesine hitap etmeye davet ettiği için vazgeçilmez buluyorum. Bir yerde okuyucuya "ben böyle düşünüyorum, siz ne dersiniz?" edası taşıması, üslftbuma uyuyor.
         <br/>
         Denemenin nasıl bir birikim gerektirdiği hususunda da birşeyler söylediğim zannındayım. Kesinlikle ürken, standarttan kaçınan ve hem kendisine hem başkalarına karşı rahat davranabil meyi amaçlayan tabiatın mecrası bu. Elbette birkaç küçük sırrı daha var bu işin; ama onları söylemeyeceğim. iki sebepten ötürü: ilki, bilmiyorum, ikincisi bilsem de söylemezdim; çünkü o zaman işin erbabı. "Aa, bu adamın bütün bildiği bundan mı ibaretmiş!" diye dalga geçerlerdi benimle.
         <br/>
         . Denemenin gücüne gelince, tek kelimeyle samimiyetten ibaret galiba. Haşarı bir çocuğun, yaramazlığını gizlemekten çekinmemesi gibi birşey.
         <br/>
         - İnsanları günün mevcut kayıt ve şartlarından soyutlayarak 'yeni bir hayat' anlayışına davet ediyorsunuz. Biraz açar mısınız bu dünyayı?
         <br/>
         isterseniz buna yeni bir hayat demeyelim. Hayatın içindeki diğer boyutlarıda yakalayabilmek, onlarla bütünleşebilrnek için gereken farklı hassasiyetlerden bahsedebiliriz pekala. Kaybolan bütünlüğümüze yeniden dönüşten bahsedebiliriz. O imkan hala ellerimizin arasında, zi4nimizde duruyor; sarfedilmesi gereken de zihni bir enerjideR ibaret. Kaybettiklerimizi zihni boyutlarda yeniden yakalayabilmek belki çok güç, ama mümkün. Onu yeniden kullanılabilir hale getirmek ise, çok daha muazzam bir enerji ve birikim gerektiriyor. Bizim gücümüzün fevkinde birşey bu ama ümitsiz değiliz; herşey küçük bir dikkatle başlar. Tarihi derinliği ve bütünlüğü içinde Türkçe, bu manada yeniden hafıza tazeleyebilmek için gerekli bütün kodları barındırıyor içinde.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 200 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20804), [web.archive.org (arşiv bağlantısı)](http://web.archive.org/web/20060525190604/http://www.aksiyon.com.tr:80/yazdir.php?id=20804)
