# Amerika’da pişti, Türkiye’ye düştü

*Mine Çakar Bilinmeyen-tarih*

<div>
 <font>
  <img border="0" height="1" src="/web/20031024085856im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024085856im_/http://www.aksiyon.com.tr/resim/42/38.jpg" vspace="5"/>
  </p>
 </font>
 <font class="content">
  Meclis’te Plan ve Bütçe Komisyonu üyesi seçilen Erol Cebeci, aynı zamanda NATO Parlamenterler Arası Grup’a giden AKP milletvekillerinden biri olacak. Ders çalışma dönemini diğer milletvekillerine göre daha yoğun geçirmek zorunda. 3 Kasım Seçimleri, bazı ‘ilk’lerin yaşanmasına da kaynaklık etti. Sakarya AKP Milletvekili Erol Cebeci, deyim yerindeyse ‘Amerika’dan seçildi. 15 yıldır bu ülkede yaşayan Cebeci’nin eşi ve beş çocuğu halen orada.
 </font>
 <p>
  <font class="content">
   Cebeci, Amerika’da yaşıyor olmanın tecrübe ve kazanımlarını sahipleniyor, Adapazarı halkı tarafından seçilecek kadar ‘içeriden’ biri olduğunun ‘farkında’ olduğunu söylüyor. Cebeci’yi ailesinin yanında hasret giderirken bulduk.
   <br/>
   <br/>
   Alışkanlıklarım değişiyor
   <br/>
   <br/>
   Cebeci, uzun yıllardan sonra geldiği Türkiye’deki siyasetçi—seçmen ilişkisini bakın nasıl anlatıyor: “Alışkanlıklarım çok farklı. Mesela, sekreterime ‘bugün ne yaptık’ diye sorduğumda sorum anlamsız görünüyor. Aslında ‘bugün ne ürettik, ortaya ne çıkardık’ demek istiyorum. Yani böyle bir soru sorulmamalı, çok garip kaçıyor. Ya da insanlara sizinle vakit geçirmek isterim ama 5 dakika içinde önümdeki yazıyı okumalıyım demek istiyorsunuz. Ama onlar böyle bir şeyi duymaya yanaşmıyorlar. Okumanın başka bir vakti olmalı, ben buradayım diye düşünüyorlar. Türkiye’de siyasetin davranış biçimi var, bunu siyasetçi de kabullenerek devam ettirmiş. Siz bambaşka bir davranış biçimi izlerseniz, insanlar kabullenmiyorlar. Bunların yanında eskiden kapalı alanda sigara içmiyordum, Türkiye’de çok rahatlıkla içebiliyorum. Yemek yeme alışkanlığım da değişti. Türkiye’de öğle vaktinde ya restorana gidiliyor ya da neredeyseniz orada eni konu sofralar kuruluyor. Amerika’da böyle teşekküllü yemekler yenmiyor, ben de yemiyordum. Nihayetinde evinden götürdüğün bir sandviçle atlatırsın öğünü. Türkiye’de üç öğün yemek neredeyse beş vakit namaz meselesine dönmüş. Bir de sabah başlayıp akşama kadar çay içmelisiniz. Özellikle seçim döneminde sabahın erken saatlerinden gece yarısına kadar. Meclis’te iki tip çay olduğunu anlayacak kadar tiryaki oldum. Seçmen çayı denen çayın kulisteki çaya oranla kalitesiz olduğunu bile öğrendim.”
   <br/>
   <br/>
   Erol Cebeci, 1963 yılında Sapanca’da doğdu. Parlak bir öğrencilik dönemi geçirdi. Sakarya Devlet Mimar—Mühendislik Akademisi’nin İnşaat Mühendisliği’ne o güne kadarki en yüksek puanla girdi. Ancak mühendis olamayacağına karar verince, sınava tekrar girip İstanbul İşletme Fakültesi’ni kazandı. Okulda mezun olan öğrenciler içerisinde ilk on içinde yer aldı. Pensilvanya State Üniversitesi’nde İşletme masteri yaptıktan sonra sıra artık doktoradaydı ve bu arada Raife Hanım’la evlendi.
   <br/>
   <br/>
   Gönlünde hep siyaset vardı
   <br/>
   <br/>
   Cebici’nin gönlünde yatan aslan hep siyaset olmuş. Doktorayı alınması gereken bir mesafe olarak görmüş. Bu alandaki yetkinliği siyaset macerasında artı puan kazandırmış. “İyi hocaydım ama iyi bir akademisyen olamayacak biriydim. Benim için Amerika ya da doktora, siyaset için uzmanlık sağlayan bir süreçti. Türkiye’de uygun zaman ve ortam oluştuğunda siyaset yapmamda dayanak olacaktı.”
   <br/>
   <br/>
   Amerika’da olduğu süre doktoranın müddetince uzayadursun, Cebeci’yi siyasete hazırlayan en önemli şeylerden biri, Türkiye gerçekleriyle kurduğu yakın ilişkiyi diri tutması olmuş. Türkiye’den gelen farklı görüşteki siyasetçilerle New York’ta biraraya gelir, hiç aksatmadan gününün dörtte birini Türkiye’den haber okumakla geçirir. Hatta bu ilgiye Türkiye’den gelenler bile şaşırır. Cebeci’nin Amerika’da kalma süresini 28 Şubat uzatır. Önce bir şirkette part—time çalışmaya başlar, sonra o şirkette yönetici olur. Amerika’daki iş dünyasını ilk elden öğrenmenin birikimiyle danışmanlık şirketi kurar. Bu arada üniversite hocalığına devam eder.
   <br/>
   <br/>
   Eşi okul sahibi
   <br/>
   <br/>
   Bu arada eşi Raife Hanım’ın açtığı okulun işletmesini üstlenir Erol Cebeci. Seçimlere kadar uzanan süreçte işlerini teker teker bırakır, yalnızca ticaretle uğraşmaya devam eder. ‘Amerika’da yaşarken neden Türkiye’de siyaset?’ sorusuna şöyle cevap veriyor: “Türkiye, Sudan veya Etiyopya değil. İnsanları iyi eğitilmiş, kaynakları zengin ciddi bir yer. Eğer doğru yönetilirse, yöneten insanlar dürüst, çalışkan ve vizyon sahibi olurlarsa çocuklarımıza bırakacağımız Türkiye devraldığımız Türkiye’den çok daha iyi olabilir. Kendime, bilgime ve tecrübeme güveniyorum, dünyayı tanıdığımı düşünüyorum. Amerika’daki sistemin işleyişi, eksiği, fazlası hakkında iyi bir bilgi birikimim var. İçinden çıktığım topluma, okuduğum kurumlara, 23 yaşına kadar aldıklarımı iade etmemin de bir yolu olacak siyaset. İade ettiğiniz şeyin değeri ve bunu yapıp yapamayacağım tartışılır ama ben iddialı biriyim.”
   <br/>
   <br/>
   Abdullah Gül’ün öğrencisi
   <br/>
   <br/>
   Erol Cebeci’nin 15 yıl boyunca Türkiye’den gelen her siyasetçiyle kontak kurup, onlara ABD’de eşlik etmesini sağlayan kişi Başbakan Abdullah Gül. Cebeci’nin Başbakan Abdullah Gül ile olan dostluğu imam hatip yıllarına dayanıyor. Gül, Sakarya Devlet Mimarlık ve Mühendislikte asistanken Cebeci’nin İngilizce derslerine girmiş.
   <br/>
   <br/>
   Meclis’te Plan ve Bütçe Komisyonu üyesi seçilen Erol Cebeci, aynı zamanda NATO Parlamenterler Arası Grup’a giden AKP milletvekillerinden biri olacak. Ders çalışma dönemini diğer milletvekillerine göre daha yoğun geçirmek zorunda. Cebeci, Amerika—Türkiye ilişkileri konusunda bir ‘gerçekler’ bir de ‘mitler’ olduğunu düşünüyor. Oysa gerçek şu: Türkiye Amerika’dan çok küçük görünüyor. ABD’nin bir yıllık ekonomisi 10 trilyon dolar, Türkiye’ninki ise 150 milyar dolar. Türkiye kendi bölgesinde önemli ve ciddi potansiyele sahip bir ülke. “Ama ABD ile Türkiye arasındaki ilişkilerde Türkiye’nin stratejik onemi gibi şeyler, hep Amerika’nın ne yapmak istediğiyle bağlantılı” diyor Cebeci; “Petrol bağımlısı Amerika’nın Irak’la ilgili bir iddiası olmasa, Türkiye’nin ABD için hiç bir önemi yok.”
   <br/>
   <br/>
   Cebeci’ye göre ABD yönetimi, IMF’nin Türkiye’ye yardım etmesini de sağladı; böylelikle Irak’la çıkacak muhtemel savaşta Türkiye’ye rahatlıkla ‘Yanımızda olmak zorundasın’ diyebilecekti. Cebeci, Türkiye’nin kendi bölgesinde çok önemli olduğu vurgusunu yapıyor, yani Balkanlar, Ortadoğu ve Orta Asya hattında. Ardından da ekliyor: “Türkiye’yi olduğu gibi değerlendirmeliyiz; ne eksik, ne fazla”.
   <br/>
   <br/>
   Erol Cebeci, bir milletvekili olarak Türkiye’nin iki büyük sorununa, fakirleşme ve işsizliğe dikkat çekiyor; “Bu ülke son iki yıl içinde yüzde 35—40 fakirleşmiş. Şunu herkes kabul etmeli ki, Türkiye’nin bugünden yarına düzelmesi mümkün değil. Ama önümüzdeki 1,5—3 yıl arasında, içinde bulunduğu ekonomik sıkıntıların aşağı yukarı tamamından kurtulur.”
   <br/>
   <br/>
   Bırakın, Türk insanı kendisini tarif etsin
   <br/>
   <br/>
   Türkiye’deki 3 Kasım seçimleri, Cebeci ailesinin de hayatlarını değiştirmiş durumda. Artık Türkiye’ye dönmek, devlete hizmet etmenin bir parçasıdır. Erol Cebeci günlerini Ankara’da geçirirken, aile Amerika’da yavaş yavaş Türkiye’ye dönüş hazırlıkları yapıyor. “Sıra Erol’un ideallerini gerçekleştirmesinde” diyen Raife Hanım, fedakârlık sırasının kendisine geldiğini söylüyor. Ama dönmek için en az bir ya da birbuçuk yıla ihtiyaçları olduğunu da ilave ederek şöyle devam ediyor: “Önce çocukların okullarını bitirmesi, benim de okuldaki işleri toparlamam gerekiyor. Okulun kurucusu olduğum için, şu anda bırakmam okula zarar verir. Erol’un milletvekilliğini öğrenen aileler şimdiden endişelenmeye başladılar. Bir yandan sevindiklerini söylerken, diğer yandan ‘Okul ne olacak?’ diye soruyorlar. Doktoraya da başlamayı planlıyorum aynı zamanda.”
   <br/>
   <br/>
   Raife Hanım, Türkiye’ye taşındıktan sonra da özel bir okul açmayı planlıyor. Yapacakları işler arasında kitap çevirmek ve çocuk kitabı yazmak da var. Montessori ekolünde eğitim veren, Türkçe ve İngilizce’nin birlikte ana dil olarak öğretildiği okullar olacak bunlar.
   <br/>
   <br/>
   Çiçeği burnundaki AKP iktidarı, seleflerinden farklı bir testten geçiyor. Cebeci, “Çok farklı bir dünyada yaşıyoruz. Türkiye’de de artık insanlar, siyaseti ideolojik kalıplara döküp o kalıplar çerçevesinde yaklaşım belirlememeliler. Herkes kim olduğunu tarif etme hakkına sahip. Birisi bana senin tarif ettiğin sen değilsin, seni ben tarif edeceğim derse, bu dayatmayla burası medeni bir ülke olmaz” diyor.
   <br/>
   <br/>
   <br/>
   <br/>
   HAYAT MÜŞTEREK, İLİŞKİ DEMOKRAT  Erol Bey ve Raife Hanım bireysel girişimlerinde birbirine destek olan örnek bir çift. Şu anda 33 yaşında olan Raife Hanım hamilelik, annelik, eğitim alanında uzmanlaşma gibi süreçleri bir arada yaşarken eşinin eksik olmayan desteğinden övgüyle söz ediyor. Açtığı özel okulun mali boyutunu karşılayabilmek için karı-koca gece gündüz çalıştıklarından bahsediyor. “Master yaparken ‘full-time’ öğrenciydim. Büyük kızım 22 aylık, ikinci kızım 4 aylıktı. Çocuklara beraber baktık” diyor. Raife Cebeci, her doğan çocukla beraber bir rahatlık, bir yardım geldiğini hissettiklerini söylüyor: “Ah keşkeli cümleler kurmadık, planlarımız vardı, şimdi bu çocukla ne yapacağız demedik. Sanırım o kabullenmenin ödülü olarak Allah bizim için bu süreçleri kolaylaştırdı.” Raife Cebeci karıkoca iş hayatında olmalarının çocuklarını olumsuz etkilemediğini düşünüyor. Erol Bey ise çocuklarıyla fazla vakit geçiren bir baba olmadığını, çünkü vaktin miktarından çok kalitesinin önemli olduğunu savunuyor. Çocuklarına demokrat davra-na-ma-dığını ama eşiyle arasındaki ilişkinin oldukça ‘demokrat’ olduğunu vurguluyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2380), [web.archive.org (arşiv bağlantısı)](http://web.archive.org/web/20031024085856/http://www.aksiyon.com.tr:80/detay.php?id=2380)
