# Beyın nadasta

*Mine Çakar 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Gemiler nerede gider?' Sormak bile abes... II. Mehmet de herkes gibi düşünseydi şimdi bir 'İstanbul'umuz olmayacaktı. Ya Newton, Einstein, Edison...
  </font>
 </div>
 <div id="newsText">
  <font class="detail-text">
   İnsanlığın dünyalık macerasının rotasını değiştiren, hayatın gelişiminde katkı payı yüksek bilimsel buluşlar yapan bu insanlar hayranlık dolu tazimle 'dâhi' olarak anılır. Einstein'ın zeka seviyesi orta mikyastaki insanların zekasının çok mu fevkindeydi? Kıvırcık saçlarının altındaki beyni matematik formülleriyle dolu tam teçhizatlı bir kompütür müydü? Yoksa 'bilim' ya da 'bilmek' hakkında, bilgiyi edinme ve ona işlerlik kazandırma konusunda bilmediğimiz şeyler mi var? Söz Einstein'dan açılmışken onun hakkında bildiklerimizi de sınayalım. O ortaokulda matematikten dili yanan, üniversitede ise durumu okuldan atılma noktasına gelecek kadar vehamet arzeden bir hayalperestti. Anlattığına göre fizikte devrim yapan 'Görecelik teorisini' masa başında değil bir yaz günü yeşillik bir tepede keşfetmişti.
   <br/>
   <br/>
   Beynimizi kullanmayı bilmiyoruz
   <br/>
   <br/>
   Sıradan ya da üstün beyin diye niteleyelim aslında tek mesele beynimizi tam kapasiteli kullanabilmek. Çağrışım Hafıza Eğitim Merkezi Sahibi Oğuz Saygın da üstün olarak değerlendirdiğimiz insanların tek farkının beyinlerini etkin olarak kullanabilmesi olduğunu belirtiyor. Biz sıradan insanların tek eksikliği ise sadece beynimizin sol yarısına verdiğimiz önemi sağ yarıya vermemiş olmamızdan dolayı beynimizin potansiyeline kota koymuş olmamız. Uzmanlar beynimizin ancak yüzde 1'ini kullandığımızı söylüyorlar ki geriye kalan yüzde 99'luk pay büyük bir potansiyeli barındırıyor. Peki neden beyin potansiyelinin bu kadar azı kullanılmaktadır? Saygın bunu şöyle açıklıyor: "Ana sebeplerin başında yakın zamana kadar beynin nasıl çalıştığının bilinememesi gelmektedir. Zihinsel yeteneğimizle ilgili sorunlar beynin kapasite eksikliğinden değil onu nasıl kullanacağımızı bilmememizden kaynaklanmaktadır." İşte Hafıza Eğitim Merkezi'nin fonksiyonu da burada ortaya çıkıyor: 'Bu potansiyeli geliştirmeye yardımcı olmak.' Ama önce beyni tanımak gerekiyor.
   <br/>
   <br/>
   1 lob artı 1 lob, asla 2 lob etmiyor
   <br/>
   <br/>
   İki loba ayrılan beynimiz biyolojik olarak birbirine benzerken entellektüel işlevler bakımından sanki iki ayrı parçaymış gibi davranıyor. Oğuz Saygın İki lobun faaliyetlerini şöyle açıklıyor: "Beynimiz sözcükler, mantık, sayılar, ardışıklık, çizgisellik, analiz, listeleme faaliyetlerini kont-rol eden sol lobla ritm, uzman bilinci, bütünü görme, hayal gücü, hayal kurma, renk, boyut gibi faaliyetleri yöneten sağ lobdan oluşuyor. Yapılan araştırmalara göre bu iki yarıdan birini yoğun olarak kullanırken diğerini ihmal eden kişilerde performans eksiklikleri gözleniyor. Ancak bu 'zayıf' yarının geliştirilmesi şaşırtıcı sonuçları beraberinde getiriyor. Yani 'sağ artı sol' '1 artı 1' gibi aritmetik bir toplamdan ziyade performansı beşon kat daha fazla artırıyor. Kısacası bu iki yarının uyumlu çalışması ve aralarındaki fizyolojik ilişkilerin artırılması büyük bir potansiyeli ortaya çıkarıyor."
   <br/>
   <br/>
   Eğitim sistemimiz yaratıcılığı köreltiyor
   <br/>
   <br/>
   Bu meyanda Oğuz Saygın klasik eğitim sistemimizden yakınmadan da edemiyor. Çünkü bu sistem daha çok sol yarı ağırlıklı akademik bilgilere prim verirken duygusal ve sezgisel sağ beynin faaliyetlerini ikinci plana atıyor. Klasik sistemi eleştiren Saygın tezini şöyle gerekçelendiriyor: "Bilgisayarların matematik ve mantık işlemlerinin çoğunu yapabildiği günümüzde bunlardan daha değerli bir özellik karşımıza çıkar: "Yaratıcılık." Yeni fikirler oluşturma, orijinallik, hayal gücü gibi tamamiyle insani değerler zihnin yeni şeyler ortaya koymasını sağlar. Bilgi dünyasına yolculuk ettiğimiz günümüzde artık esas fark bu noktadadır. Yani geleceğin insanları; yaratıcılığa, esnekliğe, vizyona ve hayal gücüne sahip olan insanlar olacaktır. Oysa eğitim sistemi bu hedefe ulaştırmaktan çok insanı sol yarı işlevlerine hapsetmektedir."
   <br/>
   <br/>
   İçinizdeki devi uyandırın
   <br/>
   <br/>
   Çağrışım Hafıza Merkezi'nde beynin etkin kullanımı yönünde iki ana seminer düzenleniyor. Altı saatlik bir seminerde okul derslerini zevkle öğrenmekten, isimleri, yüzleri, telefon numaraları gibi gündelik hayattaki gerekli bilgileri hatırlamaya; yani kolay ve kalıcı öğrenmeye kadar zihinsel kapasiteyi artırıcı faaliyetler yer alıyor. Diğer seminerde ise motivasyonun geliştirilmesine yönelik çalışmalar yapılıyor. Çünkü masalların altın çağında Alaattin'in sihirli lambasının içinde bulunan dev, modern zamanda insanın içine hapsolmuş durumda. Herkesin içinde uyuyan bir dev olduğunu belirten Oğuz Saygın bize sunulan bu devden istemeyi bilmediğimizi de ilave ediyor. Çünkü istekle adanmak arasındaki farkı bilmiyor, 'İstedim ama olmadı' mazeretine sıkça sığınıyoruz. ABD'de deniz kıyısında dinlenmek istiyorum dediğinizde bu sadece bir istektir. Üniversiteyi kazanmak da böyle bir istekse kazanma şansınız asla olmuyor. Ama bütün herşeyinizle o noktaya odaklanmış, programınızı yapmışsanız bu adanmışlık kişiyi bir yerlere getiriyor. "Çünkü Allah'ın kanunları da buna göre işliyor." Yine köşeyi hemen dönme zihniyetindeki modern insan bu devi yeterince tanımıyor, özelliklerini bilmiyor. Saygın devin zekasının kıt olduğunu söylüyor ve şöyle örneklendiriyor: "Bu dev herşeyi yapabilir ama ona çok net bir yol ve hedef göstermeniz lâzım. Mesela insanlar ben zengin olmak istiyorum diyor. Ancak bu karmakarışık bir hedef. Yani bu dev bundan birşey anlamıyor ve yerine getirmiyor. Ama ben İngilizce öğrenmek istiyorum artı günde 10 kelime. Bir haftada 70 kelime. Senede... Bu net, somut bir hedef. Ve ulaşılıyor bu hedefe."
   <br/>
   <br/>
   Başarı için önce iyi bir 'niçin'
   <br/>
   <br/>
   Oğuz Saygın iki sene öncesine kadar başarının öğrenilebilecek birşey olduğunu bilmeden yaşar. Başarının öğrenilebileceğine dair kitaplar okurken hepsinin iyi bir 'niçin'de birleştiğini keşfeder. Kendinin de iyi bir 'niçin'i vardır; "Allah bunları bana nasip etti, bunu insanlara anlatmalıyım. Ayrıca sevdiğim işten hayatımı kazanmalıyım. Modern insanın çıkmazı ise 'niçin'i olmadan 'nasıl'ı aramasından kaynaklanıyor." Başarının kurallarını öğrendiğinde hemen stratejisini belirler. Bilgisi vardır ama ortada hiçbir şey yoktur. Bütün imkansızlıklara rağmen büyük bir adanmışlıkla eğitim merkezi açmayı hedefler. Sonra yazmanın hedef belirlemede önemli olduğuna karar vererek odalara, mutfağa, evin her yerine asar; karısıyla kavga etme pahasına. Sonuç ise tam istediği gibidir: "Şekli çizilmiş vaziyette somut bir hedef vardı, ismi konmuştu. Sadece biz yeri bulduk ve çalışmaya başladık. Tabii bir de ortak bularak."
   <br/>
   <br/>
   İnsanın içinde var olan devin sınırsız gücünün farkında olması gerektiğini belirten Saygın bu yönüyle insanın tek düşmanının yine kendisi olduğunu vurguluyor. "Çünkü aklınıza, beyninizin kapasitesine sınır koyuyorsunuz" diyor. Bunu hayvanlar aleminden bir deneyle şöyle dile getiriyor: "Bilimadamları ısıtılan sacın üstünde pireleri zıplatıyorlar. Pireler 60 cm kadar zıplıyor. Sonra 30 cm'lik kavanoza kapatıyorlar. Kavanozun içinde zıplayan pireler habire kafalarını kapağa çarpıyor. Bir müddet sonra kapağı açtıklarında bir tek pire dahi kavanozdan dışarı çıkamıyor." Örneğin de gösterdiği gibi olumlu motivasyon dolayısıyla insan faktörü ve eğitim çok önemli. Motivasyonun geliştirilmesine yönelik çalışmalar sonucunda bir kanser hastasının içinde var olan potansiyel su yüzüne hikaye kitabı şeklinde çıkıyor. Şu anda bu hikaye kitabı TEMA Vakfı tarafından tüm okullara dağıtılıyor. 69 yaşındaki bir hanım da 4 tane öykü yazabilecek güvene kavuşuyor.. İşte Oğuz Sayın'ın Hafıza Merkezi'ndeki çalışmaları insanın içinde saklı olan potansiyel gücün ortaya çıkarılmasında verimli imkanlar sunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3564-beyin-nadasta.html), [web.archive.org (arşiv bağlantısı)](http://web.archive.org/web/20121220004245/http://www.aksiyon.com.tr:80/aksiyon/haber-3564-beyin-nadasta.html)
