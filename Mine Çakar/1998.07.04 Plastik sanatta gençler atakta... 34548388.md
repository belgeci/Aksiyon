# Plastik sanatta gençler atakta...

*Mine Çakar 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tualin sathı genç sanatçılara yetmiyor artık... Onlar iki ya da üç boyutlu sanatlara artı katkılarla, video art'larla, performans gösterileriyle, happenning'lerle (olay sanat) kendilerini  ifade edip daha dinamik, daha direkt olarak sanatlarını icra ediyorlar.
  </font>
 </div>
 <div id="newsText">
  <font class="detail-text">
   26 Haziran5 Temmuz arasında Tüyap'ta düzenlenen 4. Genç Etkinlik Fuarı genç sanatçıların bu eğiliminin sergilendiği eserlere ev sahipliği yaptı. Tüyap bu anlamda okuyan ya da mezun, Türkiye'nin dört bir bucağından gelmiş 35 yaş altı sanatçıların enstalasyon çalışmalarıyla sanatseverlere çok boyutlu bir sergi sundu.
   <br/>
   <br/>
   Sivas, Antalya, Bursa, Adana gibi daha birçok şehirden gelip eserlerini İstanbul'da buluşturan sanatçılar, sanatlarını gerçeklikten koparıp sterilize etmemiş, toplumsal duyarlıklara açık olarak üretimde bulunmuşlar, hemen hemen bütün eserler bu bazda ele alınmış. Böyle olunca sanatın 'ima' zenginliği seyredenleri mutlaka bir tarafından yakalıyor, 'sanatsal üretim'e ortak kılıyor.
   <br/>
   <br/>
   Plastik sanatlar derneği bu yıl diğer yılların aksine enstalasyon için ortak bir konsept belirlememiş. Sanatçıyı tamamen özgür kılmada oldukça fonksiyonel olan bu uygulama sanatsal üretimin değişik uçlarda ürünler verilmesinde etkili olmuş. Çünkü geçen yıllar sanatçılar ne kadar bağımsız olsalar da eserlerini belirlenen temaya uyumlandırma sendromu yaşamışlar. Yine sanatçının temada özgür olma şansı sanatçılara enstalasyonlar için kullanılan malzemenin çeşitliliğini de artırmış. Çalışılan enstalasyonlarda olaylar değil kavramlar, tavırlar irdelenmiş. Sanatçılar eserlerinde anlatımcı olmayı pek istememişler. En önemlisi sanatla izleyici arasında köprü olmayı da reddediyorlar, bu yüzden sergi mekanında eserlerine sahiplik yapmıyorlar. Çünkü sanat eserinin bir anlatıcıya, bir tercümana ihtiyacı olmamalı, izleyici ondan dolaysız bir enerji elde edebilmeli. Dikkatin nesnelerin üzerinde odaklanması amaçlanıyor ve sanatın algılanışında izleyicinin etkin hale gelmesi hedefleniyor.
   <br/>
   <br/>
   Gecekondudan tutsak beyine
   <br/>
   <br/>
   Bir bölümde, irili ufaklı ayakkabıların doluştuğu, küçük konserve kutularına ekilmiş çiçeklerin de ihmal edilmediği bir gecekondunun giriş kapısına rastlıyoruz... Kapıyı çalsak biri çıkacak gibi. Eski, çamurlu ayakkabıların arasında hemen parlak renkli, yüksek topuklu bir ayakkabı dikkat çekiyor; artık o ayakkabıya yüklenecek anlam sergiyi gezenlerin içindeki öyküye göre değişecek.
   <br/>
   <br/>
   Komşu bölümde üçgen prizma öldürülen gazetecilerden başörtülü öğrencilere kadar güncel problemlerin gazete kupürleriyle donatılmış. Üstünde ise kavanoza hapsedilmiş beyin camdan bir korunağa alınmış ve zincirlenmiş. Değişik konumlardaki aynalarla çoğaltılmış. Voltaire, Shakespeare ve diğer bazı düşünür ve edebiyatçıların aforizma ve deyişleriyle zenginleşen enstalasyon, düşüncenin "aynı"laştırılmasına ve bu tektip zihnin belli araçlarla çoğaltımına saf bir göndermede bulunuyordu.
   <br/>
   <br/>
   İçimdeki plastik
   <br/>
   <br/>
   Etrafa parçaların saçıldığı haykıran bir yüz, ürkütücü hatta itici bir eser. Sanatçı istediği etkiyi uyandırıyor izleyicide, pet şişelerin yok olmayan yüzünü gözler önüne seriyor. 'Sanat gerçekten daha gerçektir' sözünü akıllara getirerek gündelik hayatta vakıf olamadığımız gerçekliği  'Zorba' isminde yansıtıyor.
   <br/>
   <br/>
   Metalik sevgiler çağı
   <br/>
   <br/>
   Genel geçer yargıların aksine genç sanatçılar kendi çıkmazlarını, bunalım 'takılma'larını sanatlaştırmak yerine kendilerine toplumsal verileri baz almışlar. Hatta 'genç sanat eser'leri bir yönüyle ideolojik bile sayılabilir... Genç sanatçıların konseptte paylaştığı başka bir kategori ise yaşanan çağ ve insan ikilemi.
   <br/>
   <br/>
   Bazı planlara milad olarak belirlenen, 2000'e geri sayımın başladığı günümüzde herşey metalik... Kuş yuvalarından kredi kartlarına... Hatta sevgiler bile...
   <br/>
   <br/>
   Özlediğini biliyorum
   <br/>
   Yakında ikinci beni yollayacağım sana
   <br/>
   çelikten zırhları giyinmiş olacağım
   <br/>
   sesimi CD'lere kaydedeceğim
   <br/>
   sana sevgiler sunan sesimi
   <br/>
   görüntümü laser disc'lere
   <br/>
   metalik sevgiler çağındayız
   <br/>
   <br/>
   ...........
   <br/>
   <br/>
   Genç bir sanatçı çerçevelenmiş kredi kartlarının yanına bu şiiri asarak (istersek alabileceğimizi söylüyor) gidişatımıza ironik bir parmak basıyor.
   <br/>
   <br/>
   Sanatta dördüncü boyut; kinetik sanat
   <br/>
   <br/>
   Uzun sopalı üç çalı süpürgesi duvarda asılı duruyor. Uzaktan çok basit görünen bu temanın yanına yaklaşınca niteliği ortaya çıkıyor. Bu süpürgeler yakınında herhangi bir varlık  algıladığında salınmaya başlıyorlar; sanatçısının diliyle dans ediyorlar. Işık Aslıhan hep hareketli heykeller yaptığını ifade ederek şöyle açıklıyor: "Basit kavramları ele alıp en yalın dille anlatıyorum. Statik yapının dışında çalışmalarıma hareket katarak çok daha esprili, çok daha farklı anlatımlarla izleyiciye ulaşıyorum. Bu da 4. bir adım yani 4. boyut oluyor."
   <br/>
   <br/>
   Kinetik sanat 1920'lerden beri dış dünyadaki gelişmişliğine rağmen Türkiye'de fazla uygulanmayan bir sanat. Üç boyutlu statik yapılarda izleyici etrafında dönüp birtakım yönlerden bakarak algılamak durumundadır. Bu anlamda kinetik (hareketli) sanat 4. boyutu yakalamak gibi birşey.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3876-plastik-sanatta-gencler-atakta.html), [web.archive.org (arşiv bağlantısı)](http://web.archive.org/web/20130820221405/http://www.aksiyon.com.tr:80/aksiyon/haber-3876-plastik-sanatta-gencler-atakta.html)
