# "Tualde entellektüel kadın"

*Mine Çakar 1998.06.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1980'lerde 'Kadının Adı' kitabıyla tanıdığımız İranlı yazar Zeynep Burucerdi'nin aynı zamanda şair, ressam ve heykeltraş olduğunu kendisiyle görüşme yaptığımız sırada öğreniyoruz.
  </font>
 </div>
 <div id="newsText">
  <font class="detail-text">
   Üniversitede hocalık yapan ve siyasi danışmanlık görevini yürüten Burucerdi ile sanatı ve sanatçı kişiliği üzerine konuştuk.
   <br/>
   <br/>
   Şu anda ağır basan faaliyeti siyasi danışmanlık olsa da sanattan vazgeçmiş değil Burucerdi. Bu birlikteliği sağlamada enteresan bir teori geliştirmiş: " 20 yıllık kültürel ve sosyal geçmişim var. Ben hiçbir zaman hiçbir şeyi siyasileştirmiyorum. Asıl hedefim siyaseti sanatlaştırmak. Eğer sanatın mefhumunu manasını bulursak o zaman görürüz ki sanat insanın yükselişini teşvik ediyor. Bu da güzel görüntülerin sayesinde oluyor. Eğer bu açıdan siyasete bakarsak siyaset de sanatlaşır."
   <br/>
   <br/>
   Kafiye peşinde bir ressam
   <br/>
   <br/>
   Yazdığı kitapların yüzde 10'unun kadınlarla ilgili olduğunu belirten Burucerdi bir dönem yazarlıktan uzaklaşarak resim ve heykelle uğraşmaya ve bu sahalarda üniversitede hocalık yapmaya yönelmiş.
   <br/>
   <br/>
   Zeynep Burucerdi "Ben kafiye peşindeyim, onu arıyorum" derken varlığın özündeki şiirselliğe ulaşma gayretinde. Ressam Burucerdi ise tualde, düşünür, entellektüel simayı daha çok beğeniyor. Daha çok 'Kadın' temasını işleyen sanatçı resimlerinde sembolik bir dil kullanıyor. İmgelemindeki resmi tuale aktarış tekniğini ise şöyle anlatıyor: "Kadınlarla ilgili tablolarda çeşitli meseleleri zihnime getiriyorum. Çünkü kadınlar hakkında çalışmalar bizim toplumda azdır. Bugüne kadar ki kadınlarla ilgili çalışmalar daha çok fiziksel güzellikleri ele almışlardır. Ama ben onların ruhi boyutunu açmayı ve düşüncelerini ortaya koymayı istiyorum."
   <br/>
   <br/>
   Sanat ve siyaset tek koltukta
   <br/>
   <br/>
   Üniversiteden heykeltraş olarak mezun olan Zeynep Burucerdi yüksek lisansını 'İslami sanat' üzerine yaparken doktorasını siyasi ilimlerden vermiş. Bugün sanat ve siyaset gibi iki tumturaklı kavramı bir koltukta taşırken daha çok iki özelliği de aileden tevarüs etmiş. Çünkü ailede ressamlık ve hattatlık varmış. Ve kendi ifadesiyle 'sanat ve mücadele çevresinde' büyümüş. Hocasının tavsiyesi üzerine heykeltraşlığa yönelmiş. Bu doğal yönlendirmelerle "birkaç dalda devam ettim" diyor.
   <br/>
   <br/>
   Sanat edebiyatı da kanadı altına alabilir diye edebiyat okumamış Burucerdi. Sanat, düşünce ve mücadeleyi birlikte istemiş. Çünkü böylelikle halkına hizmet edebileceğini düşünmüş.
   <br/>
   <br/>
   "Sanatın kaynağı ilahidir" diyen Zeynep Burucerdi bunun açılımını şöyle yapıyor: "Sanatın cevheri güzellik ve insan severliktir. İnançlı biri olarak Allah'a aşık olmaktır."
   <br/>
   <br/>
   Miladı yeni olan bu dönemde İran resmi kendi kimliğini bulmaya çalışıyor. Burucerdi ise öğrencilerine hem kendi kimliklerine dönmelerini öğütlüyor hem de dünya resmini takip etmelerini. "Onları kendi resimlerinde yeniliğe davet ediyorum. Dünyayı takip ederken kendi resmimizi de dünyaya açmalıyız" diyor ve ekliyor: "Biz yeni bir söz söylemek peşindeyiz."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3896-tualde-entellektuel-kadin.html), [web.archive.org (arşiv bağlantısı)](http://web.archive.org/web/20130820201323/http://www.aksiyon.com.tr:80/aksiyon/haber-3896-tualde-entellektuel-kadin.html)
