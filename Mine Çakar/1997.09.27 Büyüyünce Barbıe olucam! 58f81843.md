# Büyüyünce Barbıe olucam!

*Mine Çakar 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1959 yılında Amerika'da dünyaya geldi. Rapunzel misali uzun sarı saçlı, karınca gibi ince belli, selvi gibi uzundu. Kısacası ideal ölçülere sahip genç ve güzel bir kızdı.
  </font>
 </div>
 <div id="newsText">
  <font class="detail-text">
   Bugünkü takvim yaşı 38 olmasına rağmen o gençliğinden, güzelliğinden ve de güncelliğinden hiçbir şey kaybetmedi. Çünkü o, zamana uymasını bilen Barbie'ydi.
   <br/>
   <br/>
   Medyatik bir bebekti Barbie. Doğduğu günden beri çocuklarla birlikte yetişkin insanların da ilgi odağı oldu. Bir yandan toplumsal dalgalanmaların nabzına uygun yeni 'rol'lere bürünüp imaj tazelerken, bir yandan da zengin gardrobuyla kız çocuklarının 'ikon'u oluyordu. 50'li yıllarda evliliğin yükselen trendine uygun olarak 1961'de Kevin adında bir nişanlı bulundu Barbie'ye . Gerçek hedef kitlesi olan 311 yaş arasındaki çocuklar Barbie'yle Kevin'in evlenmesini o kadar çok istediler ki, Mattel şirketi 'Barbie'nin Düğünü' adında bir set hazırlamak zorunda kaldı.
   <br/>
   <br/>
   Her kılıkla her devirde önde
   <br/>
   <br/>
   Zaman geçiyor, devir değişiyordu ama Barbie popülerliğinden zerre miktar kaybetmiyordu. Bugüne kadar girmediği kılık, yapmadığı meslek kalmadı; hemşirelikten garsonluğa, doktorluktan astronotluğa kadar bütün alanlarda boy gösterdi, imaj değiştirdi. Tenis oynadı, plajda güneşlendi, partilerde dans etti. 80'lı yıllara geldiğimizde globalleşen 'dünya köyü'nün değişen kabuğuna paralel, Barbie ve nişanlısı da kimlik değiştirdi. Barbie moda yıldızlığında karar kılarken Kevin de onun hayatına ayak uyduran centilmen sevgili oldu.
   <br/>
   <br/>
   Barbie gardrobuna her yıl 120 giysi ilave ederken, ABD'nin TV ve şov yıldızlarını giydirmekle ünlenmiş moda tasarımcısı Bob Mackie'nin de müşterisi oldu. Tıpkı Madonna ve Cher gibi. Barbie'nin tüm koleksiyonlarını hazırlamakla yükümlü Mackie yaptığı işin önemini vurgulayan şu sözleri söylüyor: "Hayal ürünü bir bebeğin giydirilmesi deyip geçmeyin, Barbie gibi uzun bacaklı ve boylu boslu bir 'Las Vegas' showgirl'ünün vücut ölçülerine sahip birisinin giysilerini hazırlamak, oldukça uzun ve meşakkatli bir çalışma." İşi kabul etme sürecini anlatırken Barbie'nin kişiliğini şöyle 'mit'leştiriyor: "Mattel şirketi yetkilileri Barbie için kapımı ilk çaldıklarında, ilk yaklaşımım biraz çekinceli oldu doğrusu... Fakat zamanla kendimi kaptırdığımı itiraf etmeliyim."
   <br/>
   <br/>
   Dünyada ünü giderek artan Barbie 140 ülkede iki saniyede bir satılırken 'yetişkin fanatik'leri de azımsanmayacak bir yekün tutuyor. Dünyada yaklaşık 250.000 Barbie koleksiyoncusu bulunuyor ve firma üzerinde etkili olabiliyor. Piyasaya sunulan yeni Barbie'nin saç kesimini ve ayakkabılarını beğenmeyen koleksiyoncular şirketi boykot ederken medyatik bebeğin büyülü dünyasını kıskanan antiBarbie'ciler de onun masum(!) kimliğine çamur atıp adını kirlettiler. Evlenmeden bebek bekleyen Barbie dünya gündemine oturdu. Barbie'yle ilgili son sansasyonu geçtiğimiz günlerde yaşadık. Danimarkalı gafil Aqua Grubu, Barbie ve Kevin'in konuşmalarından şarkı yapınca mahkemelik oldu.
   <br/>
   <br/>
   Mattel, Aqua Grubu'na karşı iddiasını şöyle temellendiriyor: "Ürünümüz bir seks objesi olarak sunulmuştur. Oysa o, 311 yaş grubundaki kız çocuklarına yönelik bir oyuncaktır." Ancak firmanın ileri sürdüğü savunma Barbie'nin yaşadığı hayat tarzıyla tutarsızlık içeriyor. Mahkeme, tam 38 yıldır günün geçerli modasına ayak uyduran Barbie'nin güncelliğini korumasının bedeli gibi görünüyor. Tabii bu arada yaşanan olayların yan etkileri de dünya çocuklarının başına boca ediliyor.
   <br/>
   <br/>
   Evrensel çocuk
   <br/>
   <br/>
   'Herşey çocukların mutluluğu için' şeklinde formüle edebileceğimiz sloganı güden çağımız için 'çocuk yüzyılı' nitelemeleri yapılıyor. 'Oyuncak uygarlığı da olan yüzyılımızda anlayışlar 'evrensel çocuk tipi'nde odaklanıyor. Diğer politikalar gibi çocuk kültürünü egemen kültür sahipleri yönetirken, 'evrensel çocuk tipini' de onlar belirlemiş oluyor. Ülkemizde ve diğer çekinik (dominant karşıtı) ülkelerdeki çocuk politikaları ise egemen çocuk politikalarının taklidinden öteye gidemiyor. Çocuğa yönelik hemen herşey 'Batı'da üretilip 'evrensel' imajıyla cilalandıktan sonra tüketici pazarlara sunuluyor.
   <br/>
   <br/>
   Egemen sunum ve tüketimin önemli göstergelerinden biri olan Barbie bebek aynı zamanda egemen kültürün taşıyıcı üyesi. Bu 'minyatür kadın' bebek Avrupalı tipiyle, yaşama biçimiyle çocukların saf dünyasına girerek düşlerini yönlendiriyor. İleriki yaşamında çözülmek üzere onların körpe bilinçaltında karmaşık düğümler atıyor. Barbie'nin ve onun temsil ettiği kültürün tüketicisi konumundaki çocuk bu şekilde 'evrensel kültür'le beslenmiş/zehirlenmiş oluyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3012-buyuyunce-barbie-olucam.html), [web.archive.org (arşiv bağlantısı)](http://web.archive.org/web/20120413065521/http://www.aksiyon.com.tr:80/aksiyon/haber-3012-buyuyunce-barbie-olucam.html)
