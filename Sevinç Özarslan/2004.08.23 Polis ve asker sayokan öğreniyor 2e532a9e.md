# Polis ve asker sayokan öğreniyor

*Sevinç Özarslan 2004.08.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Savaşçının Yolu ve Kanı kelimelerinin ilk iki harflerinin kısaltılmasından oluşan Türk savaş sanatı Sayokan, tüm Türkiye ve 21 ülkede öğretiliyor. Emniyet teşkilatı ve Genelkurmay da artık bu teknikle korunuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070930155211im_/http://www.aksiyon.com.tr/resim/507/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uzakdoğu'yu ve Uzakdoğuluları karate, kung-fu, tekvando aikido gibi savaş sanatlarıyla tanıdık. Sinema sektörü ile bu ülkelerin kültürleri, inançları, kahramanlıkları, gizemleri evimize kadar girdi. Çinliler, Japonlar, Koreliler, Taylandlılar teknolojilerini değil, savaş sanatlarını kullanarak kendilerinden söz ettirdiler. Milyonlarca dolar aktı ülkelerine. Bu girdi, kalkınmalarında da büyük rol oynadı. Böylece dünyanın Uzakdoğu'ya hayranlığı bu yolla başladı.
   <br>
    <br>
     Oysa Asya topraklarında kahramanlıklarıyla, kazandıkları zaferlerle adından söz ettiren iki millet vardı: Moğollar ve Türkler. Ama her nedense bu iki millet, savaş kazanma taktiklerini, stratejilerini yani tekniklerini oluşturma ihtiyacı hissetmemişlerdi. Nihat Yiğit'e göre bunun nedeni bütün savaşları kazanıyor olmalarıydı. "Yaptığı fetihlerle adından söz ettiren, savaşçılığı ile herkesin korkulu rüyası haline gelen bir milletin neden savaş sanatı yoktu ki? Savaşçı olan biz Türkler, neden dünyada bu konuda söz sahibi değiliz?" sorusunu 9 yıl önce kendisine soran Nihat Yiğit, 1999'da altyapı çalışmalarını tamamladığı Sayokan'ın kurucusu olarak tanınıyor bugün bütün dünyada. 21 ülkede öğretilen bu teknik ithal değil, ihraç edilen bir savaş sanatı.
     <br/>
     <br/>
     Nihat Yiğit, Sayokan'ı Türkiye'den önce 120 ülkeye tanıtmış. Dünya Federasyonu'nu Amerika'da kurmuş. Türkiye'de ise federasyonun kurulması için çalışmalar devam ediyor. Bu ay sonunda Resmi Gazete'de yayınlanması bekleniyor. Nihat Yiğit, Ankara'da kurduğu Alplik Merkezi'nde hem emniyet teşkilatı ve Genelkurmay korumalarına hem de isteyen herkese bu ata sporunu öğretiyor.
     <br/>
     <br/>
     Sayokan'daki hareketler dört bölge ve dört hilal üzerine kurulu. Her bölgeye hilal şeklinde yapılan ayak hareketiyle geçiliyor. Bu hilal hareketi 1071 yılında kazanılan Malazgirt Savaşı'nda Alparslan'ın kullandığı stratejiden oluşturulmuş. Alparslan ve askerleri Romen Diyojen ve Bizans ordusu ile savaşırken, onları hilal içerisine hapsederek mağlup ediyorlar. sayokan, bu kitlesel hilal hareketini kişi üzerine indirgiyor. Rakip, hilalin içine hapsedilerek kontrol altına alınıyor ve diğer tekniklerle mağlup edilme yoluna gidiliyor.
     <br/>
     <br/>
     Sayokan'ın farkı
     <br/>
     <br/>
     Bu dövüş sanatının diğerlerinden en önemli farkı bir stratejisinin olması. Nihat Yiğit'e göre, Uzakdoğu savaş sanatlarında strateji kavramı yoktur, taktik kavramı vardır. Nihat Yiğit'in hedefi savaş sanatlarında doğaçlama yeteneğine sahip olmayı öğretmek. Her savaş sanatı sistemine doğaçlama yeteneği ile karşılık verebilecek stratejik ve taktik yapıyı oluşturmak. Ayrıca karate, kung-fu, tekvando aikido gibi Uzakdoğu savaş sanatları kendi sistemlerine göre oluşturdukları sanal dünyada mücadele etmeyi öğretiyor. Gerçek dünyada bu savaş sanatını uyguladıklarında başarısız oluyorlar. Örneğin atış poligonunda silah kullanmak ile sıcak bir çatışmada silah kullanmak aynı şey değil, her ikisinde psikolojik boyut farklı. Yani atış poligonunda hedefi 12'den vuran birinin sıcak bir savaşta hedefini tutturma ihtimali daha düşük. Sayokan ise her türlü konum ve koşullarda zafer kazandıran bir savaş sanatı.
     <br/>
     <br/>
     Sayokan, tekniklerinin hareket analizleri açısından da diğerlerinden farklılıklar gösteriyor. Uzakdoğu savaş sanatlarında kullanılan teknikler uygulanırken elde edilen güç sayokan tekniklerinin insana kazandırdığı güç arasında büyük farklar var. Tırpan, kanca, orak, kalkan, gökkuşağı, balkütüğü, art orak ve sağ-sol bacak tekniklerinde çalıştırılan adaleler savaşçıya ekstra bir güç kazandırıyor.
     <br/>
     <br/>
     Sayokan teknikleri, nasıl güç kazandırıyor? Ekinleri biçmek için tırpan kullanırken yapılan hareket, sadece kol değil sırt adalelerini de çalıştırıyor. Tırpan tekniği adı verilen bu hareket savaşçıya ekstra bir güç sağlıyor. Diğer savaş sanatlarında sadece kol adalelerini çalıştıran teknikler bulunuyor. Pamuk balyasını taşıyan hamalların ellerinde bir kanca bulunuyor ve bu kancayı kullanmak için kol sürekli hareket ediyor. Buradan hareketle yapılan kanca tekniğinde ise yine sadece kol adaleleri değil, kancayı kullanabilmek için vücudun önemli kas grupları harekete geçiyor. Ekin biçmek için yere paralel olarak kullanılan orak hareketinde ya da tekniğinde çalıştırılan adalelerden elde edilen güçle, savaşçı rakibini kolayca yenebiliyor. Kalkan tekniğinde ise dirsek yere, yumruğun tepesi ise yukarıya doğru bir şekil alıyor. Yere dikey bir çizgi oluşturuluyor. Türklerde düşmandan gelen saldırı malzemelerini engellemek için kullanılan kalkan, sayokan'da sırttaki adale gruplarını çalıştırıyor, beli tam randımanlı olarak harekete  geçirdiği için savaşçı müthiş bir ivme kuvveti elde ediyor. Elin 180 derecelik bir açı çizdiği gökkuşağı ve sağ-sol sancak teknikleriyle de rakip kontrol altına alınıyor. Sağ sancak tekniğinde, Türk bayrağının sağdan sola dalgalandığı yönde bir el hilali çizerken, öbür el yıldızı çiziyor. Sol sancak hareketi ise bunun tam tersi şeklinde yapılıyor. Ayrıca diz tekmesi adı verilen omca-balkütüğü tekniği ve arkaya atılan art-orak ayak teknikleri de bulunuyor.
     <br/>
     <br/>
     Sayokan'da her türlü gerçek ataklar, etkisiz hale getirilmek üzere amaçlanıyor. Bundan dolayı, sayokan savaşçısı için karşısındaki savaş sisteminin veya sokaktaki kişinin yapısı, yetenekleri hiç önem taşımıyor. Sayokan'da kullanılan ve aba adı verilen kıyafetin Türklere ait olması da bir başka farkı. Fatih Sultan Mehmet'in bu abaya benzer bir kıyafetinin olduğu biliniyor. Müsabakalarda kullanımı mecburi olan aba, beyaz alt ve mavi üstten oluşuyor. Abanın üzerinden bele bağlanan kemer iki kez dolandırılıyor. İlk bele dolama Allah'a sadakat ve bağlılığı, ikinci bele dolama devlet ve millete sadakat ve bağlılığı, atılan düğüm ise "Bu ilkeleri kabul ettim, nokta koydum" anlamını taşıyor. Bu iki ilke, madde ve manayı ifade ediyor. Sayokan eğitim yerlerine Alplik Okulu adı veriliyor.
     <br/>
     <br/>
     Turnuva tarihlerinin de yine tarihle bağlantısı var. 6-8 Kasım arası atalarımızın ruz-ı hızır diye adlandırdığı 179 günlük bir dilimi kapsıyor. Tarihte hızır günleri olarak adlandırılan bu dönemde savaş hazırlıkları, şenlikler, festivaller, evlilikler, şampiyonalar, turnuvalar organize ediliyor. Aynı şekilde sayokan'da da bu tarihler arasında gelişim, teknik, hakemlik, yönetim, organizasyon, seminer, toplantı ve sempozyumlar yapılıyor. Maçlar kapalı alanlarda değil çim üzerinde gerçekleştiriliyor.
     <br/>
     <br/>
     Nihat Yiğit, sayokan'ın altyapısını oluştururken, Uzakdoğuluların savaş sanatlarını kullanarak ülkelerini nasıl tanıttıklarını, yayıldıklarını araştırdıktan sonra bu savaşların teknik anlamdaki eksiklerini ve zaaflarını incelemiş. Daha sonra da bu eksiklikleri giderecek bize ait stratejik bulguları araştırmış. Ama sadece fiziksel boyutun yeterli olmadığını anlayınca ruhsal terbiyeyi nasıl bir doktrinle sağlayacağı üzerinde çalışmış. Gazi Üniversitesi'nin hocaları ile bağlantı kurarak Türklerde adap, terbiye, usta-çırak ilişkisi ve ahiliğin nasıl işlediğini öğrenmiş. Sayokan'ın spor bilimleri içerisinde nasıl bir yere sahip olacağını ise Hacettepe Üniversitesi Spor Bilimleri Teknolojisi ve Yüksekokulu hocalarından yardım alarak tamamlamış.
     <br/>
     <br/>
     Nihat Yiğit herkesin önünde eğildiği ustaların, nasıl bir özeliğe sahip olduğunu şöyle açıklıyor: "Dünyada o kadar çok ustalar gördüm ki, gösteriler öncesi öğrencileri ile defalarca provalar yapıyor, ondan sonra gösteriye çıkıyorlardı. Öğrencilerine ‘Sağ, sol yumruk at, bıçağı, sopayı şöyle kullan’ gibi talimatlar veriyor ve gösterilerde icra etmeye çalışıyorlardı. Bence bu ustalık değildir. Usta çıkar, doğaçlama yapar. Karşısındakinin kendi istediği gibi davranmasını beklemez. İşte gerçek ustalık budur."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=14796), [web.archive.org (arşiv bağlantısı)](http://web.archive.org/web/20070930155211/http://www.aksiyon.com.tr/detay.php?id=14796)
