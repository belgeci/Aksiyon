# Çoban stilist: Çizimlerimi çaldılar

*Sevinç Özarslan 2003.06.30*

<div bgcolor="#FFFEF6">
 <font>
  <img border="0" height="1" src="/web/20051217071529im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051217071529im_/http://www.aksiyon.com.tr/resim/447/22.jpg" vspace="5"/>
  </p>
 </font>
 <font class="content">
  Stilist çoban Mustafa Şahin"in Urfa"da başlayan ve İstanbul"da devam eden macerası "canım yurdum insanı"nın çektiği çileler cinsinden" Bir sene önce yaptığı modeller tesadüfen yerel bir muhabirin eline geçince, tüm medya ve moda dünyası tarafından keşfedilen stilist çoban Mustafa Şahin bugün Osmanbey piyasasında o butik senin, bu butik benim dolaşıp duruyor.
 </font>
 <p>
  <font class="content">
   Bunun keyfî ve keyifli bir dolaşma olduğu tabii ki söylenemez. Çünkü, her seferinde "emeği heba" edilmekte, güvendiği dağlara kar yağmakta. Şahin, bugüne kadar çalıştığı 6 moda evinde modelleri seri üretildiği halde çok az paraya razı olarak çalışmış, zaman zaman çizimleri çalınmış, öte yandan da meslektaşlarının hırslarının kurbanı olmaktan kurtulamamış. Her seferinde bir kapı kapanmış, bir diğeri açılmış ama o artık uzun ve kalıcı kapılar açılmasını istiyor. "Keşke girmez olaydım, acımasız bir piyasaymış" dediği Osmanbey"de bakın Mustafa Şahin"in başına neler gelmiş!
   <br>
    <br>
     Faruk Saraç üniversitesi mezunu
     <br/>
     <br/>
     Mustafa Şahin, İstanbul"a gelip Faruk Saraç"la ve moda dünyası ile tanışmasından bir hafta sonra Saraç"tan "sınıfı geçti" diplomasını alır almaz Türkan Sunar modaevinde stilist olarak çalışmaya başlar. "Abim, babam, patronum, arkadaşım, her şeyim" dediği ünlü modacı Faruk Saraç, Mustafa Şahin"in İstanbul"daki en büyük destekçisi. Parasız kaldığı zamanlarda maddi manevi tüm ihtiyaçlarına cevap veren, kirasını ödeyen yakın bir dostu. Saraç, hem kendisini geliştirmesi hem de iş ortamını tanıması açısından Mustafa Şahin"in Osmanbey piyasasında çalışmasını istemiş.
     <br/>
     <br/>
     Osmanbey onun için bir okul olur. Neler yaşar neler. Kapıdan adımını içeri atar atmaz, "Burada bir şey öğrenemeyeceğimi anladım" dediği Türkan Sunar Modaevi"nde üç ay asgari ücretin altında bir maaşla çalışır. Bu süreyi depodan çıkmadan kumaşları, aksesuarları ve iş takibini öğrenerek geçirdiği için de bardağın "dolu" tarafının farkındadır. Ancak annesi kadar çok sevdiği Türkan Hanım"ın modaevinden bir süre sonra ayrılır. Nedeni ise Şahin"in "Ben sana bir şey öğretmem" seklinde karşılaştığı ifadeler, kıskançlıklar ve çok düşük ücretle çalıştırılması. Daha "iyi" koşullar için ayrılır buradan fakat daha işin başında olduğunun farkında değildir.
     <br/>
     <br/>
     Hummalı geçen televizyon programlarının ardından Apaçi adında bir firmada iş bulur. İlk başlarda el üstünde tutulduğu bu firma için bakın neler söylüyor: "Ben bir tek bu firma için kötü konuşacağım. Stilistler, modelistler, o insanların eline düşmesin. Bir ay çalıştım burada. Modellerim seri üretime alındı. Ama bana satılmıyor diye yalan söylediler. 15 yıllık bir firma beğenmediği çizimleri seri üretime verir mi? Yani anlayacağınız, bu firma tarafından kandırıldım. Çıkarken paramı istedim vermek istemediler, ama aldım. Üstüne üstlük bir de Faruk Saraç"ı arayarak beni şikayet ettiler. Orayı kız arkadaşımla basıp zorla para almışım! Böyle bir şeyin aslı astarı kesinlikle yoktur. Faruk Saraç"ı reklam olarak kullanmak istediler."
     <br/>
     <br/>
     Mustafa, dönen tüm bu dolaplardan o kadar çok sıkılır ki, çareyi her gurbete çıkan kişi gibi memleketi Urfa"da annesinin dizleri dibine oturmakta bulur. Daha hırslı, azimli ve sabırlı olarak Urfa dönüşü tekrar düşer Osmanbey yollarına. Bu sefer çaldığı kapı Ses Butik. Çalışmaya başladığı tüm firmalarda herkes Mustafa"nın bu yeteneğini anlamakta çok zorlanır. Çünkü o piyasada yeni olmasına rağmen sanki on yıllık deneyime sahipmiş gibi çalışır. Mustafa, daha ünlü modacılarla çalışma imkanı varken Osmanbey"e takılmıştır fakat insanların onu anlaması da çok güç olur. Bazen bu "anlamama"yı çok doğal karşılıyor. Çünkü herhangi bir eğitim almadan, ilkokul mezunu olarak bu tür bir yeteneğe sahip oluşunu insanların kabullenmemesini anormal bulmuyor. Ses Butik"teki macerası da yine stilistle düştükleri anlaşmazlık yüzünden fazla uzun sürmez. Yeni adres Dayı Butik olur. İşe başladıktan üç gün sonra 7 tane modeli seri üretime alınır. İş yeri sahibi Mithat Bey bir buçuk ay sonra asgari ücretin biraz üzerinde bir maaş teklifinde bulunur Mustafa da ekmek parası peşindedir ve bu teklifi kabul etmeye mecburdur. İki ay sonra şirketten yeni bir stilist alacakları ve onunla birlikte çalışması söylenir. 20 milyon insanın yaşadığı şehirde insanlıktan bahsetmek Mustafa Şahin"i çok yaralıyor: "Yüzlerine baktığınız zaman melek sanırsınız bu insanları. Modellerimi kullandı, az para verdi çalıştırdı, hepsini kabullendim. Ama bu davranışları beni sinirlendirdi. Birçok modelimi izinsiz katalogda kullandılar. Bir şey demedim. Ben bunları kötülük olsun diye demiyorum, ama bu piyasadan bir destek istedim. Bile bile seni kullanıyorlar, yine sen haksız duruma düşüyorsun. Bunlar olacak işler mi? Maalesef olan şeylermiş, yeni öğrendim. Ben de sevmiyorum oradan oraya gezmeyi. Az para olsun ama insan ve dürüst olmaları benim için yeterli. Buradan ayrıldım. İnsanlardan o kadar çok soğudum ki bir hafta evden dışarı çıkmadım. Her şeyden nefret etim. Ama içimde öyle bir hırs var ki, alıp götürüyor o piyasanın içine. İçimden bir ses, "oğlum pes etme" diyordu." Çobanlık günlerini düşünüyor Mustafa. Büyükşehirde sanatını icra edebileceği yerlerde çalışmak umuduyla geçirdiği o günleri düşündükçe, yeniden bir azimle iş arama telaşına düşüyor...
     <br/>
     <br/>
     Ayrıldığı her iş yeriyle ilişkisini o anda orada bitirerek, sanki her şeye yeni başlıyormuşçasına iş aramaya koyulan Mustafa"nın bu seferki durağı Osmanbey piyasanın babası olarak adlandırılan Yaşar Aksesuar"ın sahibi Yaşar Baba olur. Mustafa, Yaşar Baba"dan "Siz babaymışsınız, bu piyasadan bıktım, bana babalığınızı gösterin" diyerek iş ister ve üç hafta önce ayrıldığı Pole Pole"de ertesi gün işe başlar. Mustafa bu kez tecrübelidir. Kendisini ağırdan satarak, adımlarını temkinli atar. Şartlarını ilk başta konuşur. Her şey harika başlar. Stilistle anlaşmışlardır. Ondan, bu işte çok ileri seviyede olduğuna dair övgüler alır. Ama üç hafta sonra birdenbire anlam veremediği bir şekilde, kendisine yardım edeceğini söyleyen stilistin tavrı değişir. "Şirket sahibi Amerika seyahatine çıktığında stilisti aracılığıyla beni işten çıkardılar. Döndüğünde kendisine uğrayacağım. Söylemek istediğim bir iki lafım var" diyor.
     <br/>
     <br/>
     Mustafa sabah ola hayrola diyerek ertesi gün tekrar Yaşar Baba"nın yanında soluğu alır. Yaşar Baba yine babalığını göstererek Mustafa için Vitrin ile görüşür. Mustafa Vitrin"in sahibi Mehmet Bey"e kendisini şöyle anlatır: "Ben yetenekli bir çocuğum. Medya beni keşfetti. İstanbul"a geldim. Birçok kazık yedim. Şimdi de sizin karşınızdayım. Ciddi düşünün. Çalıştığım zaman kendimi gösterebilirim". Bir hafta önce Vitrin"de işe başlayan Mustafa"nın son durağı şimdilik burası. Umarız bu firma Mustafa için uzun soluklu bir çalışma mekanı olur ve tecrübelerine daha çok tecrübe katar.
     <br/>
     <br/>
     Mustafa Şahin insanı öğüten metropolün ticaretine alışamasa, bu çelik kollu canavarın arasında yitip gidecek. Onu yitirirken bir yandan da Anadolu insanının bağrında yeşerttiği o asil umudu, düştüğü her yerden yeniden ayağa kalkma azmini yitireceğiz. Hepimizin yolun başında söylediği şarkının mısraları kaybolacak belli belirsiz. Makas sesleri, dikiş makinesi ritimleri eşliğinde"
     <br/>
     <br/>
     STİLİST ÇOBANIN TELEVİZYON MACERALARI
     <br/>
     <br/>
     Cengiz Abazoğlu"ndan, Cemil İpekçi"den görüşme talepleri, Hülya Avşar Show ve Esra Ceyhan ile A"dan Z"ye programı için davetler almaya başlayan Şahin İstanbul"a geldiği ilk günlerde medya bombardımanıyla karşı karşıya kalıyor. Hülya Avşar Show"a katılmak için teklif alan Şahin, programa ancak bir şartla katılabileceğini söylemiş. Eğer Hülya Avşar kendisinin çizdiği bir modeli giyerse"  Önce bu teklifini kabul etmeyen Avşar daha sonra bu kararından vazgeçiyor. Gerisini Şahin"den dinleyelim: "Hülya Avşar kıyafetimi giyinmeyi kabul etti. Sırf reklam olsun diye bunları konuşmuyorum. ANS Prodüksiyondan Demet Hanım, Hülya Avşar kıyafetimi giyeceği için onu övmemi istedi. Şunu gördüm ki, kimse kimsenin kara kaşı, kara gözüne kurban değilmiş. Herkes menfaatini düşünüyormuş. Ben yeniydim, neyin ne olduğunu bilmiyordum. Beynimi yitirecek duruma geldim. Sonra bu kararlarından vazgeçtiler. Çağla Şikel ve Güzide Duran"a giydirmek istediler kıyafetlerimi. Bu tavırları beni sinirlendirdi ve bu kez programa çıkmaktan vazgeçtim. ANS Prodüksiyon beni tehdit etmeye başladı. "Başka yere çıkamazsın. Biz seni bitiririz" dediler. Ben ATV ile anlaşarak Esra Ceyhan"ın programına konuk oldum. Program bittikten sonra Demet Hanım beni tekrar arayarak, "Oldu bittiye getirdiler, biz böyle mi yapacaktık" diyerek sitemini dile getirdi."
     <br/>
     <br/>
     ÇOBAN STİLİSTTEN İNCİLER
     <br/>
     <br/>
     - İki tane hedefim var. Birincisi Paris"te defile yapmak. O anı hayal edebiliyorum. Yer yerinden oynayacak. İkincisi ise adı "On Yılın Rüyası" olan Türkiye"de bir defile gerçekleştirmek. Senaryosunu şimdiden yazdım. Podyuma önce koyunlarla ve çoban kıyafetimle çıkacağım, defile bittikten sonra ise yeni stilimle insanların karşısına çıkacağım. Faruk Saraç, annem ve Türkan Sunar da ön masada oturup beni izleyecekler.
     <br/>
     <br/>
     - Türkiye"nin bir numaralı modacısı olacağım. Yeter ki bir firma çıksın da destek olsun. Ben kimseden milyarca para istemiyorum. Kendimi herkese kanıtladım.
     <br/>
     <br/>
     - Uçuk kaçık çiziyorum, biri Ankara biri İstanbul, herkese gider benim tarzım. Doğalım, yapmacık insanları sevmiyorum. Ben yırtık pırtık giyiyorum. Eski şeylere bayılıyorum.
     <br/>
     <br/>
     - Anlamlı eleştirilere açığım, anlamsız, saçma eleştirileri takmıyorum. Ben kısa yoldan da şöhret olabilirdim. Bir muhabir (adı bizde mahfuz) "Tülin Şahin"i getirelim, Boğazda aşk dedikodunuzu çıkaralım" dedi. Kabul etmedim.
     <br/>
     <br/>
     - Benim modellerim oradan buradan çalıntı değil, ne bir dergiye bakıyorum, ne de vitrinlerden esinleniyorum. Tamamen beynimin içindeki ürünlerdir. Rüyamda gördüğüm elbiseleri çizmeden uykuya dalamıyorum. Bu anlatılmaz, yaşanır. İşimi ne kadar sevdiğimi ve işime âşık olduğumu kimse anlayamaz. Deli bile diyebilirler"
     <br/>
     <br/>
     - "Faruk Saraç"ı reklam için kullan" diyen insanlar tanıdım. Beni buraya getirtmiş olması ve tanışmamız benim için yeterli. Kendime güveniyorum. Alın terimle paramı kazandığım zaman içim rahat ediyor.
     <br/>
     <br/>
     - Çobanlıkta hayvanlarla uğraşıyorsun hiç olmazsa onlar senin sözünü dinliyor. "Dur" deyince duruyorlar. Seni anlayabiliyorlar, maalesef insanlar burada öyle değil, hep menfaat hep para peşindeler.
     <br/>
     <br/>
     - Daha bilmediğim çok şey var. Kendime modelist diyemem. Bu piyasa çok deneyim istiyor. Çok çabuk nazara geliyorum. Bir iki iş görüşmesine giderken merdivenlerden düştüm. Kısa bir hafıza kaybı yaşadım. Araba da çarptı. Ama Allah"a şükür bir şey olmadı.
     <br/>
     <br/>
     -Leonardo Di Caprio, Tom Hanks, Mel Gibson hayranıyım.
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### pınar ATİK, 06-Ekim-2004
> katılıyorum: 
> Evet, ben de size katılıyorum.

### oguz halatcı, 13-Şubat-2004
> malesef pıyasa oyle: 
> malesef pıyasa oyle cunku o moda evlerı yaptıkları ıse tıcaret dıyorlar   ama ya yasamı yasamak tıcaretsız  ıste yaşadıklarının usuntusunun nedenı

Kaynak: [www.aksiyon.com.tr](http://www.aksiyon.com.tr:80/detay.php?id=2736&yorum_id=755), [web.archive.org (arşiv bağlantısı)](http://web.archive.org/web/20051217071529/http://www.aksiyon.com.tr:80/detay.php?id=2736&yorum_id=755)
