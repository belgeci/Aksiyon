# Apartmanda tiyatro

*Sevinç Özarslan 2003.04.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Az sayıda seyirciye sahnelenen “Ev İçin Kakafonik Senfoni” bir apartman dairesinde oynanıyor. Genç yönetmen Yeşim Özsoy  Gülan'ın diğer oyunu  “ Yıl 2084...” ise G.Orwel’in ‘1984’ romanına bir atıf.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060521193841im_/http://www.aksiyon.com.tr/resim/436/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Aslında bu oyun apartmanda oynanmak için yazılmış bir oyun değil. Yönetmen Yeşim Özsoy Gülan’ın tiyatro notları arasında, oyunun sahne düzeni için yazılmış bir sürü versiyonu var. Gülan, oyunun ana fikrini, Stüdyo Oyuncuları’ndan oyunculuk dersleri alırken, elinde bulunan metinleri geliştirerek ortaya çıkarmış. Ama karşınızda tiyatroda pek de görmeye alışık olmadığınız farklı bir oyun tarzı var. Bildiğimiz bir konu, farklı bir mekanda, farklı bir kurgu ve şiirsel bir anlatımla seyirciye ulaştırılıyor.
   <br>
    <br>
     “Ev İçin Kakafonik Senfoni”, genç yönetmen Yeşim Özsoy Gülan’ın  kurduğu “…Ve Diğer Şeyler Topluluğu”nun yeni oyunu. Oyun Asmalımescit Şeyh Bender Sokağı’ndaki 4 numaralı apartmanın ikinci katında oynanıyor. Sadece ilginçlik olsun diye apartman dairesi sahne olarak seçilmemiş. Tahmin ettiğiniz gibi bu oyunu izlemeye kısıtlı sayıda seyirci gelebiliyor. Yalnızca on beş kişi. Çünkü sahne “L” biçimde bir salondan oluşuyor ve ancak on beş kişi kendisine oturacak yer bulabiliyor. Oyunda dört kişi oynuyor ama seyirciler de böylece figüran olarak oyundaki yerini alıyor. Yani hem izleyici hem de oyunun bir parçası olarak, apartman sakinleriyle aynı sahnede buluşulup, farklı bir deneyim yaşanıyor.
     <br>
      <br/>
      Oyunda Sedat Kalkavan, Alev Cınbarcı, Ceyda Aşar ve Sanem Öge rol alıyor. “…Ve Diğer Şeyler Topluluğu”nun tüm oyuncuları Şahika Tekand’ın öğrencileri. Herkes aynı dilden konuşuyor, aynı bakış açısına sahip. Yeşim Özsoy Gülan, uyumlu ve birbirini anlayan bir ekibe sahip olduğu için kendisini şanslı hissediyor. Karda kışta, soğuk apartman katında tam bir özel tiyatro sefaleti çekerek bir oyun hazırladıklarını söyleyen Gülan, aslında oyununu beş sene önce sahnelemek istemiş ama çok başarılı olamamı, hatta kendisinin deyimiyle eline yüzüne bulaştırmış. Başlangıçta apartman dairesini sadece prova amaçlı kullanmaya başlamış “Ev İçin Kakafonik Senfoni” ekibi. Her akşam prova yapmak için bu apartman katında biraraya gelen yönetmen ve oyuncular, bir süre sonra oyunun içeriğiyle kullandıkları mekanın birbirini tamamladığının farkına varmışlar. Ve kendilerine bir sahne aramaktansa, apartmanı sahneye dönüştürmeye, Başak Özdoğan’ın mekan ve ışık tasarımı konusundaki yardımlarıyla karar vermişler. Bir apartman katında tiyatro yapabilmek iddiasını kendisine ispatlamak isteyen Gülan, genç bir tiyatrocu olarak seyirci ve tiyatro arasında oluşan yabancılaşmanın yeni yaklaşımlarla aşılabileceğine inanıyor. Hem yeni mekan tasarımları hem de oyunları ilginç ve renkli kılacak unsurların varlığıyla tiyatro seyircisinin daha katılımcı olacağını düşünüyor.  Gülan, “Biz bu oyunu herhangi bir sahnede yapsaydık yine güzel olurdu ama bizim açımızdan ne derecede bir iddia taşırdı bilemiyorum” diyor. Sadece bir yönetmen olarak değil, oyunculuk teorileri üzerinde kafa yormak ve yeni bir oyunculuk dili oluşturma gayreti içinde Gülan. Bu hedefleri için  değişik oyunlar yazıp yönetmeyi de amaç edinmiş kendisine.
      <br/>
      <br/>
      Kakafonik bir kabus
      <br/>
      <br/>
      İzleyiciler, evin salonundaki yerlerini aldıktan ve kısa bir sessizlikten sonra oyun başlıyor. Oyuncunun içeri girip duvarda asılı duran sandalyeye oturmasıyla birlikte herkesin içinde bulunduğu, gündelik şikayetname faslı başlıyor. Ev içi anlaşmazlıklar, kötü komşular ve geçmiş ile gelecek hesaplaşmaları ortasında oyun sürüp gidiyor. Yaşarken hiç farkına varamadığımız telaşların aslında büyük hayat oyununun ekseninde gelişen küçük oyuncuklar olduğunu hissetmeye başlıyor izleyici. Oyunun tam içinde yer alan izleyici, gerçekle oyun arasındaki ince çizgide dolaşıp duruyor elli dakika boyunca. Yönetmen Gülan’ın yapmak istediği de bu.
      <br/>
      <br/>
      Oyunun kahramanları, geçmişle bağlarını koparmak isteyen, hayatı yüksek bir ritmle yaşayan günümüzün modern karı-koca tipi ve tamamen geleneklerine bağlı yaşayan iki kız kardeş. Aynı evi paylaşan ya da paylaşamayan dört karakter üzerine kurulmuş olan oyun, hır-gür içinde yaşama halinin resmini çiziyor. Yaşam, kadının gözünden, bir adamın aynadaki yansıması ve kendi yüzü arasında çürüyüp gidiyor. Geçmişle anlaşamayan karı kocanın ve  ‘yeni’ ile barışamayan iki kız kardeşin travmaları oyunu kakafonik bir kabusa dönüştürüyor. Ve bu kabus bir apartmanda başka bir düzlemde yaratılıyor. Büyükanneden kalma eski bir evin artıkları ise lokum zamanlarını lolipop dönemlerine düğümlüyor.
      <br/>
      <br/>
      Yeşim Özsoy Gülan’ın, George Orwell’ın 1984 romanına göndermeler yaptığı, geçen hafta sahnelenen 2084 adlı oyunu da izleyiciden olumlu tepkiler aldı. 2084, savaşlarla birlikte dörde bölünen dünyadan bahsediyor. Gülan oyunuyla, George Orwell’ın romanının hâlâ geçerli olduğunun altını çizmek istediğini ifade ediyor. Ev İçin Kakaonik Senfoni’yi, 30 Nisan’a kadar çarşamba ve perşembe günleri saat 20.30’da, cumartesi günleri 19.30 ve 21.30’da izleyebilirsiniz.
      <br/>
      <br/>
      “Arayiş içerisindeyim”
      <br/>
      <br/>
      Yeşim Özsoy Gülan, sadece yönetmen değil, oyuncu ve yazar olarak da tiyatronun içinde. Yönettiği ya da yazdığı oyunlarda, küçük de olsa mutlaka kendisine de bir rol ayırıyor.  Boğaziçi Üniversitesi’nde Sosyoloji bölümünde okurken başlayan tiyatro aşkı, onu bugünlere getirmiş. Şahika Tekand’ın kurduğu Stüdyo Oyuncuları’na önce öğrenci, sonra da eğitmen olarak devam etmiş. Sonra New York’ta, Colombia Üniversitesi ve Sarah Lawrence Koleji’nde tiyatro üzerine eğitimler almış. Chicago’da Performans Teorisi bölümünde yüksek lisans yapan Gülan, tezini Osmanlı Sahne Sanatları’nın Tiyatro Yazımındaki Yeri’ni araştırarak vermiş. Ve bu tezini daha sonra “Play Alaturka” adıyla oyunlaştırmış. Gülan, tezinde orta oyunu, Karagöz ve meddahlığın Cumhuriyet döneminde neden yok olduğunu inceliyor. Gülan, “Genç bir tiyatrocu olarak her türlü şeyi sorgulamamız gerektiğini düşünüyorum; insanlara farklı bir şeyler vermenin zamanı geldi artık. Kendimi tiyatroya yeni başlayan bir yazar olarak değerlendiriyorum ve bir arayış içerisindeyim. Hatalarım mutlaka vardır.” diyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11688), [web.archive.org (arşiv bağlantısı)](http://web.archive.org/web/20060521193841/http://www.aksiyon.com.tr:80/detay.php?id=11688)
