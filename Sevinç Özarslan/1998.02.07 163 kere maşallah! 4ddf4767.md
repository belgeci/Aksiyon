# 163 kere maşallah!

*Sevinç Özarslan 1998.02.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dile kolay, Türkiye Cumhuriyeti hapishanelerinde 100’ün üzerinde insan düşünce suçundan dolayı içeride.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060521193925im_/http://www.aksiyon.com.tr/resim/166/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dünyanın gidişi özgürlüklerin ve insan haklarının genişletilmesi doğrultusunda olmasına karşılık Türkiye bu arenada kötü bir sınav veriyor. Türk Ceza Kanunu’ndan düşüncenin ifadesini yasaklayan 141, 142 ve 163. maddeleri kaldıran Turgut Özal’dı ve ANAP’a lider olmuştu. Aynı ANAP’ın şimdilerde 163. maddeyi yeniden tesise giriştiği haberleri insanı ibretlik bir düşünce ve duygu kaosuna sürecek nitelikte.
   <br>
    <br>
     163'ün geri getirilmesi konusunda iki görüş var. Birincisinde 163 ile ilgili Anayasa ve kanunların değiştirilmesi. İkincisi ise mevcut yasalardaki boşlukların yeni kanunlar çıkartılarak doldurulması. Birinci düşünceye göre irticanın, bölücülüğün her halükârda suç sayılması, ikincisinde ise silahlı eyleme dayanmadığı müddetçe düşüncenin suç olmaması.
     <br>
      <br/>
      DYP—SHP koalisyonu döneminde MGK'nın tavsiyesiyle, hükümet terörle mücadeleye irticayı da eklemek istedi. Bu öneri o dönemde çok fazla tepki alınca tasarı Meclis Adalet Komisyonu'ndan geçmedi ve bir nevi askıda kaldı. Tarihî 28 Şubat MGK toplantısında 163 ile ilişkili olarak irticai faaliyetleri kısıtlayıcı kanuni boşlukları doldurmaya yönelik bazı tavsiyeler hükümete sunuldu.
      <br/>
      <br/>
      Adalet Bakanlığı tarafından hazırlanan yeni TCK taslağının özgürlükleri kısıtlayıcı maddeleri de kapsadığı bizzat Bakan Sungurlu tarafından açıklanmıştı. Taslağın önce Bakanlar Kurulu'nda, ardından Meclis Komisyonu'nda ve Meclis Genel Kurulu'nda büyük gürültülere sebep olacağı açık.
      <br/>
      <br/>
      8. maddenin ünlü mağdurları az değil ülkemizde. Ahmet Altan'dan Eşber Yağmurdereli'ye, Haluk Gerger'den İsmail Beşikçi'ye kadar. Düşünceyi suç saydığından dolayı çıktığı günden bu yana sürekli eleştirilen terörle mücadelenin 8. maddesi Avrupa Birliği'nin istekleri doğrultusunda geçtiğimiz yıl yumuşatılmıştı. Avrupa Birliği kapısı kapanınca suratımıza, yine eski düzenimizi almakta gecikmedik.
      <br/>
      <br/>
      Evrensel Bildirge
      <br/>
      <br/>
      ‘Herkesin düşünce, vicdan ve din özgürlüğü vardır. Bu hak din ya da inancını değiştirme özgürlüğünü ve din ya da inancını tek başına ya da topluca ve açık ya da özel olarak öğretme, uygulama, tören ve ibadet yoluyla açıklama özgürlüğünü içerir.’ İnsan Hakları Evrensel Bildirgesi'nin 18. maddesi böyle diyor. 19. maddesinde ise, ‘Herkesin görüş ve anlatım özgürlüğüne hakkı vardır. Bu hak karışmasız görüş edinme ve herhangi bir yoldan ve hangi ülkede olursa olsun bilgi ve düşünceleri arama, alma ve yayma özgürlüğünü içerir’ diyor. Bu bildirgeye Türkiye de imza atmış ve yayımlanan maddelere uyacağını beyan etmişti. Bildirge yayımlanalı yaklaşık 50 yıl geçmesine rağmen hâlâ hapishanelerimizde 100’ün üzerinde düşünce suçlusu yatmakta. Gelişmiş Batılı ülkelerde artık düşüncenin suç sayılması ortaçağ zihniyeti olarak kabul ediliyor.
      <br/>
      <br/>
      Düşüncenin hiçbir şekilde suç olamayacağını belirten İnsan Hakları Derneği (İHD) Genel Başkanı Akın Birdal, “Düşünce insan haklarının olmaz ise olmazıdır. Onun içindir ki düşünce suç olamaz. Bir ülkede düşünce özgürlüğü yasaklanıyor ise o zaman tartışılması, yazılması istenilmeyen konular var demektir” diyor. Devletin kendi adı altında bazı kimselerin ve bazı grupların çıkarları için kullanıldığını da ifade eden Birdal, “Devlet adına bazı grupların işleri yapılıyor. Sonra bunları devlet sırrı diye gizliyorlar. Bu nedenle bugün 100’ün üzerinde insan düşüncelerinden dolayı hapiste. Bugün 4600’ü aşkın kişinin düşüncelerinden dolayı Yargıtay’da davaları sürüyor. 6 bini aşkın kişi ise DGM’de düşüncelerinden dolayı yargılanıyor” şeklinde konuşuyor.
      <br/>
      <br/>
      “163 geri gelmemeli”
      <br/>
      <br/>
      Dün 141, 142, 163. maddelerle, bugün de Terörle Mücadele Kanunu’nun 8. maddesi başta olmak üzere bazı maddelerle düşünce ve ifade özgürlüğünün engellendiğini söyleyen Birdal kesin konuşuyor: “152 yasa, 11 yasa hükmündeki kararname ve 703 madde düşünce ve vicdan özgürlüğünü engelleyen yasayı evrensel, hukuk normlarıyla bağdaşır görmüyoruz. O nedenledir ki 163. madde geri gelmemelidir. Herkes inanç ve ibadet özgürlüğünü serbestçe yerine getirmelidir. Demokrasilerde yasakçılık yoktur. Düşünce ve inanç özgürlüğünü kısıtlayan bu yasalar kamuoyunda açıkça tartışılmalı. Çoğulcu toplumlar farklı inanç ve kültürlerin birarada yaşayabildikleri bir rejimdir. O nedenle herkes devlet gibi inanmak, düşünmek zorunda değildir”.
      <br/>
      <br/>
      Türkiye’de insanların özgürce düşünmesini, düşündüklerini ifade etmesini ya da özgürce inanmalarını ve inandıklarını dile getirmelerini sürekli engellemeye çalışan bazı odakların olduğunu dile getiren İnsan Hakları ve Mazlumlar İçin Dayanışma Derneği (MAZLUMDER) Genel Başkanı Yılmaz Ensaroğlu ise “141, 142 ve 163. maddeler kaldırıldı. Ama 141, 142 yerine Terörle Mücadele’nin 8. maddesi getirildi. Geçenlerde Antalya’da savcılar toplanıp bir laiklik bildirisi yayınladılar. Toplantıda da aynen şöyle dediler; 163 kalmadı yerine 312 verelim. Bundan sonra yıllardan beridir uygulanmayan 312. madde uygulanmaya başlanıldı. Birileri kalkıp laiklik adına inananlara yobaz, örümcek kafalı gibi diğer tarafa saldıranlar için getirilen 312. madde artık 163 yerine getirilmeye çalışılıyor” diye konuşuyor. Yeni bir yasa çalışmasının olduğunu belirten Ensaroğlu “Bu yeni yasa kamuoyundan saklanıyor. Saklanan bu yasa cümle cümle aynen 163. madde olmayacak ama terörle mücadele yasasının içerisinde bir değişiklik yapıp buraya ekleyecekler. Bazı odakların 163. maddeyi getirmede kararlı oldukları görülüyor. Bu kararlılık karşısında Meclisin ve hükümetin direnebileceğine dair umutlu değilim. Kamuoyu kendisine tanınan tepkisini kullanmaz ise çok fazla zaman geçmeden 163 benzeri yeni bir yasanın geleceğinden kuşkum yok” diyor.
      <br/>
      <br/>
      Düşünce ve suç sınırları belirsiz
      <br/>
      <br/>
      Gerçekte düşüncenin kime göre suç olduğunun sınırları kanunlarla belirlenmiş değil. İnsan Hakları ile ilgili gerekli kanuni düzenlemeleri hiç bir hükümet ciddi olarak ele alıp TBMM’ye getirmedi, bugüne kadar. Batılı ülkelerde insanlar inançlarını, düşüncelerini rahatlıkla ifade ederken, geri kalmış toplumlarda sürekli sürtüşmeler ve çatışmaların yaşanılması nasıl bir anlam ifade ediyor? Düşüncelerin yasaklanması salt fikir özgürlüğünü kısıtlayarak bir insan hakkını ihlal etmekle kalmıyor, Türkiye’nin dışarıdaki imajını da olumsuz yönde etkiliyor. İşte son AB müzakereleri sırasında yaşananlar hepimizin belleklerinde henüz taze.
      <br/>
      <br/>
      Son olarak geçtiğimiz hafta ABD Dışişleri Bakanlığı’nca yayınlanan 1997 İnsan Hakları Raporu’nda Türkiye, ihlal dosyası en kabarık ülkeler arasında yer aldı.
      <br/>
      <br/>
      163. madde Oltan Sungurlu'nun belki kamuoyunu teskin etmek için açıkladığı gibi tekrar gelmeyebilecek ama zaten mevcut birçok kanunda onu aratmayan maddeler var.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17427), [web.archive.org (arşiv bağlantısı)](http://web.archive.org/web/20060521193925/http://www.aksiyon.com.tr:80/detay.php?id=17427)
