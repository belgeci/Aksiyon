# Bir de kendini nimetten sayıyor!

*Sevinç Özarslan 2003.03.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “Kuru fasulye gibi kendini nimetten sanmak” deyimi, kuru fasulyenin mütevazılığından mı yoksa diğer bakliyatların çok daha iyi bir nimet oluşundan mı ortaya çıkmıştır bilinmez. Ama şu bir gerçek ki, insanların en çok şikayet edip de, en çok rağbet ettikleri yemeklerin başında kuru fasulye gelir. Erkekler askerlik günlerini anarken, kadınlar da eşlerinin veya çocuklarının hiç sevmedikleri yemekleri sıralarken mutlaka kuru fasulyenin de bahsi geçer. Ama yine de mönünün vazgeçilmezlerindendir o.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060521193744im_/http://www.aksiyon.com.tr/resim/430/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sofrada sık sık boy gösterir. Hatta “az kuru, az pilav” sözü, birkaç yüzyıl sonra deyimler sözlüğüne girmeye namzet görünüyor. Milli bir yemek olarak bilinen kuru fasulyeyi sevmeyenin de Türklüğünden şüphe edilir. Şakası bir yana, eğer kuru fasulyeyi çok sevenlerdenseniz, mutlaka daha değişik lezzetlerin peşine düşersiniz.
   <br>
    <br>
     Biz de bu arayışın içinde olanlara rehberlik etmek üzere, yedi tepeli şehirde kuru fasulyenin en lezzetlisinin nerede pişirildiğini araştırdık. İyi bir damak zevkine sahip olanların uğrak yerinin Çömlek olduğunu öğrendik.
     <br>
      <br/>
      Çamlıca’nın hemen eteklerinde, Kısıklı’da yer alan Çömlek, taşfırında pişirilen Çayeli kuru fasulyesini İstanbullulara sunmanın zevkini yaşıyor. Kuruluşunun üzerinden bir yıl gibi kısa bir zaman geçmiş olmasına rağmen ta Danimarka’ya kadar ününün yayılmasının nedenini, Çömlek’e gidince hemen anlayabilirsiniz. Hayatını kuru fasulyeye adamış olan Çömlek’in sahibi Maksud Günaydın, “Ne yediğine inanacaksın” diyor. Ona göre asıl olan, yemeği, her şeyin en iyisiyle yapmak.
      <br/>
      <br/>
      Çayeli’nden öteye kuru fasulye!
      <br/>
      <br/>
      Maksud Günaydın’ın anlattığına göre, en iyi kuru fasulye Erzurum’un 2000 rakımlık Hortik bölgesinde yetişiyor. Rakım ne kadar yüksek olursa, fasulyenin lezzeti de o kadar artıyor. Çömlek, her ne kadar Çayeli kuru fasulyesiyle meşhur olsa da, aslında fasulyelerini bu bölgeden getiriyor. Adı gibi şeker olan bu fasulyelerin, kar suyuyla beslendiğinden olsa gerek, ağızda bıraktığı lezzeti unutmak mümkün değil. Tabii işin sırrının sadece kuru fasulyede olduğunu sanmamak lazım. Trabzon’un Vakfıkebir tereyağı ve yaylada yetiştirilen sığırların etlerinin geçirildiği özel işlemler yemeğin lezzetine lezzet katıyor. Maksud Bey ise işin en önemli kısmının bu en iyi malzemelerin bir araya getirildikten sonra pişirilmesinde olduğunu söylüyor. Maksud, bu pişirme yöntemini, Nevşehir’de yapılan dünyanın tek kuru fasulye festivalinde keşfetmiş. 175 dereceli taşfırında, üzeri hamurla kaplı çömlek içinde, 4—12 saat arasında pişirilen kuru fasulye, evlerde yapılan kuru fasulyeden çok farklı bir tat ile servis ediliyor. Tabii ki, bu serviste kuru fasulyenin en iyi arkadaşı olan fasulye turşusunun olduğunu söylemeden geçmeyelim.
      <br/>
      <br/>
      Fırında, kaynamadan uzun bir sürede pişen yemek, proteinlerini koruduğu için beslenme değeri de oldukça yüksek. İçine konulan et ise, suyu süzüldükten sonra tereyağı ve mısır özüyle hafif ateşte kavruluyor ve böylece fasulyenin tadının tamamen etin lezzetine bürünmesi engelleniyor. Zaten kuru fasulye protein açısından kırmızı etten hiç de eksik kalmayan bir bakliyat.
      <br/>
      <br/>
      Çömlek, kuru fasulyesinin yanı sıra Baldo pirinciyle yaptıkları tereyağlı pilavı, süzme mercimek çorbası ve fındıklı sütlacıyla da oldukça iddialı. Kuru fasulye ve pilavınızı 5 milyona yiyebilirsiniz. Çömlek’in, yakında Zeytinburnu ve Bostancı sahilinde iki şubesi açılacak. ‘Kuru fasulye yemek için Çamlıca’ya mı gidilir?’ diyorsanız, bu mütevazı yemeğe bir haksızlık da siz yapmış olursunuz.
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2430), [web.archive.org (arşiv bağlantısı)](http://web.archive.org/web/20060521193744/http://www.aksiyon.com.tr:80/detay.php?id=2430)
