# ''Ney mümin değil, gitar da gavur...''

*Sevinç Özarslan Bilinmeyen-tarih*

<div>
 <font>
  <img border="0" height="1" src="/web/20040109143931im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040109143931im_/http://www.aksiyon.com.tr/resim/469/64.jpg" vspace="5"/>
  </p>
 </font>
 <font class="content">
  Ömer Karaoğlu, Taner Yüncüoğlu ve Hakan Aykut “Sesler” adlı yeni albümlerinde müzikal dokusu senfonik altyapıya sahip olan yeni ve farklı bir tarz deniyorlar. GrupTAN, Batı ve Doğu’ya ait birçok enstrümanı kullanarak müzik yaparken, sloganlarını da bu müzikle birleştiriyor.
 </font>
 <p>
  <font class="content">
   107 yaşında hayata veda eden Asiye Nine, yüz yaşına ayak bastığı ilk günlerde torununun “Bu kadar uzun yaşamak nasıl bir şey?” sorusunu şöyle cevaplar: “Dünya bir gündür, o gün bu gündür evladım.” Bu iki dizenin devamını getirmek görevi ise torun Ali Çelik’e düşer: “Bir kör düğümdür, burası yalancı dünya.”
   <br/>
   <br/>
   Barbaros Ceylan tarafından bestelenen bu dizeler GrupTAN grubunun farklı, orijinal ve yeni bir şeyler deneme çabalarının ürünü olan “Sesler” adlı yeni albümlerine konuk olmuş. Eser aynı zamanda albümün klip parçası.
   <br/>
   <br/>
   Ömer Karaoğlu, Taner Yüncüoğlu ve Hakan Aykut, daha önce birçok çalışmaya birlikte imza attı. Ancak bu albüm, yapılan müzik açısından sanatçıların önceki çalışmalarından ayrılıyor. Müzikal dokusu senfonik bir altyapıya sahip olan, akustik sazların ördüğü bu çalışma, üçlünün daha önce yaptığı solo ve grup çalışmalarından tamamen olmasa da ayrı bir yan taşıyor. Batılı enstrümanların kullanıldığı, yeşil pop olmayan kendine özgü bir yaklaşım taşıyor “Sesler”. Dört yıl gibi çok uzun süren bir dönemin ürünü aynı zamanda. Ünlü Alman şairi Geothe’nin Hz. Muhammed (s.a.v) için yazdığı Yakarış adlı şiirine ilk defa beste yapılıyor olması albüme daha farklı bir anlam katıyor. Mevlânâ’nın ‘Aşka Sema’sı ve rubaileri de bestelenen eserler arasında. Tüm eserler tarihten ve kutsal metinlerden yola çıkılarak oluşturulmuş, insanı temel alan çalışmalar. İnsanın ve evrenin bir ilahi ahenk ve yaratıcı güce yaslanması gereksiniminden besleniyor albüm. Ömer Karaoğlu’nun ifadesiyle tarihten günümüze insanlığın sahip olduğu en önemli kazanımlar bunlar. Sanat dünyasının en çok göz ardı ettiği bu değerlerden dolayı bir rahatsızlık yaşadıklarını ve değişim diye ifade edilen sihirli kelimenin arkasında konuşulması gereken şeylerin bu projeye dahil olduğunu belirtiyor Karaoğlu. Her şeyden azade bir değişim anlayışına da iştirak etmiyorlar. Muhabbet, merhamet, aşk ve insan olabilmek herzaman baki.
   <br/>
   <br/>
   “Türk milleti tutucu ve statükocudur”
   <br/>
   <br/>
   Türk müziği ya da tasavvuf müziğinden beslenen Türk toplumunun Batı seslerine çok sıcak bakmadığını ancak kendilerinin bu tür bir kaygılarının olmadığı söylüyorlar. Grup üyelerinden Taner Yüncüoğlu, Batılı enstrümanları kullanma konusunda kendilerine herhangi bir kısıtlama getirmediklerini, statükocu ve tutucu tavırlardan kendilerini sıyırdıklarını belirtiyor. Grup, “tarz ve enstrüman” karşılaştırmasına girmeyerek kendilerine bir slogan bile bulmuş: “Ney mümin değildir, gitar da gavur.” Sesler albümü de bu sloganın fiili uygulaması olarak karşımıza çıkıyor.
   <br/>
   <br/>
   1980’li yıllarda ortaya çıkan ve dini hassasiyet taşıyan müziğin en önemli temsilcileri arasında yer alan Ömer Karaoğlu, Taner Yüncüoğlu ve Aykut Taner daha önceki albümlerinde marş, ilahi ve ezgi okumuşlardı. Ömer Karaoğlu yorumuyla öne çıkarken, Yüncüoğlu ise yaptığı bestelerle ile sevildi. İlk albümlerinde yoğun olarak bilgisayar müziği kullanırken gelişen süreçte canlı enstrümanlar albümlerine girdi. Üçlünün bir ortak özelliği, başkalarına ait parçaları yorumlamakla birlikte kendilerine ait beste çalışmalarının olması. Ömer Karaoğlu, iki sene önce çıkardığı solo albümü “İzler 12” ile çok geniş bir kitleye ulaşıp başarılı bir satış grafiği yakalamıştı. Muhafazakâr sanatçılar arasında eserlerine ilk klip çeken yine Ömer Karaoğlu idi. Taner Yüncüoğlu da kendi albümlerinin dışında birçok belgesel ve film müziklerine imza atmıştı. Aykut Hakan ise albümlerin daha çok müzikal altyapısıyla ilgilenen, beste ve yorumları olan bir sanatçı.
   <br/>
   <br/>
   “Sesler” albümünün herhangi bir cemiyeti ya da cemaati hedef kitle alarak yapılmış bir çalışma olmadığı üzerinde özellikle duran grup üyeleri dinleyici kitlemiz ‘insan’ diyor. Ömer Karaoğlu, “İşlediğimiz temalara bakıldığında bunu anlayabilirsiniz. Referans olarak söylediğimiz kutsal metinler de tüm insanlığı ilgilendiriyor. Ama modernite bunları unutturdu. İnsanın yüreğini incelten temaları tamamen kutsal metinlere yaslamak mümkün değil, insanı esas alan yapılar da var. Bu yönüyle önce Türkiye’yi sonra bütün insanlığı hedefleyen bir çalışma yaptık” diyor.
   <br/>
   <br/>
   Geçmişlerini inkar etmeden istedikleri müzikal noktaya gelişerek ulaşmayı hedefleyen grup, hazırladıkları bu albümün değişim kaygısından yola çıkılarak yapılmadığının altını çiziyor. Ama içinde bir değişimi barındırdığı gerçeğini saklamıyorlar. Ömer Karaoğlu, bu değişimle ilgili olarak şunu söylüyor: “Elbette bir değişim boyutu var. Onu saklayamayız. O da şudur: Temaları biraz daha yaygınlaştırdık. Ayrı ayrı konuştuğumuzda tema bakımından ayrı şeyler söylememiz mümkün. Mesela benim temalarım daha toplumsaldır. Ama ortak çalışmalarımızda projeyi birlikte olgunlaştırdığımız için aynı payda altında bir araya gelindi.”
   <br/>
   <br/>
   Riskli bir albüm
   <br/>
   <br/>
   GrupTAN’ın uzun yıllar müzik camiasının içinde yer alan üyeleri, ortaya çıkan bu albümü Türkiye’ye dinletebilmenin zor olduğunun da farkında. “Ritm olarak insanların alışkın olduğu bir tarz değil. Sokakta insanların hop oturup hop kalkarak söyleyeceği eserler değil bunlar. Düzenlemesiyle, sözüyle bu albümde yeni bir soluk aradık. Bu arayış hem Batı’dan hem de Doğu’dan tınıları içinde barındırıyor. Bu anlamda deneme de denilebilir. Müzik anlamında çıtayı yukarıya çıkararak, içeriği ve estetiği iyi olan bir çalışma yapmak istedik. Güçlü bir ekiple çalıştık. Bilinen satış kaygılarını taşımıyor.” Taner Yüncüoğlu insanların müzik anlayışlarının farklılaştığını, bu değişimin insanların görüş ve düşüncelerini etkilediğini belirtiyor. “Albüm bir hevesin ürünü değil. Bestelerin içinde Türk müziği ile Batı müziğinin karışımı ölçülü bir denge var. Batıdaki senfonik üslupla Türk müziğini bir ölçek miktarında kaynaştırarak yeni bir ürün çıkarttık ortaya.”
   <br/>
   <br/>
   “Sesler” albümü piyasaya henüz dağıtıldı yani meraklılarına ancak ulaştı ama grup üyeleri kendi arkadaş çevrelerini kullanarak kamuoyu araştırması yapmışlar bile. Karaoğlu, “Herkesin kapışacağı bir albüme benzemediği ve çok satmayacağı yönünde eleştiriler aldık. O yönüyle riskli bir deneyim olduğunu da söyleyebilirim” derken Hakan Aykut “gördüğüm kadarıyla biz bu çalışmada belki bilerek belki bilmeyerek bu çok farklı yerlere hitap etmiş olduk. Bu yüzden olumsuz bir tepki almadık “ diyor.
   <br/>
   <br/>
   GrupTAN, herkesin bir şeyler bulabileceklerine inandıkları Sesler’i ideolojik duruşun ötesine taşımak istiyor. “Türkiye’yi silkeleyecek işler yapmak istiyoruz. Yaptığımız işler bu yönüyle biraz orijinal olsun, müziğin hakkını vererek yapalım diye düşünüyoruz. Bu anlamda güçleri bir araya getirelim, enerjileri birleştirelim istedik. Bu çalışma komplekslerden uzak bir çalışma. Yani insanlar ne der kaygısı yok. Bu ürünü ortaya koyan insanların kendi yüreklerini ortaya koyma, gelişme çabasıdır. Kendimizi hiçbir zaman azınlık psikoloji içerisinde hissetmedik.”
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3226&yorum_id=1), [web.archive.org (arşiv bağlantısı)](http://web.archive.org/web/20040109143931/http://www.aksiyon.com.tr:80/detay.php?id=3226&yorum_id=1)
