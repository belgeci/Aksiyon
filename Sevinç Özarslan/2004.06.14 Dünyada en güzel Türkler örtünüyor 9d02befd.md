# Dünyada en güzel Türkler örtünüyor

*Sevinç Özarslan 2004.06.14*

<div>
 <p>
  <font>
   İmaj danışmanı Lauren Solomon, Türkiye'deki başörtülü bayanları çok zevkli buluyor. Solomon'a göre bu zevk, imaj kültüründen kaynaklanıyor.
   <br>
    <br/>
    <br/>
    Uluslararası İmaj Danışmanları Derneği Başkanı Lauren Solomon geçen hafta İstanbul"daydı. Daha önce mayısta yapılacağı duyurulan İmaj Konferansının ekim ayına ertelenmiş olmasına rağmen Türkiye"ye gelerek, hem konferans hazırlıklarının ön görüşmesini gerçekleştirdi hem de imaj danışmanlığı yaptığı firmalarla görüştü.
    <br>
     <br>
      Solomon"dan hangi firmaların imajını düzeltmek için burada olduğunu öğrenemedik. İşin çok başında olduğunu, bir-iki aylık süreçten sonra bunu açıklayabileceğini söylemekle yetindi sadece. Türkiye"yle, dinlerin imajıyla ve başörtüsüyle ilgili söyledikleri gerçekten ilginç ve beklenmedik açıklamalardı.
      <br>
       <br>
        Solomon, iyi bir imaj için ne yapılması gerektiği üzerine tavsiyelerini ve tespitlerini aktarmadan önce, Türkiye"de gözlemlediği bir durumu şöyle aktarıyor: "Türkiye"de dikkatimi çeken bir durum var; başörtülü kadınlarınız gerçekten çok zevkli. Dünyanın birçok ülkesinde başını örten kadınlarla karşılaştım, tanıştım. Ama buradaki baş bağlama ve örtü seçimi kadar zevkli örnekler görmedim. Kadınlarınız kesinlikle örtünme konusunda çok becerikli ve zevkliler. Örtülerinin renk uyumunun yanında bağlama şekilleri de çok estetik. Bu da kendiliğinden oluşmuş bir imaj kültürünün var olduğunu gösteriyor."
        <br>
         <br/>
         Solomon"a göre dinlerin imaja bakışı da aynı noktada buluşuyor, insanlarla aynı bilgiyi paylaşıyor. Sahip olunan tüm farklılıklara rağmen ortak noktaları bulunuyor. Uygulamalarda farklılıkların olmasına rağmen kadınların örtünmesini tüm dinlerin söylediğini belirtiyor. Solomon, "Kimi yerde tüm beden, kimi yerde sadece baş, kimi yerde ise vücudun belli alanı örtülmekte. Kimisi örtü yerine peruk kullanmakta. Bu gösteriyor ki ilahi mesajlarda imaja yönelik çalışmalar var. Çok fazla araştırma imkanım olmadı ama dinlerin sadece kadınlar için değil tüm bireyler için imaja dönük sonuçlar sunduğunu söylemek yanlış olmaz" diyor.
         <br/>
         <br/>
         Solomon, tarihte imajın en az dikkate alındığı dönemde yaşadığımıza da dikkat çekiyor. "Toplumda imaj konusunda bir bilinçlenme var ama bunun genelleştiğini söylemek zor. İmajın önemi halka inmiş değil. Oysa tarihin başlangıcındaki en ilkel kabileler bile görüntülerine çok önem veriyorlardı. Kendi topluluklarının bir parçası olduklarını belirgin hale getirmek için ortak renkleri, giyim ve kuşamları vardı. Üye oldukları grupları kıymetli boyalarla boyanarak, benzer tarzda giyinerek gösteriyorlardı. Sinema filmlerinde gördüğümüz efsanelerde bile topluluklar giyim kuşamlarından ayrılabiliyor. Yüzüklerin Efendisi, Gladyatör, Truva filmleri buna birer örnek. Bu çağın insanı ise böylesine imajlara aldırış etmiyor."
         <br/>
         <br/>
         Araştırmalar gösteriyor ki, imajı kötü olanlar imajı iyi olanlara oranla iş ve özel yaşamında daha başarısız. Lauren Solomon, buna rağmen elbisenin içi boşsa bir imaj danışmanının yapacak fazla bir şeyi olmadığını sözlerine ekliyor. Mevlânâ"nın "Nice insanlar gördüm üzerinde elbise yok, nice elbiseler gördüm içinde insan yok" sözünün imajın özünü oluşturduğuna dair ifadelerimizi de bu anlamda onaylıyor. İmaj danışmanları dış görünümü kolaylıkla halledebilirken, imajın dışa uyumlaştırma süreci ise tamamen bireyin çabasına bağlı olarak gelişiyor. Kişinin bunu gerçekten istemesi ve bu isteğinde ısrarcı olması gerekiyor. Bu isteğin devamı gelirse başarıya ulaşılıyor.
         <br/>
         <br/>
         Herkes imaj danışmanına gidemeyeceğine göre bir kişi kendi başına imajını oluşturabilir mi peki? Solomon, para ödemeden ya da bir imaj danışmanına gitmeden de kişinin kendi imajını yaratabileceğini söylüyor. Tecrübeli satış danışmanlarının ve kendisini çok iyi tanıyan bir arkadaşının yardımıyla mutlaka doğru tespitler yapabiliyorlar. Ama burada dikkat edilmesi gereken en önemli nokta, danışmanlık yapacak kişinin kendi zevklerini kişiye dayatmaması ve onun beden uyumuna en uygun seçenekleri sunması.
         <br/>
         <br/>
         LAUREN SOLOMON"DAN İMAJ TAKTİKLERİ
         <br/>
         <br/>
         İmaj için en basit taktik, kılık ve kıyafette bir renk uyumu oluşturmaktır. İlk karşılaşmalarda da renkler çok önemlidir. Kişiye uyan ya da uymayan renkler vardır. Renkler kişiliğimizi ortaya çıkarmada en etkin araçlardır. Renk seçimini yapmak için saç ve cilt rengimizi de dikkate almamız gerekiyor. Farklı renkteki kıyafetleri yüzümüze tuttuğumuzda hangi rengin yakıştığını kestirebiliriz. Bunun için bir aynadan ve arkadaşlarımızdan yardım almamız gerekir. Bir kıyafetimiz birçok kişi tarafından beğeniliyorsa onun rengi bize en çok yakışandır. Bu rengi aklımızda tutmamız menfaatimizedir.
         <br/>
         <br/>
         İyi bir terzi, iyi bir imaj çalışmasının can alıcı noktasıdır
         <br/>
         <br/>
         Alışverişte sadece renk seçmek yetmiyor tabii ki. Bütün bedeni tam anlamıyla saran elbise bulmak her zaman zordur. Bunun için mutlaka bir terziden yardım almamız gerekiyor. İyi bir terzi, iyi bir imaj çalışmasının can alıcı noktasıdır. Terzimiz vücut ölçülerimize vâkıf olmalı. Elbiselerin kolu, boyu uzun olabilir. Pantolonların paçalarının boyu çok önemlidir.
         <br/>
         <br/>
         Ayakkabılar görünümde çok önem arz eder. Topukları aşınmış olmamalıdır. Parmak uçlarının görünmesi yani ayakkabıların uçlarının açık olması da kötüdür. Küpenin ve saatin detayları ayakkabının detaylarıyla uyum içinde olmalıdır. Bakımlı eller muhatabı olumlu etkiler. Kadınların el bakımının yanında hafif de olsa makyaj yapmaları kendilerine baktıklarını gösterir. Fakat görünümde odak nokta makyaj olmamalıdır. Bu ve benzeri birkaç pratik uygulama söyleyebiliriz. Ama bunlar bir bütün olarak uygulandıklarında imaj çalışması başarıya ulaşır.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3774 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11593), [web.archive.org (arşiv bağlantısı)](http://web.archive.org/web/20051222013639/http://www.aksiyon.com.tr:80/yazdir.php?id=11593)
