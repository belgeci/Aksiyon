# Ayten yine Markiz'de vurulacak

*Sevinç Özarslan Bilinmeyen-tarih*

<div>
 <p>
  <font>
   Bir tarihtir orası. Nice ünlü edebiyatçıyı, siyasetçiyi ağırlamış, ne olaylar görmüş, ne sırlar duymuştur. 40"lı yıllara kadar Lebon, sonra Markiz olan mekan Cumhuriyet bayramında görkemli bir açılışa tanık olacak.
   <br>
    <br>
     ayten"i markiz pastanesinde vurdular / onu ben vurdum
     <br>
      ayten kanlar içinde düştü / yere bense ağlıyordum
      <br>
       <br/>
       aldılar götürdüler beni / bir cinayetin hesabını sordular
       <br/>
       dedim Ayten"i ben vurmadım / onu markiz pastanesinde vurdular.
       <br/>
       <br/>
       Ümit Yaşar Oğuzcan, Ayten"i Markiz"de vurdular derken, vurulanın sevdiği kadın mı yoksa Markiz Pastanesi mi olduğunu söylemek ister, bilinmez. Ama Markiz"in 80"li yılların hemen başından itibaren başlayan sevenlerinden ayrılığı, vurulduğu halde ölüme yenilmeyen bir kahramanın diri kalma çabasına çok benzer. İstiklal Caddesi 362 numarada Osmanlı payitahtının son yüzyılına ve Cumhuriyet"in yarım asrına şahitlik yapan Markiz Pastanesi şimdi yeniden eski günlerin heyecanına dönme telaşı içinde buruk ama gururlu anılarını tazeliyor.
       <br>
        <br>
         Osmanlı"nın en buhranlı döneminde, Kırım Harbi olabildiğince şiddetiyle devam ederken, Naum Tiyatrosu komilerinden Bay Lebon Beyoğlu"nda bir pastane açar. Passage Oriental"daki Cafe Restaurant de Saint Petersburg adıyla açılan pastane İstiklal Caddesi, daha doğrusu o zamanki adıyla Grande Rue de Pera"daki (Cadde-i Kebir) yerine taşındıktan sonra Lebon adını alır. Bay Lebon ömrünün sonlarına doğru pastaneyi aşçısı Kosti"ye devreder, o da damadı Yanna"ya. 1940"ta Lebon karşı köşeye taşınınca muhasebeci Avedis Ohanyan Çakır bu mekanı Markiz adıyla işletmeye başlar. Avedis Çakır, burada yapacağı çikolata ve şekerlemeleri dönemin Paris"te üretilen ünlü "Marquise de Sevigne" çikolataları kalitesinde yapmayı amaçladığından pastanesine Marquıse; "Markiz" adını verir. Bay Lebon"un, tahta kaplı duvarlara Fransa"dan getirip yerleştirdiği Art-Nouveau mevsim panolarına ilaveten kartonpiyer süslemeler ve vitraylar yaptırır.
         <br/>
         <br/>
         Jön Türkler"in ve edebiyatçıların uğrak yeri
         <br/>
         <br/>
         Pastanenin içinde girişin solundaki duvarda bulunan Art Nouveau tarzında yapılmış olan fayans panoların hikayesi ilginçtir. Panolar 1905"te ünlü ressam J. A. Arnoux tarafından yapılmış olan desenler kullanılarak Fransa"da, "Choisy-le-Roi dans Hippolyte Boulanger &amp; Cie."de imal edilir. Dört mevsimi anlatan bu panolardan kışı anlatan pano İstanbul"a nakil sırasında hasar görmüş ve duvardaki yerini hiç alamamıştır. Yaz ise daha sonra sökülerek yeri ayna ile kaplanmıştır. Panoların yerine montajı 1920"li yıllara rastlar. Fayansları imal eden fabrika I. Dünya Savaşı sırasında bombalanmış ve kapanmıştır. Bu gelişme, panoları, Art Nouveau tarzında İstanbul"da bilinen nadir parçalar haline getirir.
         <br/>
         <br/>
         Avedis Çakır, Markiz"i yedi ayda tüm dekorasyonunu kendi elleriyle tamamlayarak tekrar açarken, duvarlara ayna kaplatmış, girişin sağındaki duvar için ise Mazhar Resmor"a iki vitray yaptırmıştır. Ermeni usta Cezerliyan, tavanı alçı dekor ile süslemiş ve kartonpiyerler yapmıştır. Markiz"i Markiz yapan sadece bunlar değildir elbet. Osmanlı"nın çalkantılı döneminde muhaliflere, Cumhuriyet"in yeni oluşan kültür sanat ortamında ise sanatçılara kol kanat gerer Markiz. Jön Türkler"in İstanbul"daki toplantı yeri olan pastane Namık Kemal, Şinasi, Ziya Paşa, Abdülhak Hamit, Mehmet Rauf, Hüseyin Cahit, Tevfik Fikret, Ahmet Haşim, Yakup Kadri gibi isimleri ağırlar uzunca süre. Yeni kurulan Cumhuriyet"le birlikte başkent, Ankara"ya taşınır ama edebiyatın ve sanatın başkenti hâlâ İstanbul"dur. Abidin Dino, Sait Faik, Peyami Safa, Orhan Kemal, Attila İlhan, Salah Birsel, Orhan Veli, Haldun Taner, Mina Urgan gibi ustalar Markiz"in daimi konukları olurlar. Özellikle Haldun Taner"in Markiz"in kapatılmaması için verdiği mücadele sevenleri için unutulmayacak kadar değerlidir. Yerli müdavimleri kadar yabancı konukların da ilgisini çeker Markiz. Van der Goltz Paşa, dönemin ünlü aktrisleri Sarah Bernhardt ve Mounet-Sully ünü dünyaya yayılan, Büyük Larousse"ta adı geçen Markiz"in ürünlerinden tadarlar. Markiz"in öyle bir konuğu da vardır ki, sıcak bir günde gerçekleştirdiği İstanbul gezintisinde Markiz"in dondurmalarıyla serinler ve oturduğu masa ona hürmeten aynı şekilde bırakılır ve korunur. Cumhuriyet"in kurucusu Mustafa Kemal Paşa"dır bu konuk ve "İstiklal" Caddesi"nde hak ettiği gururla yürürken Jön Türkler"in mekanında oturup adeta geçmişle kucaklaşmıştır.
         <br/>
         <br/>
         Bir dönemin tanığı
         <br/>
         <br/>
         Üniversite hocalarının, İstanbul"un yeni kent soylularının, edebiyatçıların ve sanatçıların vazgeçemediği bir mekan haline gelen Markiz, 1850"den 1980"lerin başına kadar önemli bir döneme önce Lebon sonra Markiz adıyla tanıklık etti. Markiz Pastanesi"ne uğramadan Beyoğlu"ndan çıkmayan insanlar bugün biraraya geldiklerinde, belleklerinde uzun bir "Markiz"den anılar dizisi" oluşuveriyor.
         <br/>
         <br/>
         Markiz"in talihsiz olaylar nedeniyle kapanması ise ayrı bir acı olmuş, hem pastane sahibi, hem müdavimleri için. 1970"li yılların başında pastanenin bulunduğu bina satışa çıkarılır ve oto parçası ticareti yapan biri tarafından satın alınır. Binanın yeni sahibi, Markiz"i oto galerisi olarak kullanmak isteğiyle Avedis Çakır aleyhine tahliye davası açar. Ancak, Anıtlar Yüksek Kurulu"nun, 1977"de bu değişikliği onaylaması için açılan davayı reddetmesi üzerine, binanın iç kısmındaki süslemelerle ve hatta mutfağında bulunan fırını ile birlikte korunmasına karar verilir. Yine de alınan karar Markiz"in yedek parça dükkanı olarak kullanılmasını engelleyemez ve mal sahibinin ikinci kez "ıslah yoluyla oto yedek parça yeri" olarak kullanılması için açtığı tahliye davası Markiz"in aleyhine sonuçlanır. Ve hazin son; Markiz kapanır, Avedis Çakır da çok sevdiği işyerini kaybetmenin verdiği üzüntüyle kısa süre sonra vefat eder.
         <br/>
         <br/>
         Markiz"i, 1993 yılında oto parçası işiyle uğraşan sahibinden satın alan Aksoy Şirketler Grubu, o günden bu yana buranın açılması için uğraş veriyor. Anıtlar Yüksek Kurulu"nun 2000 yılında Markiz ve içinde bulunduğu pasaj ile diğer binaların yeni kullanımı için uygun kararı vermesi üzerine çalışmalara başlanmış. Hem Markiz"in hem de yanında bulunan Şark Aynalı Çarşı"nın (Passage Orientale) restorasyonunun büyük bir kısmı tamamlanmış durumda. Mekanı adeta bir müze gibi aynen korunan Markiz"de açılış için, mönüler, peçeteler, masalar, sandalyeler, masa örtüleri, kullanılan sipariş fişleri bile orijinaline uygun olarak hazırlanıyor. Hatta o dönemde Markiz"e şapkasız girilmediği için, pasajın içinde bulunan şapka dükkanı bile yine eski yerinde olacak. Tüm bu çalışmalar Yük. Mim. Dr. Ali Çiçek tarafından gerçekleştiriliyor. Çiçek için Markiz"in özel bir anlamı var. Çünkü, Akademi"ye girdiği yıl genç bir mimar adayı olarak çalıştığı mimarlık bürosunun çalışanları ile 1970"te adım attığı, çay içip, tadını halen damağında hissettiği, pastayı yediği Markiz"i yıllar sonra restore ediyor. Ali Çiçek, Markiz"le bu kez mimar olarak nasıl buluştuğunu şöyle aktarıyor: "Aksoy Grubu"nun Richmond Otel işletmesi, Markiz ve yanındaki Şark Aynalı Çarşı"yı, Butik Otel olarak işletmek için suit otel karakterinde bir planlama yapmamı istedi. Markiz"in olduğu bölüm benim için bir müze görüntüsündeydi, öyle de koruyorum. Yeni yapılacak binanın programını şirket bünyesinde işletmeci ve yatırımcı ile birlikte oluşturduk. 2001 yılında Anıtlar Kurulu"nun yaptığımız tadilat projesini onaylamasıyla inşaata başladık, umarım başarıyla tamamlarız."
         <br/>
         <br/>
         Cumhuriyetin 50. yılı kutlamalarında, pastanesinin vitrinini özel olarak düzenleyen Avedis Çakır"ın anısına 80. yılında da aynı vitrin düzeni oluşturulacak. Markiz, heyecanla tekrar sevenleriyle buluşacağı Cumhuriyet Bayramı"nı bekliyor. Umarız o eski heyecanlar, dostluklar Markiz"de tekrar hayat bulur.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1393 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2517), [web.archive.org (arşiv bağlantısı)](http://web.archive.org/web/20050217132346/http://www.aksiyon.com.tr:80/yazdir.php?id=2517)
