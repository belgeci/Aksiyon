# 'Boyuyoruz, çıkıyoruz'

*Sevinç Özarslan 2003.05.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kimi kimyager, kimi avukat, kimi şirket yöneticisi ama hepsini buluşturan ve iki yıldır devam ettikleri bir sanat kursu. Geçtiğimiz haftalarda seramik çalışmalarını mütevazı bir sergi ile taçlandırdılar ama eserlerini satmak niyetinde de değiller.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060521193815im_/http://www.aksiyon.com.tr/resim/442/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Porselen, ahşap, kumaş boyama, resim, mum yapımı kurslarına gitmek evde canı sıkılıp duran ev hanımlarının yoğun ilgi gösterdiği etkinlikler arasında görülür. Bazen iş stresinden uzaklaşmak, kendine vakit ayırmak isteyen, hafta sonlarını ev işleriyle geçirmek istemeyen çalışan hanımları da bu gruplarda görebiliriz. Genellikle bu tür çalışmaları ekmeğini kazanmak ve hayat gayesini ortaya koymak adına yapan insanlar tarafından böylesi kurslar ve bu kurslara gidenler pek hoş karşılanmaz. Çünkü onlar için sanat hobi olarak yapılamaz. Sadece vakit doldurmak için yapılmış, basitçe oyalanmalar olarak görülür. Öyle ya da değil, farklı meslek kollarında olan kişiler de bir şekilde sanata bulaşarak bir tür rehabilitasyon içine giriyorlar ve bazen de çok iyi ürünler verebiliyorlar.
   <br>
    <br>
     Dolayısıyla bazı durumlarda olayı sadece bir vakit geçirmek olarak görseler de görmeseler de arta kalan zamanı değerlendirenlerin hakkını yememek gerek. Mesela Ayasofya"nın hemen yanındaki Caferağa Medresesi"ne porselen boyama kursuna gelen kursiyerlerin hemen hepsinin bu düşüncede olduğunu, ortaya çıkan çalışmaların da bu düşüncelerini desteklediğini söyleyebiliriz. Boyadıkları porselenler, kendileri için o kadar değerli ki sergiledikleri çalışmalarının satılmaması için ellerinden geleni yapıyorlar. İznik ve Kütahya porselenlerinden yola çıkılarak yapılan çalışmalara zamanla kendilerinin kompozisyonlarını da ekleyerek yüzyıllardır süregelen Türk el sanatlarına bir fırça da kendileri vuruyorlar.
     <br>
      <br/>
      Bugünlerde yolunuz düşer de o taraflara giderseniz bir yıl boyunca çalışan hanımların el emeği göz nuru çalışmalarını görmelisiniz. Bu kursa gelen tüm bayanlar, aralarında beyler bulunduğunu da hemen belirtelim, sadece ev hanımı değiller. Doktor, kimyager, öğretim üyesi, muhasebe müdürü, avukat ve güzel sanatlar öğrencileri de var. Öğrenciler buraya okullarında öğrendikleri teorik bilgileri pratikte uygulamak için devam ediyorlar. Kültür Bakanlığı Korosu"nda yer alan Hakan Bey ise diğer birçok hemcinsinin "light"lık olarak gördüğü bu tür faaliyetlerde bulunmaktan zevk alıyor. El emeği göz nuru çalışmalarının kadınlara mahsus olmadığını, erkeklerin de en az onlar kadar güzel el işçiliği yapabileceğini ispatladığı için seviniyor. Kursun hocası Nilgün Öztürk ise TRT"de hemşire olarak çalıştıktan sonra emekli olmuş. Yaklaşık on yıldır da bu işlerle uğraşıyor. Nilgün Öztürk ev hanımlarının meslek edinmek için, çalışanların da kendilerine ait vakitleri çoğaltmak için bu kursları tercih ettiğini söylüyor. Ama amaçları eski Türk el sanatlarını yaşatmak ve yeni yüzyılın getirdikleriyle bu sanatlara katkıda bulunmak. Öztürk, "Sanat herkesi aynı paydada buluşturan bir etken. Bu düşünce etrafında burada öğrencilerimle birlikte olmak hem beni hem de onları mutlu ediyor. Mekanımız da konumuza uygun olunca ortaya güzel işler çıkartıyoruz" diyor.
      <br/>
      <br/>
      Öğrencilerden biri de İstanbul Tıp Fakültesi"nde öğretim üyesi olan Cahide Gökkuşu. Final döneminin başladığı bugünlerde Gökkuşu"nun öğrencilerinin notları arasında, seramik boyamayla ilgili notlar görmek pek şaşırtıcı olmayabilir. Çünkü o, öğrencilerine bir yandan biyokimya eğitimi verirken diğer yandan da seramik boyamanın katkılarını anlatmaktan kendini alıkoyamıyor. Gökkuşu, Osmanlıların üç-dört tane kök boyasıyla muhteşem sanat ürünlerini nasıl ortaya çıkardıklarını hayranlıkla izleyen ve bu yönde kendini geliştirmek için uğraşan biri. Türk el sanatlarının Osmanlılarla birlikte muhteşem örnekler verdiğine, sanat ve estetik anlayışı olarak zirveye çıkılan bu dönemin daha iyi incelenmesi gerektiğine inanıyor.
      <br/>
      <br/>
      Roche"ta pazarlama uzmanı olarak çalışan ve aynı zamanda kimyager olan Ezgi Aygüder ise bir hafta sonra evlenecek olmasına rağmen, düğün telaşıyla oradan oraya koşturacağına cumartesi gününü burada geçirmeyi tercih ediyor. Bir tekstil firmasında muhasebe müdürü olarak çalışan Sibel Kütahneci de hesabı kitabı bir yana bırakıp, eline fırçasını aldığında günün tüm yorgunluğunu unuttuğunu söylüyor. Gün boyunca yoğun iş temposunun ardından yapılan bu tür çalışmaların hem dinlendirdiğini hem de yeni günün yoğun temposuna kendisini hazırladığını söylerken tüm işverenlere çalışanlarını bu tür faaliyetlere yönlendirmesi çağrısında bulunuyor. "Yaratıcı bir çömlek ustasıdır ve biz insanlar onun kiliyiz. Onun tornası sürekli döner ve bizleri istediği gibi şekillendirir. Kimimizi testi, kimimizi çömlek, kimimizi saksı, kimimizi lamba şeklinde yaratır. Bazılarımız su, bazılarımız şarap, bazılarımız süt veya bal, bazılarımızsa ışık taşırlar" diyen Nikos Kazancakis bizim insanımızın çömleklere yüreğiyle nakşettiği çizgileri görseydi ne söylerdi bilemeyiz ama bu naif desenler peşinde koştuğu varoluş sırrına muhakkak bir haz katardı. Kim bilebilir...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2602), [web.archive.org (arşiv bağlantısı)](http://web.archive.org/web/20060521193815/http://www.aksiyon.com.tr:80/detay.php?id=2602)
