# Diriliş çağrısına kulak verin

*Ali Demirel 2007.07.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Diriliş Çağrısı, hayatını dirilişe adayan yazarın düşmanlıkları maziye gömmeye, çözümü kavgada değil hoşgörü ve uzlaşmada arayan ellere, birbirini kucaklamaya hazırlanmış bir anlayışa yürüme çağrısı...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065445im_/http://www.aksiyon.com.tr/resim/659/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fethullah Gülen, Kırık Testi serisinin altıncı halkası, ‘Diriliş Çağrısı’yla bütün dünya insanlarına bir çağrıda bulunuyor. Hemen şunu ifade edelim ki, onun bu çağrısı asla bir kesime veya bir sisteme karşı ayaklanma değil, başta nefis olmak üzere şeytana, şeytani mülahazalara ve insanlar arasında oluşabilecek fitnelere karşı bir başkaldırış çağrısıdır.
   <br>
    <br>
     Nitekim o, bir sohbetinde dirilişle ne kastettiğini şöyle dile getiriyordu: “Nazarlarını ahirete çevirmiş, hizmet diyarı olan bu dünyadan terhisini alıp sevgililer diyarına gitmeyi bekleyen bir insan olarak bütün samimiyetimle söylüyorum ki; insanımızın dirilmesi ve milletimizin ihyası derken, bazılarının müslümanlara yakıştırdığı ‘dine dayalı devlet kurma arzusu’, parti ve hizipçilik gibi milleti birbirine düşüren bütün unsurlardan uzak, maddî-mânevî, dünyevî-uhrevî garazlardan sıyrılmış bir duyguyu ifade etmeye çalışıyor ve bu necip milletin layık olduğu konuma yükselmesini kastediyorum.. milletçe çöküntü ve çözülmelerimizin gerçek sebep ve sâikleri sayılan ihtiras, tembellik, şöhret arzusu, makam sevgisi, bencillik ve dünyaperestlik gibi his ve duyguları atıp, manevi hayatın özü ve hakikati olan istiğna, cesaret, mahviyet, diğergamlık, rûhânîlik, rabbânilik ruhu ve hak duygusuyla bir kere daha fert fert fazilet abideleri haline gelmemizi kastediyorum…”  (Kırık Testi, 287)
     <br/>
     <br/>
     <br/>
     O, HEP UZLAŞMA DEDİ
     <br/>
     <br/>
     İşte o, bu uğurda böylesi bir diriliş için yıllardır uğraştı, didindi. İnsanları başta kendi nefsiyle sonra da hemcinsleriyle barışa, sevgiye, hoşgörüye davet etti. Kitabın önsözünde Osman Şimşek’in de dile getirdiği gibi onun diriliş çağrısı, sevgi ve diyalog yolunda düşmanlıkları maziye gömme, her problemin çözümünü hoşgörüde, uzlaşmada görme ve tokalaşmak için açılmış ellerle, sarılmaya hazırlanmış kollarla barış çizgisine yürüme çağrısıdır.
     <br/>
     <br/>
     Bağnazlık ve hoşgörüsüzlükten ötürü bizler, yıllarca kendi duygu ve düşüncelerimizi ortaya koyup muhtaç gönüllere ulaştırma imkânı bulamadık. Arada çok büyük uçurumlar vardı; bir kesim diğer kesime yobaz, gerici, teokratik düzen yanlısı, fundemantalist; diğer kesim de onlara küfür yobazı, dinsiz-imansız, kafir.. diyor, karalıyordu. Bu şekildeki karşılıklı saldırılar yıllarca devam edip durdu. Bu anlayışın ne kadar yanlış olduğunu acı tecrübelerle çok sonraları anlamaya başladık. Haddizatında küfre, küfrün çirkinliğine ve bunların yol açacağı  şeylere karşı, vicdanlarda mutlaka bir tavır olmalıydı; ancak bu tavır, amacından sapıp insanları birer zebani haline getirmemeli, onları melekler gibi kucaklayarak cennete götürmeliydi...
     <br/>
     <br/>
     <br/>
     GÜNCEL VE İLGİ ÇEKİCİ KONULAR
     <br/>
     <br/>
     Günümüzde, Allah’ın yardım ve keremiyle insanımız, ülke çapında diyalog ve hoşgörü esintileriyle toparlanıp, yeniden bir diriliş sürecine girmiştir. Onun samimi ifadelerle ortaya koyduğu bu hoşgörü ve diyalog düşüncesi, kısa zaman içinde çok büyük mesafeler katederek, geniş çevreler tarafından hüsn-ü kabul gördü. Zira, yıllardır ayrılık ve bölünme endişeleriyle canı dudağına gelmiş kitleler, uzun süredir böyle bir ses ve soluğa muhtaçtı. Türkiye’de hüsn-ü kabul gören, kamuoyunun evet dediği bu hoşgörü ve diyalog sesi, Kanada’dan Güney Amerika’ya, Britanya Adaları’ndan Afrika’nın derinliklerine, oradan Asya steplerine kadar dünyanın dört bir bucağında, -marjinal bir kesim müstesna- saygıyla karşılanıyor.
     <br/>
     <br/>
     Fethullah Gülen, yeni kitabıyla bu diriliş çağrısını yineliyor. Gazeteciler ve Yazarlar Vakfı Yayınları arasında çıkan kitap, Gülen’in kendisine sorulan sorulara cevap sadedinde dile getirdiği dinî, sosyal ve kültürel meseleler hakkındaki tahlillerinden oluşuyor. Gülen’in 2006 senesinin Ocak ve Temmuz ayları arasında yaptığı sohbetlerden derlenen eserde, kendisinin siyasete bakışından internet hakkındaki görüşlerine, Orgeneral İlhami Erdil davasından İslam’da işçi haklarına, fişleme, irtica, terörden devlet adamlarına ve toplum önderlerine atılan iftiralara kadar birçok güncel ve ilgi çekici konudaki önemli tespitlerine de yer veriliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27964), [web.archive.org (arşiv bağlantısı)](http://web.archive.org/web/20071126065445/http://www.aksiyon.com.tr:80/detay.php?id=27964)
