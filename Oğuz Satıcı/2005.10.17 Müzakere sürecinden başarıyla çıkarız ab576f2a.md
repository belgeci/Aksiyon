# Müzakere sürecinden başarıyla çıkarız

*Oğuz Satıcı 2005.10.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070804130501im_/http://www.aksiyon.com.tr/images/yazar_.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İhracatçılar olarak, Türkiye'nin bu süreçten de başarıyla çıkacağı konusunda hiçbir şüphemiz yok. Çünkü; Türkiye, AB'nin teknik ve mali yardımları olmadan, Gümrük Birliği ile birlikte sektörlerini küresel standartlarda rekabete açarak, pek çok alanda AB müktesebatına uyum sağlayarak önemli ölçüde tecrübe kazanmıştır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Ekim ayı Türkiye'nin Avrupa Birliği üyeliği yolunda tarihî bir güne, üyelik müzakerelerinin açılmasına şahitlik etmiştir. Bu çerçevede Avrupa Birliği sürecine ve ihracat rakamlarımızın seyrine ilişkin düşüncelerimi paylaşmak istiyorum.
    <br>
     <br>
      17 Aralık'ta Türkiye ile Avrupa Birliği arasında üyelik müzakerelerinin başlamasına ilişkin olarak alınan tarihî karardan 3 Ekim'e uzanan süreçte  Avrupa Birliği ve Türkiye ilişkileri ile bu ilişkilerin geleceği başta Türkiye ve Avrupa olmak üzere dünyanın pek çok yerinde değişik platformlarda,  psikolojik, sosyolojik, tarihsel, hukuki, diplomatik, ekonomik ve siyasi olmak üzere tüm açılardan tartışıldı,  incelendi ve değerlendirildi. 17 Aralık'tan 3 Ekim'e giden yolda rüzgar Türkiye için hep ters yönden esti.
      <br/>
      <br/>
      “AB'ye neler olacak?" diye sorduk
      <br/>
      <br/>
      Ancak ters rüzgara rağmen, 17 Aralık tarihinde alınmış Konsey Kararı'nın bozulamayacağı ve Avrupalı liderlerin verdikleri sözü tutmayarak Avrupa'nın mevcut krizlerine yeni bir kriz ekleme lüksüne sahip olmadıklarını da biliyorduk. Türkiye  müzakerelere başlamak için tüm koşulları yerine getirdiğine ve müzakerelerin açılması için hiçbir hukuki engel  kalmadığına, dahası  Türkiye ile üyelik müzakerelerinin açılmaması halinde Avrupa Birliği'nin halihazırda oldukça sarsılmış olan güvenilirliği onarılmaz bir darbe alacağına göre Üyelik Müzakerelerinin başlaması gerekiyordu ve nihayet 3 Ekim tarihinde  müzakerelerin başlamasına yönelik karar alındı. Biz bu kararı, hem Türkiye  hem de Avrupa Birliği  için son derece olumlu, ortak  geleceğe doğru atılmış  bir adım olarak değerlendiriyoruz.
      <br/>
      <br/>
      Türkiye İhracatçılar Meclisi (TİM) olarak, biz müzakerelerin başlamama ihtimali gibi bir kaygı taşımadık. Herkes son gün görüşmeler  tıkanma noktasına geldiğinde sükunetini kaybetmeye, "AB olmazsa Türkiye ne olacak?" sorusunu sormaya başladı. Biz ise " Türkiye'ye hayır diyen bir AB'ye neler olacak?" diye sorduk kendi kendimize. Çünkü Avrupa Birliği'nin mevcut sorunları içinde Türkiye'nin gücünü ve potansiyelini göz ardı edebilme lüksü yoktu. Türkiye'nin üyeliği, Avrupa Birliği  için tarihî bir fırsattır.
      <br/>
      <br/>
      Bu anlamda, Avrupa'nın varoluş felsefesinin tartışıldığı bir krizden geçtiği böyle bir dönemde Türkiye'nin üyelik müzakerelerine başlamasını fırsat olarak görebilenler ancak büyük bir vizyona sahip siyasetçiler ve liderlerdir. Ortak uluslararası çıkarlarımızı korumak ve bölgeye istikrarı taşıyabilmek için vizyonumuzun  da büyük olması gerekmektedir.
      <br/>
      <br/>
      Türkiye'nin genç, dinamik nüfusu ve çağlar boyunca kültürlere ev sahipliği yapmış coğrafyası Avrupa’nın ve Avrupa ekonomisin yeni ateşleyicisi olmaya adaydır. Bunu görmek Avrupa'da hâkim trendleri ve konjonktürü doğru tahlil ettiğimizde zor değildir. Türkiye doğru paradigmalar ve davranış biçimleriyle Avrupa'da yeni bir akıl çağı başlatacaktır.
      <br/>
      <br/>
      Hiç şüphesiz önümüzde uzun bir yol uzanmaktadır. Yaklaşık 35 ayrı başlık altında düzenlenmiş Avrupa Birliği müktesebatının Türkiye tarafından hangi takvim çerçevesinde uyumlaştırılacağına karar verilecek olan Üyelik  Müzakereleri  kolay bir süreç değildir. Avrupa Birliği ile müzakerelere oturmak, çelik gibi sinir sistemi gerektiriyor.
      <br/>
      <br/>
      Müzakere sürecimizin çerçeve hatlarını ve kurallarını belirleyen Müzakere Çerçeve Belgesi'ne baktığımızda ise, Belge'nin  genel yapısı itibariyle Türkiye'nin asgari beklentilerini karşılayacak niteliğe sahip olduğunu görüyoruz. Ancak diğer aday ülkelerin müzakere çerçeve belgelerinde yeri olmayan Avrupa Birliği'nin hazmetme kapasitesinin Türkiye'nin AB üyeliğinin bir önkoşulu haline getirilmesi, Türkiye müzakereler süresince gereken tüm koşulları yerine getirse dahi, üyelik tarihi geldiğinde Avrupa Birliği'nin  Türkiye'yi hazmetme kapasitenin yetersiz olduğu düşünülürse Türkiye'nin  tam üye olamayacağı anlamına geliyor.
      <br/>
      <br/>
      Bu şartın Türkiye'ye getirilmesiyle tüm aday ülkelerin eşit şartlarda üye olmasına  ilişkin temel bir ilkenin ihlal edildiği müzakere sürecimiz boyunca göz önünde bulundurmamız, hatırımızdan çıkarmamamız  gereken bir diğer gerçek. Yine bu şarta benzer şekilde, Kişilerin Serbest Dolaşımı, Yapısal Politikalar veya Tarım gibi alanlarda AB'nin Türkiye için daimi koruma tedbirleri koyma hakkına sahip olacağına yönelik ifadelerin Müzakere Çerçeve Belgesi'nde yer bulması bizim açımızdan hoş bir durum değil. Tek Pazar,  dört temel serbesti üzerine kurulduğuna ve bu dört temel serbestiden birinin kişilerin serbest dolaşımı olduğuna göre, AB'nin Kişilerin Serbest Dolaşımını Türkiye için daimi olarak kısıtlaması Tek Pazar ruhuna ve pratiğine tamamen aykırı bir durum teşkil edecektir.
      <br/>
      <br/>
      Ancak, Müzakere Çerçeve Belgesi'nde bulunan bu olumsuz ifadeler, Avrupa Birliği ve Avrupa halkının Türkiye hakkındaki endişeleri ve önyargılarından kaynaklanıyor. Bu anlamda, müzakere süreci, Türkiye'nin  bu endişeleri ve önyargıları ortadan kaldırması için gerçek bir fırsat olarak da değerlendirilmelidir.
      <br/>
      <br/>
      İhracatçılar olarak, Türkiye'nin bu süreçten de başarıyla çıkacağı konusunda hiçbir şüphemiz yok. Çünkü, Türkiye Gümrük Birliği ile birlikte  sektörlerini küresel standartlarda rekabete açarak ve pek çok alanda Avrupa Birliği müktesebatına uyum sağlayarak , hem de bu başarıyı AB'nin teknik ve mali yardımları olmadan gerçekleştirerek önemli ölçüde tecrübe kazanmıştır.
      <br/>
      <br/>
      Bugün itibariyle AB dış ticaretimizde çok önemli bir yere sahiptir. 2004 yılında Türkiye'nin ihracatı içerisinde en büyük pay % 54,6 ile AB ülkelerinindir. En çok ihracat gerçekleştirdiğimiz beş ülkeden ABD hariç dördü de AB üyesidir.
      <br/>
      <br/>
      İhracatçılarımızın dış pazarlarda ve özellikle Avrupa tek pazarında göstermiş olduğu bu başarı, önümüzdeki dönemde artarak devam edecektir. Küresel pazarlarda edinmiş olduğumuz esneklik ve tecrübe sayesinde, müzakere sürecinde ve sonrasında pek çok sektörümüz ve  ürünümüzün Avrupa pazarında ön plana çıkacağına kuşku yoktur.
      <br/>
      <br/>
      Gelelim ihracat rakamlarımıza... Üretim ancak yatırımla mümkündür. Yerli olsun, yabancı olsun yatırım ve üretim neticesinde istihdam artışı sağlanır. Yatırım yapılması için de kar beklentisi önemli rol oynamaktadır. Ancak bu şekilde Türkiye büyümeye devam edecek, tüm Türkiye'nin yaşam seviyesi yükselecektir. Daha iyi bir hayat sadece ve sadece kazanmakla ve bu kazancı kara dönüştürmekle mümkün olabilecektir.
      <br/>
      <br/>
      Üretici olmak zor, faizcilik kolay
      <br/>
      <br/>
      Ancak Türkiye'de üretici ihracatçı olmak oldukça zor ama ithalatçı ve faizci olmak çok kolay görünmektedir. Çünkü bu alanlar herhangi bir üretim maliyetlerine katlanmadan yüksek sermaye ile ciddi kâr edilen alanlardır. Türkiye'de üretimi baskı altına alan dış borcun azaltılması üretilen malın dış piyasalara satılarak ülkemize döviz girmesi ile mümkündür. Bunun da yolu nettir: İhracat!
      <br/>
      <br/>
      Türkiye son beş yılda ihracatta çok ciddi bir atılım yapmıştır. 2002’de ayda üç milyar dolar, 2003'te 4, 2004'te 5, 2005’te ise 6 milyar dolarlık aylık ihracat rakamı Türk ihracatının kat ettiği mesafeyi göstermesi bakımından oldukça önemlidir.
      <br/>
      <br/>
      Bir kere şu tespiti çok doğru yapmamız gerekiyor. Türkiye'nin ihracat artışı ihracatçının kârının, kazancının iyi olduğu anlamına gelmemektedir. İhracat devam edebilsin, Türk ihracat sektörü pazar kaybı yaşamasın diye ihracatçı kendi kaynaklarından, kendi varlıklarından fedakârlıklarda bulunmakta; aşırı değerli YTL'ye, başta enerji olmak üzere yüksek girdi maliyetlerine rağmen üretim ve ihracatını devam ettirmektedir. Ama bu fedakârlığın da belli bir sınırı var. Son 4 yıldır Türk ihracatçısı bu anlamda her şeyini seferber etmiş durumdadır. Bu kârsız ve sıkıntılı ortamda daha ne kadar mücadele edebileceğini kestirmek de oldukça güç.
      <br/>
      <br/>
      İthalattaki hızla yükselen artış trendi, 2005 yılı Ağustos ayında 4,8 milyar dolar, ve toplamda 8 ayda 28,5 milyar dolarlık dış ticaret açığına neden olmuştur. İhracatın ithalatı karşılama oranı ise gittikçe düşmektedir. Dış ticaret açığının başlıca nedeni, aşırı değerli Yeni Türk Lirası ve üretimin önündeki zorluklar nedeniyle yurtdışında daha da ucuzlayan hammadde ve tüketim mallarının Türkiye'ye gelmesidir. Bu ithalat sadece hammadde değil, enerji, istihdam ve finansman ithalatını da içermektedir. Dış ticaret açığının yüksek olması Türkiye'nin kaynaklarının yurtdışına çıkması anlamına gelmektedir.
      <br/>
      <br/>
      Büyümenin sürekliliğinin sağlanması için Türkiye'nin önündeki en güçlü seçenek üretim ve ihracattır. Bunu herkesin böyle bilmesi gerekmektedir. Dış ticaret açığı nasılsa finanse olur düşüncesi ve bakış açısı ise pratikte bir fayda getirmemektedir.
      <br/>
      <br/>
      Son üç aylık dönemde, aşırı değerli YTL, ABD’de meydana gelen kasırga ve spekülatörlerin davranışları gibi nedenler uluslararası petrol fiyatlarındaki dalgalanmanın artırdığı girdi maliyetleri gibi faktörler dolayısı ile ihracatçıların sıkıntısı bir kat daha artmıştır. İhracat rakamlarındaki göreli artışlar işlerin iyiye gittiği anlamına gelmemektedir. Mevcut döviz kurları ve yüksek reel faizin de etkisiyle yatırımlarda bir yavaşlama zaten beklenen bir gelişmeydi. Şimdi kendini daha da hissettirmektedir. Bu yavaşlama ise büyümeye, ihracata ve istihdam oranlarına negatif olarak yansımaktadır.
      <br/>
      <br/>
      İhracat rakamlarının imalat sanayi endeksi ve büyümeyle örtüşmesi dikkatle takip edilmesi gereken bir başka olgudur. Üretim ve ihracat birlikte ele alınarak gerek hükümetimizin gerekse özel sektörümüzün buna uygun politikalar geliştirmesi bir zorunluluktur. Ekonomik büyümenin ve istikrarın teminatı olan üretim ve ihracat yüksek faizin altında ezdirilmemelidir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22685), [web.archive.org (arşiv bağlantısı)](http://web.archive.org/web/20070804130501/http://www.aksiyon.com.tr:80/detay.php?id=22685)
