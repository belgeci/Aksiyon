# 2010’un yıldızları kenarda

*Servet Yanatma 2005.02.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Basketbol Milli Takımı’nda geleceğin yıldızı gözüyle bakılan sporcular, ligde oynadıkları maçlarda genelde kenarda oturdu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060524183520im_/http://www.aksiyon.com.tr/resim/531/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tanjeviç'in, 2010'da Türkiye’de yapılacak Dünya Basketbol Şampiyonası için hazırladığı gençlerden Cenk Akyol, Barış Ermiş ve Fatih Solak kendi takımlarında daha az oynama fırsatı buldu.
   <br>
    <br>
     Son yıllarda büyük çıkış yakalayan Türk basketbolu 2010 yılına hazırlanıyor. Ev sahipliğini Türkiye’nin yapacağı Dünya Şampiyonası, 12 Dev Adam konseptiyle 2001’de Avrupa ikinciliğini kazanan A Milli Takım’ın geleceği açısından büyük önem arz ediyor. Zaten, Basketbol Federasyonu da 2010’a ne kadar ehemmiyet verdiğini Milli Takım’ın başına Avrupa’nın sayılı koçlarından Bogdan Tanjeviç’i getirerek gösterdi.
     <br>
      <br/>
      Kolları sıvayan Sırp asıllı İtalyan koç, 2004 yazını iyi değerlendirmek amacıyla Türk basketbolunun gelecek vaat eden gençlerini kampa aldı ve hazırlık maçlarında onları tanımaya çalıştı. Tanjeviç, bu maçlarda özellikle genç oyunculara şans verdi. Doğrusu onlar da sergiledikleri oyunla göz doldurdu. 2004 Atina Olimpiyatları’na hazırlanan ABD Milli Takımı ile İstanbul’da yapılan iki özel maç ise Türk basketbolunun iyi yolda olduğunu gözler önüne serdi. Tanjeviç, hazırlık maçlarında ön plana çıkan Efes Pilsen’den Cenk Akyol ve Barış Ermiş’le Ülkerspor’dan Fatih Solak ve Partizan’da oynayan Semih Erden’e yatırım yaptığını, 2005 Avrupa Basketbol Şampiyonası grup eleme maçlarında bu oyunculara daha fazla oynama fırsatı vererek gösterdi.
      <br/>
      <br/>
      Peki bütün bunlar yeterli mi? Elbette değil. Milli Takım’da daha fazla oynama fırsatı bulan gençlerin, lig maçlarında da forma giymesi ve kendilerini geliştirmesi lazım. Ancak, ligin ilk yarısında, istikbal vaat eden gençlerin genelde maçı kenardan seyrettiği ortaya çıktı. Aslında, bu tür bir endişe lig başlamadan önce Milli Takım’ın teknik heyetine hakimdi. Gerek Tanjeviç gerekse Milli Takımlar Menajeri Doğan Hakyemez, kulüplerin kadrolarında ağırlıklı olarak yabancı oyunculara yer vereceğine inandıklarından birtakım uyarılar yaptılar.
      <br/>
      <br/>
      Balkan Spor Gazetecileri Birliği Kongresi’nde konuşan Tanjeviç, Milli Takıma aldığı gençlerin hepsinin yetenekli olduğunu vurgulayarak, “Kulüpler genç oyunculara şans vermeli.” dedi. Genç oyuncuların şans bulmaları durumunda başarılı olacaklarını söyleyen Tanjeviç’e göre Türkiye’de mükemmel bir nesil yetişiyor. 1986-87 doğumlu oyuncular gelecekte yıldız olmaya aday. Genç oyuncular şu anda her takımda oynayabilecek fiziksel ve teknik kapasiteye sahip. Menajer Hakyemez de Tanjeviç’i destekleyerek, “Geleceğe yatırım yapan Tanjeviç, şu ana kadar beklediği her şeyi elde etti. Ama bu oyuncuların ligde yeterince forma giyememesinden korkuyor. Çünkü o zaman başa dönülecek. Bu nedenle yöneticilere ve antrenörlerimize önemli bir görev düşüyor. Bu çocukları oynatsınlar.” dedi.
      <br/>
      <br/>
      Ancak, bunların temenniden öteye geçmediği Basketbol Ligi’nin ilk yarı istatistiklerinde ortaya çıktı. Örneğin, Tanjeviç’in “Alt yapısı en gelişmiş oyuncum.” dediği Cenk Akyol, ilk devrede oynanan 13 maçtan sadece dördünde forma giyebildi. Sakatlık problemi de yaşayan Cenk, bu maçlarda ortalama 14,25 dakika sahada kalarak ortalama 7 sayı 1,5 ribaund, 2 asist ve 1,7 top çalma ile oynadı. Oysa 1987 doğumlu Cenk, Milli Takımın yaptığı 9 maçın 7’sinde, hem de oyunun kopmadığı önemli anlarda sahada kalmıştı.
      <br/>
      <br/>
      Aynı durum Ülkerspor’un oyuncusu Fatih Solak için de geçerli. Geçen yıla oranla bu sezon daha fazla şans bulsa da Fatih, ligin ilk devresinde ortalama 12,49 dakika oyunda kaldı. 3,9 sayı, 3,6 ribaund ve 1,9 blok ortalaması yakaladı. Fatih Solak bazı maçlarda önemli anlarda oynama fırsatı bulsa da birçok karşılaşmada son anlarda oyuna dahil edildi. Önemli dakika aldığı maçlarda da Ülker koçu Ergin Ataman’ın çok fazla güvendiği Litvanyalı pivot Eurelijus Zukauskas’ı “dinlendirmek” amacıyla sahaya sürüldü.
      <br/>
      <br/>
      Milli Takımda soğukkanlılığı ve kendine güveniyle beğenilen Barış Ermiş  de Efes Pilsen’de ilk devrede neredeyse hiç fırsat bulamadı. Barış Ermiş, sakatlık problemi olmamasına rağmen 13 maçın sadece 3’ünde forma giyebildi. Genç oyun kurucu 3 maçta ortalama 7,2 dakika sahada kalarak 3,3 sayı ile oynadı. Barış Milli Takımda ise 7 maçta oynama fırsatı bulmuş; ortalama 13,2 dakika sahada kalarak 4,3 sayı ve 1,5 asist ortalaması yakalamıştı.
      <br/>
      <br/>
      Efes Pilsen’in devşirme oyuncularından Valentin Pastal, Milli Takımın 9 maçından 7’sinde forma giyerken, ligde ise 13 maçın 7’sinde forma şansı buldu. Büyük bir yıldız olması beklenmeyen ancak iyi ve yararlı bir oyuncu olacağı belirtilen Pastal, genç ve yıldız milli takımlarda başarıyla forma giymişti. Milli Takımın geçen yaz oynadığı maçlarda çok fazla forma şansı bulamayan; ancak Tanjeviç’in hazırlık kamplarında denediği ve daha önce Milli Takım’ın çeşitli kademelerinde etkili bir performans ortaya koyan Erkan Veyseloğlu da sönük bir devre geçirdi. Geçen sezon kiralık olarak forma giydiği Fenerbahçe’de başarılı maçlar çıkaran Erkan, sezona asıl takımı Efes Pilsen’de başladı. Erkan forma şansı bulamayınca Beşiktaş’a geçti; ama yine de istediği kadar süre bulamadı.
      <br/>
      <br/>
      Sabırsızlık ve anlık başarı
      <br/>
      <br/>
      Peki, lig takımları neden gençlere daha fazla şans tanımıyor? Şüphesiz, bu soruya farklı cevaplar verilebilir. Belirleyici olan ise takımların saha başarılarına öncelik vermesi. Gerek yönetimlerin gerekse koçların başarısı, gençlere ne kadar önem verdikleri ya da hangi oyuncuları basketbola kazandırdıklarıyla ölçülmüyor. Aksine, sahadaki başarılar ön plana çıkıyor. Doğan Hakyemez de bu noktaya temas ederek, “Kulüp yöneticileri için galibiyet çok önemli. Koçlara, yenilme ve şampiyonluğu kaçırma diyorlar. Antrenörler de bu sebeple daha deneyimli oyuncuları sahaya sürüyor.” diye konuşuyor.
      <br/>
      <br/>
      “Bu durumda genç oyuncular şans bulamıyorsa, hangi oyuncular sahada süre alıyor?” sorusu akla geliyor. İşin doğrusu Türkiye liglerinde süre alan oyuncuların çoğu “sıradan” denebilecek yabancılar. Son yıllarda basketbole yapılan yatırımların azalması kaliteli yabancı oyuncuların gelmesini engelliyor. 5-6 yıl önce Türk takımlarında oynayan David Rivers, Rassahd Girifird, Slaven Rimaç, Damir Mulaomeroviç, Vlado Scepanovic, Predrag Drobnjak gibi yıldız oyuncuların yerinde şimdi yeller esiyor.
      <br/>
      <br/>
      3+1 yabancı kuralı Türk oyuncuların önünü tıkıyor
      <br/>
      <br/>
      Yabancılar konusundaki ciddi bir sıkıntı da takımların kadroda bulundurmalarına ve maçlarda sahaya sürmelerine izin verilen yabancı oyuncu sayısında. Mevcut uygulamalara göre takımlar maç kadrolarında dört yabancıya yer verebiliyor. Bu oyunculardan üçü ise aynı anda sahada yer alabiliyor. Bu durumda yaşanabilecek faul problemi dışında takımlar çoğunlukla sahada aynı anda üç yabancı oynatıyor. Sahada beş kişinin forma giydiği düşünüldüğünde bir takımda toplam sürenin ortalama yarısını yabancılar alıyor. Bir oyuncunun yetişmesi ve takımda direkt oynaması zorlu bir süreçtir ve büyük emek istiyor. Takımlar ve koçlar ise bu süreci yaşamak yerine hazır oyuncu konumundaki yabancı oyunculara rağbet gösteriyor.
      <br/>
      <br/>
      Ayrıca, Efes Pilsen ve Ülkerspor gibi basketbole büyük yatırım yapan kulüplerin henüz olgunlaşmayan genç oyuncuları kadrolarına alması, ancak bunlara yeteri kadar şans vermemesi de istikbal vaat eden oyuncuların tam olarak yetişmesini engelliyor. Büyük takımlarda beklenen patlamayı yapamayan gençler, daha sonra “bekleneni veremediği” gerekçesiyle başka takımlara gönderiliyor. Bu oyuncular, yeni takımlarında süre alsalar da “gelişme süreci” büyük oranda sekteye uğradığından yıldız oyuncu haline gelemiyorlar.
      <br/>
      <br/>
      İzmir’den önce Efes Pilsen’e gelen Arda Vekiloğlu bu konuda verilebilecek en iyi örnek. 12 Dev Adam’ın Avrupa ikincisi olduğu dönemde tecrübeli yıldız oyuncuların fazlalılığı nedeniyle kadroya giremeyen Arda, kendisinden çok şey beklenen bir basketbolcuydu. Ancak, olmadı. Efes Pilsen, Galatasaray, Ülkerspor derken bugün milli takımdan çok uzakta. Oysa daha tecrübeli ve yetişmiş olarak Efes Pilsen’e gelseydi, belki de bugün milli takımın önemli bir yıldızı olacaktı.
      <br/>
      <br/>
      Muratcan Güler ve Orhan Güler de Ülkerspor’da kaybolanlardan... Aynı durum şimdi de yaşanıyor. Barış Ermiş’in Efes Pilsen’de forma giymesi şu aşamada çok zor. Barış diğer takımlarda ise takımının yükünü çeken önemli bir oyuncu olabilecek kabiliyette. Gelişme aşamasındaki kabiliyetli gençlerin mutlaka oynayabilecekleri takımların kadrolarında yer almaları gerekiyor.
      <br/>
      <br/>
      Normal sezonda genç oyuncuların süre alabilmeleri aslında çok daha rahat. Koçlar, şampiyonun belirleneceği eleme maçlarından önceki süreçte bu oyunculara şans verebilir. Örneğin, basketbolun bir sektör olduğu NBA’de genç oyuncular ‘play-off’ maçlarından önceki normal sezonda rahatlıkla şans bulabiliyor. Mehmet Okur geçen sezonun şampiyonu Detroit Pistons’da forma giyiyordu. Mehmet normal sezonda ortalama 20 dakikadan fazla, hem de maçın önemli anlarında, oynama şansı bulabiliyordu. Play-off maçlarında ise bu süre oldukça azaldı. Koçlar doğal olarak daha iyi tanıdıkları tecrübeli oyuncuları tercih ediyor. Bu uygulamayla koçlar hem genç oyuncuları yetiştiriyor hem de tecrübeli oyuncularını ‘play-off’lar öncesi fazla yormamış oluyor.
      <br/>
      <br/>
      Türkiye için 2010 Dünya Basketbol Şampiyonası çok önemli. Türkiye’nin gerek organizasyon gerek basketbol vizyonu dünya kantarına çıkacak. Bakalım, şimdiden başlayan hazırlıkların meyvesini Türkiye alabilecek mi?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19492), [web.archive.org (arşiv bağlantısı)](http://web.archive.org/web/20060524183520/http://www.aksiyon.com.tr:80/detay.php?id=19492)
