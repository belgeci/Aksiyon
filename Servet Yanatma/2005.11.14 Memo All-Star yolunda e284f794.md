# Memo All-Star yolunda

*Servet Yanatma 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      NBA’deki milli temsilcimiz Mehmet Okur, Utah Jazz  forması altında sezona fırtına gibi girerek takımını sırtlıyor. Böylece, 2005 Avrupa Basketbol Şampiyonası’nda yaşanan hayal kırıklığının “suçluları” arasında gösterilmesine de cevap vermiş oluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605095548im_/http://www.aksiyon.com.tr/resim/571/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Utah Jazz’ın bu sezon yaptığı 5 maçta da ilk beşte başlayan milli yıldız Mehmet Okur bu karşılaşmalarda 19,2 sayı ve 8,2 ribaund ortalamasını yakalamayı başardı. Charlotte maçında kaydettiği 31 sayı ile kendi sayı rekorunu kıran Okur, son New Jersey maçında faul problemi yaşamasaydı istatistikleri çok daha yüksek olacaktı.
   <br>
    <br>
     Ekim ayındaki hazırlık karşılaşmalarında parlamayan Mehmet Okur, Utah Jazz’ın bu sezonki ilk maçında Dallas’a karşı takımının en skoreri olarak 27 sayı-8 ribaund ile çok iyi bir başlangıç yaptı. NBA sitesindeki maç özeti başlığında Okur’un etkili oyunu sayesinde Utah’ın maçı kazandığı belirtiliyordu. Milli yıldız maç sonunda tevazu içinde konuşarak, “şanslı bir gece” yaşadığını belirtirken, “Ne kadar sıkı çalışırsanız şansınız da o kadar artar. İyi mücadele ederek kendinize şans oluşturursunuz.” sözleriyle de iyi bir hazırlık dönemi geçirdiğini ortaya koyuyordu.
     <br/>
     <br/>
     Golden State karşısında 23 sayı-14 ribaund ile takımının en etkili oyuncusu olan Okur, Utah koçu Jerry Sloan’dan övgü dolu sözler almayı başardı. Mücadeleci bir oyunla takımına büyük katkı yaptığını belirten Koç Sloan, Okur’un kendini sezona iyi hazırladığını şu sözlerle ortaya koydu: “Oldukça güzel bir kamp dönemi geçirdi. Geçen yıl basketbol oynamak için elverişli bir kalıba (shape) sahip değildi. Bu sezon kalıp olarak da kendini geliştirdi.”
     <br/>
     <br/>
     “Mehmet Okur 50 milyon doları hak ediyor”
     <br/>
     <br/>
     Utah’ın pota altındaki etkili ismi Okur, Phoenix Suns maçında 13 sayı-12 ribaund ile yine verimli bir oyun ortaya koyarken Charlotte Bobcats karşısında patladı: Charlotte potasına 31 sayı bırakarak kendi sayı rekorunu kırdı, 7 de ribaund aldı. Maç sonunda Okur’a övgüler yağdı. NBA sitesindeki maç başlığında “Okur, Jazz için parladı.” denilirken özet yazısında da “Mehmet Okur 50 milyon dolarlık kontratını hak ettiğini ispatlıyor.” görüşü yer aldı. Özette Okur’un geçen sezonki 12,9 sayı ve 7,5 ribaund ortalamasını bu sezon 23,5 sayı ve 10,3 ribaunda yükselttiği hatırlatılırken Koç Sloan, çok önemli bir noktaya dikkati, çekiyordu: “Hiçbir antrenman ve maçı kaçırmadı. Geçen sezondan bazı dersler çıkarmış olmalı ki, sezona çok iyi hazırlandı.” Milli oyuncumuz ise yine tevazuunu koruyarak arkadaşlarının kendisine boş şut imkanı hazırladığını ve kendisinin sadece üzerine düşeni yaptığını belirtti. Rus oyuncu Andrei Krilenko da takım arkadaşının formundan övgüyle söz ediyordu: “Mehmet büyük bir iş yaptı. Gerçekten harikaydı ve her şutu soktu.”
     <br/>
     <br/>
     All-Star adayları arasında adı geçiyor
     <br/>
     <br/>
     Milli yıldızımız, New Jersey Nets maçında karşılaşmanın hemen başında faul problemine girince fazla süre alamadı ve maçı 2 sayı ile tamamladı. Bu da istatistiklerinin biraz gerilemesine sebep oldu. Ancak şu anki 19,2 sayı ve 8,2 ribaund ortalaması da oldukça önemli bir istatistik.
     <br/>
     <br/>
     Mehmet Okur’un sezona iyi başlamasında şüphesiz hazırlık kampını iyi değerlendirmesi ve kendini geliştirmesi geliyor. Okur’un bu çıkışında takım arkadaşı Carlos Boozer’ın sakatlığı nedeniyle center (pivot) pozisyonundan forvet mevkiine kaymasının da etkisi var. Okur, NBA’e gitmeden forvet pozisyonunda oldukça başarılıydı ve dışarıdan şut atabilmesi onu diğer uzunlardan farklı kılan artısıydı. Boozer’in dönüşüyle Koç Sloan’ın Okur’u tekrar pivot mevkiine kaydırması bekleniyor. Ancak milli oyuncumuzun dışarıdan şut atabilme yeteneğini dikkate almasında ve oyun planını buna göre oluşturmasında takımı adına büyük fayda var. Okur’un kendisinin de ifade ettiği gibi hangi pozisyonda oynarsa oynasın elinden gelenin en iyisini ortaya koyacağına inanıyoruz.
     <br/>
     <br/>
     Artan tecrübesiyle Utah Jazz’ın önemli kozlarından olması ve sezona fırtına gibi girmesi, Türk basketbolseverlerin olduğu kadar Utah taraftarlarının aklına Mehmet Okur’un All-Star seçilip seçilemeyeceği sorusunu getirdi. Kulüp yönetimi de resmi web sitesinde, “Hangi Jazz oyuncusu bu yıl All-Star seçilecek?” anketi düzenledi. Halen 6 bin kişinin oy kullandığı ankette Mehmet Okur yüzde 74 oy alarak ilk sırada yer alıyor. Hem de geçen yıl All-Star seçilen takım arkaşları Rus yıldız Kirilenko ve ABD’li forvet Boozer’i açık ara farkla geçerek. Ankete Türk basketbolseverlerin yoğun ilgi ve katılım gösterdiği ve anketin çok adil olmayabileceği gerçeğine rağmen milli oyuncumuzun böyle bir onur için adının geçiyor olması gurur verici. Gerçekçi olmak gerekirse Mehmet’in bu müthiş çıkışını tüm sezona yayması çok kolay değil; ancak her yıl geliştirdiği istatistiklerini bu yıl daha da ileri götüreceği inancı yaygın. Çok değil, 10 yıl öncesine kadar NBA’de bir Türk oyuncunun hayalinin zor olduğu bir süreçten All-Star adayı bir oyuncumuzun ABD’de bizi temsil etmesi Türkiye adına çok önemli. NATO zirvesi için İstanbul’a gelen ABD Başkanı Bush’un konuşmasında dönemin şampiyonu Detroit Pistons forması giyen Mehmet Okur’dan bahsetmesi de  milli oyuncumuzun artan başarı ve örnek yaşamıyla Türkiye’ye sağlayacağı katkıları ortaya koyuyor.
     <br/>
     <br/>
     Neden Milli Takım’da etkili olamadı?
     <br/>
     <br/>
     Utah Jazz’ı sırtlayan Okur’un bu performansı basketbol camiasında ister istemez, “Hayal kırıklığı yaşadığımız eylül ayındaki Avrupa Basketbol Şampiyonası’nda Milli Takım’da neden iyi bir oyun ortaya koyamadı?” sorusunu akla getiriyor. Hatta şampiyona sonrasında oyuncuların basın yoluyla birbirlerini suçlaması da basketbolseverleri üzmüştü. Okur’un şampiyonadaki performansından memnun olmayan 12 Dev Adam’ın Koçu Bogdan Tanjeviç, “Kendi kondisyoneri ile çalışmaya bırakmam hataydı.” diyerek Okur’u ‘Son Avrupa Şampiyonası felaketinin suçlusu oyuncular’ kampanyasının başına oturtmuştu. Mehmet Okur’un bu çıkışında sadece şampiyona sonundaki takımıyla yaptığı hazırlık kampının etkili olduğunu söylemek zor. Utah koçu da Okur’un kampa kendini hazırlayarak geldiğini söylemişti. Tüm bunlardan Milli Takım teknik kadrosunun Mehmet Okur ve NBA’de oynayan diğer oyuncularımızdan yeterince verim alamadığı sonucu ortaya çıkıyor.
     <br/>
     <br/>
     Koç Tanjeviç’e büyük iş düşüyor
     <br/>
     <br/>
     Mehmet Okur bu haftaki New Jersey Nets maçından önce yaptığı açıklamada Milli Takım’daki oyununu kendisinin de beğenmediğini ve bundan sonra daha konsantre olarak yararlı olmaya gayret edeceğini söyledi. Bu durumda Okur’un elbette hatası var; ancak asıl işteknik kadronun oyunculardan en yüksek verimi alma düşüncesinde olması ve bunun için her türlü gayreti ortaya koyması.
     <br/>
     <br/>
     Profesyonel bir anlayışa ve huzurlu bir aile ortamına sahip  olan Okur, ‘iyi oyuncu’ sıralamasından ‘takımın yıldızlarından biri’ olma yolunda artan tercübesiyle hızla ilerliyor. Teknik kadronun yetenekli oyuncularımızdan “hakiki bir takım” oluşturmasıyla Mehmet Okur’un NBA’deki performansını Milli Takım’a da yansıtmasını bekliyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22831), [web.archive.org (arşiv bağlantısı)](http://web.archive.org/web/20070605095548/http://aksiyon.com.tr:80/detay.php?id=22831)
