# NBA, Çin'den sonra Japonya'yı fetrhediyor

*Servet Yanatma Bilinmeyen-tarih*

<div>
 <font>
  <img border="0" height="1" src="/web/20050117143438im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050117143438im_/http://www.aksiyon.com.tr/resim/515/64.jpg" vspace="5"/>
  </p>
 </font>
 <font class="content">
  NBA Başkanı David Stern, “NBA’i tüm dünyaya yayma amacı çerçevesinde Çinli Yao Ming’den sonra Japon Yuta Tabuse’ye kanca atarak Uzakdoğu pazarından daha fazla kazanç elde etmeyi hedefliyor.
 </font>
 <br/>
 <p>
  <font class="content">
   “Eğer Japon çocukları bundan böyle formalarımı giyerse, benim için bu çok harika bir şey olur. Onların üzerinde formamı görmekten büyük memnuniyet duyarım.” Bu sözler, Amerikan Ulusal Basketbol Birliği’nde (NBA) oynayacak ilk Japon basketbolcu unvanını kazanan Yuta Tabuse’ye ait. Bu sezon Phoenix Suns takımına imza atan Japon guard, NBA’de basketbol oynama fırsatı elde etmekten o kadar mutlu ki, Japon çocukların takım formasını satın alarak giymesini istiyor.
   <br>
    <br>
     Yuta Tabuse, İbrahim Kutluay gibi NBA yolunu tutan yabancı basketbolculardan sadece biri... Çinli Yao Ming’den sonra Tabuse’nin de transfer olması gösteriyor ki Amerikan Ulusal Basketbol Birliği’nde (NBA) mücadele eden yabancı oyuncu sayısı her geçen sezon artıyor. Kadrosunda yabancı oyuncu bulundurmayan takım neredeyse kalmadı. San Antonio Spurs’da Fransız Tony Parker, Arjantinli Emanuel Ginobili, Slovenyalı R. Nesteroviç; Dallas Maverics’te Alman Dirk Nowitzki; Sacremento Kings’te Yugoslav Predrag Stojakoviç; Utah’ta Türk Mehmet Okur, Rus Andrei Kirilenko; Houston Rockets’ta Çinli Yao Ming; Orlanda’da Türk Hidayet Türkoğlu ilk akla gelen isimler.
     <br>
      <br>
       Önceleri tamamen ulusal bir yapıda olan NBA, artık uluslararası bir nitelik kazanmış durumda. Böyle giderse uzun bir tarihî geçmişe sahip NBA’in, IBA’ya (Uluslararası Basketbol Birliği) dönüşmesi kuvvetle muhtemel. “NBA” isminin değişmesi elbette imkansız; ancak ABD tekelindeki basketbolun artık küresel bir yapıya dönüşmeye başladığı da ortada... Şüphesiz bu hedefin arkasında ekonomik çıkarlar var. Bu sporu organize edenler, NBA’i bütün dünyaya yayarak pazar paylarını genişletmek ve sonuçta kârlarını artırmak istiyor. Çin’in dev pivotu Yao Ming’den sonra Japon guard Yuta Tabuse’nin bu sezon Phoenix Suns takımına transfer edilmesi, gözlerin daha şimdiden Japon pazarına çevrilmesine yol açtı bile... Yuta Tabuse’nin yukarıdaki sözleri de transferinin ne anlama geldiğini gözler önüne seriyor zaten... Nitekim, NBA Başkanı David Stern’in hayali ve amacı da bu: NBA’i ABD tekelinden çıkararak bütün dünyaya mal etmek.
       <br/>
       <br/>
       Yabancılara olan ilgi
       <br/>
       <br/>
       NBA’in son yıllarda Amerikan tekelinden çıkarak bütün dünyada takip edilen bir spor faaliyeti haline gelmesinin farklı sebepleri bulunuyor. Her şeyden önce NBA’de, Amerikalı olmayan oyuncuların boy göstermesinin bir sebebi, artık ABD dışında da yetenekli oyuncuların yetişmesi. Son yıllara gelinceye kadar basketbol siyahların bir oyunu olarak düşünülürdü. Zamanla NBA’de forma giyen beyaz oyuncu sayısı arttı. Bu oyuncuların başarılı performansıyla “basketbol siyahların oyunudur” tabusu yıkıldı. Gözler yavaş yavaş başka ülkelere çevrildi. ABD dışındaki ülkelerin en iyi oyuncuları NBA’de forma giymeye başladı. Bu başarı, birçok ülkede de iyi oyuncular olabileceği fikrini doğurdu. ABD dışındaki ülkelerde basketbolcular, takip yoluyla lige kazandırıldı. Böylece, son 10 yılda NBA’de forma giyen oyuncu sayısında bir “patlama” yaşandı. Yabancı oyuncuların NBA’de başarılı olması, Amerika rüyası gören diğer basketbolcuların da önünü açtı. Bugün öyle bir noktaya gelindi ki, NBA’in kendi pozisyonlarında süper oyuncularının basketbolseverlere şov yaptığı All-Star’a 5-6 yabancı oyuncu rahatlıkla girebiliyor.
       <br/>
       <br/>
       NBA’in hızla yayılmasını ve farklı coğrafyalarda ilgiyle izlenmesini mümkün kılan bir diğer faktör teknolojik gelişmeler... Bugün dünyada NBA’i takip etmek çok kolay. TV yayınlarının yanı sıra, her ülkede NBA’yi konu edinen onlarca gazete ve dergi yayımlanıyor. Bu araçlardan en önemlisi ise internet. Konuyla ilgili bütün gelişmeler aynı anda tüm dünyada takip ediliyor. Organizatörler, bu takibi kolaylaştırmak için şimdi NBA’i farklı dillere yaymaya çalışıyor. NBA’in resmi sitesi, ondan fazla dilde yayın yapıyor. Takımlar da, kadrolarında yer alan yabancı oyuncuların diline göre resmi sitelerinde duyuru ve anket yapabiliyor.
       <br/>
       <br/>
       Son zamanlarda, NBA sitesinin daha sık ziyaret edilmesini sağlamak amacıyla All-Star ve haftanın oyuncusu gibi yarışmalar düzenleniyor. Böylece, basketbolseverler hayranı olduğu oyuncuya sanal ortamda destek veriyor. Ulusal gazeteler de bunu destekliyor. Örneğin Mehmet Okur’un da katıldığı bir oylama varsa, Türkler için ne yapacakları izah ediliyor, sitenin adresi veriliyor, anket ya da yarışmada Mehmet Okur’un “şampiyon” olması sağlanıyor. Böyle bir durumda, söz konusu adaya sadece basketbolseverler değil, anket ya da yarışmadan ulusal gazete ve TV’ler vasıtasıyla haberdâr olan basketbolla pek ilgisi olmayan kişiler bile “milliyetçi” edalarla oy kullanarak, kendi ulusundan olan kişilere destek veriyor.
       <br/>
       <br/>
       Bu duruma en güzel örnek son All-Star oylamasında görüldü. Houstan’ın Çinli oyuncusu Yao Ming’e All-Star oylamasında destek vermek için Çin halkı oylamayı o kadar ciddiye aldı ki, bugünlerde NBA.com’un Çin’den ziyaret edilme oranı yüzde 3 bin arttı. Bu oylama neticesinde, normal şartlarda gerçekleşmesi hayal bile edilemeyecek bir duruma şahit olduk ve Yao Ming All-Star’da Lakers’ın dev pivotu Shaq’in önünde ilk beşte başladı.
       <br/>
       <br/>
       NBA önemli bir eğlence sektörü
       <br/>
       <br/>
       Eğlence sektörünün önemli bir aktörü haline gelen NBA’in, bugün en belirgin rakipleri sinema, beyzbol, fast-food mekanları ve konserler. NBA, eğlence dünyasına damgasını vurmak ve müşterilerini salonlara doldurmak için basketbol oyununun yanında maç öncesi mini konser gibi faaliyetlerle çıkar ve nüfuz alanını genişletmek istiyor. Bu çerçevede takımlar da, başka ülkelerden oyuncu transfer ederek taraftar portföyünü çeşitlendirmek arzusunda. NBA’i ve onunla ilgili sayısız ürünü pazarlamak adına en önemli hedef kitle durumundaki Uzakdoğu ülkeleri, başta Çin ve Japonya olmak üzere NBA’in hedef kitlesi durumunda...
       <br/>
       <br/>
       Çin’in dev oyuncusu Yao Ming’in geçen sezon Houston Rockets tarafından draft edilmesinin ardından NBA’in Çin’de takip edilme oranını tahmin etmek bile zor. Yao Ming’in yanı sıra Mengke Bateer ve Wang Zhizhi gibi Çin basketbolunun dev isimlerinin NBA’e gelişleri bir anda yüz milyonlarca Çinlinin NBA ve basketbol âşığı olmalarını sağladı. Yao Ming’in maçı olduğu günlerde Çin halkından ekran başında oyunculara destek verenlerin sayısının inanılmaz boyutta olması; bu ülkede NBA maçlarının TV’lerden takibinin Avrupa’yı çoktan sollaması gelinen noktayı işaret ediyor.
       <br/>
       <br/>
       NBA markalı ürünlerin yanı sıra; Nike, Pepsi, Gatorade gibi dev sponsorlar da Çin pazarında büyük ilgi görmeye başladı. Kapitalizmin başarılı temsilcisi NBA Başkanı Stern, Çin pazarını elde etmek için sadece NBA’de oynayan üç Çinli oyuncuyla yetinmedi. Süper starların katılımlarıyla Çin’de düzenlenen yaz kampları, eğitim organizasyonları, gösteri maçları gibi faaliyetler NBA’in Çin’e çok daha hızlı ve köklü bir şekilde girmesinde büyük rol oynadı. Hatta, Yao Ming’in takımı Houston, bu sezon Sacremento Kings’le Şanghay ve Pekin’de iki maç yapacak.
       <br/>
       <br/>
       NBA Başkanı Stern, Çin’de büyük ilgi görmesinin ardından gözünü bir başka Uzakdoğu ülkesine, Japonya’ya çevirdi. Japon guard Yuta Tabuse’nin geçen yıl NBA’e gidemese de Denver Nuggets’ın hazırlık kampında yer alması Japon halkı için büyük önem taşıyordu. Stern, Japonya’ya “Siz de bu ligin parçasısınız, sizin de oyuncularınız burada oynayabilir” mesajı vermişti. Bunun ardından Seattle Supersonics ve LA Clippers Tokyo’da iki maç oynadı. NBA yönetimi, böylece Japon halkına verdiği önemi ve değeri ifade ediyordu. Bu yaz ise 23 yaşındaki Japon oyuncu Tabuse, Phoenix Suns’la kontrat imzalayarak, NBA’de forma giyecek ilk Japon basketbolcu olma şansını yakaladı. Bu transferin ardından Tabuse’nin Phoenix Suns forması Japonya’ya ihraç edilmeye başlandı. TV ve reklam çalışmaları ise sürüyor. Bakalım Stern, Çin’de yakaladığı başarıyı Japonya’da da bulabilecek mi?
       <br/>
       <br/>
       Bugün küreselleşme aynı kültür etrafında toplanan insanlar topluluğu oluşturma yolunda. Aynı yemekleri yiyen, aynı içecekleri içen, aynı filmleri seyreden, aynı spor takımına taraftar olan bir kitle var yeryüzünde. Din ve milliyet gibi ayrımlar ise söz konusu bile değil... Hangi coğrafyada olduğunuz önemli değil; çünkü kitle iletişim araçları vasıtasıyla bulunduğunuz yerden kendi takımınıza destek verebiliyor, ayağınıza kadar gelen takım formasını satın alıp sırtınıza geçirebiliyorsunuz.
       <br/>
       <br/>
       Yakın bir gelecekte NBA’in gözbebeği konumundaki All-Stars gösteri maçları ABD dışındaki bir ülkede organize edilebilir. Kim bilir belki de bu tür bir organizasyon petrol zengini Arap şeyhine ait bir sarayın bahçesinde bile oynanabilir. Olmaz olmaz demeyin, kapitalist sermaye için “olmaz olmaz”ın söz  konusu olmadığı gün gibi ortada çünkü...
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### SEYFULLAH TIKMAN, 22-Kasım-2004
> AKILLICA: 
> EKONOMİK BİR GİRİŞİM YAPMIŞLAR. ADAMLARIN KAFASI ÇALIŞIYOR. KÜRESELLEŞEN DÜNYADA BUNUN EN GÜZEL ÖRNEKLERİNİ BELKİ DE NBA VERİYOR. HEM EĞLENCE HEM EKONOMİ HEM DE GÜÇ BİRLİKTE AYNI ARENADA... DARISI BAŞIMIZA..

Kaynak: [www.aksiyon.com.tr](http://www.aksiyon.com.tr:80/detay.php?id=16908&yorum_id=1), [web.archive.org (arşiv bağlantısı)](http://web.archive.org/web/20050117143438/http://www.aksiyon.com.tr:80/detay.php?id=16908&yorum_id=1)
