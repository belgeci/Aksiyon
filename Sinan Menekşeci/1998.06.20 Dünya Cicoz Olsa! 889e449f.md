# Dünya Cicoz Olsa!

*Sinan Menekşeci 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizde ilk kez açılan ve misket oyununun ilginç serüvenine atıfta bulunan "Dünya Cicoz Olsa" isimli misket sergisi geçtiğimiz hafta eğlence merkezi Tatilya'da gerçekleştirildi.
  </font>
 </div>
 <div id="newsText">
  <font class="detail-text">
   Oyuncaklı dünyanın eğlenceli yanlarını keşfederek büyük mavi küremizin çok daha mavi olmasını, hatta mümkünse mavi cam bilyeye benzemesini isteyen iki misketsever açtı bu sergiyi. Serginin amacı bu: Mavi dünya, mavi bilye... Her zaman.
   <br>
    <br>
     Misketleri oyun kültürünün taşıyıcıları olarak işaret eden Yusuf Çağlar ve H. Salih Zengin'in kolleksiyonundan oluşan sergi, çocukluktan beri biriktirip toplayabildikleri çok farklı misketlerin buluştuğu bir oyun alanına benziyordu. Serginin en nadide parçalarını K. Maraş civarında bulunan taş ve ceviz misketler oluşturuyor. Bunu plastik, cam, kemik, lastik ve metal misketler izliyor. Yuvarlak dünyanın çocuklarını, yuvarlak misketlerin etrafında birleştiren sergiye bu anlamda Meksika, Almanya, Amerika, Çin, Türkiye ve Hollanda misketleri eşlik ediyor.
     <br>
      <br>
       Cicoz, mile, bilye, gülle, cilloz, gazoz, cilli, zıpzıp gibi isimlerle de anılan çocukların renkli ve özgür dünyası misketlerin tarihi, antikçağın ilk dönemlerine kadar gider. Yunanlılar'ın kemik parçaları, zeytin taneleri ve meşe palamutlarıyla, Romalılar'ın ise ceviz ve fındıklarla misket oynadıkları bilinmekte.
       <br>
        <br>
         Hatta, 1600 yıllarında yazılan şairi belirsiz bir şiir, bir İngiliz çocuğundan şu dizelerle bahseder:
         <br/>
         <br/>
         "Gramerde kalın kafalı,
         <br/>
         <br/>
         Bilyede parmakları kanatlı".
         <br/>
         <br/>
         Böyle olmayı hangi çocuk ister bilinmez ama, yüzlerce misketin çiçekler gibi önümüze serildiği misket sergisinin açılış öyküsünü şöyle anlatıyor H. Salih Zengin: "Oyuncakların çocukları mutlu etmediği bir dünyaya geldik sonunda. Elektronik oyuncaklarla avutulmaya ve oyuna getirilmeye çalışılan çocukların gözlerini sokağa ve oyuna çekmek istedik. Çatısı olmayan sokaklarda oyunlardan tad alsınlar ve anlamsız oyuncaklarla sinirlerini bozmasınlar istedik. Çocukluğumdan beri anılarımın bir köşesini oluştursunlar diye ceplerimde taşıdığım misketlerimin yuvarlanarak Yusuf Çağlar'ın misketlerine karışmasıyla kendimi ister istemez bir oyunun içinde buldum. O da bütün afacanlığı ile oyun bozanlık etmeden dünyanın hakikaten mavi bir cam küre ve cicoz olduğunun, çocukların da bu yuvarlak halka içinde kendilerine bu anlamlı oyunu seçtiklerinin altını çizmiş oldu."
         <br/>
         <br/>
         Geleneksel çocukluğa ilişkin ipuçlarını veren başat öğelerin en başında gelen oyun ve oyuncakların, olduklarını ve çocukların dış dünyaya ilişkin zihinsel yapı ve kişilik gelişiminde önemli bir yere sahip olduğunu ifade eden Yusuf Çağlar ise şunları söylüyor: "Sokağa taşan ve asla yapay olmayan oyun kültürünün taşıyıcılarından birisi de miskettir. Çocukluğumuzun serüvenine dair sahih bir yeri işaret eder ve bu anlamda çocukluğun tarihi içinde anlamlı bir karşılığı vardır. Bizim misket topladığımızı daha önceden haber alıp tavan aralarında sakladıkları misketleri bizlerle paylaşmak isteyen dostlarımızın tavrı, çocukluğa ve çocukluk günlerinin güzel fotoğraflarına şöyle bir dönüp gülümsemekten başka nedir ki?"
         <br/>
         <br/>
         Ama bazı büyüklerin çocuklara bu anlamda pek gülümsemediğini de hatırlatmakta yarar var. Çünkü misket birçok sokak oyunu gibi "yasaklı oyunlar" listesinin baş sıralarında. Tozatoprağa karışarak oynanan bir oyun olması ve ütme/ yutma esasına dayandığı için kumar şeklinde algılanması da bu oyuncağın büyüklerde bir mızıkçılığa sebebiyet verdiği aşikâr.
         <br/>
         <br/>
         "Büyükler paralarının çokluğuna göre kralsa, çocuklar da misketlerinin çokluğuna göre kraldır" diyen H. Salih Zengin, çocukların sokaklar üzerindeki egemenliğine büyüklerin set çekmemesi gerektiğini söylüyor.
         <br/>
         <br/>
         Fakat görünen o ki; sokakta biten sokakta yitmiş. Çocuklar topun ağzında ve büyükler hâlâ kral.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3848-dunya-cicoz-olsa.html), [web.archive.org (arşiv bağlantısı)](http://web.archive.org/web/20141021151434/http://www.aksiyon.com.tr/aksiyon/haber-3848-dunya-cicoz-olsa.html)
