# Erdoğan'ın beden eğitimi\; PEKİYİ

*M. Murat İğrek 1997.05.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   27 Mart 1994 tarihinde yapılan mahalli seçimler sonrasında ilk defa Refah Partili bir ismin, İstanbul gibi dünyanın sayılı metropollerinden birinin başına geçmesi spor kamuoyunu ikiye ayırmıştı.
  </font>
 </div>
 <div id="newsText">
  <font class="detail-text">
   Bir taraf, mutaassıp olarak kabul edilen bir kesimin, belediyenin yönetimini devralmasıyla birlikte sporda İstanbul'un geri kalacağını söylerken, bir taraf da 'Sporun içinden gelen bir başkan, spora gereken desteği verir' diyordu.
   <br>
    <br>
     Gençliğinde sporla içli dışlı olan ve sporun bütün merhalelerinden geçen Recep Tayyip Erdoğan, ilk olarak belediyenin spordaki can damarı olan Spor Etkinlikleri Anonim Şirketi'nin genel müdürlük makamını ehil birine teslim etmeyi uygun buldu ve yıllarca spor camiasının içinde büyüyen Zaman Gazetesi Spor Müdürü Mehmet Atalay'ı iş başına getirdi.
     <br>
      <br>
       İlk olarak, sporun anası olarak kabul edilen atletizme el atıldı. Avrasya Maratonu, dünyada iki kıtada birden koşulan tek maraton olma özelliği sebebiyle çok önemli olduğu vurgulanıyor, ancak gereken önem verilmediği için istenen katılım sağlanamıyordu. 1993 yılında koşulan maratona toplam 3 bin kişi iştirak etmişti. Erdoğan dönemi ile birlikte Avrasya'da büyük bir atılım yaşandı. 1994 yılında 9 bin 600, 1995 yılında 23 bin 500 ve son olarak 1996 yılında 40 bin kişi bu maratona iştirak etti. Bu büyük rakamlı koşu Türk atletizm tarihine bir rekor olarak kaydedildi. Erdoğan, bu rakamı hâlâ yeterli bulmuyor, gelecek yıl hedefin 100 bin kişi olduğunu söylüyordu. Recep Tayyip Erdoğan'ın imajı  'Sporcu Başkan'dı artık.
       <br>
        <br>
         Tesisler arka arkaya açıldı
         <br/>
         <br/>
         1996 yılı içinde açılan iki spor kompleksi belediyeninin spor tesisine verdiği önemin göstergesi olarak İstanbul'a hizmet veriyor. Hizmete açılan Okmeydanı Cemal Kamacı ve Hekimbaşı spor tesislerinin yanısıra Gaziosmanpaşa Hamza Yerlikaya Yüzme Havuzu da büyük takdir topladı. Açtığı tesislere, Hamza Yerlikaya ve Cemal Kamacı gibi sporda dünyaya damgasını vuran şahsiyetlerin isimlerini vermesi de gerek halk tarafından, gerekse spor otoriteleri tarafından takdir edilen bir hadise oldu. Açılan tesislerin yanında mevcut tesislerdeki durumu iyileştirerek yeni spor branşlarının yapılabilmesi için imkanlar sağlandı. Günde, ortalama olarak, Akatlar Spor Kompleksi"nde 2 bin 500, diğer tesislerde de bin 250 kişi spor yapıyor.
         <br/>
         <br/>
         İstanbul Büyükşehir Belediyesi tarafından işletilen tesisler geçmiş yıllarda birer zarar mekanizması olarak görülürken, Recep Tayyip Erdoğan'ın göreve gelmesi ile bu çark birçok müessesedeki gibi tamamen tersine dönmüş ve bu tesisler birer kâr makinası haline gelmiş. Belediye, 1996 yılının tesisleşme ve spor yatırımı miktarını 2 trilyon 340 milyar olarak gerçekleştirirken, 1997 yılı bütçesinde ise spora 5 trilyon ayırmış.
         <br/>
         <br/>
         İşte, Recep Tayyip Erdoğan'ın göreve gelmesi ile birlikte sporda elde edilen başarıların özeti.
         <br/>
         <br/>
         ATLETİZM: Belediyespor bünyesinde kurulan atletizm takımı, kuruluşunun ilk yılında güçlü rakiplerini geride bırakarak Türkiye şampiyonluğunu yakaladı. 1997 yılının ilk aylarında yapılan Türkiye şampiyonasında da birinciliği kimseye bırakmadı. Atletizm takımı, İspanya'da yapılan Avrupa şampiyonasında altıncı olurken önümüzdeki yıl kürsüye çıkma vaadinde bulundu. Zeki Öztürk, Haydar Doğan ve Fatih Çimtimar'lı takım, son olarak 1997 Kros Ligi'nde de güçlü rakibi Fenerbahçe'yi geride bırakarak şampiyonluğu yakaladı.
         <br/>
         <br/>
         GÜREŞ: Grekoromen stilde mücadele eden ve yıllarca büyük başarılar yakalayamayan Belediyespor, Barcelona Olimpiyatları ikincisi Hakkı Başar'ı transfer ederek kadrosunu güçlendirdi. Bu transferle birlikte güreş takımı da son üç yılda büyük başarılara imza atmaya başladı.
         <br/>
         <br/>
         1995 yılında yapılan Grekoromen Güreş Ligi maçlarında şampiyonluğu kıl payı kaçıran Belediyespor, 1996 yılında ise Konya'da yapılan lig finallerinde Türkiye şampiyonluğunu yakalayarak Türkiye'yi Avrupa Şampiyonlar ligi'nde temsil etme hakkını kazandı.
         <br/>
         <br/>
         Hakkı Başar, Belediyespor'a geçtikten sonra 1995 yılında dünya şampiyonluğunu yakalarken, geçtiğimiz günlerde yapılan Avrupa şampiyonasında da şampiyon oldu. Takımın diğer isimlerinden Mecnun Güler, Ümitler Avrupa şampiyonluğunu, Ünal Orel Yıldızlar dünya şampiyonluğunu, Kamil Mingan ise Üniversitelerarası dünya şampiyonluğunu yakaladı. Belediyespor'un şimdiki hedefi, Avrupa şampiyonluğu.
         <br/>
         <br/>
         FUTBOL: Recep Tayyip Erdoğan'ın gençlik yıllarında futbol oynadığını herkes bilir. Bu sebeple de futbola büyük önem veren başkan bu şubeden büyük başarılar bekliyor. Ancak göreve gelişlerinin ilk yılında Türkiye İkinci Futbol Ligi'nden 3. Lig'e düşen futbol takımı, bu yıl tekrar 2. Lig'e çıktı. Ligin bitimine haftalar kala şampiyonluğunu garantileyen Belediyespor, şimdi 2. Lig şampiyonluğunun hesaplarını yapıyor.
         <br/>
         <br/>
         KARATE: Belediyespor, Recep Tayyip Erdoğan'ın göreve gelmesi ile birlikte kurulan bu branşta büyük başarılar elde etti. Türkiye'de kendisine rakip bulamayan Belediyespor karatecileri artık dünya minderlerinde boy ölçüşerek Türkiye'ye başarı üstüne başarı getiriyorlar.  Haldun Alagaş'lı Belediyespor 1996 yılındaki Türkiye şampiyonluğunun ardından katıldıkları Avrupa şampiyonasında bütün rakiplerini teker teker yenerek Avrupa şampiyonluğunu kazanma başarısı gösterdiler. Son olarak da İspanya'nın Tenerife şehrinde yapılan Avrupa Karate Şampiyonası'nda Haldun Alagaş bir kez daha şampiyonluk ipini göğüsleyerek beşinci Avrupa şampiyonluğunu kazandı.
         <br/>
         <br/>
         Kadrosunda bulunan sporcuların tamamı milli takımda görev yapan Belediyespor'un hedefi bundan sonra da aynı başarıyı yakalamak. Takımda Haldun Alagaş'ın yanısıra Bahattin Kandaz, Zeynel Çelik, İbrahim Erçin, Arif Batal, Aytekin Soykan ve Savaş Altın bulunuyor.
         <br/>
         <br/>
         JUDO: Belediyespor'un yeni kurulan branşlarından biri olan judoda, daha ilk sene Türkiye şampiyonluğu yakalandı. Kendilerine hedef olarak Avrupa şampiyonluğunu seçen judocular ayrıca Çeçenistan'dan da sporcu transfer ederek bir ilke daha imza attılar. Judocular tarihlerinin en büyük başarısını bu ay içinde yapılan Avrupa şampiyonasında gösterdiler. Büyükşehir Belediyesi'ne mensup judoculardan milli takımda görev yapan Selim Tataroğlu bir Avrupa şampiyonluğu kazanırken bir de bronz madalyanın sahibi oldu. Türkiye'nin tarihinde ilk kez katıldığı eksi 65 kiloda ise Hüseyin Özkan da altın madalya kazanarak Avrupa şampiyonu oldu.
         <br/>
         <br/>
         MASA TENİSİ: Recep Tayyip Erdoğan'ın görevi devralmasından önce varolan ancak bir faaliyet olmayan branşlardan biri olan masa tenisinde bu dönem içinde ferdi planda büyük başarılar elde edildi. Halen süper ligde mücadele eden Belediyespor, Milli Takım'a beş sporcu verirken birçok sporcusu dallarında Türkiye şampiyonu oldu.
         <br/>
         <br/>
         VOLEYBOL: Geçen sezon süper ligde yer alan ve Türkiye Kupası'nda final oynayarak Türkiye'yi Avrupa kupalarında temsil etme hakkı kazanan voleybolcular bu sene de aynı başarıyı tekrarlama yolunda.
         <br/>
         <br/>
         SPORTİF BAŞKAN: Gençliğinde futbol oynayan başkan Erdoğan görevi devraldıktan sonra atletizme de merak sardı. 27 Mart 1994 tarihinden sonra yapılan üç maratonda da koşan Erdoğan, özellikle 1996 yılında büyük bir çıkış yakaladı. Başkan Erdoğan bir çok spor kuruluşu tarafından ödüller de alırken ZAMAN Gazetesi tarafından geleneksel olarak yapılan Yılın Sporcusu Anketi'nde de bütün adaylardan daha çok oy alarak "Özel Şeref Ödülü" ile ödüllendirildi.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2652-erdoganin-beden-egitimi/-pekiyi.html), [web.archive.org (arşiv bağlantısı)](http://web.archive.org/web/20140413170429/http://www.aksiyon.com.tr/aksiyon/haber-2652-erdoganin-beden-egitimi/-pekiyi.html)
