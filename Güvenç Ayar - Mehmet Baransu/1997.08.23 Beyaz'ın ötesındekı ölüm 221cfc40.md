# Beyaz'ın ötesındekı ölüm

*Güvenç Ayar - Mehmet Baransu 1997.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arkadaşı malı almak için pazarlık yaparken genç çocuk bir yandan gözcülük yapıyor, bir yandan da heyecanla birazdan yaşayacağı "mutlu" saatleri düşünüyordu.
  </font>
 </div>
 <div id="newsText">
  <font class="detail-text">
   Biraz tedirgindi. Ne de olsa uyuşturucu kullanacaktı. Fakat düşününce kaygılarının yersiz olduğunu anladı. "Aman ne olacak, bu daha dördüncü" diyerek kötü düşünceleri kafasından uzaklaştırdı. 45 yıldır eroin kullanan arkadaşını elinde eroin paketiyle görünce biraz daha rahatladı: "Olsaydı, ona birşey olurdu." Ev boştu. Hemen işe koyuldu. Şırıngayı damarlarına boşalttıktan sonra arkadaşıyla birlikte yere çöktü. Uçuş başlamıştı ama bu defa farklı şeyler oluyordu. Bu uçuş diğerlerine benzemiyordu. Kendini çok fena hissetmeye başladı. Panik içerisinde elini arkadaşına uzattı ve ağzından zar zor "Beni hastaneye götür" cümlesi döküldü.
   <br/>
   <br/>
   Uyuşturucu ile ilgili bugüne kadar basında binlerce haber yer aldı. Fakat bu haberlerin hemen hepsinin bir yönü eksik kaldı. Belki de uyuşturucu dünyasının ne kadar acımasız olduğu biraz hafife alındı. Yapılan haberler Ortaköy, Taksim veya Ankara'nın lüks semtlerinin yaşantısını uyuşturucunun kıyısından köşesinden tutarak verirken, asıl yaşam hiç de o kadar basit değildi. Uyuşturucu dünyasının en acımasız gerçeği gözardı ediliyordu: "Yaşamak istiyorsan kullanmak, kullanmak istiyorsan satmak zorundasın!"
   <br/>
   <br/>
   Piyasanın ve "o alemin" kendine özgü kurallarının yanında, insanları uyuşturucuya alıştırmak için, pazarı genişletmek, daha kötü "mal"ı daha yüksek fiyata satabilmek için dönen birçok numara, entrika sözkonusu. Araştırmalarımız, uyuşturucuda adı konmamış ölümün adını koyuyor: Bozuk mal! Ondan daha korkunç olan bir gerçek daha var ve bunu genellikle bu piyasanın müdavimlerinden başka pek kimse bilmiyor. O da, kullanıcıların en az yüzde 99.5'inin aynı zamanda potansiyel satıcı oldukları gerçeği.
   <br/>
   <br/>
   Elde ettiğimiz bir başka gerçek, uyuşturucu tacirleri tarafından, diğer uyuşturuculara göre daha masum(!) olan esrarın fiyatının aşırı derecede yükseltilmesi, aynı zamanda piyasadan bir miktar çekilmesi ve buna paralel olarak bağımlılık oluşturma derecesi ile fiyatı esrara göre son derece yüksek olan eroin fiyatlarının ucuzlatılması...
   <br/>
   <br/>
   Saf mal öldürür
   <br/>
   <br/>
   Uyuşturucudan ölenler içerisinde yıllarca madde kullananlar bulunmakla beraber yaşları 15 16 olan yani henüz çocuk yaşta olanlar da var. Bu insanların ölüm nedeni olarak zihinlerde yer eden yaygın kanı; kullanıcının uzun süreli madde kullanımı sonrası vücudunun daha fazla madde istemesine rağmen ters orantılı olarak vücut direncinin azalması ve akabinde aşırı yüklenmeden dolayı gelen ölüm. Bazen kullanıcının bu hayattan bıkıp kasten yüksek doz almasına da rastlanmıyor değil. Basında da ölümlerin nedeni bu iki çerçevede işleniyor. Ölümlerin yüksek doz ve saf eroinden olduğu vurgulanıyor.
   <br/>
   <br/>
   Saf mal teorisi birçok yönden zayıf bir teori. Birincisi iç piyasada saf mal bulmak mümkün değil. Saf malı bir şekilde elde etmek mümkünse de çocuk yaştaki kullanıcıların bunu elde etmesi neredeyse imkansız. Ayrıca haberde bahsi geçen tecrübeli içicilerin bile saf maldan ölmesi, konuştuğumuz "kullanıcılar" tarafından tamamen gerçek dışı olarak vurgulanıyor. Saf malın astronomik rakamlardan elde edilebileceği gerçeği de son olarak bu tezin mümkün olmadığını kanıtlıyor. Narkotik Şb. Md. Yard. Başkomiser Ali Ayyıldız da piyasada saf malı bulmanın imkansız olduğunu belirterek bu konuda şunları söylüyor:
   <br/>
   <br/>
   "Büyük alıcılar mala göre para verdiklerinden burada mal önemlidir ve mal saf olabilir. Ama elden satanların amacı para kazanmak olduğundan eroine başka maddeler karıştırıp malın gramını artıracaklardır. Ayrıca iç piyasada fiyat mala göre değil, tek fiyattır. Yani kaliteli mal pahalı, kalitesiz mal ucuz diye bir şey yok. Bundan dolayı iç piyasada saf mal yoktur."
   <br/>
   <br/>
   Yurtiçi ve yurtdışında yaptığı 25 yıllık araştırma ve bilgi birikiminin sonucu "Uyuşturucu ve Tarihi" adlı kitabı yazan, Bakırköy Ruh ve Sinir Hastalıkları Hastanesi'nde birim şefi olan Doç. Dr. Ali Nahit Babaoğlu da Ayyıldız'la aynı fikirleri paylaşıyor. Babaoğlu Türkiye'de neden saf eroinin olmadığını ise şöyle açıklıyor: "Saf eroini kullanan direkt ölür. Eroin kar gibi ve çok beyazdır. Türkiye'de yakalanan eroinler odun talaşı gibi. Türkiye'ye saf mal geliyordur ama satıcı çok para kazanmak isteyeceğinden dolayı eroine birşeyler karıştıracaktır."
   <br/>
   <br/>
   Ne bulursam kullanırım
   <br/>
   <br/>
   Konuştuğumuz kullanıcılar saf mal bulmanın imkansız olduğunu, hatta bırakın kullanmayı, saf malı görmüş olan kimseyi bile tanımadıklarını söylüyorlar. Mal daha ellerine gelmeden içine bir çok katkı maddesi çoktan karıştırılmış oluyormuş. Yakın arkadaşları sayesinde uyuşturucuyla tanışan ve 3 yıl esrar kullandıktan sonra eroin kullanmaya başlayan C.P. piyasada saf eroinin bulunmasının imkansız olduğunu belirtiyor: "Ben şimdiye kadar saf mal kullanmadım. Zaten mal alırken bu saf mal mı değil mi diye bir araştırma yapmam sözkonusu değil. Ne bulursam almak zorundayım. Muhatabım da sonuçta satıcı. Fakat bize verilen malın çok adi mal olduğunu biliyoruz. Ama bazen öyle anlar oluyor ki mal nedir ne değildir umurumuzda bile olmuyor."
   <br/>
   <br/>
   Türkiye'de uyuşturucu kullanımından dolayı her yıl yüzlerce genç insanımız ölüyor. Ölüm nedenlerinin ardındaki sırrı ise yetkililer yüksek doz olarak açıklıyorlar. Kimi basın kurumları ise ölüm nedeninin saf eroinden olduğunu yazıyorlar ki bunu yetkililer ve uyuşturucu kullanıcıları tekzip ediyor.
   <br/>
   <br/>
   Peki ölüm nedenlerinin ardındaki sır saf eroin olmadığına göre yüksek doz mu? Bu soruya iki şekilde cevap verilebilir: Hem evet, hem hayır. Bir insanın aşırı dozdan öldüğünü belirlemek doktorlara göre onun ölüm anını görmekle mümkün. Tıbben, ölüm anında gelen krizlerle bu insanın aşırı dozdan öldüğü söylenebiliyor. Şu ana kadar kamuoyuna yansıyan ölümlerin çoğunda otopsi yapılmadığı( Burada bir çok uyuşturucudan ölüm olayının aileler tarafından saklandığı göz önüne alınırsa yapılması gereken ama yapılmayan çok sayıda otopsinin gerçeklerin ortaya çıkmasına engel teşkil ettiği söylenebilir) ve ölen insanların yanlarında ölüm sebebini tespit edebilecek başka birilerinin olmadığı göz önüne alınırsa bu insanların aşırı dozdan öldüğünü söylemek yanılgıya sebep olabiliyor. Ali Nahit Babaoğlu da bir insanın aşırı dozdan öldüğünü anlamanın imkansız olduğunu belirtiyor: "Bir insanın aşırı dozdan öldüğünü anlayamazsınız. Ben o insanın ne kadar doza ihtiyacı olduğunu bilemem. Çünkü o insan ölmüştür. Ben sadece tahmin yürütürüm." Babaoğlu'nun bu sözlerinden sonra ortaya şu soru çıkıyor: Saf eroin bulmak imkansıza yakın olduğuna ve bir insanın yüksek dozda öldüğünün anlaşılması bazı koşullara bağlı olduğuna göre, ölümlerin ardındaki gerçek neden nedir?
   <br/>
   <br/>
   Bozuk mal öldürüyor...
   <br/>
   <br/>
   Bir çok ana babanın çocuğu öldükten sonra, "Uyuşturucu kullandığından şüpheleniyorduk ama daha kötü olmasın diye fazla üzerine gitmek istemedik" dediğine şahit olunmuştur. Genelde aileler son ana kadar beklemekte ve kullanıcının bağımlı olduğu belli bir süreçten itibaern ortaya çıktıktan sonra tedavi yoluna başvurmaktalar. Fakat son zamanlarda meydana gelen ölümlerde özellikle çok genç yaştaki bağımlıların hayatlarını yitirmesi bu bekleyişin çok yanlış olduğunu ortaya çıkardı. Bu ölümler bir gerçeği haykırıyordu. Evet, sizin de bir yakınınız birkaç tecrübe, birkaç kullanım sonucu dahi hayatını yitirebilir! Ani ölümlerin sebebi birilerinin çok para kazanma isteği. Ülkeye yüzlerce kanaldan mal giriyor ve mal her el değişiminde içine katılan yabancı katkı maddelerinden dolayı biraz daha niteliğini yitiriyor. Konuştuğumuz kişiler katkı maddeleri hakkında bilgi verirken öyle maddelerin adı geçiyor ki dehşete düşmemek mümkün değil. Karbonat, nişasta, değişik nitelikte haplar, şeker tozu, un, aspirin ve benzerlerinin yanında insanları en çok dehşete düşürecek olan katkı maddeleri şüphesiz kireç ve fare zehiri!
   <br/>
   <br/>
   Fare zehiri katkı maddesi
   <br/>
   <br/>
   Yetkililere özellikle fare zehiri ve kirecin neden katıldığını sorduğumuzda bu maddelerin sinir sistemleri üzerinde etkili olduğunu ve destekleyici olarak katıldığını öğreniyoruz. Amaç malın içerisindeki uyuşturucu miktarını azaltarak çok para kazanmak ve malı, azalan uyuşturucu madde yerine bir nebze olsun geçebilecek değişik maddelerle desteklemek. Çünkü, müşterisini kaybetmek istemeyen satıcı ve bu amaçla malın içerisine başka keyif verici maddeler koyarak hedefine ulaşmaktadır. Malın içerisine fare zehiri ve kireç katılması da bu amaç için kullanılan en acımasız yöntemlerden birisi.
   <br/>
   <br/>
   Konuştuğumuz uyuşturucu bağımlısı genç M.N. son zamanlarda meydana gelen ölümlerin bozuk maldan meydana geldiğini ısrarla iddia ediyor. 'Piyasada yıllardır kullananlar ölmüyor da veya çok azı ölüyor da neden sadece birkaç ay uyuşturucu kullananlar ölüyor? Bence bunun nedeni piyasada çok miktarda bozuk mal bulunması" diyen M.N. bozuk malın satıcılar tarafından bile tanınmasının mümkün olmadığını belirtiyor. Ayrıca bozuk malın kime ne zaman rastlayacağının belli olmadığını, 40 yıllık bağımlının da, 3 aylık kullanıcının da bu yüzden ölebileceğini söylüyor: "Şimdi bazı ölenlere bakıyorum; daha dün başlamışlar uyuşturucuya, bugün öldüklerini duyuyoruz. Eğer intihar amaçlı kullanmamışlarsa bunun bir tek nedeni olabilir, o da bozuk mal."
   <br/>
   <br/>
   M.N.nin söylediklerini yetkililer de onaylıyorlar ve ölümlerin bozuk maldan olabileceğini belirtiyorlar. Malın, içerisine katılan katkı maddelerinden dolayı bozulması neticesinde ölümlere sebebiyet verdiğini söyleyen Başkomiser Ali Ayyıldız, ölüm aşamasını şöyle açıklıyor: "Diyelim ki dürüst satıcı(!) buldunuz. O malı kullandıktan sonra rahatladınız. Daha sonra aynı kişiden veya bir başkasından yine aynı miktarda mal aldınız. Ama bu sefer malın karışımı çok fazla ve mal çok kötü. Ne yapacaksınız? Aynı duyguya ulaşmak için miktarı artıracaksınız. Sonra bu iş devam edecek ve temiz bir malla karşılaştığınız zaman bu sizin kaldırabileceğiniz oranın üstünde olacak ve otomatikman ölümle karşı karşıya geleceksiniz."
   <br/>
   <br/>
   Ali Nahit Babaoğlu ise ölümlerin bu şekilde olabileceği gibi içerisindeki katkı maddesinden de olabileceğini belirtiyor: "Türkiye'de eroinin içerisine katkı maddesi katıldığını her kullanıcı bilir. Ama bu katkı maddelerinin neler olduğunu çoğu bilmez. Eroinin içerisindeki katkı maddeleri de kullanıcıyı zehirleyip öldürmüş olabilir. Ölümlerde bu da etkilidir. Anlamak için de otopsi yapılması gerekir." Babaoğlu da katkı maddesi çok olan malı devamlı kullanan birisinin katkı maddesi az olan malı kullanması halinde ölebileceğini sözlerine ekliyor.
   <br/>
   <br/>
   Pisi pisine ölmek
   <br/>
   <br/>
   Eroinin içerisine kireç ve fare zehiri gibi zehirleyici maddelerin katılması ölümlerin zehirlenme neticesinde de olabileceğini gösteriyor. Narkotik Şube Müdürlüğü son zamanlarda yapmış olduğu operasyonlarda bu tür olaylarla karşılaşmış. Ayyıldız "Yapmış olduğumuz operasyonlarda kokainin içerisine fare zehiri katıldığını gördük. Eroine katıldığına şu ana kadar rastlamadık ama katıldığını duyuyoruz. Kokaine kattıklarına göre eroine de fare zehiri katabilirler" diyor.
   <br/>
   <br/>
   AMATEM doktorlarından Defne Tamar, "tolerans gelişimi" tabirini kullanıyor ve açıklıyor: "Buna, basit olarak açıklarsak, kullanılan madde miktarının kullanıcı tarafından mecburen artırılması diyebiliriz. Altın doz ise kullanıcının normal kullandığından daha fazla doz alması demektir. Yeni başlayan birisi için 2 gram over doz olabildiği gibi tecrübeli birisi için 2 gram over doz değildir. Fakat bazen öyle bir şey olur ki malın içinde miktar olarak fazla doz bulunur. Onun amacı altın vuruş yapmak değildir. Ama o 1 gram yaptığını düşünürken dediğimiz gibi aslında mesela 2 gram yapıyordur. Ve bu şekilde pisi pisine ölür."
   <br/>
   <br/>
   İntikam ölümleri
   <br/>
   <br/>
   İsminin açıklanmasını istemeyen ve uyuşturucu dünyasındaki insanları yakından tanıyan bir yetkili ise bazı ölümlerin ardındaki gerçeğin intikam amaçlı olduğunu belirtiyor. "Bana öyle geliyor ki bazı ölümlerin ardında intikam amacı var. Uyuşturucu satan kişiyi ihbar eden veya onunla birtakım problemleri olan bazı eroinmanlara, satıcılar bilerek intikam amacıyla dozu yüksek eroin veriyorlar ve onları öldürüyorlar" diyen yetkili bu kanaate uzun yıllardır edindiği tecrübe neticesinde vardığını belirtiyor. Zaten uyuşturucu dünyasında dönen tüm acımasız uygulamalar düşünüldüğünde bunun hiç de ihtimal dışı olmadığı anlaşılıyor.
   <br/>
   <br/>
   Avrupa'dan "özel servis"
   <br/>
   <br/>
   Ticari kaygılar nedeniyle piyasada iyi malın bulunmaması, herşeyin iyisine layık olduklarını düşünen uyuşturucu kullanan zenginleri memnun etmemiş olacak ki bunun da bir yolunu bulmuş gözüküyorlar. Bu yol Ali Nahit Babaoğlu'na göre yurtdışından özel uyuşturucu temini. Bilindiği ve yukarıda da belirtildiği gibi uyuşturucu el değiştirdikçe pahalılaşıyor ve kalitesizleşiyor. Oysa ki yurtdışından uyuşturucu temini hem ucuza mal oluyor hem de uyuşturucunun kalitelisi elde edilmiş oluyor. Babaoğlu bu konuda "Ölümlere baktığımız zaman bazılarının zengin çocuğu olduğunu görüyoruz. Bence zenginler kendilerine özel olarak yurtdışından uyuşturucu getirtiyorlar" diyor.
   <br/>
   <br/>
   Bu konu hakkında konuştuğumuz bir uyuşturucu kullanıcısı geçtiğimiz hafta Hollanda'dan bir akrabasının Türkiye'ye soktuğu esrarı kullandıklarını belirtiyor ve "Doğrusunu söylemek gerekirse ben böylesini burada hiç kullanmamıştım. Üç fırt çektikten sonra etkisini gösterdi" derken ölümlerin bu şekilde de olabileceğini ima ediyor.
   <br/>
   <br/>
   Hem satıyorum hem kullanıyorum...
   <br/>
   <br/>
   Uyuşturucu dünyasında satıcı ve kullanıcının farklı bireyler olduğu, kullanıcıların kurban oldukları bilinir/sanılır. Halbuki piyasa kurbanların da kendilerine kurban seçmelerini gerektiren bir kısır döngüyü besleyecek şekilde kuruludur. Bu, uyuşturucu dünyasının olmazsa olmaz kurallarından biridir. Piyasaya giren malın dağıtımı iki şekilde gerçekleşir. Piyasadaki ayakçı ve torbacılar dağıtımda büyük rol oynarlar. Ayakçılar kendi malını temin edebilmek için yeni bağımlılar oluştururlar. Halbuki, basında sadece, torbacı dediğimiz satıcıların kullanıcıları zehirledikleri, onları tuzağa düşürüp ölümlerine neden oldukları yazıldı çizildi.
   <br/>
   <br/>
   Babaoğlu, kullanıcıların aynı zamanda satıcı olduklarını kabul ediyor: "Kullanıcılar aynı zamanda satıcıdır. Her satıcı aynı zamanda eroinmandır. % 100 demeyeyim ama kullanıcıların % 99.5'i aynı zamanda satıcıdır."
   <br/>
   <br/>
   Narkotik Şube Müdürlüğü yetkilileri de kullanıcıların aynı zamanda satıcı olduklarını tasdik ediyorlar. Başkomiser Ali Ayyıldız, "Uyuşturucu kullanımının doğal sonucu olarak kullanıcılar aynı zamanda mal satmak zorunda. Zaten piyasaya giren malın önemli bir kısmı bu şekilde yayılıyor" diyor.
   <br/>
   <br/>
   Sistemin en küçük fakat en etkili parçası olan kullanıcılardan aldığımız bilgiler onların da bu durumu mecburen kabullendiklerini gösteriyor. Yıllardır uyuşturucu kullanan B.U. ilginç iddialarda bulunuyor ve bir çok defa mal sattığını söylüyor: "Uyuşturucu bulmamız o kadar da zor olmuyor. Yıllardır kullandığım için kimin alacağını, malın nerelerde ve kimlere satılabileceğini biliyorum. Bu şekilde kendime bir piyasa oluşturdum. Genellikle yakın çevremdeki arkadaşlara satıyorum."
   <br/>
   <br/>
   Sistem böyle kurulmuş...
   <br/>
   <br/>
   Kullanıcıların neredeyse yüzde yüze varan bölümünün aynı zamanda satıcı olmaları piyasanın genişlemesinde, pazar payının artmasında en önemli ve birinci etkiye sahip. Burada bazı sorular ortaya çıkmakta. Soruların en önemlisi ise şu: Piyasada bu şekilde küçük miktarlarda mal dolaştırmakta olan kullanıcı, diğer adıyla ayakçı ileride büyük miktarlarda mal satmaya kalkarsa ki bu hiç de küçük bir ihtimal değil ne olacak? Yetkililer hiç hesapta olmayan bu tür yollarla piyasaya küçümsenmeyecek miktarlarda mal girdiğini ve piyasanın bu şekilde genişlediğini belirtiyorlar. Böylece çocuk yaştaki bağımlılar uyuşturucunun amansız pençesinde kıvranırlarken, alınması gereken fakat alınmayan adli tedbirlerle bir de uyuşturucu mafyasının ağına terk edilerek bu insanlara büyük kötülük yapılıyor. Uyuşturucu piyasası gün geçtikçe genişlerken ve elde edilen pazar payı da günden güne artarken, hiçbir partinin programında uyuşturucuyla ilgili madde bulunmaması ise durumun vehametini daha da artırıyor. Basın da popülist zihniyetle uyuşturucu kurbanlarının mecburen satıcı olduğu gerçeğini vurgulamayarak onlara ve aynı zamanda ailelerine en büyük kötülüğü yapmış oluyor. Ve burada zihinlere bir başka soru takılıyor: Piyasanın genişlemesinde birinci derecede sorumlu bu insanları devlet yakalayıp cezalandırarak veya eylem gerçekleşmeden önlem alarak bu olayların önüne geçemez mi?
   <br/>
   <br/>
   Hukuk ayrıntıya inemiyor
   <br/>
   <br/>
   Ceza kanunumuzun 403 ve 410'uncu maddeleri arasında uyuşturucuyla ilgili hükümler olmasına rağmen suçun tam olarak tesbit edilememesinden dolayı verilen cezalar yetersiz kalıyor. Kullanıcılarla ilgili verilen cezalar ise neredeyse yok denecek kadar az ve aynı zamanda yetersiz. Kanunlarımızda uyuşturucu kullanımı suç olarak kabul ediliyor ve kullanıcılara hasta zihniyetiyle yaklaşılıyor. Uyuşturucuyla ilgili tedavi merkezlerinin bulunması da kullanıcıların bağımlı birer hasta olarak kabul edilmelerinin diğer bir göstergesi zaten. Kullanıcı, yetkililer tarafından yakalandığında kullanımın suç olması sebebiyle mahkemeye havale ediliyor. Kullanıcının satıcı olduğu narkotik yetkililerince tesbit edilse de, kullanıcı mahkemede uyuşturucuyu satmadığını, kullandığını, aynı zamanda alışkanlığının iptila derecesinde olduğunu belirtiyor. Mahkeme de bu beyanı dikkate alıp satıcı olan kullanıcıyı bağımlı hasta olarak kabul ediyor. Hastalığı tedavi etmek için hakim, hasta kabul edilen kullanıcısatıcıyı sağlık kurumuna sevk ediyor. Hasta, tedavisi tamamlanıncaya kadar bağımlılık merkezlerinde tedavi altına alınıyor. Fakat burada da bir problem ortaya çıkıyor.
   <br/>
   <br/>
   Ülkemizde bağımlılık merkezlerinin bir elin parmaklarını geçmemesi, yatak sayısının 3040'la sınırlı olması ve hasta sayısına cevap verememesinden dolayı gelen hastalar ancak 2530 günlük tedavi altına alınabiliyorlar. Bu süre sonunda hastanın iyileştiği kanaatine varılıyor ve hasta tekrar mahkemeye sevk ediliyor. Hakim hastaneden gelen rapor doğrultusunda hastalığın ortadan kalktığına dair karar veriyor ve kullanıcı böylece serbest bırakılıyor. Satıcılar kendilerini kullanıcı olarak mahkemeye takdim edip cezai işlem almadan yeni insanları zehirlemeye, yeni bağımlılar kazanmaya kaldıkları yerden devam ediyorlar. Bunun en yakın ve bariz örneğini kamuoyunun çok yakından tanıdığı Vildan Kutlular olayında gördük. Vildan'a uyuşturucu satmak ve ölümünden sorumlu olmakla suçlanan Hayri Adıgüzel adlı şahıs, kanundaki boşluklardan veya suçun kanıtlanmasının çok zor olmasından dolayı sadece kullanıcı olarak muamele görmüş ve serbest kaldıktan sonra bir genç kıza tekrar eroin satarken yakalanmıştı.
   <br/>
   <br/>
   Esrarın esrarı
   <br/>
   <br/>
   Uyuşturucu ticaretiyle çok büyük paralar elde eden ve insanları zehirlemekten bir nebze olsun geri durmayan uyuşturucu tacirlerinin kazanmış oldukları paralar kendilerini tatmin etmediğinden olsa gerek bağımlıların sayısını artırmak için değişik yollar deniyorlar. Son 12 yıldır denedikleri yol oldukça ilginç. Uyuşturucu tacirleri son zamanlarda piyasadaki esrar fiyatını yükseltip, eroin fiyatını aşağılara çekiyorlar. Daha önce esrar eroine göre yaklaşık 10 kat daha ucuza satılıyordu. Yeni taktiklerinin sebebi esrarın bağımlılık yapmaması, sık kullanım istememesi ve sıkı bir iradeyle kolayca bırakılabilmesi. Eroin ise mutlak olarak bağımlılık yapıyor ve düzenli kullanım istiyor (yaklaşık olarak günde 34 kez). Bu yolla uyuşturucu tacirleri devamlı müşteri elde etmek istiyorlar.
   <br/>
   <br/>
   Ayrıca piyasadaki esrar miktarı da azaltılıyor ve esrar kullananların eroin kullanmaya başlamalarından başka bir "çare" kalmıyor. Bu piyasanın içerisinde bulunan B.U. tanıdığı esrar içenlerin esrar bulmakta güçlük çektiklerini ve fiyatının da eskisine nazaran ucuz olması nedeniyle bazılarının eroine başladıklarını belirtiyor. Önceki yıllarda yakalanan eroin ve esrar miktarlarını son yakalananlarla karşılaştırdığımızda bu olay açık açık görülüyor. 1996 yılında yakalanan eroin miktarı 1 ton 38 kg, 1996 yılının ilk altı ayında yakalanan miktar 625 kg 608 gr 770mgr. 1996 yılında yakalanan esrar miktarı 877 kg 876 gr iken ilk altı ayda yakalanan esrar miktarı 774 kg 612 gr 950 mgr. 1997 yılının ilk altı ayında yakalanan eroin miktarı ise 400 kilogramın üstünde. Yakalanan esrar miktarı da oldukça ilginç ve uyuşturucu tacirlerinin yaptığı işi doğrular nitelikte. 96 yılının ilk altı ayında yakalanan esrar miktarı 774 kg 612 gr 950 mgr iken 97 yılının ilk altı ayında yakalanan esrar miktarı 224 kg 875 gr 980 mgr. Bu rakamlarda açık açık görüldüğü gibi uyuşturucu tacirlerinin hedefleri esrarı piyasadan çekip, önceliği eroine vererek yeni bağımlılar elde etmek. 96 ve 97 yılının ilk altı ayında yakalanan esrar miktarları arasındaki fark bu tezi doğruluyor.
   <br/>
   <br/>
   Anadolu'ya dikkat...
   <br/>
   <br/>
   Uyuşturucu sektöründen para kazananlar için İstanbul ve Ankara gibi metropollerin büyük bir nimet olduğu kesin. Buralardaki nüfus yoğunluğu, yaşayış tarzı ve gelir düzeyinin nispeten yüksekliği bu durumu doğuran nedenlerden sadece birkaçı. Narkotik şubeler bunun bilincinde olduğundan bu kentlerde uyuşturucuya karşı büyük bir savaş açılmış durumda. Özellikle İstanbul'da narkotik son olarak yeni bir uygulama geliştirdi. Bu uygulamaya göre İstanbul A, B, C şeklinde 3 bölgeye ayrıldı. Bölgelerde olağanüstü sıkı tedbirler alan narkotik yetkilileri uyuşturucu tacirlerinin İstanbul'dan kaçmaya başladıklarını belirtiyorlar.
   <br/>
   <br/>
   Almanya'daki Türkler de uyuşturuluyor....
   <br/>
   <br/>
   Yıllar önce Türkiye'den Almanya'ya çalışıp para kazanmak için giden vatandaşlarımızın da bugünlerde başları Türkiye'de olduğu gibi uyuşturucu ve uyuşturucu yüzünden ölümlerle dertte. Alman basınında bu gelişmeler yer yer yazılıyor. AMATEM yetkilileri ve hastalarıyla yaptığımız görüşmelerde, hastalardan birinin, tedavi için Almanya'dan gelen vatandaşlarımızdan olduğunu öğrendik (Hasta, bize, Almanya'daki tedavi imkanlarının buradakinden çok daha gelişmiş olduğu halde Türkiye'de tedavi olmasının nedenini oradaki ortamdan uzaklaşmak olarak açıklıyor). Bu hastayla hem uyuşturucu hem de Almanya'da yaşanan olayları konuşmak için yetkililerden izin aldık. İsmi bizde saklı olan bu gurbetçimizin anlattıkları karşısında hayret içerisinde kalmamak imkansız. Görüşme sonunda Almanya'da yaşanan olayların Türkiye'den pek de farklı olmadığını gördük. Gurbetçimiz Almanya'da da eroinin içerisine fare zehiri katıldığını ve bunun kullanıcılar tarafından bilindiğini, kullanıcıların aynı zamanda satıcı olduğunu, kendisinin de mecburen bu işe bulaştığını söylüyor. 10 yıl esrar kullanan daha sonra amcasının oğulları sayesinde eroine başlayan ve 6 yıldır eroin kullanan gurbetçimiz şunları söylüyor: "Esrar 78 marktı ve fazla para tutmuyordu. Eroine başladıktan sonra kazancımı eroine vermeye başladım. Gramı 7080 marktı ve günde 4 kez kullanıyordum. Almanya'da lokantamız var. Ayda 7 bin mark kazanıyordum, 5 bin markı eroine veriyordum. Kazancımdan 5 bin mark eroine vereceğime içtiğimi karşılayayım diye düşündüm ve o günden sonra satmaya başladım." Tanıdığı bir çok Türk gencinin de eroin sattığını söyleyen vatandaşımız, Düseldorf'ta Türk vatandaşlarının % 30'unun eroin kullandıklarını iddia ediyor. Zaman zaman Hollanda sınırını geçip eroin içtiklerini söyleyen gurbetçimiz Almanya'da eroin bağımlısı Türkler'in de bu rakama yakın olduğunu söylüyor.
   <br/>
   <br/>
   "Türkiye uyuşturucuya yenik düşecek"
   <br/>
   <br/>
   Uyuşturucu ticaretiyle çok büyük paralar elde eden "uyuşturucu tacirleri"ni kazanmış oldukları paralar artık tatmin etmiyor. Onlar da kazançlarını artırmak için akla hayale gelmedik yollar deniyor ve piyasayı genişletiyorlar. Bunda bir noktada başarılı oldukları gerçek. İsminin açıklanmasını istemeyen yetkili bir ağzın "Türkiye uyuşturucuya yenik düşecek" demesi ise olayın ne kadar ciddi bir boyut aldığının göstergesi. Siyasetçilerimiz ise günlük kısır çekişmelerden kafalarını kaldırıp Türkiye'nin üzerinde oynanan oyunlara bakamıyorlar. Onlar kavga edip vatanı kurtardıklarını zannederlerken birileri vatanımız üzerinde yapmış oldukları planları çok rahat tatbik ediyorlar. Siyasi partilerimizin hiçbirinin ve yeni kurulan 55. hükümetin programları arasında uyuşturucunun bulunmaması ise ayrı bir facia.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=505E0428E02B63665F915C6356A4C568?newsId=2893), [web.archive.org (arşiv bağlantısı)](http://web.archive.org/web/20120726203732/http://www.aksiyon.com.tr:80/aksiyon/newsDetail_getNewsById.action;jsessionid=505E0428E02B63665F915C6356A4C568?newsId=2893)
