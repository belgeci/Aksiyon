# Korucuları koruyalım mı?

*Güvenç Ayar - Mehmet Baransu 1997.10.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Onlar, köylerinde çoban, çiftçi, ırgat iken günün birinde ellerine silah verildi; "köyünüzü koruyun" dendi. Bazıları askerlik günlerine yeniden döndü adeta..
  </font>
 </div>
 <div id="newsText">
  <font class="detail-text">
   Bazılarının ise silahla ilk tanışmasıydı bu. Köylerinin çevresinde nöbet tutarak, kanlı bölücü örgüte karşı yapılan operasyonlarda kılavuzluk yaparak, hatta çatışmalara katılarak geçti son yılları. Silah ellerindeydi bunlar olurken; silahın gücü korucuları bazı "istenmeyen" olaylara sürüklemedi değil. Adları çıktı.
   <br/>
   <br/>
   Karadeniz'e yayılma sürecindeki teröre önlem olarak bu bölgede de köylülerin korucu yapılması gündeme gelince Karadenizliler arasında, idarecisinden sokaktaki vatandaşa kadar hummalı bir tartışma başladı; terörle bütünleşen konu Karadeniz gündeminin ilk sırasına geldi oturdu.
   <br/>
   <br/>
   Koruculuğun kaldırılmasını isteyenlerle istemeyenlerin gerekçeleri arasında tercih yapıp "sen haklısın" demek o kadar kolay değildi. Hele masa başında, medya merkezlerinde buna karar vermek, hiç doğru değildi. Biz de olaya "kaynağından" vakıf olalım niyetiyle çıktık yollara..
   <br/>
   <br/>
   Günün ilerleyen saatleriyle birlikte Hakkari'ye doğru yol alırken yorgunluğumuz ve tedirginliğimiz iyice artıyordu. Eruh, Şırnak, Uludere, Beytüşşebap.. terörün yıllardır kasıp kavurduğu bölgeler. Bize sessiz sedasız yol veren vadilerin, dağların, taş yığınlarının kimi zaman terör örgütlerine de ayrım yapmaksızın yol verdiğini bilmek ayrı bir burukluk veriyor. Yıllardır terör korkusunu en çok hissedenler ise kuşkusuz bölge halkı ve korucular ya da başka bir tabirle söylemek gerekirse korucu bölge halkı.
   <br/>
   <br/>
   Askerler soğuk bakıyor
   <br/>
   <br/>
   İlk defa merhum Cumhurbaşkanımız Turgut Özal'ın başbakanlığı döneminde teröre karşı bölgeyi iyi tanıyan insanlardan yapılandırılan koruculuk sistemi bugüne kadar PKK'ya karşı bazı başarılara imza attı. Fakat terör örgütüne karşı can, mal ve ırzlarını korumak amacıyla devlet tarafından verilen silahları bir kısım korucuların kendi menfaatleri doğrultusunda kullanması, duyulan rahatsızlıkların kanlı olaylarla noktalanmaya başlaması, bölgenin yapısını çok iyi bilmelerinden dolayı bir çok korucunun uyuşturucu trafiği ve kaçakçılıkta boy göstermesi bugün hükümetin sistemi masaya yatırmasına neden oldu.
   <br/>
   <br/>
   Operasyonlarda askere yol gösterip bazen kısmi olarak çatışmaya da giren, en önemli işlevlerini ise operasyonlardan çok kendi köylerini korumakla yerine getiren korucuların kaldırılmasına askeri yetkililer pek sıcak bakmıyor. Askerler sistemin kademeli olarak kaldırılmasından ziyade korucular üzerinde denetimin ve cezaların artırılmasının bu aşamada daha faydalı olacağını belirtiyorlar. Bölgede görüştüğümüz Yüzbaşı H. terörün tamamen sona ermeden koruculuğun kaldırılmasının şu aşamada yarardan çok zarar getireceğini ve bölge halkının da bundan çok olumsuz etkileneceğini belirtip, "Yaptığımız operasyonlarda bize yaptıkları katkıyı küçümsememek lazım. Bölgede görev alan asker, henüz çevreyi tanımadan başka bir yere atanabiliyor. Askeri stratejiler göz önüne alındığında bölgeyi çok iyi tanıyan insanlara ihtiyaç olduğu anlaşılır" diyor.
   <br/>
   <br/>
   PKK safında köy korucusu
   <br/>
   <br/>
   Tüm bunlara rağmen son yıllarda geçici köy korucuları hakkında ciddi şikayetler var. Halkı ve kendilerini korumak için devlet tarafından kendilerine verilen silahları korucular bazı durumlarda çok rahat halka ve askere çevirmekteler. Son Cizre ve Lice olaylarında da gördüğümüz gibi bu insanlar ellerindeki silahları siyasi güç olarak kullanmaktalar. Yol güvenliğini sağlayan bir birliği ziyaretimiz sırasında birlik komutanı ile yaptığımız görüşmede, özellikle bazı köylerdeki korucuların silahlarını halka ve devlete çevirdiklerini, gece yapılan operasyonlarda koruculardan bazılarının PKK saflarına katıldığını öğreniyoruz. Birlik komutanı bir operasyon sırasında karşılaştıkları bu durumu şöyle anlatıyor: "PKK'ya karşı yaptığımız ani operasyonların birinde bölgeyi çok iyi bilen bir köyün korucularını bizlere yol göstermeleri için operasyona dahil ettik. Çatışma sırasında beraberimizde götürdüğümüz bir kısım korucu karanlıktan faydalanıp PKK saflarına geçti ve bizimle sıcak çatışmaya girdi. Bizim safımızda kalanlar ise uygunsuz hareketler yapıyorlardı."
   <br/>
   <br/>
   Birlik komutanı, korucu müessesesinin gerekli olduğunu ama bu ihtiyacın 30 40 korucu yerine rehberlik yapabilecek 23 kişiye gördürülebileceğini söylüyor. Komutana göre asker artık dağlarda savaşmayı öğrenmiş durumda ve bu yüzden sıcak çatışmada korucu kullanılmasına gerek yok. Koruculuğun faydasına inanan bir yüzbaşımız da Karlıova'da yapmış oldukları bir operasyon sırasında buna benzer bir olayla karşılaştıklarını fakat bunun da önlemini aldıklarını belirtiyor: "Zaman zaman bu tür olaylarla karşılaşıyoruz. Daha önce yaptığımız operasyonlara 1520 tane korucu katılıyordu. Şimdi bölgeyi çok iyi bilen ve güvendiğimiz iki korucuyu yanımıza alıyoruz."
   <br/>
   <br/>
   Mayının yerini biliyorlar, kaçakçılık yapıyorlar
   <br/>
   <br/>
   Bölgede görüştüğümüz korucuların hemen hemen hepsi korucuların bazılarının zaman zaman suç işlediklerini kabul ediyorlar. Devletin faturayı kendilerine kesmelerine ise anlam veremiyorlar. Korucuların yasadışı işlerde bulunmaları, hükümet ve parti çıkarı gereği bu tür olayların gizlenmesi "vatan için savaşanları" "vatan sağolsun" diyenleri tedirgin ediyor. Faturanın kendilerine kesilmesinin yanlış olduğunu belirten korucular cevabı verilmesi gereken soruları da stratejik noktalarda suç işlemeye müsait insanlara görev ve silah verenlerin cevaplaması gerektiğini belirtiyorlar. Hakkari'de konuştuğumuz birlik komutanı da korucularla aynı görüşü paylaşıyor ve devletin zaman zaman kendi yapmış olduğu hatanın bedelini ödediğini söylüyor. Komutan; devletin burada yapmış olduğu en hayati hatalardan birisinin; geçmiş yıllarda buralarda kaçakçılık yapmış olan ve bölgeyi iyi tanıyan eski kaçakçılara, sınıra mayın döşetme görevi vermesi olduğunu söylüyor. Bu durum iki açıdan sakınca doğuruyor. Birincisi, tekrar eski mesleğini icra etmek isteyen bu kişiler çok iyi bildikleri mayınlı yolları amaçları için rahatlıkla kullanabiliyorlar. İkincisi ve en tehlikesi ise az olarak rastlansa da PKK saflarına katıldıklarında terör örgütünü bu bilgilerden faydalandırıyorlar.
   <br/>
   <br/>
   Özel Tim korucuya mesafeli
   <br/>
   <br/>
   Özal döneminde kurulan ve şehir içinde bilhassa suikast tipi olaylar için kısıtlı sayıda yetiştirilen Özel Tim, "onların" yöntemi ile savaşmak için dağlara gönderiliyor ve kendilerinden o kadar da umulmayan bir şekilde dağlarda başarıyla mücadele veriyorlar. Bu yüzden olsa gerek düzenli gerilla savaşçısı diyebileceğimiz Özel Tim, koruculara neredeyse amatör gözüyle bakıyor. Görüştüğümüz Özel Tim'cilerden biri korucuları tek bir düşünceyle yargılamanın doğru olmadığını belirtiyor ve şunları söylüyor: "Korucuların hepsi iyi veya hepsi kötü gibi bir değerlendirme yapılırsa hataya düşülmüş olur. Bölgeye göre sadakatleri değişebiliyor. PKK tarafında olan korucular olduğu gibi devlet yanlısı korucular, hem devlet hem PKK'ya ikili oynayan korucular da var." Bir diğer Özel Tim'ci korucuların rehber olarak kullanılmasını da gereksiz buluyor: "Genellikle biz korucu kullanmıyoruz. Düzenli askeri birlikler devamlı bölgede kalmadıkları için koruculardan bölge hakkında faydalanıyorlar."
   <br/>
   <br/>
   Kendi başlarına operasyon yapıyorlar
   <br/>
   <br/>
   PKK ile mücadelenin en önemli yöntemlerinden birisi zaman zaman baskın şeklinde yapılan operasyonlar. Tabii korucuların bu operasyonlardaki katkısını unutmamak gerekiyor. Fakat bölgede yaptığımız araştırmalar bize korucuların operasyonlarda sağladıkları katkıyla yetinmediklerini gösteriyor. Bölgedeki bazı güçlü aşiretler, kendi başlarına ülke içinde küçük çaplı operasyonlar yapıyorlar. Bilindiği gibi Türkiye, devlet olarak dışarıda ve içeride operasyon yaparken bir çok hukuki kaideye dikkat ediyor. Bölgedeki bu aşiretlerin hangi hukuk kaidesine dayanarak operasyon yaptığı ise belirsiz. Daha doğrusu bu operasyonların ne kadar zamandır yapıldığı, kaç kişilik kuvvetlerle yapıldığı, kaç kişiyi ve kimleri öldürdükleri veya teslim aldıkları, operasyonun ne kadar sürdüğü kamuoyunca pek bilinmiyor. Fakat o bölgede bulunan bir çok aşiretin 23 bin kişiyi aşan sayıda silahlı adam bulundurdukları gözönüne alınırsa durumun önemi daha iyi anlaşılabilir. Hakkari'de görev yapan askeri bir yetkili bu tür olaylarla zaman zaman karşılaştıklarını, hatta üstlerine bu olayları rapor ettiklerini ama hiç bir sonuç alamadıklarını belirtiyor.
   <br/>
   <br/>
   Bölgede etkin bir güce sahip olan aşiret reisleri de bu aşamada koruculuğun kaldırılmasına sıcak bakmıyorlar. 1985 yılında gönüllü olarak PKK ile mücadele etmeye başlayan, Şırnak'ın Şenoba ve Uludere bölgesinde faaliyet gösteren Korucubaşı Hazım Babat, bugüne kadar 18'i ailesinden olmak üzere 38 şehit vermiş. "Biz de elimizdeki silahlarla gecegündüz demeden kendimizi ve çocuklarımızı tehlikeye atmak istemeyiz ama buna mecburuz" diyor. Bölgenin şartlarını bilmeden Meclis koridorlarında rahat bir şekilde konuşanları ise bölgeye davet ediyor. Terör bitmeden koruculuğun kaldırılmasını PKK'nın ideolojisiyle eşdeğerde gören ve Apo'nun fikirlerine katılmak olarak niteleyen Babat, silahların ellerinden alınması durumunda terör yönünden mağdur olacaklarını belirtiyor: "Biz bu işi sırf ayda 25 milyon para alalım diye yapmıyoruz. Terör olmadan önce durumumuz çok iyiydi. Silahı kendimizi ve namusumuzu korumak için aldık. PKK'nın hedefi haline geldik."
   <br/>
   <br/>
   Tatar aşireti reisi Süleyman Tatar da, hükümet yetkililerinin bazan yaptıkları açıklamaların morallerini bozduğunu belirtiyor. Tatar, "Amacımız korucu olmak değil. Can güvenliğimizi devlet sağlasın silahlarımızı hemen teslim edelim" diyor.
   <br/>
   <br/>
   Ölü sayısı iki kat artar
   <br/>
   <br/>
   DYP Şırnak Milletvekili Mehmet Tatar koruculuğun kaldırılması durumunda şehit sayısının en az iki kat artacağını savunuyor. Bu kadar önemli meselede bölgenin genel yapısını bilmeden konuşmanın yanlışlığına değinen Tatar, "Bazı bölgelere korucusuz girmek imkansız. Korucular da asker sayesinde o dağ ve bölgelere girebiliyor. PKK ile mücadelede ikisi birbirini tamamlıyor. Bu bütün terör bitmeden bozulmamalı" diyor. Uludere'de görüştüğümüz korucular da Tatar'la aynı görüşleri paylaşarak koruculuğun kaldırılması halinde bölgenin tekrar eski günlerine döneceğini ve terörün savunmasız insanları hedef alacağını söylüyorlar. "Bu işi para için yapıyorlar" şeklindeki açıklamalara "Gelip yattığımız, yemek yediğimiz yeri bir görsünler. Evde rahat rahat yün döşeklerde uyumak varken tahtanın üzerinde yatıyoruz. Can, parayla satın alınmaz" şeklinde cevap veriyorlar. Vatan için çok şehit verdiklerini, gerekirse seve seve bu uğurda canlarını vermeye hazır olduklarını da sözlerine ekliyorlar.
   <br/>
   <br/>
   Lice gerçeği
   <br/>
   <br/>
   Adını 80'li yıllardan itibaren daha çok uyuşturucu ile duyuran hatta Türkiye'de uyuşturucunun merkezi diye isim yapan Lice'de durum biraz daha karışık. Yakın bir zamana kadar Lice'deki korucuların kendi istekleri ile mi korucu oldukları yoksa zorla mı korucu yapıldıkları tartışılmaya başlanmıştı. Birçok basın ve yayın organı Lice'deki vatandaşların zorla korucu olduğunu yazdı. Oysa ki yaptığımız araştırmalar bunun böyle olmadığını gösteriyor. Bölge halkı ve yetkililere göre bölgede korucusu olmayan tek ilçe Lice. Devlet gönüllülük esasına dayanarak Lice'ye koruculuk sistemini getirmek ister. Başlangıçta 100 kişi başvurur fakat daha sonra PKK bölge halkına bu nedenden dolayı baskı uygulamaya başlar. Bölge halkı ve onlara dahil olan korucular bu baskılardan korkar ve gönüllü koruculardan 30 tanesi zorla korucu yaptırıldıklarını, hatta istifalarını verdikleri halde kabul edilmediğini söylerler. Fakat olay kamuoyuna bu boyutu ile yansımamıştı. İstifasını veren 30 kişinin tekrar korucu olmak üzere başvurduğu söyleniyor.
   <br/>
   <br/>
   Bölgede bu konu hakkında görüş aldığımız askeri sivil tüm insanlar bir konuda hemfikirler ki bu da bölge hakkında fazla bilgi sahibi olmayan kişilerin (özellikle politikacıların) bölge sorunları hakkında fikir yürütmesinin yanlış sonuçlar doğurabileceği görüşü. Onlara bir de teklifleri var: "Öyle bir iki günlük helikopter gezileriyle olmaz, gelsinler bir iki ay misafirimiz olsunlar."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3082-koruculari-koruyalim-mi.html), [web.archive.org (arşiv bağlantısı)](http://web.archive.org/web/20120201113109/http://www.aksiyon.com.tr:80/aksiyon/haber-3082-koruculari-koruyalim-mi.html)
