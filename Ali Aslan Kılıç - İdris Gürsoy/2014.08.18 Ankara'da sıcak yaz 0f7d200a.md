# Ankara'da sıcak yaz

*Ali Aslan Kılıç - İdris Gürsoy 2014.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   türkiye 12. cumhurbaşkanını gerilimli bir sürecin sonunda seçti. Erdoğan’ın kazandığı seçim yeni gerginlik ve tartışmaları tetikledi.erdoğan’ın genel başkanlık ve başbakanlık yetkilerini anayasaya rağmen kullanma ısrarı yeni dönemin ürkütücü ipuçları...
  </font>
 </div>
 <div id="newsText">
  <font class="detail-text">
   <p>
    Ankara’nın göbeğinde hummalı bir çalışma var. Atatürk Orman Çiftliği’nde son rötuşları yapılan bir bina! Ve hiçbir bina için yapılmayan otoban genişliğinde ana arter bağlantıları... Soru şu: “Bu alımlı ve gösterişli bina nasıl bir işlev görecek? Yeni Başbakanlık mı, yoksa Başkanlık Sarayı olarak mı anılacak?”
   </p>
   <p>
    Artısı ve eksisiyle karizmatik liderliğin damgasını vurduğu bir dönemin daha sonuna geldik. Darbe ve vesayet dönemleri gibi, Türkiye’nin karizmatik liderlerin isimleriyle anılan dönemleri de var. Çoğu zaman dönemin noktalanış biçimi, dönemde yaşananlardan daha çok yer tutar zihinlerde. Peki, “Bu dönem nasıl sonuçlanacak? Demokratik teamüllere uygun mu, yoksa keyfî yaklaşımlarla mı noktalanacak?”
   </p>
   <p>
    Son 30 yılın tartışma konusu olan; başkanlık, yarı başkanlık, Türk tipi başkanlık konularının da netleşeceği bir dönemdeyiz. “Parlamenter sistem devam mı edecek? Şartları oluşmasa da fiilî olarak başkanlık modelleri mi denenecek?”
   </p>
   <p>
    İşaretlerini şimdiden aldığımız, ay sonundan önce yaşanacak gelişmeler, bu dönemin sonlanış biçimine ilişkin fikir verecek elbette. Peki, “Nasıl bir Türkiye bizi bekliyor?” Sorular bitmedi elbette; 12 yıllık bu blok dönemin son günlerini mi yaşıyoruz? Yürütme ve yasamayı bizzat yönetip yargıyı etkileyen kudretli başbakan dönemi 28 Ağustos itibarı ile sona erecek mi? Yoksa yeni başbakan üzerinden önümüzdeki aylarda da sisteme müdahil olunmaya devam mı edilecek?
   </p>
   <p>
    Günlerdir iktidar ve muhalefet ayırımı yapmadan konunun uzmanı haber kaynaklarıyla konuşuyoruz. Sağduyu ve birikimine itimat edilen isimlerden aldığımız cevaplar çok da iç açıcı değil. Değerlendirmeler, ‘bıçak sırtı süreci’ tabiriyle örtüşüyor. Türkiye’nin gündemindeki sorunlar, siyasetin ve tabii ki AK Parti’nin kırılma noktaları bıçak sırtı sürecinin parametrelerini oluşturuyor. 28 Ağustos sonrasına dönük projektör Türkiye’nin yakın geleceğinin ipuçlarını da verecek.
   </p>
   <p>
    <strong>
     Ö-Dem Sendromu
    </strong>
   </p>
   <p>
    <img alt="" height="136" src="http://web.archive.org/web/20140823073416im_/http://medya.aksiyon.com.tr/aksiyon/2014/08/18/ankarada-sicak-yaz2.jpg">
     Dönemin nasıl sonlanacağına ilişkin tartışmalarda da, döneme ismini veren Recep Tayyip Erdoğan’ın kararlarında da etkili bir unsur Ö-Dem Sendromu! Siyasi tarihte iz bırakan iki önemli cumhurbaşkanı merhum Turgut Özal ve Süleyman Demirel’in Köşk’e çıkışlarından sonra yaşadıkları sıkıntıları vurgulamak için kullanılıyor. İsmini veremeyeceğim AK Parti ileri gelenlerinden bir dostum, “Yeni cumhurbaşkanımız Sayın Erdoğan, partisinin ANAP ve DYP’nin akıbetlerini yaşamasını istemiyor. Başkanlık sisteminden önce bu amaçla mekanizmalar kuruluyor. Tüm tedbirler bunun için alınıyor.” diye fısıldıyor kulağıma.
    </img>
   </p>
   <p>
    Tarihin tekerrür edeceğine, Erdoğan istemese de Köşk’te etkinliğini kaybedeceğine dair yaygın kanaat var. Özal ve Demirel partileri üzerinde etkinliklerini sürdüremeyince siyaseten zayıflamışlardı. Erdoğan’ın ‘zayıflamayı göze alamayacak kadar büyük problemleri’ var. Bu yüzden siyaseten etkisini kaybedeceği değerlendirmeleri, Erdoğan’ı daha da geriyor. Anayasa’yı çiğneme, hukuku tanımama pahasına kararlar almasında etkili oluyor.
   </p>
   <p>
    <img alt="" height="136" src="http://web.archive.org/web/20140823073416im_/http://medya.aksiyon.com.tr/aksiyon/2014/08/18/ankarada-sicak-yaz3.jpg"/>
    ‘Kardeşlik hukuku’ vurgusuna rağmen, Abdullah Gül’ün genel başkanlık yarışına girmesine izin vermiyor. Anayasa’nın 101 ve 102. maddelerine göre 15 Ağustos’ta milletvekilliği ve başbakanlığı düşmesine, partisi ile ilişiği kesilmesine rağmen, partiye yeni genel başkan ve dolayısıyla yeni başbakanı kendisi belirlemek niyetinde. Aksini düşünenler de yok değil. Ama bunu ifade etmek için ihanetle suçlanmayı göze almak gerekiyor. Seçilmiş cumhurbaşkanının bu tavrı ne anlama gelir? Anayasa hukukçusu ve eski Adalet Bakanı Hikmet Sami Türk, bu yöndeki sorumuza net cevap verdi: “Bu çok açık bir şekilde Erdoğan’ın yıllarca eleştirdiği vesayetçi zihniyeti kendisinin uygulaması olur. Kendi partisi üzerinde vesayet kurmuş olur.”
   </p>
   <p>
    Başta anayasa uzmanları olmak üzere hukukçular ittifak ile ‘rejim krizi’ vurgusu yapıyor. TBMM Anayasa Komisyonu üyesi Atilla Kart, anayasal kurumlara yaptığı yazılı başvuru ile anayasa ihlalini önleme çağrısında bulundu. CHP Konya Milletvekili Kart, konuyla ilgili sorumuzu, “Anayasa darbesini ve rejim krizini önlemek için tüm anayasal kurumların üzerine düşeni yapması gerekiyor. Bu makamları uyarma, göreve davet etme ihtiyacını duyduk.” diye cevapladı. “AKP yetkili organları da, anayasa ihlallerine iştirak etmişlerdir.” diyen Kart, şu görüşleri dile getirdi: “Rejim krizi, Türkiye’nin çok daha sorunlu süreçleri yaşayacağının işaretidir. Ülkenin kaderi Erdoğan’ın kaderi ile özdeş hâle getirilmemeli, Türkiye bir kişinin kişisel ve siyasi kariyerine kurban edilmemelidir. Erdoğan kendi kişisel kaygıları için Türkiye’yi bir uçuruma sürüklüyor. Bunu toplumun sağduyusu ile bütün kuşatılmışlıklarına rağmen ilgili anayasal makamların demokratik kültürleri ile aşacağız.”
   </p>
   <p>
    Erdoğan bu eleştirilere, “Yürü git işine!” diye karşılık veriyor. Onun için önemli olan, Özal ve Demirel’in partilerini kendi başına bırakma ‘hatasının’(!) tekrarlanmamış olması. Küçük kızı Sümeyye Erdoğan da partide etkili bir göreve getirilince tablo tamamlanıyor. ANAP ve DYP Köşk’e çıkan liderlerinin etkisinden çıktığı hâlde, Erdoğan, partisinin kendi etki alanında kalması için gerekli mekanizmaları kuruyor.
   </p>
   <p>
    Mekanizmanın bir başka ayağını fiziki şartlarla ilgili tedbir oluşturuyor. Yazının başındaki, Ankara’nın merkezinde ‘otobanlarla’ Konya-Samsun ve Eskişehir-İzmir, dolayısıyla çevre yoluna bağlanan meşhur çalımlı bina, mekanizmanın önemli unsurlarından biri. Başbakanlık olarak inşa edilen bina örtülü biçimde ‘başkanlık sarayı’ olarak da işlev görecek. Çünkü burada Erdoğan’ın, ‘cumhurbaşkanı çalışma ofisi’ bulunacak. Mesainin çoğu burada geçirilirken, Çankaya sembolik olarak heyet-misafir ağırlamalarında kullanılacak. Özal ve Demirel’in Çankaya’ya çıkarak hükümet üzerindeki etkisini kaybetmesine karşılık Erdoğan, aynı çatı altında hükümeti kontrolde tutmuş olacak. Ayda bir düzenli olarak bakanlar kuruluna başkanlık edecek, binada konuşlandıracağı Cumhurbaşkanlığı danışman ekibi ile kabineyi yakın takibe alacak.
   </p>
   <p>
    <img alt="" height="291" src="http://web.archive.org/web/20140823073416im_/http://medya.aksiyon.com.tr/aksiyon/2014/08/18/ankarada-sicak-yaz4.jpg"/>
   </p>
   <p>
    <strong>
     Gül-Erdoğan pazarlığı
    </strong>
   </p>
   <p>
    Cumhurbaşkanı Abdullah Gül’ün, Köşk muhabirleri ile veda resepsiyonuna davet edildiğimizde, bunun sıradan bir resepsiyon olmayacağı belliydi. Resepsiyon iki gün öne, 10 Ağustos Cumhurbaşkanlığı seçimlerinin hemen ertesine çekiliyordu. AK Parti’de Erdoğan’ın başkanlığında devam eden MYKY toplantısında kongre tarihi netleşmeden mesaj verilecekti. Erdoğan’ın yeni denkleminde Gül’e yer yoktu. Bu yüzden Gül’ün vereceği mesajın parti tabanı ve kamuoyu üzerindeki etkisi önemliydi. Sadece Gül’ün üstünü değil, Gül ile yakın temastakilerin üstünü de çizmişti Erdoğan!
   </p>
   <p>
    Bu tavır yeni değildi. 2 yıl önce Cumhurbaşkanlığı Seçim Kanunu hazırlanırken Gül’ün aday olamayacağı hükmünü yasaya yerleştiren Erdoğan tavrını çok net ortaya koymuştu. Gül de Erdoğan’ın bu kararını biliyordu. Ama Erdoğan ile açıktan mücadeleye girişmenin sonuç getirmeyeceğini düşünüyordu. Resepsiyonda, ‘partime döneceğim’ derken Erdoğan’ın karşısına çıkma cesaretini gösterip göstermeyeceğini anlamaya çalışıyoruz. Israrlı sorularımızı cevapsız bırakan Gül’e göre, mesajı yerine ulaşmış, maksat hâsıl olmuştu. Bir saat sonra partiden yapılan kongre tarihi açıklaması Gül’ün ‘genel başkan yarışına giremeyeceğine’ dair cevap niteliğindeydi.
   </p>
   <p>
    Güvenilir kaynağa göre Gül-Erdoğan bundan önce saatler süren bir görüşme yapmış ve anlaşamamışlardı. Gül, ‘döneceğim’ diyerek parti tabanına ‘engellendim, mağdurum’ mesajı veriyordu. Gül’ün elinde çok daha güçlü karşı hamleleri bulunuyor, ancak tarzı ve fıtratı engelliyordu. Erdoğan da Gül’ün sabır öncelikli tarzını bildiği için gözünü kırpmadan kararlar alarak önünü kesiyordu.
   </p>
   <p>
    10 Ağustos’ta Erdoğan’ın 51,7’lik kritik oranda kalması ile eli güçlenen Gül, 2015 seçimleri ve kongresine kadar sabredeceğini gösterdi. Erdoğan-Gül pazarlığının, partiyi 2015 seçimlerine kimin götüreceği üzerine yoğunlaştığı yorumları yapıldı. Gül, sorunsuz bir 2015 için kendisine yakın isimlerden Ali Babacan ya da Bülent Arınç’ı, Erdoğan ise, Ahmet Davutoğlu ya da Binali Yıldırım’ı başbakan ve genel başkan yapmak istiyordu.
   </p>
   <p>
    <strong>
     Fay hattı kırılır mı?
    </strong>
   </p>
   <p>
    Yeni genel başkan ve başbakan seçimi AK Parti’nin ilk önemli fay hattı. Bu hatta kırık yaşanmaması tamamen Cumhurbaşkanı Abdullah Gül’ün sabır gücüne bağlı! Erdoğan’a yakın isimler bunu, “Erdoğan ile mücadeleye cesaret edemez!” olarak da değerlendiriyor. AK Parti’nin eski genel başkan yardımcısı Mir Mehmet Dengir Fırat, Gül’ün pazarlık gücünün Cumhurbaşkanlığı seçimleri öncesinde tükendiğini kaydediyor. “Siyasette belli zaman diliminde yapmanız gerekeni ihmal ederseniz bunun telafisi olmaz.” diyen Fırat, Gül’ün önemli hamle fırsatlarını kaçırdığını vurguluyor. Gül’ün son koz olarak 35 milletvekilini istifa ettirme ihtimaliyle ilgili soruyu Fırat şöyle cevaplıyor: “Çok zayıf bir ihtimal! Ne Gül bunu göze alır, ne de iktidar nimetlerinden yararlanmayı sürdürmek için Erdoğan’ın gözüne girmek isteyen vekiller istifa eder!”
   </p>
   <p>
    <img alt="" height="136" src="http://web.archive.org/web/20140823073416im_/http://medya.aksiyon.com.tr/aksiyon/2014/08/18/ankarada-sicak-yaz5.jpg"/>
    Ankara’da genel kanaat de, Erdoğan’ın Gül’ün hiçbir talebini karşılamayacağı yönünde. Bir yandan partiye dönmesinin doğal hakkı olduğu belirtilen Gül, diğer yandan Erdoğan’ın danışmanları ve sosyal medyadaki troller aracılığı ile topa tutuluyor. Değil Babacan, Arınç ya da Gül’ün işaret ettiği bir başka ismin başbakan olması, bu isimlerin tamamının tasfiyesi bile gündeme gelebilir. Erdoğan’a yakın bir ismin başbakanlığında kurulacak yeni kabinede başta Arınç ve Babacan olmak üzere Gül’e yakın isimlerin üzerinin çizilmesi sürpriz olmayacak. Gül ve ekibi bütün bunlara da sabreder mi? Sabrederlerse fay kırılması 2015’e ertelenmiş olur. Seçimlere yakın gerçekleşecek ikinci bir tasfiye ise kırılmanın etkisini sıfıra yaklaştırır.
   </p>
   <p>
    Siyaseten kırılmanın dışında ‘fay hattına’ dönüşecek başka alanlar da var. Yeni başbakanı bekleyen ve siyasete de yansımaları olacak temel problemler şunlar:
   </p>
   <p>
    *Dış politikada karşı karşıya bulunulan devasa problemlere rağmen Davutoğlu’nun başbakan olması aslında Erdoğan için de ciddi bir handikap. Suriye ve IŞİD konusundaki yetersizliği en iyi Erdoğan biliyor.
   </p>
   <p>
    *Ekonominin kırılganlığı ortada! 12 yıllık performansına rağmen Ali Babacan’ın yerine Yiğit Bulut’un getirilme ihtimali kırılganlığı krize dönüştürebilir.
   </p>
   <p>
    *Çözüm sürecinde verilen ve verilecek tavizler Erdoğan’ın kendi tabanını da incitip küstürebilecek hassas bir konu.
   </p>
   <p>
    *İntikam operasyonuna dönüşen ‘paralel yapı’ suçlamaları da yeni başbakanın önemli sınavlarından olacak. Gözaltılar ve açılan soruşturmaların delilden mahrum dosyalarını doldurma gayretiyle yapılan hukuksuzluklar nereye kadar sürdürülecek?
   </p>
   <p>
    *17-25 Aralık yolsuzluk ve rüşvet soruşturması, yeni başbakan ve genel başkanın önemli sıkıntı alanlarından birini oluşturacak.
   </p>
   <p>
    *TBMM’de kurulan ancak çalışması sürekli engellenen, 4 bakanı hakkındaki Yolsuzlukları Soruşturma Komisyonu’nun çalışmaya başlaması da başta Erdoğan olmak üzere yeni başbakan için önemli sorun alanı.
   </p>
   <p>
    Bu sorun alanlarının yönetiminin önemine dikkat çeken eski AK Parti Genel Başkan Yardımcısı Mir Mehmet Dengir Fırat, “Yeni başbakanın sorun yönetme performası sadece önümüzdeki 8-10 ayı değil, aynı zamanda 2015 seçimleri üzerinden önümüzdeki yılları da etkileyecek.” diye konuştu.
   </p>
   <p>
    <strong>
     Uzlaşı neden zor?
    </strong>
   </p>
   <p>
    Yeni başbakan ve hükümeti bekleyen önemli sorun alanları varken, Erdoğan-Gül uzlaşısının sağlanamaması krizlere davetiye çıkarabilir. Peki, uzlaşı neden zor? Cevabı, iki ismi de yakından tanıyan Dengir Fırat veriyor: “Erdoğan’a göre uzlaşı iktidar ve gücü paylaşmaktır. Partiye hâkim olan kendisidir. Kimin genel başkan ve başbakan olacağına da çoktan karar vermiştir. Değil Gül ile uzlaşı ve pazarlık, parti organlarında bile istişare olmaz. Temayül yoklama mekanizması tamamen gönül alma ve oyalamadır. Parti organlarının, il başkanlarının, milletvekillerinin görüşleri alındığına bakmayın, âdet yerini bulsun diye yapılır. Hiçbir zaman hiçbir etkisi olmaz. İnsanlarda, kendilerine danışıldığı, görüşlerine değer verildiği kanaati oluşturulur. Kapalı zarfta verilir, sonucun ne olduğu da hiçbir zaman açıklanmaz. Aslında tek karar verici Erdoğan’dır.”
   </p>
   <p>
    Erdoğan-Gül uzlaşısını zorlaştıran bir başka konu, rüşvet ve yolsuzluk soruşturması. Gül, bu sürece adı karışan ve partinin de imajını kirleten isimlerin ayıklanması gerektiğini savunuyor. Erdoğan ise, o isimlerle birlikte yüzde 51’in yakalandığını vurgulayarak, buna karşı çıkıyor.
   </p>
   <p>
    Erdoğan’ın 15-28 Ağustos arasında; seçilmiş cumhurbaşkanlığı, başbakanlık ve AK Parti genel başkanlığı sıfatlarını taşımasına yöneltilen itirazları dikkate almıyor görünüyor. Ancak, salon hitaplarındaki ses tonu ve motivasyon düşüklüğü dikkatlerden kaçmıyor. AK Parti yöneticileri bunu partisinden ayrılmanın duygusallığı ile açıklıyor. Bağımsız gözlemciler ise bazı şeylerin yolunda gitmemesinden kaynaklanabileceğine dikkat çekiyor.
   </p>
   <p>
    <img alt="" height="291" src="http://web.archive.org/web/20140823073416im_/http://medya.aksiyon.com.tr/aksiyon/2014/08/18/ankarada-sicak-yaz6.jpg"/>
   </p>
   <p>
    Döneminin sonlanışı da bu arada netleşiyor. Anayasa ihlali, rejim krizi, kendi partisine vesayet yorumları moral bozuyor olabilir. Başbakan ve genel başkan sıfatıyla tüm icraatlarının yok hükmünde olacağına dair kendi hukukçuları da kanaatlerini aktarmışlar. Suç oluşturmaması için imza ile kayıtlara geçecek icraat ve uygulama yapmamaya da dikkat ediliyor.
   </p>
   <p>
    Bunun en önemli örneğini TBMM genel kurulunun tatil edilmesi oluşturuyor. Çıkarılmasına büyük önem verilen torba tasarı için genel kurul çalışmaları üçüncü kez uzatılarak 21 Ağustos’a kadar çalışma kararı alındı. AK Parti hukukçu kurmayları bu arada soruşturma konusu olacak bir yanlışa düşmemek için iki gün önce aldıkları karardan vazgeçerek muhalefete genel kurulu kapatma teklifi götürdüler. Çünkü 21 Ağustos’a kadar çalışma kararı alınırken muhalefet ısrarla Erdoğan’ın milletvekilliğinin düştüğünü, dolayısıyla hükümetin düştüğünü dile getirdiler. Hükümet düşmüşken Meclis’in yasa yapmamasıyla ilgili hüküm önemliydi ve genel kurulun çalıştırılması ciddi sıkıntılara davetiye çıkaracaktı. Çok önemsenmesine rağmen torba tasarının görüşmeleri zorunlu olarak ertelendi. TBMM’nin zorunlu olarak tatile sokulması aslında AK Parti hukukçularının da hükümetin düştüğü tezini örtülü de olsa kabul ettiğini ortaya koydu.
   </p>
   <p>
    __________________________________
   </p>
   <p>
    <strong>
     Eski ANAP Muş Milletvekili
    </strong>
   </p>
   <p>
    <strong>
     Doç. Dr. Alaattin Fırat:
    </strong>
   </p>
   <p>
    <strong>
     ANAP’ta kavga
    </strong>
    <strong>
     6 ay sonra başlamıştı!
    </strong>
   </p>
   <p>
    “Turgut Özal Bey, başbakanlığı Yıldırım Akbulut’a verdi. Altı ay sonra kavga başladı. Türkiye sonu olmayan noktalara geldi. ANAP statükoya kaydı ve yok oldu gitti. AKP’nin bu duruma düşmemesi için ANAP ve DYP’den dersler çıkarması, Gül’den istifade etmesi lazım. Gül, olağan kongreye kadar genel başkan olur. Partideki tecrübeli bir isim başbakan olarak tayin edilir. Parti yeniden dizayn edilir. Abdullah Gül, parti içindeki eşitlerden değil; sürekli sadakat ve bağlılığını ispat etmiş. Erdoğan’ın bugün bu noktaya gelmesinde büyük emeği var.
   </p>
   <p>
    <img alt="" height="173" src="http://web.archive.org/web/20140823073416im_/http://medya.aksiyon.com.tr/aksiyon/2014/08/18/ankarada-sicak-yaz7.jpg"/>
    Gül’ün dışındaki bir seçenekte, Erdoğan, ‘rahat çalışırım’ diye birini getirirse, parti içinde eşitler arasında mücadele başlar. Erdoğan’ı da yaralar. Getirdiği kişi ile tartışmaya başlar, yetki tartışması çıkar, parti içi kavgalar söz konusu olur. Abdullah Gül’ün dışında eşitler var, gençler daha genç olsun, diğerleri tecrübeli olsun diyecektir. Üç dönem kuralı da tecrübeli olanlar arasında bir burukluk oluşturur, bunlar partide bel kemiğini teşkil ediyor, bu tabana dalga dalga yayılır. Tayyip Erdoğan, parti içi mücadeleye müdahale ettiği anda muhalefet ve partide anayasal tartışmalar başlar. Yetkileri kısıtlıdır.
   </p>
   <p>
    Çankaya’ya çıktıktan üç ay sonra Özal’ın ziyaretine gittik, ‘Ben çıldırıyorum’ dedi. Orada yalnızlığın verdiği bir duygu ile dört duvar arasına hapsedilmiş hissediyordu kendisini.
   </p>
   <p>
    Seçim sonuçlarını da iyi okumak gerekir; yüzde 55-60 bekleniyordu ancak yüzde 51 çıktı. Bana göre halk ‘Parlamenter sistemi devam ettireceğiz’ diyor. Başkanlık sistemini vermiyor. İkincisi, ‘parti içi demokrasiyi işletin’ diyor. Üçüncüsü, ‘Başarınızı takdir ediyoruz ama sizi sevmeyen vatan haini değildir’ diyor. Bunun yanında dış politika ve ekonomi kötü sinyal veriyor, dış ticaret tehdit altında. Ortadoğu pazarı kapandı. Bütün bunları da göz önüne almak gerekir.”
   </p>
   <p>
    ________________________________
   </p>
   <p>
    <strong>
     12 Eylül yetkileri yoğunluklu kullanılacak
    </strong>
   </p>
   <p>
    Abdullah Gül’ün cumhurbaşkanı seçildiği 2007 Türkiye’si ile Erdoğan’ın cumhurbaşkanı seçildiği Türkiye arasında devlet sistemi olarak tek fark, Erdoğan’ın halk tarafından seçilmiş olması. Başkanlık ve yarı başkanlığa dair başkaca değişiklik yapılmayınca geriye; parlamenter sistemde cumhurbaşkanını halkın seçtiği ‘Türkiye tipi başkanlık’ sistemi kalıyor. Bu da ancak, hukuken değil, Erdoğan gibi, fiilen uygulamayı göze alacak isimlerin yapabileceği bir şey. AK Parti’nin hukukçu bir vekili, bunu şöyle açıklıyor: “Anayasa’da bakanlar kuruluna başkanlık edebileceğine dair hüküm var. Orada edebileceği belirtiliyor. Erdoğan, ayda bir düzenli olarak başkanlık ederse bu suç olmaz. Sadece 12 Eylül yetkilerinin yoğunluklu kullanılması olur!”
   </p>
   <p>
    Erdoğan’ın önümüzdeki dönemi, yarı başkanlık ve başkanlık sistemine geçiş olarak değerlendireceğini belirten Erdoğan’ın eski genel başkan yardımcısı Dengir Fırat, bunu önce fiilen uygulayacağını vurguladı. Cumhurbaşkanı Gül’e kapıların kapatılmasının sebeplerinden birinin de fiilî başkanlık sistemi olduğuna dikkat çeken Fırat, “Gül gibi bir genel başkan ve başbakan ile bunu yapamaz. Gül’e yakın bir isimle de fiilî başkanlık, yarı başkanlığı uygulayamaz. Gül’ün üzerinin çizilmesinin önemli sebeplerinden biri de budur. Bu yüzden anlaşmaları mümkün değil.” dedi.
   </p>
   <p>
    Yüzde 51’lik oranı korumak için Erdoğan’ın seçmen karşısına bir kez daha yeni anayasa vaadiyle çıkacağı da Ankara’da konuşulan konular arasında. Bu sefer sadece yeni anayasa değil, başkanlık sistemi için destek istenecek. Slogan bile hazır! AK Parti’nin yeni genel başkanı seçmenlere, “Ver 400’ü al yeni anayasayı!” diyecek. Erdoğan da ‘ülkenin önünün açılması, 2023 hedeflerinin tutturulması için başkanlık sistemi’ne destek isteyecek. Yeni anayasa ve başkanlık temalı seçimlerden AK Parti 400 vekil çıkaramayacak. Ama Erdoğan destekli kampanya ile tek başına hükümet olmayı garantilemesi yetecek. Çünkü yeni anayasayı yüzde 10’u aşmasına kesin gözüyle bakılan HDP ile birlikte yapacaklar.
   </p>
   <p>
    Parlamenter sistem devam ediyor gibi görünse de, başkanlık edeceği yürütmeyi kontrolüne alan Erdoğan, Meclis grubu üzerindeki yaptırım gücü ile yasamaya da hükmetmek isteyecek. Başarabilirse, kuvvetler ayrılığı ilkesini rafa kaldıracak. Çünkü yürütmenin başı olarak adalet bakanı aracılığı ile HSYK üzerinden yargıyı yönlendirirken, cumhurbaşkanı sıfatıyla yüksek yargıyı da etkileme gücüne sahip olacak. Güçlü olma kararlılığı Erdoğan için sadece bir tutku değil. Muhalefete düşmenin getireceği ağır fatura var. Birlikte çalıştığı bakanlar hatta kendisinin Yüce Divan’da yargılanması gündeme gelebilir. Ayrıca kendisine ‘yargı darbesi’ yapıldığı iddiasının içini dolduramıyor. Havada kalan darbe iddiası gibi, Suriye’ye giderken Adana’da durdurulan tırlar, böcek soruşturması, Selam Tevhit Terör Örgütü davası yeniden gündeme gelecek. Bu arada, mağdurları 100 binleri aşan cadı avı da ters tepebilir.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4D44F05DFF978182B50E386709ABC6A1?newsId=39260), [web.archive.org (arşiv bağlantısı)](http://web.archive.org/web/20140823073416/http://www.aksiyon.com.tr:80/aksiyon/newsDetail_getNewsById.action;jsessionid=4D44F05DFF978182B50E386709ABC6A1?newsId=39260)
