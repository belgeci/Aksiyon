# Sel gitti, acı kaldı

*Yalçın Karadeniz 1998.08.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnatçıdır Karadeniz insanı. Baş döndürücü yüksekliklere konduruverir evini. Ekmeğini taştan çıkarır. Göz açıp kapayıncaya kadar geçen bir âna sevgiyi de öfkeyi de sığdırıverir.
  </font>
 </div>
 <div id="newsText">
  <font class="detail-text">
   Çünkü tabiat kendine benzetmiştir onu. Tabiatın da tıpkı insanı gibi ne zaman tepesi atacağı hiç belli olmuyor Karadeniz'de. Onca güzelliğine rağmen tabii  afetler bakımından ülkemizin  en sorunlu kesimlerinden biri  sayılan Doğu Karadeniz'de geçen hafta, bir kaç saatlik şiddetli yağmurdan sonra yine cehennem manzaraları ortaya çıktı. Trabzon'un Sürmene ve Köprübaşı ilçeleri ile çevresinde meydana gelen sel felaketinde 9 kişi hayatını kaybetti, sel sularına kapılarak kaybolan 43 kişinin  hayatındansa ümit kesildi. Selden en büyük zararı gören Trabzon'un Köprübaşı İlçesi'ne bağlı Beşköy Beldesi'nde 75 evden 60'ı tamamen yok oldu, Büyükdoğanlı, Konuklu, Yılmazlar, Küçükdoğanlı, Dağardı ve Emirgan mahallelerinde ise 120 ev oturulamaz durumda.
   <br/>
   <br/>
   Bu yetmiyormuş gibi, bir kaç gün sonra da terör musallat oldu bölgeye. Gözde turizm merkezlerinden olan Uzungöl'e baskın düzenleyen teröristler, sahibini öldürdükleri oteli yakarak kaçtı.
   <br/>
   <br/>
   FEM yine birinci
   <br/>
   <br/>
   1998 Öğrenci Yerleştirme Sınavı (ÖYS) sonuçları açıklandı. Sınavı geçerli sayılan 541 bin 611 adaydan 236 bin 960'ı üniversitelerin lisans ve önlisans programlarına yerleşmeye hak kazandı. Sınavda  Fen ağırlıklı ve Matematik puanında Kadıköy Kazım İşmen Lisesi ve FEM Dersanesi öğrencisi Özgür Balcı 1. oldu. Bursa Çınar Lisesi ve Yeşilırmak Dersanesi öğrencisi Mesut Karaman; Sosyal, SosyalTürkçe ve Türkçe Matematik dallarında üç birincilik birden kazandı. FEM öğrencisi Göker Taşdelen de Sosyal ve Türkçe Sosyal ağırlıklı puanda ikinci olurken, FEM Dersanesi ÖYS'de ilk 100 içerisine 22 öğrencisini sokmayı başardı.
   <br/>
   <br/>
   Sınav sonuçlarının açıklandığı gün ÖSYM'nin http://oys.osym.gov.tr adresine bir günde 400 bini aşkın ziyaret gerçekleştirildi. Sınav sonuçlarını bir an önce öğrenmek isteyen adaylar, dershanelerindeki internet birimlerine ve internet cafelere akın ettiler. Bir gün içinde 400 bine yakın adayın internet aracılığıyla sonuçları öğrenmesi, bu yıl son kez yapılan ÖYS sayfasının rekoru oldu. Öğrencilerin sonuçları öğrenmek için interneti tercih etmelerinde sınav sonuç gazetelerinin birçok bölgeye ulaşmaması etkili oldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4017), [web.archive.org (arşiv bağlantısı)](http://web.archive.org/web/20120606080450/http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4017)
