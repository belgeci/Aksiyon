# Üniversiteden yükselen ses

*Yalçın Karadeniz 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üniversitelerin açılmasına az kaldı. Özerk bilim yuvaları olması gereken bu eğitim kurumlarımızda özerkliğe rastlamak maalesef mümkün değil.
  </font>
 </div>
 <div id="newsText">
  <font class="detail-text">
   Birçok örneği var. Tek dileğimiz yeni yayın döneminde insan hak ve hürriyetlerini dahi hiçe sayan onca uygulamanın son bulması. Sağduyulu bir isim olan Prof.Dr. Celal Erçıkan'ın yeni eğitimöğretim dönemi öncesinde söyledikleri dikkate alınır umarız:
   <br/>
   <br/>
   "Yarım asrı aşan bir dönemde bilim müesselerinde ilmî, ahlâkî, hak ve hukukla fazileti hakim kıldığımızı söylememiz mümkün olmadığı gibi, kalbimiz olan parlamentomuzda da "Hakimiyet kayıtsız şartsız milletindir" düsturunun gerçekleştiğini ifade etmemiz maalesef mümkün değildir. Ayrıca medeni insanlık camiası ile beraber kabul ettiğimiz, mutlak uygulanması gereken İnsan Hakları Evrensel Bildirisi, Avrupa İnsan Hakları Sözleşmesi, Paris Anlaşması, Roma Bildirgesi, Helsinki Sözleşmesi'nin Türkiye'de dikkate alındığını söylemek  mümkün değildir. Yukarıda belirttiğim anlaşma metinlerinden yaşam hakkını içeren maddelerden bir kaçını görmeyen gözlerle duymayan kalplere sunmayı vicdani bir görev sayıyorum:
   <br/>
   <br/>
   Hiç kimse işkenceye, ya da  zulmedici, insanlık dışı işlem veya ezalara tabii tutulamaz.
   <br/>
   <br/>
    Herkesin düşünce, vicdan ve din özgürlüğü hakkı vardır. Bu hak din veya inancını değiştirmek özgürlüğünü, dinini veya inancını tek başına veya topluca açık ya da özel olarak öğretip uygulama, ibadet ve törenlerle açığa vurmayı içerir.
   <br/>
   <br/>
    Herkesin öğretim hakkı vardır. Yüksek öğretim başarılarına göre herkese tam bir eşitlikle açık olmalıdır.. Eğitim bütün uluslar ırk ve din grupları arasında anlayış, hoşgörü ve dostluğu teşvik etmelidir.
   <br/>
   <br/>
    Hiç kimse eğitim hakkından mahrum bırakılamaz. Devlet eğitim ve öğretim alanında yükleneceği görevlerin yerine getirilmesinde ana ve babanın bu eğitim ve öğretimin kendi dini ve felsefî inançlarına göre yapılmasını sağlama haklarına saygı gösterir.
   <br/>
   <br/>
   Milletçe özlemini çektiğimiz tavizsiz demokrasinin vatan sathında uygulandığını söyleyebilir miyiz? Hukukun temel prensipleri ile bağdaşan sivil bir Anayasanın varlığından bahsedebilir miyiz? Söz, düşünce ve fikir  hürriyetinin yurdumuzda gerçek manada uygulandığını ifade etmek mümkün müdür? Otoriter, totaliter dikta zihniyeti ile bilim müesseselerini yönetenlere dur denebilmiş midir? Bilim yuvalarındaki mesuliyetsizlik, pervasızlık ve keyfiliğin bir saltanat yaşamına dönüşmesi, milletimizin bir talihsizliğidir.. Para kazanma ihtirası önünde diz çökmüş bir ilim hiçbir haklı mazeretle, halkın ve hakkın önünde kendini savunamaz.
   <br/>
   <br/>
   Cumhuriyet ve demokrasi prensiplerini öngörecek yeni bir üniversiteler tasarısının bundan evvel olduğu gibi baskıcılar ile onların dalkavukları tarafından değil bütün öğretim kademelerinin görüşlerine müracaatla meydana getirilmesi günümüzün başta gelen ihtiyacıdır. 21. asra girerken siyasi ve siyaset dışı hiçbir  gücün  gelecek nesillere ambargo koymaya, onların hukuki hak ve hürriyetlerini tehdit etmeye onların kendi prensiplerinin uşağı, kölesi takipçisi, bir nevi Volga mahkumu haline getirmeye hakkı yoktur ve olamaz. Hiçkimsenin millet iradesini pranga ile mahkum etmeye hakkı olamaz. Kin ve intikam adaleti getirmez, zulmü tekrarlattırır, sefaleti artırır. İnsana inanılan yerde ilim vardır. İnsana inanılan yerde idare edenler ve edilenler, ezenler ve ezilenler diye bir mesele, bir uçurum, bir dehşet yoktur. Yukarıdan beri arzettiğim durum muvacehesinde millete hizmeti ibadet telakki edeceklerin millet iradesinin sembolü olan Meclis kürsüsündeki yeminden önce, asil olan halkımızın huzurunda da bir yemin kürsüsünden geçmeleri zaruridir. Millet huzurunda demokrasinin emrettiği temel prensipler hakkında düşünce ve görüşlerin milletçe bilinmesi zaruridir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4111-universiteden-yukselen-ses.html), [web.archive.org (arşiv bağlantısı)](http://web.archive.org/web/20130916180801/http://www.aksiyon.com.tr:80/aksiyon/haber-4111-universiteden-yukselen-ses.html)
