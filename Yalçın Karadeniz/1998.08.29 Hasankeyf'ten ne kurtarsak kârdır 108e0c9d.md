# Hasankeyf'ten ne kurtarsak kârdır

*Yalçın Karadeniz 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mezopotamya'yı Doğu Anadolu'ya bağlayan tarihi yol üzerinde bulunan Hasankeyf, GAP projesi kapsamında yapımı süren Ilısu ve Karkamış barajlarının devreye girmesiyle, yaklaşık iki yıl sonra sular altında kalacak.
  </font>
 </div>
 <div id="newsText">
  <font class="detail-text">
   Çeşitli kültürlerin izlerini taşıyan Hasankeyf'i kurtarmayı amaçlayan Kültür Bakanlığı, taşınabilir eserlerin müzelerde sergilenmesi ve sular altında kalacak bölümün belgelenmesi için harekete geçti. Daha önce Ilısu ve Karkamış barajları projelerinde değişiklik yapılması ve baraj gölü seviyesinin düşürülmesi taleplerinde bulunan ancak reddedilen Bakanlık yetkilileri, bu kez olumlu sonuç almayı hedefliyor.
   <br/>
   <br/>
   DSİ ve ODTÜ ile "Hasankeyf'teki kültür varlıklarının kurtarılması" protokolünü imzalayan Kültür Bakanlığı, baraj sularının altında kalacak kültür varlıklarının belgelenmesi ve arkeolojik haritalarının çıkarılması amacıyla  kazılara başladı. Prof. Oluş Arık başkanlığında yapılan kazılar 15 Eylül'e kadar sürecek.
   <br/>
   <br/>
   Astronotlara uzay-kondu
   <br/>
   <br/>
   Astronotlar artık uzaydaki görevleri süresince, balondan yapılan uzaykondularda yaşayacaklar. Uzaykondu dediğimize bakmayın, bunlar da yurdumuzdaki bazı gecekondular gibi gayet lüks. Üç kattan meydana gelen uzaykondunun üçüncü katında bir egzersiz salonu, ikinci katında çalışma ofisleri ve bilgisayarlar bulunacak. Birinci katı ise kafeterya ve dinlenme alanı olarak hazırlanacak. Balon konutta 6 yatak odası bulunacak, her odada astronotların özel bilgisayarları olacak. Beş santimlik içi su dolu duvarlar sayesinde yatak odalarına ses girmeyecek ve radyasyonun içeri sızması mümkün olmayacak. Balon konutlar, ABD Uzay ve Havacılık Dairesi (NASA) tarafından başlatılan yeni proje çerçevesince hazırlanıyor. Uzay istasyonunun son parçası olarak yörüngedeki yerini alacak olan balonun, uzayda şişirileceğini söyleyen NASA yetkilileri, konutun şimdiye kadar uzayda astronotların içinde bulundukları bütün uzay araçlarından daha konforlu olduğunu belirtiyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4065-hasankeyften-ne-kurtarsak-k%C3%A2rdir.html), [web.archive.org (arşiv bağlantısı)](http://web.archive.org/web/20130916180751/http://www.aksiyon.com.tr:80/aksiyon/haber-4065-hasankeyften-ne-kurtarsak-k%C3%A2rdir.html)
