# Dünya Kupası ekonomiyi yavaşlattı

*Yalçın Karadeniz 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransa'da başlayan 16. Dünya Kupası maçları devam ederken,
  </font>
 </div>
 <div id="newsText">
  <font class="detail-text">
   Bulgaristan'da bir grup kadın, televizyondaki maç yayınları yüzünden aile düzenlerinin bozulduğu gerekçesiyle "Fransa98" e savaş açtı. Hatta, içinde birbirinden ilginç 101 önerinin yer aldığı "Eşlerinize maç zevkini zehir edin" başlıklı bir broşür bile hazırladılar. Milyarlarca kişiyi televizyonları başına çeken Dünya Futbol Şampiyonası'ndan sadece kadınlar değil,  dünya ekomomisi de şikayetçi.
   <br/>
   <br/>
   Wall Street Journal gazetesinin yaptığı bir araştırmaya göre, tüm dünyayı etkisi altına alan futbol çılgınlığı, Latin Amerika'dan Orta Afrika'ya, Ortadoğu'dan Asya'ya kadar hemen her kıtada tüm dikkatlerin televizyona çevrilmesine ve borsalardan bankalara kadar pek çok sektörde işlerin yavaşlamasına neden oluyor.
   <br/>
   <br/>
   Londra'daki Personel ve Gelişme Enstitüsü'nün yaptığı bir başka araştırma, İngiltere'deki erkek çalışanların üçte birinin, Dünya Kupası boyunca maçları izlemek için izin alacağını ortaya koydu.
   <br/>
   <br/>
   Asya'da maçların canlı olarak gece saat 02.00 ya da 03.00'te yayınlanması, uykusuz elemanların, işlerindeki performanslarını olumsuz yönde etkilerken, Şili'deki ekonomistler, bu ay ve gelecek ay ülke çapındaki verimliliğin, Şili'nin Fransa'daki maçlarda elde edeceği başarıya bağlı olduğunu söylüyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3841-dunya-kupasi-ekonomiyi-yavaslatti.html), [web.archive.org (arşiv bağlantısı)](http://web.archive.org/web/20120627040729/http://www.aksiyon.com.tr:80/aksiyon/haber-3841-dunya-kupasi-ekonomiyi-yavaslatti.html)
