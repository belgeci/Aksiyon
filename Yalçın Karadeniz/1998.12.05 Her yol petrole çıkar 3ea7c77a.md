# Her yol petrole çıkar

*Yalçın Karadeniz 1998.12.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Apo'nun İtalya'ya sığınmasından sonra başlayan tartışmalar her gün farklı boyutlara ulaşırken olayların üzerindeki sis perdesi de yavaş yavaş aralanmaya başladı:
  </font>
 </div>
 <div id="newsText">
  <font class="detail-text">
   "Olay sadece Öcalan'ın İtalya'ya geçerken uğraması değil makro planın sadece bir durağı."
   <br/>
   <br/>
   Ortadoğu analistleri, Abdullah Öcalan'ın Ortadoğu merkezli yeni yapılanmanın bir ayağı olduğu görüşünü sesli bir şekilde dile getirmeye başladılar. Analistlere göre Apo'nun Suriye'den çıkıp Rusya ve İtalya'ya geçmesi, temeli Çekiç Güç'e kadar dayanan bir planın parçası. Senaryonun ana aktörü ise halen bizim lehimize demeçler veren ABD. Senaryonun ilk ayağında Çekiç Güç'ten sonra, 36. paralelin kuzeyine yerleştirilen ve daha sonra da Guam Adalarına taşınan CIA Ajanı peşmergeler var. Görevini tamamlayan bu peşmergelerin yanında son günlerde konuşulan bir başka şey de, Amerika'nın Kuzey Irak'a askeri eğitim almış 5 bin peşmergeyi gönderdiği. Öte yandan ABD 17 Eylül tarihinde Talabani ve Barzani'yi bir araya getirdi. Kamuoyuna açıklanmayan bu görüşmelerde kurulması düşünülen Kürt devletinin projesinin çizildiği iddia ediliyor.
   <br/>
   <br/>
   Türkiye de bir kriz operasyonu ile Abdullah Öcalan'ın Suriye'den çıkarılmasını belki de sonuçlarını bilmeden sağladı. Eğer Türkiye bunu yapmasaydı yapay olarak tırmandırılan Körfez Krizi sayesinde Saddam devrilecek ve Kürt devleti kurulacaktı. Ama, Öcalan'ın sığınması bu projeyi askıya aldı. Öcalan'ın İtalya'ya gitmesi ise senaryoda diğer bir parça olarak yerini aldı. İtalya bir EURO ülkesi; tek başına karar alması mantıklı ve inandırıcı değil. Nitekim hemen akabinde tüm Avrupa, İtalya'yı destekleyen açıklamalar yaptı. Dr. Cahit Deniz'in de aralarında bulunduğu uzmanlar, İtalya'nın Amerika önderliğindeki bu çok uluslu projede taşeron olarak çalıştığını söylüyorlar.
   <br/>
   <br/>
   Tavşan kaç, tazı tut
   <br/>
   <br/>
   Bizler katili verin diye yırtınıp, çizmeleri yakarken, Avrupa Birliği 24 Kasım'da bir açıklama yaparak İtalya'nın arkasında olduğunu açıkladı. 25 Kasım'da İtalya Başbakanı Kürt sorununun Avrupa'nın sorunu olduğunu söyledi. 26 Kasım tarihinde İngiltere Dışişleri bir açıklama yaparak; Türkiye'nin güney sınırlarının tartışmalı olduğunu söyledi. Diğer taraftan Türkiye'nin kuyusunu kazma görevini yıllardır sürdüren Hafız Esad'a, Talabani ile Barzani konuk oldular ve içeriği net olarak kamuoyuna açıklanmayan bir görüşme yaptılar. Amerika ise her fırsatta Abdullah Öcalan'ın bir terörist olduğunu ve mutlaka Türkiye'ye iade edilmesi gerektiğini açıklıyor. Bu noktada Amerika'nın tavrına iki türlü yorum getiriliyor. İyimser yorumda; Amerikanın kayıtsız şartsız Türkiye'nin lehine çalıştığı söyleniyor. Ancak aleyhte görüş bildirenler ve son günlerde sesleri daha gür çıkmaya başlayanların yorumuna göre de Amerika 'tavşana kaç tazıya tut' oyununu oynuyor. Amerika yıllar önce Kuzey Irak'ta kukla bir Kürt devleti ile Ortadoğu petrollerini kontrol altına almaya çalışmıştı. BaküCeyhan petrol boru hattı konusunda da çift taraflı oynuyor. Türkiye'nin lehine çalışıyor gibi görünen Amerika, 1998 Mayıs'ında Türkmenistan, Kazakistan ve Azerbaycan'ı Washington'da bir araya getirerek boru hattının geleceğini tartıştı. Toplantıdan sonra New York Times'ta yer alan yorumlara göre, BaküCeyhan'a alternatif arandı. Bu arada da boru hattını yapacak konsorsiyumda yer alan Amerikan şirketleri ellerindeki hisselerin bir kısmını İngiliz şirketlerine satarak söz hakkının İngilizler'e geçmesine neden olacak. Böylece aleyhte bir karar çıkarsa topu İngilizler'e atacaklar. Amerika istediğini yaptırabileceği bir Kürt devleti ile Ortadoğu'da, boru hattı ile de Kafkasya'nın siyasetinde etkili bir konuma gelecek. Kısacası Amerika gerçek yüzünü henüz göstermedi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4438-her-yol-petrole-cikar.html), [web.archive.org (arşiv bağlantısı)](http://web.archive.org/web/20131207041124/http://www.aksiyon.com.tr:80/aksiyon/haber-4438-her-yol-petrole-cikar.html)
