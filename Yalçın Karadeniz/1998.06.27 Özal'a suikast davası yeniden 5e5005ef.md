# Özal'a suikast davası yeniden

*Yalçın Karadeniz 1998.06.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dönemin Başbakanı Turgut Özal, ANAP'ın 18 Haziran 1988'de Ankara'da yapılan 2. Olağan Kongresinde kürsüde konuşurken silahlı saldırıya uğrayarak elinden yaralanmıştı.
  </font>
 </div>
 <div id="newsText">
  <font class="detail-text">
   Saldırıyı gerçekleştiren Kartal Demirağ, olay yerinde yakalandıktan sonra yargılandığı mahkemede 3.5 yıl hapse mahkum olmuştu. Aradan 10 yıl geçmesine rağmen Özal'a suikast girişiminin ardında kimlerin ya da kimin olduğu sorusu aydınlatılmadı. Demirağ, iddia ettiği gibi saldırıyı tek başına mı planlamıştı yoksa arkasında karmaşık bir ilişkiler yumağı mı vardı? Bu konuda şimdiye kadar hiçbir ipucu elde edilemedi.
   <br/>
   <br/>
   Suikastin arkasında kimin olduğunu bildiğini söylemesine rağmen uzunca bir süre açıklama yapmaktan kaçınan Demokrat Parti Genel Başkanı Korkut Özal, Ankara DGM Başsavcısı'na verdiği ifadede, "Turgut Özal kendisine yapılan suikast girişiminin arkasında Erol Simavi'nin olduğunu söylemişti" dedi.
   <br/>
   <br/>
   Korkut Özal'ın Ankara DGM'ye verdiği ifadeden sonra yeniden soruşturma açtıran Başsavcılığın, yurtdışında yaşayan Erol Simavi'nin de ifadesini alacağı öğrenildi. Ayrıca, Özal'a suikast düzenleyen Kartal Demirağ da yeniden sorgulanacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3884-11-ozala-suikast-davasi-yeniden.html), [web.archive.org (arşiv bağlantısı)](http://web.archive.org/web/20120617043858/http://www.aksiyon.com.tr:80/aksiyon/haber-3884-11-ozala-suikast-davasi-yeniden.html)
