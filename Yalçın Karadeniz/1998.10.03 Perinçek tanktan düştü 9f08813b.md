# Perinçek tanktan düştü

*Yalçın Karadeniz 1998.10.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye yeniden 1920 devrimciliğinin eşiğine geldi. Şeriatçılığın üzerine askeri kuvvetle gideceğini Genelkurmay açıkladı. Ordusu, tankı olmayan iktidar olamaz...
  </font>
 </div>
 <div id="newsText">
  <font class="detail-text">
   Bu ortamda Devrimci Cumhuriyet programı, "gel iktidar ol ve beni uygula" diye sola bağırıyor. Şimdi bunun yolu araştırılıyor. Türkiye devrimcidemokratik döneme girmiştir. 1920'leri hatırlatacak jakoben uygulamalar kaçınılmaz olarak gündeme geliyor ve geldi... Solun bu tankpostal edebiyatını bırakması lazım. Son derece naif, saftirik ve iktidar olmak istemeyen bir tavırdır. Tankın yoksa iktidar olamazsın. Tanka komuta etmek şansı 50 yıl sonra ilk kez doğmuşken; iktidardan, tanklara komuta etmekten kaçan tutumlar çocukçadır. " Tempo dergisinde yayınlanan bu sözler, seçimlerde aldığı  oy binde bilmem kaçı geçmeyen bir partinin liderine ait. Esamesi okunmayan partisinde liderden çok bir diktatör görüntüsü çizen Türkiye'nin Pol Pot'u Doğu Perinçek, sadece adı Aydınlık olan gazetesinde, gazetecilikten çok provokatörlük ve medyumluk yapıyordu. En karanlık olayları şıp diye çözüveriyor; kimin, nerede, ne zaman tutuklanacağını önceden bilebiliyordu. Pek çok şeyi önceden tahmin edebildiğini iddia eden bir medyumun  televizyon ekranında "az soonra" naklen dayak yemesi gibi, Doğu Perinçek, kendisinin tutuklanacağını öngöremedi. Tanklara kumanda ederek iktidara yürüme hayalleri kurarken, kendini demir parmaklıklar arkasında buldu.
   <br/>
   <br/>
   Perinçek'in tutuklanma süreci,   "İP ile PKK arasında ilişki olduğu" gerekçesiyle Ankara DGM Cumhuriyet Savcısı Nuh Mete Yüksel'in yürüttüğü soruşturma kapsamında gözaltına alınmasıyla başladı. Hatırlanacağı gibi, Nuh Mete Yüksel, 1993'te, Hac'da yaptığı bir konuşma nedeniyle Refah Partisi Genel Başkanı Necmettin Erbakan hakkında  soruşturma başlatmıştı. Soruşturma, dönemin Adalet Bakanı Oltan Sungurlu'nun emriyle Yüksel'in elinden alınarak, Ankara DGM Başsavcısı Cevdet Volkan'a verildi. Volkan da ilk iş olarak "basına bilgi sızdırdığı" gerekçesiyle Yüksel'den savunma istedi. Aydınlık gazetesi, Nuh Mete Yüksel'in savunmasına, "Meşrutiyetin değil, Cumhuriyetin Savcısıyım" başlığıyla genişçe yer verdi.
   <br/>
   <br/>
   Perinçek'in başkanı olduğu İşçi Partisi'nin faaliyetleri, "Meşrutiyetin değil, Cumhuriyetin Savcısı" Nuh Mete Yüksel tarafından pek hoş karşılanmamıştı anlaşılan. Nuh Mete Yüksel tarafından yaklaşık 3 saat sorgulanan İP Genel Başkanı Doğu Perinçek, Genel Sekreter Mehmet Bedri Gültekin, Hüseyin Tuncer, Ahmet Akbaş, Saadet Ateş, Sadık İrk, Hasan Yıldız, Ahmet Aydın ve Hasan Karanlık serbest bırakıldı.
   <br/>
   <br/>
   Perinçek, Ankara DGM'de serbest bırakılmasının ardından, 1991'deki genel seçimlerden önce TRT'de yayınlanan konuşmasında "bölücülük propagandası" yaptığı gerekçesiyle Ankara 1 No'lu DGM'ce çarptırıldığı 14 aylık hapis cezasının Yargıtay'ca onanarak kesinleşmesi üzerine, bu cezasının infazı için Ankara İnfaz Cumhuriyet Savcısı Salih Zeki İskender'e götürüldü. Perinçek, cezasının infaz edilmesi ve gerekli işlemlerin tamamlanmasının ardından tutuklanarak Haymana Cezaevi'ne gönderildi.  10 ay 15 gün cezaevinde yatacak olan Doğu Perinçek, Siyasi Partiler Yasası'na göre 10 yıl süreyle siyaset yapamayacak. Yargıtay Başsavcılığı, Perinçek'in partisinden ihraç edilmesini isteyecek. İhraç 1 ay içinde yerine getirilmezse Başsavcılık İP hakkında kapatılması istemiyle Anayasa Mahkemesi'nde dava açabilecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4183-11-perincek-tanktan-dustu.html), [web.archive.org (arşiv bağlantısı)](http://web.archive.org/web/20121228172638/http://www.aksiyon.com.tr:80/aksiyon/haber-4183-11-perincek-tanktan-dustu.html)
