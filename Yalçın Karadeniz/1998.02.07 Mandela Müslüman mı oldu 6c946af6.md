# Mandela Müslüman mı oldu?

*Yalçın Karadeniz 1998.02.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güney Afrika Cumhuriyeti Cumhurbaşkanı Nelson Mandela şaşırtmaya devam ediyor.
  </font>
 </div>
 <div id="newsText">
  <font class="detail-text">
   Ramazan Bayramı kutlamaları için Johannesburg'da Müslümanların düzenlediği bir törende Mandela; bayram namazına katıldı, tekbirlerle karşılandı, vaaz dinledi, 4 yaşındaki minik hafız kız Firdevs'in yanık sesiyle Kur'an'ı Kerim okuyuşu sonrası dayanamadı, çok duygulandı, Firdevs'in elini öptü.
   <br/>
   <br/>
   CHA muhabirinin görüntülü ve yazılı olarak baştan sona kadar tâkip ettiği bu ilginç bayram töreninde bir konuşma yapan Mandela, önce bayram hutbesini dinledi, sonra bir konuşma yaparak bütün Müslümanların bayramını kutladı. Konuşmasına, "Bayramınız mübârek olsun!" diyerek başlayan Mandela, Müslümanların bir ay boyunca oruç tutmalarına ve mükemmel bir dayanışma sergilemelerine hayran kaldığını vurgulayarak hapiste kaldığı 27 yıl boyunca Müslümanlarla olan hatıralarından, onların bütün belâ ve musibetlere karşı nasıl bir dayanıklılık gösterdiklerinden bahsetti. Mandela; lâtifelerle yüklü konuşması sırasında dinleyenleri kâh duygulandırdı, kâh güldürdü.
   <br/>
   <br/>
   Kadınlarla erkeklerin yanyana kıldıkları bayram namazından sonra sıkı bir koruma eşliğinde, hafif topallayarak "üniversal tören" mahalline gelen Mandela, Müslümanların yoğun ilgisiyle karşılandı. Mandela; siyah, beyaz, Bantu ve Hintli çok sayıda Müslüman temsilciyle tokalaştı, sarıldı, kucaklaştı. Başörtülü kızlar elini öptü. Sonra kendisi için hazırlanan sahneye çıktı ve minik hafız Firdevs'in yanına oturdu, elini sıktı. Beyaz giysiler içerisinde, ayakları oturduğu koltuğu bile geçmeyen Cape Townİslamic Kolej'den 4 yaşındaki minik hafız Firdevs, "Allâhü Ekber" sadâları arasında Rahman ve İhlâs Suresi'ni okudu. Sonra da yanık sesiyle Allah'a dua ve münâcaatta bulundu. Bu sırada herkes gibi Mandela da çok duygulandı, ellerini açtı, Firdevs'in duâlarına "Amin!" dedi. Firdevs, fırsatı ganimet bilerek Mandela'ya zarf içerisinde küçük bir hediye ve bir mektup verdi. Zarfı alan Mandela, Firdevs'le kısa bir konuşma yaptı ve dayanamadı elini öptü. Bir Müslüman temsilcinin İngilizce olarak yaptığı dini sohbet sırasında elindeki çantayla oynayan minik hafız Firdevs, bir an gözünü Mandela'dan ayırmadı.
   <br/>
   <br/>
   Hakkında sık sık "Müslüman oldu mu, olmadı mı?" tartışması yapılan Güney Afrika Cumhuriyeti Cumhurbaşkanı Nelson Mandela, Müslümanların tören alanından alkışlar, sevinç çığlıkları ve zılgıtlarla uğurlandı. Güney Afrika Müslümanları, onu kendilerinden biri gibi görerek bağırlarına bastılar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3426-mandela-musluman-mi-oldu.html), [web.archive.org (arşiv bağlantısı)](http://web.archive.org/web/20120620153410/http://www.aksiyon.com.tr:80/aksiyon/haber-3426-mandela-musluman-mi-oldu.html)
