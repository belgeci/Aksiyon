# "Vatandaş" beraat etti

*Yalçın Karadeniz 1998.12.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dergimizin muhabirlerinden Aydoğan Vatandaş,"ARMAGEDON, Türkiye İsrail Gizli Savaşı" isimli kitabı sebebiyle yargılandığı davadan beraat etti.
  </font>
 </div>
 <div id="newsText">
  <font class="detail-text">
   İstanbul  2. Ağır Ceza Mahkemesi'nde  TCK'nın 159. maddesi uyarınca "Türk Silahlı Kuvvetlerine ve Türkiye Cumhuriyeti'ne hakaret, tahkir ve tezyif ettiği " iddiası ile haklarında 1 ila 5 yıl hapis cezası istemi ile yargılanan Aydoğan Vatandaş ve  TİMAŞ Yayınevi Genel Müdürü Osman Okçu beraat etti. Kitap hakkındaki toplatma kararı da kaldırıldı. Yaklaşık 10 aydır süren davada, Aksiyon Dergisi muhabirlerinden Aydoğan Vatandaş tarafından yazılan "ARMAGEDON, Türkiye İsrail Gizli Savaşları" isimli kitapta, Körfez Savaşı ile başlayan süreç kapsamında kurulması planlanan Kürt Devleti projesi irdelenmişti. Bu eksende Eşref Bitlis suikastı, MUAVENET Gemisinin vurulması, Uğur Mumcu suikasti ve Susurluk kazasının farklı bir bakış açısıyla ele alındığı kitapta çarpıcı bilgilere yer verilmişti. Sultanahmet Adliyesi'nde salı günü yapılan karar duruşmasında kitabın yazarı Aydoğan Vatandaş, kitabında TSK'yı hedefleyen tek bir satır bile bulunmadığını belirtti. Kitapta yer alan bilgilerin kamu yararı gözetilerek yazıldığını söyleyen Vatandaş, beraat talebini tekrarladı. Sanıkları ve delilleri inceleyen mahkeme heyeti, savcının kitap hakkındaki "Kitapta Türk Silahlı Kuvvetleri'ne yönelik her hangi bir hakaret olmadığı gibi bir çok yerde övüldüğü, Saratoga Gemisi olayı, Uğur Mumcu suikasti, Eşref Bitlis olayı ve Susurluk kazasına farklı bakış açısı getirdiği, kitapta suç teşkil eden hiç bir ifadenin bulunmadığı" yönündeki mütaalasını da dikkate alarak sanıklar ve kitap hakkında beraat kararı verdi. Vatandaş duruşmadan sonra ' aşk herşeyi yener'  derken, avukatı Ahmet Cengiz Tangören kararı hukukun zaferi olarak niteledi.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4463-vatandas-beraat-etti.html), [web.archive.org (arşiv bağlantısı)](http://web.archive.org/web/20131202011224/http://www.aksiyon.com.tr:80/aksiyon/haber-4463-vatandas-beraat-etti.html)
