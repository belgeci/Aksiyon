# Koalisyonda zam sıkıntısı

*Yalçın Karadeniz 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu memurlar da bir tuhaf doğrusu. Rap rap sesi çıkmayan bir yürüyüşün hiç bir hükümetin kulağına ulaşmayacağını bilmiyorlarmış gibi,
  </font>
 </div>
 <div id="newsText">
  <font class="detail-text">
   kendilerine reva görülen zam oranını çıplak ayakla yürüyerek protesto ettiler. Başbakan Mesut Yılmaz, memur maaşlarına öngördüğü zam oranını yeniden düşünmek zorunda kalacak galiba. Ama memurlar yürüdü diye değil. Koalisyon  ortaklarından biri, hükümetin devamını memur maaşlarına yapılacak zammın  yüzde 40'tan aşağı olmaması şartına bağlıyor da o yüzden.
   <br/>
   <br/>
   CHP gibi hariçten gazel okuyanların, koalisyon hükümetinin büyük ortağı  ANAP üzerinde kendilerinden daha etkili olması, küçük ortak DTP'yi kızdırdı anlaşılan. DTP kurmayları düşünüp taşındılar ve koalisyona devam için yedi şart öne sürdüler. Bu şartların en önemlisi memur zammı konusunda.  DTP'liler memurların maaş artışının en az yüzde 40 olması konusunda kararlılar. Mesut Yılmaz'ın "IMF'ye üç konuda taahhütte bulundum. Sosyal güvenlik reformlarının çıkarılması, özelleştirme ve memurlara yüzde 20 zam. Bu sözlerimi tutacağım.  Memurlara yüzde 40 zam vermemiz mümkün değil" sözleri koalisyonda sıkıntı oluşturdu. DTP'li Yıldırım Aktuna, isteklerinin yerine getirilmemesi durumunda  bakanlarının hükümet çalışmasını engelleyebileceğini ima etti. Bu arada, hükümet ortakları arasındaki bu sürtüşmenin, memurları kötünün en iyisine razı etmek için yapılan bir danışıklı dövüş olduğunu ileri sürenler de yok değil.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3863-koalisyonda-zam-sikintisi.html), [web.archive.org (arşiv bağlantısı)](http://web.archive.org/web/20120627045241/http://www.aksiyon.com.tr:80/aksiyon/haber-3863-koalisyonda-zam-sikintisi.html)
