# İnce ış'ın özenlı tarıhı

*Esin Batum 1999.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çukurcuma'lardan, eski sandıklardan, komşunun babaannesinden aparıp toparladığımız eski işlemeli bezleri evlerimizin bir köşesine asmaktan mutluluk duyduğumuz şu günlerde,
  </font>
 </div>
 <div id="newsText">
  <font class="detail-text">
   evimizdekilerin akranlarının en kötüleri olduğunu anlamamızı sağlayan, ama çok şükür bizi iyi ağırlayıp gözümüzü ve gönlümüzü hoş tutan bir etkinlik var şu aralar.
   <br/>
   <br/>
   "Kumaş'k" sergisi Yapı Kredi Kültür Sanat Yayıncılık tarafından Osmanlı'nın 700. Kuruluş Yılı Kutlamaları çerçevesinde Beyoğlu ve Vedat Nedim Tör Sergi Salonunda. Osmanlı'yı anlamada en az  kanunnameler kadar önemli ve fonksiyonel olan işleme ve nakışlar Osmanlı toplumunun gündelik hayatına zarif bir pencere açıyor. Sergi 10 Temmuz'a kadar sürecek.
   <br/>
   <br/>
   Kumaş aşkı, gizli bir edebiyat alanı gibidir neredeyse. İlmek ilmek kumaşa düşülen nakış, hep bir öyküyü, bir efsaneyi dile getirmiş, sessiz ve adsız emektarının havluya, cibine, bir mendile, bir gelinliğe düşürdüğü duygu kıpırtılarını; seviçlerini, hüzünlerini, kavuşmalarını, ayrılıklarını, göz yaşlarını; kısacacı o toplumun zengin iç dünyasını yansıtıyor. Enis Batur, 'Simgelerin, göstergelerin, bildirilerin kaynadığı bir alan. Köklü ve karmaşık bir sözdizimi, inceliklerle dolu bir semantik çukuru, imlerin fırdöndüğü bir yazı dizgesi. Mendilden kaftana, yaşmak bohçasından duvar halısına bir gizliyazı antolojisi' diyor sergiye dair sarfettiği sözlerinde.
   <br/>
   <br/>
   İnsanlardaki beğenilme içgüdüsü, süsü ve süslenmeyi sevdirmiş. Bunun için de daima yenilik peşinde koşmuş: giydiği ve kullandığı eşyaları bezemek ve süslemek arzusu işleme sanatını ortaya çıkarmış.
   <br/>
   <br/>
   İşleme veya nakış insanların daha çok çevrelerini farketmeye başladıkları anda daha doğrusu toplumsal hayatla beraber var olmaya başlamış. Önceleri deri parçalarını, daha sonraları kumaşları birbirine eklemeyi öğrenen insanoğlu meydana getirdiği bu ürünü süslemiş ve çeşitli teknikler üreterek işlemeyi bulmuş. İşleme genellikle kasnak ve gergef adı verilen araçlara gerilen deri ve kumaşın çeşitli renkteki ipek iplik, altın, gümüş, sim ve iğne ile önceleri çok basit, sonraları ise hesap işine dayanan zor teknikle yapılan bir süsleme sanatı. Tarihi, insanlık tarihi kadar eski. Her kültürün, her coğrafyanın kendine özgü nakışları olmuş. Milattan öncesine ait olanlar, arkeolojik kazılarda ele geçirilen kenevir parçaları, dokunmuş kumaş kalıntıları ile mezartaşlarında görülen kabartma figürlerinden ve bulunan iğnelerden anlıyoruz.
   <br/>
   <br/>
   Türklerin ise işleme tarihi Ortaasya'ya kadar dayanıyor. Bu dönem işlemelerinde daha çok hayvan motiflerine rastlanıyor. İslam öncesinde pek çok kültürle teması olan Türklerin işlemelerindeki motifler zaman zaman farklılık gösterse de esas köklü değişiklik İslam ile beraber oluyor. Özellikle süsleme sanatlarında kullanılan insan ve hayvan figürlerinin yerini, semboller ile doğaya dönük, çiçek, meyve ve yaprak motifleri almış: geometrik desenler yanı sıra kıvrıkdal üslubu gelişmiş, Rûmi ve Hatâi gibi çeşitli sembol motifler ortaya çıkmış. Selçuklular da işleme sanatına büyük önem vermişler. Selçuklu çadırlarında olağanüstü bir dokuma ve süsleme sanatı inceliği görülmekte. Aplike tekniği en eski çağlardan itibaren gelişerek şeklini devam ettirmiş.
   <br/>
   <br/>
   Türk işlemeciliğinin en parlak dönemi Osmanlı'ya rastlıyor. 13 ve 14. yüzyılda Bursa sarayında gösterişli bir yaşantının sürdüğü ve Osmanlı padişahlarının Fatih'e kadar işlemeli tennure giydikleri bilinmekte. Batılılarda işleme sanatı sadece devlet yöneticileri ile din adamlarının giysilerinde yer almış. Türkler ise iç dünyalarıyla ilgili duygularına dayanarak elbiselerinde ve kullandıkları herşeyde işlemeyi el emeği, göznuru olarak uygulamışlar.
   <br/>
   <br/>
   Teknik, renk dağılımı ve motifler
   <br/>
   <br/>
   Sergiyi düzenleyenlere göre, 16. yüzyıl işlemelerinin tanınmasında en önemli unsur renk. Bu yüzyılda renk armonileri az olmamakla beraber, temel olarak yeşil, kırmızı, mavi ve sarı renkler görülüyor, siyah ve beyaz yardımcı olarak kullanılıyor. Siyahın en önemli özelliği motifi belirlemesi. Motif genelde doğadan alınmış, sembol motifler de yer yer kullanılıyor. Bu yüzyılda özellikle kum işi, Türk işi, zerduş, pesend ve sarma gibi isimler alan hesap işi tekniği yaygın. 16'ncı yüzyıldan 17'nci yüzyıla doğru gelindiğinde kompozisyonlarda değişme var, ayrıca renkler daha pastel, tekniklerde ise çoğalma görülüyor. 18'nci yüzyıl işlemeleri renk, kompozisyon ve teknik yönden en zengin ve gösterişli olanlar. Avrupa'dan etkiler sözkonusu, rokoko ve barok Türk motiflerine sızmış. Motiflerde peyzajın yaygınlaşması da gözlemleniyor. Bu yüzyılda Osmanlı sanatında önemli yeri olan doğa motiflerinden daha çok hayal gücünün meydana getirdiği motifler öne çıkıyor. Dival, balık sırtı, aplike, muşabbak, mürver, suzeni kasnak ve çift dolgu gibi teknikler bu yüzyılın belirgin teknikleri.
   <br/>
   <br/>
   Bozulma başlıyor
   <br/>
   <br/>
   19. yüzyılda işleme kalitesinde bozulmalar göze çarpıyor; ipek yerini pamuğa, altın ve gümüş yerini bakıra ve âdi tele bırakmış. Boncuk, tırtıl, pul ve kafe iplik moda olmuş. Motiflerde de ciddi değişiklikler olmuş bu yüzyılda. Türbe, çadır, cami ve ev figürleri yanı sıra fiyonk, insan, hayvan ve gemi figürleri yer almaya başlıyor. 20. yüzyılda ise işlemeler karakterini yitiriyor, hiçbir özellik arz etmiyorlar. Büyük sabır, el emeği, göznuru ve yetenek isteyen işleme, makinayla yapılır olmuş bu dönemde.
   <br/>
   <br/>
   Sergi kapsamı 16. yy. dan 19. yy.a kadar geniş bir skalayı içeriyor. Her ne kadar "bozulmuş" bile olsa biz 19. yüzyıl işlemelerinin sergilerini bile ağzımız açık izledik. O çevre ve yağlıklar, o yorgan yüzleri, o duvarlıklar renkleri, dilleri ve dünyalarının zenginliği ile bizi derinden etkiledi. Müşterisinin üzerini saç kıllarından korumak adetinde olan bir berberin futasındaki işlemelerin inceliği ile büyülendik, berberin eşini düşündük, herhangi bir mesleği icra eden herhangi bir insanın işine duyduğu saygıyı düşündük. Günümüz berberlerini, gelinlerini, gelinliklerini, peçetelerini getirdik aklımıza.
   <br/>
   <br/>
   Hayat kalitemiz gerçekten yükselmiş miydi? Ya da "teknoloji, plastik ve kağıt" sanatın yerini alabildi mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5153-ince-isin-ozenli-tarihi.html), [web.archive.org (arşiv bağlantısı)](http://web.archive.org/web/20120719092047/http://www.aksiyon.com.tr:80/aksiyon/haber-5153-ince-isin-ozenli-tarihi.html)
