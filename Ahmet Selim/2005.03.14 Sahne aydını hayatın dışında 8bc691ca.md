# Sahne aydını hayatın dışında

*Ahmet Selim 2005.03.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070626191652im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626191652im_/http://www.aksiyon.com.tr/resim/536/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Aydınlar devletten şikâyetçi. Devlet nedir? Bürokrasi. Bürokrasiyi oluşturanlar aydınlar! Çözün bu düğümünüzü artık. Hayatın dışında yaşayamazsınız.
   <br>
    Siyasetteki, dildeki, sosyal dokudaki darbeleri siz desteklediniz ama, sonuçları sizi de vurdu. O kadar bencil ve (sözüm ona!) kindar olmayın.
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Anlatılanlara bakılırsa şöyle bir sonuç ortaya çıkar:
    <br>
     <br/>
     “Biz demokrasiye erken geçtik. Sadece ekonomik liberalizmi benimseyecek siyasî liberalizmi erteleyecektik! Otoriter bir yönetim olacaktı başımızda. Zorla nüfusu planlayıp doğumu kontrol edecekti. Köylüyü dikkate almayacaktı. Eski Yunan ve tiyatro kültürüyle pozitivist seçkincilik dayatılacak ve Batı müziği bastırması alternatifsiz biçimde sürecekti. Aynı çevrelerden ve müttefiklerinden seçilmiş özelin özeli müteşebbisler himâyeye alınacaktı. Öyle gidecektik yavaş, yavaş... Popülizmin ne anlamı vardı sanki? Halk seçmiyormuş, seçmezse seçmesin. İleride seçmeyi öğrenince konuşulurdu bu işler! Denk bütçe, sabit nüfus, yavaş-yavaş, yavaş-yavaş! Mis gibi olurduk!”
     <br/>
     <br/>
     ...Yakıştırmaya çalışıyorum, fantezisi bile bir yere oturmuyor. İnsanlar kazanacak ki tüketim harcaması yapsın. Seçkinlerin entel üreticileri kimler için üretim yapacaklardı ki? İstediğin kadar baskıla. Açlığa yoksulluğa tahammül ettir. O insanlar yük taşıyabilecek hale gelemezlerse, hiçbir şey ayakta duramaz ki, kendin üretip kendin mi tüketeceksin?
     <br/>
     <br/>
     Böyle denge tahlili olmaz.
     <br/>
     <br/>
     Türkiye’de kırılmalar, siyasî iktidarların ve milletin yanlış tercihleri yüzünden gerçekleşmiş değildir. İktidarlar seçimle gelip seçimle gitselerdi, sosyal siyasî kültürel ve ekonomik dengeler aslî mihverinde tabii seyrini yaşayacaktı, birikimlerimizi geliştire geliştire yol alacaktık. Hiçbir meselemiz tabii gelişme seyrinin şartları içinde doğmadı. Neden anarşi ve terör yıllarını yaşadık? O kadar çalkantı içinde hesap bile yapılamaz, bırakınız ciddi çözüm ve yürüyüş programlarını. Birey’in ruh sağlığını kurtaramazsınız, verimliliği şöyle dursun. Darbe gelir geçer; ama dalgaları, bir sürü negatif unsurları tetikleyerek ‘sürekli yozlaşma’nın besleyicisi olur. Bir gün pişman olursun, fakat bu pişmanlığın ne anlama geldiğini de bilmezsin. Sonuçlarını göremiyorsun ki nedametini duyasın. “Keşke olmasaydı. Oldu bir defa!” aleladeliği, hiçbir şeyin karşılığı olamaz. Acılar çekildi değil, hâlâ çekiliyor. Sorumluluk şuuruna sahip insan yetiştiremedik; “yetiştiremedik” doğru değil, yetişmesini engelledik.
     <br/>
     <br/>
     Bir olumsuzluk sadece hedef aldıklarını değil, her cenahı her insanı zedeler. Bazıları birinci turda zedelenir, bazıları ikinci üçüncü turlarda. Zülfü Livaneli, “bize yeni bir ideoloji lâzım” demişti. Yeni parti, yeni ideoloji! Elbise biçip dikiyor sanki. Enis Batur bir televizyon muhabbetinde “çağdaş-çağcıl farkı tutmadı” diyor, diğeri “üslup yerine biçem de tutmadı pek” diye hayıflanıyor. Şöyle bir baktım: aydınlar düşünüyor!
     <br/>
     <br/>
     ***
     <br/>
     <br/>
     Bir kolaylaştırıcı örnek arıyorum, tam anlatabilmek için. Şöyle deneyeyim:
     <br/>
     <br/>
     Çocuklukta gençlikte zevk duyarak yaptığınız şeyler vardır. Fakat artık içi boşalmıştır o meşgalelerin. Yeniden yapmaya kalkışsanız, sıkıntıdan boğulursunuz. Ve aydınlarımızın birçoğu şimdi bu halde. Mutsuzlar, sıkılıyorlar. İçlerinden Avrupa Birliği’ni hararetle savunanları farklıdır sanmayın. O bir tepki. “İnadına Avrupa Birliği!” gibi bir şey. “İnadına Baykal” tezahüratı vardı ya, ona benziyor. Kimse durumundan konumundan memnun değil. “Eh işte!” denilen hal... 1950’li yıllarda “Matbuat Hürriyeti” “Yargı’nın bağımsızlığı” “Nisbi temsil”... Her aydın bir kahramanlık duygusu içindeydi. 1960’lı yıllar, solun teşrifiyle aydını zirveye çıkardı. Öğrenciler bile kendini filozof sanıyordu... Ah ne günler günler. Hayali cihan değer... Ya şimdi?! En büyük heyecanları ekrana davet edilmek! Olsun da, telefonla olsun! Müsamere çocuklarına benziyorlar. Oku şiirini, çekil git. Sözlerinin en kaba biçimde kesilmesinden bile zerrece etkilenmiyorlar. Bütün bunlar, bindikleri dalları kesmelerinin sonucudur.
     <br/>
     <br/>
     Cemil Çiçek’e göre başörtüsü meselesi kısa zamanda çözülemez. Yasa ile olacak iş değil diyor ve bana göre de doğruyu söylüyor. Yargı yoluyla da yasa yoluyla da çözülmez? Peki nasıl çözülür? Yukarıda belirttiğim gibi, bu gibi meseleler “asli mihverdeki tabii gelişme seyri” içinde çözülür. Süre yerine süreç diyorlar. Süreler her zaman süreç ifade etmez. Süreç, ‘oluşturan süre’dir. Boşuna akan yıllarda süreç falan yaşanmaz. “Fikri hayatın gelişmesi süreci” çözer bu meseleleri. Ne var ki, ne düşünce cehdimiz yeterli, ne düşünce sabrımız. “Demokrasi” ve “demokratikleşme” kelimelerini, tıkanmaların sübabı gibi kullanıyoruz. Sık sık da tıkandığımız için bu kavramlar dilimizden düşmüyor.  Halbuki demokrasiye dair söyleyebildiğimiz yeni hiçbir şey yok. Olmalıdır, olması son derece önemlidir; ama yok, AB dayatacak, bizde demokrasi gelişecek! İstediğin yerlerde dayatmıyor, hatta bazan tersten dayatıyor. Başörtüsü konusundaki eğilim böyle şekilleniyor gibi. Sonra ne olacak?
     <br/>
     <br/>
     Ortadoğu’da Amerika demokrasi dayatmacılığı yapıyor. Zorla demokrasi! Irak’a müdahale etti, seçimlere iştirakin yüzde 60’a varması bu müdahalenin ve Bush doktrininin teyidi olarak yorumlandı. Şimdi İran’a Suriye’ye hazırlanıyor. Bizde hiçbir yorum tavrı ve emaresi yok. Ara sıra icapsız ve üslupsuz çıkışlar yapıyor, sonra da onları düzeltmekle meşgul oluyoruz. Böyle de yetiyor bize zaten... Siyaseti değil, sözü arıyorum. Aydınların sesi çıkmıyor; çıksa bile, çıkabilse bile, etkin makeslerle buluşmayacağı biliniyor.
     <br/>
     <br/>
     Bu kadar hayatın dışında yaşanır mı?
     <br/>
     <br/>
     Hayatın dışında kalmaktan vazgeçip içine girelim; AB’ye girmemiz bunun kadar önemli değil.
     <br/>
     <br/>
     ***
     <br/>
     <br/>
     Aydınlar devletten şikâyetçi. Devlet nedir? Bürokrasi. Bürokrasiyi oluşturanlar aydınlar! Çözün bu düğümünüzü artık. Hayatın dışında yaşayamazsınız. Siyasetteki, dildeki, sosyal dokudaki darbeleri siz desteklediniz ama, sonuçları sizi de vurdu. O kadar bencil ve (sözüm ona!) kindar olmayın. Millete olan yanında size olan bir şey değildir; ve de efendim, hayatın hakikati dışına çıkmak kimseye bir şey yapmak değil, kendi kendinizi yok saymaktır. Kendi düğümünü çözemeyen, hiçbir meseleyi çözemez.
     <br/>
     <br/>
     İstifaların ardında bazı sebepler aranıyor. Ciddi hiçbir sebep yok, gayri ciddi çok sebep var. “Bir şey mi hazırlanıyor?” sorusuyla meşgul olmayınız. Öyle bir güce sahip değil siyasî hayatımız; doğum falan yapamaz. Fakat o dipteki tatminsizlik ve belirsizlik sıkıntısı, bu türlü oyalanmalara bazan ihtiyaç duyar.
     <br/>
     <br/>
     Bugün aydınlar, seçkinci pozitivist dayatmacılık döneminden bile daha çok hayatın dışında. Dışarıdaki kritik şaşkınlık bu durumu maskeliyor ve fakat çok daha dramatik bir hale getiriyor. Televizyonlardaki kaynanalı gelinli programların seyredilmesini, “tepki” yönüyle de değerlendirmek gerekir. Ciddi platformlardaki ciddiyetsizliklere tepki böyle gösteriliyor. Şuurlu olmayan irtibatları kastediyorum... Daha önemlidir; çünkü daha derinden gelir, daha samimidir.
     <br/>
     <br/>
     ... AKP bir kavşakta duruyor. Ya sahne aydınlarına rağmen beklenmeyen bir basiret gösterip ‘itidal ufukları’na yönelecek, ya da sıradanlaşarak sürüklenecek.
     <br/>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20301), [web.archive.org (arşiv bağlantısı)](http://web.archive.org/web/20070626191652/http://www.aksiyon.com.tr:80/detay.php?id=20301)
