# Söz’de değil, öz’de tedbir

*Ahmet Selim 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080608224941im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Önemli olan, mesafe almaktır. Her türlü yan tatmin ihtiyacını bir tarafa bırakıp, milletin “maddî-manevî” yaşama seviyesini yükseltici ilerlemeleri ve başarıları gerçekleştirmek; bedeli ne olursa olsun en kârlı, en doğru, en akıllı, en faziletli tercihtir. Olumsuz tepkiselliklerin aldatıcı boşlukları, bir çeşit uyuşturucu tesirine benzer; bir gün gelir, geç kalmış nedâmet itiraflarına dönüşür. Tepkisel kolaycılığa meyledenler şu sözü hiç unutmamalıdır: “Kestirme yol çok dolaştırır. Bazen kördüğüm oluncaya kadar dolaştırır.”
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080608224941/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080608224941/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080608224941oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080608224941oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Düşünülmesi gereken sorulardan biri şudur:
    <br>
     <br>
      Bugüne kadar hangi darbe hangi müdahale veya müdahale benzeri teşebbüs; herhangi bir anayasa boşluğundan yararlanmanın sonucu olarak doğdu?
      <br>
       <br/>
       27 Mayıs, 1924 Anayasası varken gerçekleşti. 12 Eylül, değişiklikler geçirmiş 1961 Anayasası yürürlükteyken gerçekleşti.
       <br/>
       <br/>
       Darbeyi, müdahaleyi her demokratik anayasa yasaklar ve gerekli önleyici tedbirlerin yasal düzenlemelerini getirme imkânı verir; hatta bu düzenlemeleri bir görev olarak zorunlu kılar. Anayasaların herkesi ve her kurumu bağlaması, anayasanın vermediği ve meşruiyet onayı ile uygun görmediği hiçbir yetkiyi hiç kimsenin kullanmaması, hiçbir yasal düzenlemenin ve tasarrufun anayasaya aykırı olmaması bu demektir.
       <br/>
       <br/>
       O halde?
       <br/>
       <br/>
       Darbelerden ve müdahalelerden anayasalarımızın sorumlu tutulamayacağı apaçık ortadadır. Hiçbir anayasamızda böyle bir açık, böyle bir zaaf mevcut değildi. Darbelere ve müdahalelere set çekmesi bakımından 1924, 1961 ve 1982 anayasalarında gerekli ilke ve uygulama maddelerinin hepsi teyitli ve mükerrer olarak vardı. “Hâkimiyet kayıtsız şartsız milletindir” serlevhası bunun en somut ve en açık ifadesidir. Esasen demokratik anayasalar, demokratik düzenin korunması ve işlemesi için yapılırlar ve doktrinde sadece bu amaca uygun olmayan hallerin teessüsü tehlikesi karşısında milletin direnme hakkının mevcudiyeti konusuyla ilgili değerlendirmeler literatüre geçmiştir.
       <br/>
       <br/>
       Demek ki anayasaların yapısıyla darbeler arasında bir sebep sonuç ilişkisi kurmak mümkün değildir. Her darbe ve müdahale, anayasanın ihlali iddialarını gerekçe olarak kullanır ama, kendisi o anayasayı tamamen kaldırıp askıya alır. Sadece bu bile, ilga’cıların ihlal isnadındaki saçmalığı göstermeye yeter. 27 Mayıs’çılar 1924 Anayasası’nı ihlal ettikleri suçlamasıyla Menderes’i yargılarken de asarken de; ortada 1924 Anayasası yoktu. 13 Eylül 1980 gününde de 1961 Anayasası yoktu. Darbeciler tarafından yürürlüklerine son verilmiş, ilgâ edilmişlerdi. Anayasaların darbeleri önlemeye yetmemesi, onların zaaflarını göstermez. Herhangi bir anayasa metninin bir güce sahip olması zaten abes bir varsayımdır. Önemli olan, anayasanın metni değil, manasıdır; o manaya milletin ve aydınların sahip çıkıp hayatiyet kazandırmasıdır. Bilindiği gibi, İngiltere’de yazılı bir anayasa yok; ama demokratik anayasal düzen var, demokratik bir anayasa var. Literatürde anayasa (constitution) “anayapı” demektir. Anayasa metin halinde var olacaksa, o anayapının ifadesi olarak, var olacaktır. Hatta, yaşayan anayapı ile onun ifadesini teşkil etmesi gereken ana metin arasında çelişkiler ve uyumsuzluklar var ise, işte asıl o zaman bir anayasal zaaftan söz etmek gerekir.
       <br/>
       <br/>
       <br/>
       TEŞHİS VE TEDAVİ
       <br/>
       <br/>
       Bir adım daha ilerletelim.
       <br/>
       <br/>
       “Önemli olan, anayasanın metni değil manasıdır; o manaya milletin ve aydınların sahip çıkıp hayatiyet kazandırmasıdır” dedik. Sonra da “yaşayan ‘anayapı’ ile onun ifadesini teşkil etmesi gereken ‘ana metin’ arasında çelişkiler ve uyuşmazlıklar var ise, asıl o zaman bir anayasal zaaftan söz etmek gerekir” dedik. Normali, objektif gerçekliği, bilimsel tespit özeti budur. Bizim zaafımız ise, çok farklıdır ve anayasalara milletçe ve aydınlar tarafından sahip çıkılıp hayatiyet kazandırılması noktasındadır. Çünkü bizde, millet ile aydınlar arasında, derin uçurumlar vardır; hâlâ vardır. Zaaf işte budur. Bu zaaf, anayasal bir zaaf değildir ve anayasa değişiklikleri yaparak giderilmez.
       <br/>
       <br/>
       İtalyan anayasasında bir madde var. Diyor ki: “Cumhurbaşkanı, meclisleri ya da meclislerden birini, başkalarının fikrini aldıktan sonra feshedebilir.” (Madde 88)
       <br/>
       <br/>
       Bizdeki gibi dar bir fesih yetkisi değil bu. Takdir ederse, feshedebilir. Geniş bir yetki. “Başkalarıyla istişare” kaydı, yol gösterici bir işaretten ibaret; o başkaları kimlerdir, hangi prosedürle istişare edilecek; tamamen cumhurbaşkanının takdirine bırakılıyor.
       <br/>
       <br/>
       Şimdi bir düşünün: bu madde bizde olsaydı ne olurdu?! Oligarşik elit odakları o yetkiyi kendi keyfince kullandırır mıydı, kullandırmaz mıydı? Yazarlar-çizerler-sivil toplum sözcüleri bir hava oluşturur, parlamentonun feshini isterlerdi ve belli bir propaganda süresi sonunda da gerçekleştirirlerdi.
       <br/>
       <br/>
       Amerika’daki seçim sistemini düşünün. Karmakarışık bir şey. Ama koruyorlar ve uygulamayı sürdürüyorlar. Bizde olsa; her kademesinde, şartların bir kısmı değil, konjonktürü kökü temeli değişir. Niçindir bu? Çünkü aydınlarımız samimi demokrat değildir. Çünkü aydınlarımız, millî iradenin üstünlüğü çerçevesinde sürekli hatalar yapılacağına ve kendilerinin de mevcut kuralları zorlayarak bu hataları düzeltici müdahaleler oluşturmakla görevli bulunduklarına inanmaktadırlar. Hatta bu tavırlarını “aydın olma” farklılığının gereği saymaktadırlar.
       <br/>
       <br/>
       Mesela 367 meselesi de öyledir. “Bu mesele çıkarılmasaydı ülkede yanlış işler olacaktı. O işleri önlemek için geçersiz ve mantıksız tevillere güç kazandırmak şeklen hatalı görülebilir ama aslen doğrudur ve güzeldir” felsefesidir bazı uzmanların ve aydınların öyle davranmalarının gerekçesi. Açık aramak, lüzumsuz tasrihlerin olmayışından yararlanmak; gelişi gidişi (siyakı, sibakı) belli, amacı açık, niyeti aşikar bir hükmü ve ifadeyi, lastik gibi oraya buraya çekeleyerek mesele haline getirmek; bir uygulamayı hükmün esasına ve mihverine göre değil de, marjinal limitlerine doğru kaydırarak biçimlendirmek; bir yetkiyi sorumluluk bağından kopararak keyfileştirmeyi âdet haline getirmek; zahiri uygunluk kalıplarını bir örtülü iltizam bakışıyla hep uçlara doğru çekerek kullanmak; vs. vs… Böyle bir zihin yapısını, böyle bir düşünce mantığını, böyle bir ideal anlayışını; hiçbir metin değişikliği ile sağlıklı veya etkisiz hale getiremezsiniz.
       <br/>
       <br/>
       Teşhisi doğru koymazsak, tedavi sonuç vermez. Hatta beyhude tedavi çabaları, yeni sıkıntılar oluşturur.
       <br/>
       <br/>
       <br/>
       TEMELDEKİ MESELE
       <br/>
       <br/>
       1961 Anayasası çok övülür.
       <br/>
       <br/>
       Metni bir tarafa bırakın. 1961 Anayasası, hangi ortamda hangi iradenin hakimiyeti altında yapıldı? Referandumda hayır diyenler, o anayasanın metnini okumamışlardı bile. O hayır oyları, “27 Mayıs’a hayır” anlamındaydı.
       <br/>
       <br/>
       O günkü mesele bir “anayasa metni” meselesi değildi. O anayasa kabul edildiğinde, pıtrak gibi cunta örgütlenmeleri vardı. Kimsenin umurunda değildi, 1961 Anayasası’nın metni ve maddeleri. Metnin mükemmeliyeti, gerçek bile olsa (ki değildir) ne ifade ederdi? Ne ifade etti? İki defa Talat Aydemir olayı yaşandı. Radyoların el değiştirmesi cinsinden Güney Amerika senaryoları yaşandı. Hepimiz küçüldüğümüzü, küçük düşürüldüğümüzü hissettik. Darbeyi öngören, “Milli Demokratik Devrim” ideolojisi üniversiteleri gayr-i meşru odaklanmaların mekânı haline getirdi… 1961 metninden bana ne, kime ne, millete ne! Olanlar bunlardı. Yaşanan sonuçlar bunlardı.
       <br/>
       <br/>
       Anayasaların metinleri hiçbir ülkede önemli değildir; önemli olan, onların iyi niyetli yorumlara hitap eden manası ve muhtevasıdır. Siz herhangi bir demokratik ülkede, çok eski anayasalara sahip oldukları halde, kelime ve madde tartışması yaptıklarına, değişiklik tartışmaları yaşandığına şahit oldunuz mu? İyi niyetli tavır ve algılama, bu işlerden varestedir. Metnin kıvrımıyla virgülüyle, açığıyla, teviliyle uğraşmak; külli varlığını ve istikametini unutarak bunlarla uğraşmak; bir gelişmemişlik alâmetidir, daha doğrusu aydın yoksulluğunun alâmet-i farikasıdır.
       <br/>
       <br/>
       “Bu oraya bol geldi, dar geldi” denilir.. Hazımsız olanlara, bütün ölçüler dar bütün hürriyetler bol gelir. Sende bir iç disiplin şuuru yoksa, bu şuur bir sorumluluk duyarlılığıyla birleşmemişse, sana hangi anayasanın hangi metnin ne faydası olacak? Dr. Nazım’ın o sözünü her hatırlayışımda gülerim: “Yahu anayasa uğruna biz dağa çıktık, anayasayı hiç okumadık!” demiş. Bizim aydınlarımızda bir anayasa santimantalizmi millî iradeyi önemsiz kılan tuhaf bir ütopya halinde hep vardır. Âdeta “Öyle bir anayasa olsun ki, milletin iradesini etkisiz hale getirip bizim bilmişliğimizi temele oturtsun” tarzında bir ütopyadır bu!
       <br/>
       <br/>
       Anlamadıkları şey, millî iradenin üstünlüğünü, bir toplumsal kültür seviyesiyle ve o seviyenin her şeyi bağladığı vehmiyle özdeş saymalarıdır. Halbuki bizim milletimiz, “münevver adam” tabirinde ifadesini bulduğu gibi, her şeyi kendisinin bildiğine inanmak taassubundan tamamen uzak duran bir aydın saygısına sahiptir. Ama o saygı, milletimizin sağduyusuna inanmak anlamıyla ne yazık ki aydınlarımızda yok. Milleti millet yapan değerlere yabancı olmayı bir entellik erdemi saydıkları için yok.
       <br/>
       <br/>
       Bizim kökteki temeldeki demokratik sancımız ve meselemiz budur.
       <br/>
       <br/>
       Basit bir test sorusu soralım:
       <br/>
       <br/>
       367 meselesi 1982 Anayasası’nın gereği midir? O maddenin daha iyi yazılmış olmasının imkânı, böyle yorumlanmasını haklı kılar mı? Elbetteki hayır. Dünyada, tek yönlü ve olumsuz maksatlı tevillerin sistematik toplamı ile farklıymış gibi gösterilemeyecek hiçbir metin yoktur. Hiçbir mana, kelime ifadeleriyle bir mahpese alınarak korunamaz; öyle bir daraltma, manayı kısırlaştırır, bağlantılarından ve ilişkili olduğu kavramlardan koparır. İstismar edilmesin diye bir manayı özsüz bırakmak, akılla bağdaşmaz.
       <br/>
       <br/>
       Yani biz, antidemokratik tevilleri, su sızdırmaz ifadeler bulma çabalarıyla önleyemeyiz. Asıl olan o suni tevillerin entel varlığını etkisiz kılan bir külli tutarlılık tavrını ve istikametini hâkim kılmaktır.
       <br/>
       <br/>
       <br/>
       ÇÖZÜM VE BASİRET
       <br/>
       <br/>
       Ali Fuat Başgil cumhurbaşkanı adaylığını sürdüremedi. Gürsel seçildi.
       <br/>
       <br/>
       1966’da yeterli çoğunluğa sahip bulunmasına rağmen Adalet Partisi’nden bir cumhurbaşkanı seçilemedi, Cevdet Sunay getirildi.
       <br/>
       <br/>
       Bunlar 1961 Anayasası’nın gereği olarak mı gerçekleşti? Kabahat anayasa metninde miydi? Bunların çözümü “halkın seçmesi” biçimini getirmek midir? Mesele biçimsel midir?
       <br/>
       <br/>
       Bir kural ve hüküm uygulanamıyorsa, onun yerini alacak kural ve hükmün uygulanabilirliği nasıl sağlanacaktır? İkincisine daha güçlü bir uygulanabilirlik özelliğini nasıl kazandıracaksınız? Ali Fuat Başgil, cumhurbaşkanını halk seçiyor olsaydı, adaylığını sürdürebilecek miydi? Cumhurbaşkanını halk seçiyor olsaydı, 1966’da mutlak çoğunluğu olan AP’nin Genel Başkanı Demirel, adaylığını koyup seçime girebilecek miydi? Cevdet Sunay’ın yerine o seçilebilecek miydi?
       <br/>
       <br/>
       Aksama sebebine tekabül etmeyen bir değişiklik hiçbir şeyi değiştiremez. Gerçek budur.
       <br/>
       <br/>
       Başkanlık sistemi gelse ne olacak? “Meclis Hükümeti sistemini denedik, olmadı. Parlamenter sistemden memnun kalmadık. Bir de onu deneyelim” mantığı ciddi bir değişim düşüncesi midir? O da olmazsa, sistem icadına mı kalkışacağız? … Bir tehdidi bir tehlikeyi bir olumsuz ihtimali; onun farkında ve şuurunda olanların basireti engeller. Şaşmaz kural budur. Demokrat Parti basiretli davransaydı 27 Mayıs olamazdı. Yapanların sorumluluğu bahsinin bu tespitle hiçbir ilgisi yoktur; o ayrı bir tahlil konusudur. Merkez sağ ve merkez sol (yani AP ve CHP) basiretli davransaydı, hatta ikisinden biri basiretli davransaydı 12 Mart da 12 Eylül de olamazdı. Refah Partisi basiretli davransaydı, 28 Şubat da olamazdı. “Canım, yapanların hiç mi sorumluluğu yok?” itirazı burada anlamsızdır. Anlatmak istediğimle hiç ilgili değildir… AK Partili bir milletvekilinin cumhurbaşkanı olması konusunda uzlaşılsaydı 367 diye bir mesele de çıkmazdı. Çıkmazdı ve “olabilirlikler tablosu” şimdiki gibi negatif ihtimallerle dopdolu hale gelmezdi.
       <br/>
       <br/>
       Yeni bir anayasa yapmak, uygun ortam gerektirir. Uygun ortam, yeni bir aşamaya geçmeyi samimiyetle isteme uzlaşmasının ortamıdır. Böyle bir uzlaşma yok. Bir taraf, özellikle Atatürk ilkeleri ile ilgili açıklamalardan sonra, konuya kuşkuyla ve asabiyet hali içinde bakıyor. Toplumsal uzlaşma, her kesim için tahammül rezervi içeren bir el uzatma tavrıyla gerçekleşir. Tahammül rezervi içeren nokta demek, kimseyi kendi kendini inkar mecburiyetine maruz bırakmamak, “ben şuraya geleyim, sen de buraya gel” tarzında bir onore etme esnekliğini göstermek demektir. Ben, şahsen, bu espriye en yakın AK Partilinin sayın Erdoğan olduğuna, onun duruşuna ve bakışına danışmanlarının da arkadaşlarının da ayrı bir önem vermesinin zaruretine inanıyorum. Fazla kuşatmayıp biraz kendi haline bırakmalılar ki, Erdoğan’ın jestli açılımlar yapma özelliği (Menderes’te de olduğu gibi) fersizleşmesin. Farklı sunuşlar, “bir de şu açıdan bir bak, bir düşün” demek içindir; bu yazı da öyledir. Etrafında duvar örer gibi tekrarlı telkin vurguları yapmak, samimi de olsa doğru değildir. Çok hırpalanmış olmanın reaksiyonu olarak doğan “entelektüel haytalık sendromları” şefkatle ve hoşgörüyle karşılanabilir, süzülmek şartıyla yararlı da olabilir, ama hiçbir zaman danışma ciddiyetinin o hassas  planında bir düşünce değeri olarak mütalaa edilemez.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28139), [web.archive.org (arşiv bağlantısı)](http://web.archive.org/web/20080608224941/http://www.aksiyon.com.tr:80/detay.php?id=28139)
