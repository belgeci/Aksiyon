# Canımız sıkıldı galiba!

*Ahmet Selim 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070605163627im_/http://aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bozmak kolay…
   <br>
    Demirel 15 yaş daha genç olsa, aynen ANAP'a yaptığı gibi, kendine has vurgularla ve vülgarize edilmiş etkili eleştirilerle yine çok etkili vaadlerle bu iktidarı meydanlarda çökertirdi. "Çünkü ortasağ'ın misyonu var, kadrosu yok" anlamına gelen bir yelpaze konjonktürü buna pek elverişli bir zemin teşkil ederdi.
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sonra ne olurdu?
    <br>
     <br/>
     Koalisyonlar devri açılırdı.
     <br/>
     <br/>
     AB'den çıkar mıydık?
     <br/>
     <br/>
     Yooo!
     <br/>
     <br/>
     Kıbrıs için bir rest çekip millî duygular tatmin mi edilirdi?
     <br/>
     <br/>
     Alâkası yok.
     <br/>
     <br/>
     Amerika'ya kafa tutup Irak'taki oluşumu başka bir yöne çevirir, oranın terörist yuvası olmasını mı engellerdik?
     <br/>
     <br/>
     Ne münasebet!
     <br/>
     <br/>
     Ama bütün bunlarla ilgili öfkeler, tepkiler, asabiyetler bir miktar "oh oldu!" tatminine erişirdi.
     <br/>
     <br/>
     Sonra?
     <br/>
     <br/>
     Koalisyonlar döneminin açılmasıyla, bir dizi tedbirlerin uygulaması başlardı.
     <br/>
     <br/>
     En önce devalüasyon arz-ı endam ederdi. Gerekçesi zaten hazırdır: "Eskilerin hatası bu. Türk Lirası yüksek tutuldu, oluşan dengesizliği düzeltmek bize düştü."
     <br/>
     <br/>
     Ve IMF ile yeni bir stand by anlaşması çabucak düzenlenip devreye girerdi.
     <br/>
     <br/>
     "Ekonomi politik" bilinir, "ekonomi psikolojik" de yadırganmasın. Bizde ekonomi, siyaset psikolojisiyle çok sıkı bir irtibat halindedir. Koalisyon şartları, ekonomide bir spazm oluşturur. Herkes "kısa vade" vitesine takar, kendi hesaplarını…
     <br/>
     <br/>
     Birileri "uzlaşı kültürü" adına kendi soyut dünyasında şenlikli ideolojik masal yazıları döktürürken, enflasyon birkaç adım sonra ilk ciddi sinyalini verir: yüzde 50! Kavgalar kızıştıkça, yüzde 60, yüzde 70… AB'nin tam istediği "zincirli imtiyaz" şartları oluşur, büyüme sıfıra doğru inmeye başlar…
     <br/>
     <br/>
     Cumhurbaşkanı seçimi meselesini belki de "+5" benzeri bir düzenlemeyle yahut ona yakın bir uygunlukla hallediveririz…
     <br/>
     <br/>
     Ve efendim, herkes kendi derdine düşeceği için siyaset falan da pek konuşulmaz olur. "Aman dengeler çok hassas, ayağınız kaymasın" özeni ile herkes kendi kendini uslandırır… İşten çıkarılma korkusu, işsizlik şikâyetlerini söndürür… Terör, etkili olmaya başlayacağı için, terörden şikâyet de cesaret konusu haline gelmeye başlar… Yazılar, denemeye doğru meyleder… Yaprakların sarısı, camların buğusu, kar tanelerinin çiçeklemiş motifleri, yağmurun çiselemesi, ikindi vaktinin serinliği, kuşların kanat çırpması, nostalji melodileri, pazar sabahının telâşı; herkes kurulmamış irtibatlarla sadece kendini yazmaya başlar!
     <br/>
     <br/>
     Acaba başörtüsü ve İmam Hatip meseleleri ne olur? Çözülmüş sayılır; yâni addolunur… Heyecanlı ve bastıran taleplerin yerini, hüzünlü ve umutsuz anımsatmalar alır.
     <br/>
     <br/>
     Fark edilemeyen değişim
     <br/>
     <br/>
     … Bir şey söyleyeceğim ve şaşırıp kızanlar çok olacak; bugün ekonomi, tarihimiz boyunca hiç yaşamadığımız kadar iyi durumdadır. Böyle bir dönüşüm, hemen yansımaz. Bozulmalar hemen yansır da, pozitif dönüşümler zaruri bir nekahet fasılası gerektirir. İyileşen hasta hemen koşamaz, yenilenen motor yavaş yavaş açılır… İnsan beyninden bir ur'un alınması bile; hemen iyileşme getirmesini bırakın, bazı rahatsızlıklar doğurabilir. Enflasyon ur'unun çıkarılmış olması, "yüzde 5 büyüme ve yüzde 5 enflasyon" gibi hayal bile edilemeyen bir noktaya varılmış olması, iyileşmelerin yansımasını önleyen bir intibaksızlık illetini tabii ki gündeme getirecekti… Bu ülkede yıllarca yüzde 70 ve üstü enflasyonlar yaşandı ve şikayet bugünkü kadar yüksek olmadı. Hayret etmek gerekir. Ekonominin en iyi döneminde, ekonomik şikayetlerle istikrarı bozmak, tarihe geçecek bir şaşılası haldir. Duran ekonomide acaba kimler hangi artıları gelir dağılımında nasıl ve ne türlü sihirli formüllerle kullanabilecektir. Sıfırı kaça bölerseniz bölün sıfır çıkar. Sol bu basit matematiği öğrenemedi, şimdi onlara başkaları da katıldı. 5 bin dolarlık "per capita" düşecek 2-2,5 seviyesine, üsttekiler sımsıkı sarılacak statükolarına, ve siz bölüştüreceksiniz! Ekonomiyi bilmeyen; kapitalizmi de bilmez, başka ekonomik anlayış ve teorileri de. Ve ekonomiyi bilmeyen, temel kavramlar çerçevesi ile âşinalığı olmayan; ne siyasi ve toplumsal, hiçbir analizi doğru yapamaz. Ekonomisiz demokrasi de olmaz. Fert başına düşen millî gelirle "fert başına düşen demokrasi" arasında çok sıkı bir bağ vardır! 2-3 bin dolar seviyesinde tıkır tıkır işleyen bir demokrasi gördünüz mü siz hiç? Dünyanın gelmişinde geçmişinde bir tek örneği var mı? Demokrasi zengin edermiş! Ülkeler bazında söylüyorum; demokrasi fakir olmayan ülkeleri zengin eder. Bundan demokrasi aleyhine sonuç çıkarılmaya kalkışılmasın.
     <br/>
     <br/>
     "Demokrasisizlik" her şeyi daha betere götürür. Demokrasideki olumsuzluklar rejimin açık yapısından dolayı fark edilebiliyor. Demokrasisiz olanlarda yolsuzluk da zulüm de çok daha fazladır. En idealist, hattâ ütopik olanlar bile şunu iyi bilmelidirler ki demokrasiye "en yakın, yahut en az uzak" sıfatını vererek rahatlayabilirler ve çok da akıllıca bir değerlendirme yapmış olurlar. Churchill "en az berbat" diyordu. Realitesiyle ideali arasındaki büyük mesafe tam bir tefekkür alanıdır ve bizim bu alandaki sorumluluğumuz da şansımız da büyüktür.
     <br/>
     <br/>
     Blok asabiyet eleştirileri
     <br/>
     <br/>
     Bütün bunları kenara koyup "bu iktidar gitsin" demek, çok basit bir kolaycılıktır. AKP'nin önündeki zorluklar, Türkiye'nin zorluklarıdır. Ayrıca, tarihî ve evrensel zorluklardır. "Yapamayan gider, yapan gelir" tekerlemesi, siyaseti bilmemekle eşdeğerdir. Öyle bir tılsım mekanizması yok. Arayacağınız, bir konjonktürel uygunluk tecellisinin fırsatıdır. Devran öyle dönüp de o fırsatı size sununca, sahip çıkacaksınız. Soyut mükemmeliyet tasvirlerini bir tercih belirleyicisi haline dönüştürüp somuta taşırsanız, hiçbir zaman seçecek adam bulamazsınız. Uygunlukları sezen ve nefsâniyetten arınıp gereğini yapan akıl, ideallere de en yakın olan akıldır. Ve millet bu konuda aydınlardan çok daha ileridedir. Çünkü bu akıl, o uygunlukların "imtihansız tekamül olmaz" hikmetine bağlı tecelliyât vesileleri olduğunu ferâsetiyle sezen akıldır. Öz terminolojinin diliyle "kalbiyle akleden akıl"dır. Babam 1950'den beri, ömrünün sonuna kadar, önce Millet Partisi'ne sonra Refah çizgisine oy vermiştir. Gerekçesini de aynen şöyle izah ederdi: "Benim reyim iktidarı tâyin edici cinsten değil; belki ancak etkileyici olabilme umudunu taşır. İstiyorum ki var olsunlar, seslerini duyursunlar, iktidar bu sesten etkilensin. Ama var olmasını istediklerimin iktidar olmasını asla istemem! (İnşallah var olsunlar, ama iktidar olamasınlar) diyerek rey veriyorum. İktidar makamı tecrübe yeri değil. Onlar daha nice değişimler geçirecekler. Bir sürprizle iktidar olurlarsa, savunur göründükleri her şeye istemeden zarar verirler."
     <br/>
     <br/>
     AK Parti iktidarı, milletin "farklılaşan bir kadroyla şu kulvarda yürüyeceksiniz!" fermânına uygun olarak teşekkül etti. O kulvar; DP'nin, AP'nin, DYP'nin, ANAP'ın kulvarıdır. Bunu anlamamak olmaz. Kimsenin öngöremeyeceği bu terkip, milletin icad eylediği "devrim çapında" bir çıkış yolu alternatifidir. Böyle bir alternatif şansını ortadan kaldırmak, ne akılların kabul edebileceği bir haldir, ne de gönüllerin. Ne siyasetle bağdaşır; ne kıyasetle, ne ferasetle, ne kerametle, ne istikametle. AK Parti hiçbir "çekirdek seçmen" vaadiyle iktidara gelmedi, getirilmedi. Onun değişimi ve farklılaşması, yukarıda belirttiğim gibi "milletin icbârı" ile şekillendi ve şekilleniyor. Elbette ki bu icbara cevap verebilmek liyâkat ister ve zaten millet de böyle bir tevcihi boş yere yapmaz. İktidara yönelik eleştirilerin eksenini de aslında bu gerçeği hatırlatan değerlendirmeler teşkil etmelidir.
     <br/>
     <br/>
     Gerçek eleştiri konusu
     <br/>
     <br/>
     Bu iktidar, blok eleştirilerde ifade edilenlerin aksine, yapmadıklarından dolayı değil, yapmaya çalıştığı bazı işler sebebiyle eleştirilmelidir. İşin tuhafı şu ki doğru ve sert eleştirilere müstahak olan yönleri, blok eleştiri söylemcileri olumlu bulmaktadır!
     <br/>
     <br/>
     Sosyal bilimsellikler şöyle bir risk taşır: "Kavramlar sığınaktır, sözü doğru. Soyutun yolculuğunda uçup kaybolmamak için akıl bir kavram üretir ve ona tutunur. Sonra devam etmek için bir daha üretir… Çoğu müphem olan bu kavramlar bu yolculukta elenir ve yerini vuzuh kazanabilenlere bırakır. Siz bu işi irtibatlarından ve hayata uzanan delâletlerinden habersiz olarak, kendi sıkıntınızı halletme derdiyle yaparsanız, o kavramlar sizin için 'sığınak' değil 'hapishane' olur! Düz yolda da yürümez hale gelirsiniz! Müphem'in kolaycı cazibesine sakın kapılmayın." (Nurettin Topçu'dan mealen)
     <br/>
     <br/>
     İşte böyle oluşmuş bir "postmodernist hapishanede" bunalan bazı aydınlarımız, fahri bir danışmanlık grubu halinde bu iktidarı hatalı çıkışlara ve duruşlara sevkediyor. Asıl tehlike buradadır.
     <br/>
     <br/>
     … Lâkin, gerçek zaaf ve hataları da, gerçek şansları ve başarıları da göremeyen bir asabiyet tavrının blok eleştirilerinden ciddi olarak endişe ediyorum. Bir daha geriye kayarsak, hiç toparlayamayız.
     <br/>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23569), [web.archive.org (arşiv bağlantısı)](http://web.archive.org/web/20070605163627/http://aksiyon.com.tr:80/detay.php?id=23569)
