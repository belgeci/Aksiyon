# CHP’yi anlamak

*Ahmet Selim 2005.01.31*

<div bgcolor="#FFFEF6">
 <font>
  <img border="0" height="1" src="/web/20060103212407im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103212407im_/http://www.aksiyon.com.tr/resim/530/38.jpg" vspace="5"/>
  </p>
 </font>
 <font class="content">
  CHP, bu ülkenin en sancılı bileşkelerinden biri. CHP’nin “ortak akıl” çırpınışıyla değil, bütün’ün ufuk aydınlığıyla bakmak gereği kavranamaz ise, ideoloji havanında inat tokmağıyla umutları dövmekten başka hiçbir şey yapılamaz.
 </font>
 <p>
  <font class="content">
   Parti içi demokrasinin olmadığından, lider diktatörlüğünden, ülke meselelerini konuşmak için söz hakkı elde edemediklerinden şikayet ediyorlar.
   <br>
    <br>
     Bir sürü bölünme, ayrılma yaşadılar ve hep konuştular. Millet hep seyretti, dinledi. Çeşitli parti isimleri altında, birçok “genel başkan” denediler. Erdal İnönü, Altan Öymen, Karayalçın vs. Liderlik sultası’yla izah edilebilir şeyler mi bunlar? Sonra, başka partilerde lider hâkimiyeti yok da sadece orada mı var? İtirazlar, eleştiriler, kavgalar, ayrılmalar; daha nasıl bir hareketlilik olması isteniyor; itaat sessizliği’nden şikayet adına?!
     <br/>
     <br/>
     Hiçbiri geçerli değil, “çözüm ve eleştiri” kılıklı söylemlerin. Sıkıntı, sol’dadır; CHP’dedir, düşünce yokluğundandır, dünyanın ve Türkiye’nin değişen şartlarına ayak uyduramayan yapı özelliklerindedir.
     <br/>
     <br/>
     Bir siyasî parti, organik varlığıyla ve maddî niteliğiyle vazgeçilmez değildir. Gider yenisini kurarsın. 27 Mayıs’tan sonra AP’nin kuruluşu gibi. 12 Eylül’den sonra ANAP’ın ve DYP’nin ortaya çıkışı gibi. AK Parti’nin vücut bulması gibi. Bunların hepsi, kuruldular ve iktidar oldular... CHP’den ayrılanlar da partiler kurdular ama hiçbir şey olamadılar. CHP’ye önem vermeleri ve bir zaman ayrılsalar da vazgeçememeleri, “olursa ancak orada olur” demeleri, partinin soyut varlığından faydalanmak istemelerinden ve başka bir umutları olmayışından dolayıdır.
     <br/>
     <br/>
     Herşey insanla kaim, çıksın Livaneli, partisini kurup coştursun sol’u! Mustafa Sarıgül, CHP’yi iktidar yapacağına, o gücüyle kendi kuracağı partiyi iktidar yapsın arkadaşlarını yanına alarak.
     <br/>
     <br/>
     Teşhise cesareti olmayanın tedaviye güç yetirmesi düşünülemez.
     <br/>
     <br/>
     ***
     <br/>
     <br/>
     ‘Ortak akıl’dan yana olmak, bir çözüm teklifi halini aldı. Ne düşünüyorsun? El cevap, “ben ortak akıl’dan yanayım!”
     <br/>
     <br/>
     Nedir bu ortak akıl? Herkesin kabul edebileceği şeylerin aklı mı? Yoksa herkesin kafa kafaya verip düşünmeye çalışması mı? Bilim aklı mı, bütün insanlığın doğru kabul ettiği ölçüleri ve kuralları uygulama aklı mı?
     <br/>
     <br/>
     Üniversiteler yönetsin ülkeleri o halde. Onların bilirkişiliklerinde ve bilimsel düşünce tekellerinde yürüsün herşey. Herşeyin kürsüsü var. İktisat, hukuk, sosyoloji, felsefe, şehircilik, siyaset bilimi, say sayabildiğince... Mâdem ki bilimin bilginin kaynağı orası, ortak aklın düşüncesi de oradadır!
     <br/>
     <br/>
     Hangi ihtiyacın ürünüdür, tam bilemem. Maşerî vicdan olur, toplumsal ahlâk olur, toplumsal sorumluluk olur, fikrî yardımlaşma ve dayanışma olur, ama “ortak akıl” diye bir şey olmaz.
     <br/>
     <br/>
     İnsanlar akıllarıyla farklıdırlar. Fikri gelişme, farklı düşünüş özelliklerinden doğar. Herkesin kendi aklını kullanması, bir kişilik mecburiyetidir. Vekâleten çok şey olur, “düşünme” olmaz, “Sen benim yerime düşün!” denebilir mi? Gel kardeşim, şu “ortak akıl” makinesini işlet. O bizde de çalışsın. Sonrası kendiliğinden gelir!
     <br/>
     <br/>
     O halde niçin birçok parti var olsun? Ortak aklın siyasî icaplarını yerine getirecek bir kadrolaşma yeter. Ortak aklın sağcısı solcusu, liberali muhafazakârı olur mu? Aynı aklı taşıyanlar, aynı şeyi düşünürler, aynı hayatı yaşayıp savunurlar.
     <br/>
     <br/>
     10 yıldır kullanılan bir kavram bu ve bütün yaşıtları gibi karmaşık, müphem. Bir araya gelinecek, beyin fırtınası oluşturulacak, sonra herkesin aklını aşan bir üst “aklî seviyeye” varılacak. Böyle tanımlayanlar var. Solcuların ortak aklı başka, muhafazakârların başka, liberallerin başka mı olacak peki? O takdirde her tercih grubunun bir ortak aklı olacak demektir ki, bunun ortaklığı falan kalmaz. O beyin fırtınası hangi ‘veri’ler çerçevesinde esecek? Bunu açıkladığınız zaman, meselenin aslı ortaya çıkar. Ortak kabuller var, ve onlara dayanan bir ortak akıl söz konusu. Ve bu kavram, globalleşmenin (tartışılan) bir enstrümanı. Farklı bir şey düşünmek gerekmiyor. Bilim var ortada. Ekonomi böyle diyor, hukuk böyle diyor, psikoloji böyle diyor, vs. Kendi şartlarına bunların tekabüllerini uygulayacaksın, bitecek! Ortak akıl, farklı düşünceye ihtiyaç göstermiyor! Mâlum’un uygulanışındaki tekabülleri tercüme ediyor. Hadi bir araya gelelim, kendi ortamımızın farklıymış gibi görünen meselesine, aslen var olan cevabı ve çözümü ifade edelim. Bundan ibaret.
     <br/>
     <br/>
     Haluk Şahin CHP’nin derdine, “ortak akılsızlık” diyor ama, söyleyebildiği yeni bir şey yok.
     <br/>
     <br/>
     ***
     <br/>
     <br/>
     Hassas nokta şurası:
     <br/>
     <br/>
     Batı’da, sistematik kurumsallaşma tamamlandı. Birey, düşünülebilir bütün kapitalist donanımlarla ve bağlarla kuşatıldı. Alt yapı, şehirleşme kültürü ve teknolojisi, hepsi tamam, hasta olunca ne yapacağın da belli, evin musluğu bozulunca kime telefon edeceğin de, haksızlığa uğrayınca nereye başvuracağın da, nerelerde nasıl okuyacağın da, sesini hangi örgütlenme imkânlarıyla duyuracağın da, ötesi ortak akla kalmış, bireyin düşünmesini bekleyen bir aralık bir boşluk yok! Zâten, kullanılmamış birikimi de yok! Tamamlanmış bir sirkülasyon denklemiyle; her unsur, her değer kavramı, her muteber ölçü, fonksiyonel ifadelenme ve tezâhür imkânına kavuşturulmuş. Dışlanan herhangi bir kabullenme yok. O malzemelerden bir sonuç çıkmış. Tarih’in sonu, aslen bunun için söylenmiştir. Bundan sonrası, global muayyeniyet’in adaptasyonu ve tamamen müsellem hâle getirilmesi eylemlerinden ibaret. Ortak Akıl Batı’da seçime katılma heyecanını bile söndürdü.
     <br/>
     <br/>
     Bu söylemle CHP kendisini nasıl yenileyecek? Sadece CHP mi, başkaları nasıl yenileyecek? Benzerlik var ama, CHP’nin ve sol’un derdi daha büyük. Farklılık mecburiyeti daha büyük olduğu için, derdi de daha büyük. Sağ’da, Batı’ya nazaran, globalleşme adına da tamamlanmış, (orada var, burada yok) şeyler söz konusu. Fakat sol; kendi adına, oradan da (kıyâsen) alabileceği, talep edebileceği, benzerlik kurabileceği bir değişim konusuna sahip değil. Çevrecilik’ten başka ithal konusu yok ve üstelik bu, bizim sağın daha yatkın olduğu bir mesele.
     <br/>
     <br/>
     Zülfü Livaneli, yeni bir “ideolojik yapılanma” diyor. Hasan Cemal’in hatıralarından sonra bile, hâlâ Deniz Gezmiş şarkıları söyleyerek mi olacak bu? Bizde sol, tamamen bir “tatmin ikamesi” olarak kullanılmış, ‘ideoloji’nin sâdece “donmuşluk” tarafı aktarılarak içi seçkinciliğin ve “kopuk aydın” entelliğinin fantezileriyle doldurulmuştur. Aldığınızı, vaktiyle bile böyle aldınız; şimdi neyi nereden nasıl alacaksınız? “Ortak Akıl” deyip, bekleme salonundaki yerinizi almaktan başka yapabileceğiniz hiçbir şey yok.
     <br/>
     <br/>
     CHP’nin önündeki mesele, genel başkanlık meselesi değil, bir “var oluş” meselesidir. Ve bu mesele, “siyasî parti” organizmasıyla sınırlı da değil; kayıtlı olsun olmasın, bütün ‘yarı aydın’ları kapsayan, çok daha geniş bir mensubiyet duygusuyla çerçevelenen bir meseledir.
     <br/>
     <br/>
     Birinci tezkereyi Baykal engelledi. Bunu başarabilecek başka bir genel başkan portresi yok CHP’nin içinde. Baykal’ın elbette eksikleri vardır, ama fazlaları da çok. “Kurumsal” şartları var olsa, Baykal CHP’yi başarıya eriştirebilir. Ama yok. Hiçbir aday için yok. Ertuğrul Günay, hoş bir sohbet adamı. Baykal, CHP’liliği klikleşmiş bir meslek tutkusuna dönüştüren mensubiyetlerden bıktığı için, haklı olarak bezdiği için, vitrin güzellemelerine gitti. Kırmak, açmak istedi. Ertuğrul Günay bunu anlayamayacak durumda değil, çocukken gireceksin, aile referansı da olacak; CHP’lilik diploması alıp bir yerlere gelme liyâkati elde edeceksin! Bu mantık, karşı çıkılacak bir mantık değil mi?
     <br/>
     <br/>
     CHP, bu ülkenin en sancılı bileşkelerinden biri. CHP’nin “ortak akıl” çırpınışıyla değil, bütün’ün ufuk aydınlığıyla bakmak gereği kavranamaz ise, yâni düşünce üretmenin gerçek yolu açılamazsa, ideoloji havanında inat tokmağıyla umutları dövmekten başka hiçbir şey yapılamaz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### SÜLEYMAN KILIÇ, 04-Şubat-2005
> CHP'yi anlamak: 
> CHP’yi CHP’liler de anlayabilmiş mi acaba? CHP halktan koptu ve elit tabakanın partisi haline geldi. Yine de tersini iddia ediyorlar. CHP yöneticileri ve medya CHP’nin adını kullanıyor. Bunu son kongrede gördük. Koltuk sevdası uğruna köklü bir partinin karizması ayaklar altına alındı.

### İlkay Kenger, 03-Şubat-2005
> Muhalefete de: 
> Demokrasilerde muhalefetin yeri mühimdir. CHP'nin vazifesini hakkıyla yerine getirdiğini söyleyemeyiz. Hayatımda gördüğüm en kötü muhalefet partisi CHP'dir. Seçmenlerini hayal kırıklığına uğratıyor. İktidarın mutlaka eksikleri vardır. Bunları tespit etmek ve iktidarı uyarmak muhalefetin görevi. Türkiye'nin buna ihtiyacı var.

Kaynak: [www.aksiyon.com.tr](http://aksiyon.com.tr:80/detay.php?id=19472&yorum_id=2932), [web.archive.org (arşiv bağlantısı)](http://web.archive.org/web/20060103212407/http://aksiyon.com.tr:80/detay.php?id=19472&yorum_id=2932)
