# Mesele 'eğitim ve insan' meselesidir

*Ahmet Selim 2005.09.26*

<div bgcolor="#FFFEF6">
 <font>
  <img border="0" height="1" src="/web/20051225080929im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225080929im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Hâfızâ-ı beşer nisyân ile, muhâkeme-i beşer ihtiras ile mâlüldür. Ve tutkuların çengelindeki akıl akıl değildir. Özgürlük övülüyor? Hangi ortamın hangi şartlarındaki nasıl bir özgürlük bu? İnsanların, çocukların, gençlerin, bir buğday başağı kadar bile ‘korunma, beslenme, ilgi ve emek isteme’ hakkı yok.
 </font>
 <p>
  <font class="content">
   Şöhret oldular, sonra unutuldular, bunun acısıyla da bunalıma girdiler. Teşhis bundan ibaret. Doğruya yaklaşan pek nâdir. Bunalım, onların halini yansıtan bir gerçek değil; o programların yapılışı da, seyredilişi de, onların başına gelenler de, büyük bunalımın parçaları. Okullardaki uyuşturucu yaygınlığını ortaya seren araştırma, son trajediyi tâkiben yapılmış değil. Veri’ler ancak şimdi önemsenebildiği için, yeni bir aktüalite kazandığı için, ekranlara getirilmeye değer bulundu. Yoksa geçilip gidecekti.
   <br>
    <br>
     Belli bir bakış açısının rağbette olan ekonomik mantığı bakınız nasıl çalışıyor: “Kara para büyük ölçüde uyuşturucu trafiğinden kaynaklanıyor. İleride uyuşturucu serbest bırakılacak ve mesele kökünden çözümlenmiş olacak. Bazı Avrupa ülkelerinde uyuşturucu satışı serbest. Bu uygulama yaygınlaşınca, yâni heryerde serbest olunca, kara paranın kaynağı kurumuş olacak!” Açıkça savunulan tez budur ve meşrûiyet gerekçesi de şöyle savunuluyor: “Uyuşturucu kullanmanın zararlarını anlatmak da serbest. Sen de bu özgürlüğü kullan, doğru olanı anlat. Çocuğun gidip uyuşturucu satın almasın. Aklını kullanıp doğru yaşamayı becerecek tarzda yetiştir onu. Ben sana bu özgürlüğü de vereceğim.” “Onu iyi yetiştir. Kontrol et, eğit, ilgilen, iradesine ve aklına göre yaşasın. Özgürlük budur!” Uyuşturucu serbest olunca; hem kara para yok olacak, hem de bu ticaret diğer ticaret dalları gibi yatırım kaynağı oluşturacak imiş. “Postmodern liberal” telakkinin mantığı işte böyle çalışıyor! Pozitivizmin ve rasyonalizmin, ideolojiler çöktükten sonraki “boşluk idealizmi” felsefesi; kapitalizmi böyle motive ediyor. Koruma yok, yasak yok, ekonomizme sınır yok! İdeolojiler eriyip aynı çanakta buluşan bir atık haline dönüştü.
     <br/>
     <br/>
     Bu, bütün meşrû değer ölçülerine aykırı bir mantıktır. Akla, ilme, ahlâka, inanca, hayata, vicdana, insanlığa, her şeye aykırı. İdeolojiler, bir tutarlılık iddiasıyla ortaya çıkar ve bu iddia ile kendini ister istemez eleştiriye açar. Kendi doğruluğunu tekrar ve telkin yoluyla bir şartlandırma konusu haline getirse de, tutarlılık iddiasının “böyle olması gerekmiyor mu?” şeklindeki sorusunu sorar ve bir tartışmayı zımmen kabul eder. Burada o bile yok. “İnsanın bütünlüğü yabancılaşması, metalaşması” gibi kavramlar mesela Marksizm’de var, fakat postmodern kapitalizmde yok. Şimdiki hali tam öyle değilse de, ideal yönelişi tastamam böyledir. Ama bilinen bir şeydir ki; her uygulama, ideal yönelişinin yorumlarıyla gerçekleştirilir. Yâni ufuktaymış gibi görünen ideal, uygulamaya çok şey yansıtır.
     <br/>
     <br/>
     Hangi akıl?
     <br/>
     <br/>
     Bütün anayasalarımızda, çok kısa ve basit, ama çok derin ve şumullü bir ifade vardır: “İnsanın maddî manevî sağlığını korumak ve gelişimini sağlamak.” Bu gelişme, sadece “maddî-manevî koruma” ile sağlanır. Çarpık özendirmelere ve isyan tepkisellikleri doğuran haksızlıklara karşı “koruma.” Çünkü bunu yapmazsanız, gelişmenin sıhhatli ortamı oluşmaz. Akıl, bir “yalın zekâ” halinde, meşrû olmayan, “doğru-yararlı-güzel” yerine “yanlış-zararlı-çirkin” hedeflere yönelebilir. Yakalanmama şartıyla, her yolsuzluğu ve kâr getiren eylemi rasyonel bulur. İşte “bu nasıl oluyor!” diye insanları hayrete düşüren olumsuzlukların, çirkinliklerin îzahı buradadır. Herkes her şeyi yapmakta serbest olursa, meşrûiyet temellerinin ve gerekçelerinin de sınırı kalmaz. Tevil formülleri sonsuzlaşır. Dikkat edilsin; suçlularda, suçu ortaya çıkanlarda; nedâmet acısı değil, yakalanma üzüntüsü ve hırçınlığı var artık. Bazı kapkaççılar bile yakalandığında “yeniden yapacağım” diyebiliyor. Bazı hortumcular, şövalye jestleriyle ve mimikleriyle dik duruşlar sergileme pişkinliğini gösterebiliyor. Çünkü, ifade etmedikleri bir “tevil ve meşrûiyet” anlayışına onlar bile sahipler! İş buraya vardı. Bu bir “değerler ve ölçüler” bunalımıdır. Şunu düşünemiyorlar ki, değerler ve ölçüler bunalımı yaygınlaşıp sabitleşirse, “ekonomik akıl” da çöker. Değerler ve ölçüler zemini kaybolunca, yanlış bile olsa hiçbir kurallar bütününü uygulama imkânı kalmaz. Bir güçler dengesi kaosu, aynı kavramlarla yeni ve örtülü şiddet paradigmaları oluşturmanın (aslen) “antidemokratik” ekseninde uyuşturucu almış gibi, doping kullanıyor gibi yuvarlanıp sürüklenir.
     <br/>
     <br/>
     ‘Gelinim olur musun?’un yeni anonsları, Ata’nın esrarengiz ölümü bir kanalda tartışılıyorken, diğer kanalda “gerçek hayat, büyük aşk ve erişilmez zenginlik” sloganlarıyla ve pişkinliğiyle duyuruluyordu. O çocuk o yükü taşıyamadı, kabahat kendisinde! Taşıyabilenler gelsin ve bu oyunu kendi kurallarıyla oynayarak bize reyting sağlasın, sizi eğlendirsin! Aklını kullansın! “Akıl” işte bu! Bir Batılı düşünür, “İrâdeyi nefsin emrine verince akıl da elini kana buladı” demiştir. Nefsin emrindeki akıl, insanı kendi özünün bile hasmı ve düşmanı haline getirir.
     <br/>
     <br/>
     Aklın fonksiyonu düşünmek. Peki akıl, kendisi üzerinde düşünebilir mi? Düşünür ama, ona “donanımlı akıl” derler. Kur’an, “kalb ile akletmek” diyor. Bir Batılı, “kalbin de muhakemesi vardır” diyor. Böyle düşünmeyi öğretmedikçe, bunu öğretmek için “korumalı sevgi eğitimi” uygulanmadıkça kısır döngüler helezonunun sonu gelmez ve bu medeniyet buhranı bitmez.
     <br/>
     <br/>
     Hangi özgürlük?
     <br/>
     <br/>
     Hâfızâ-ı beşer nisyân ile, muhâkeme-i beşer ihtiras ile mâlüldür. Ve tutkuların çengelindeki akıl akıl değildir. Özgürlük övülüyor? Hangi ortamın hangi şartlarındaki nasıl bir özgürlük bu? İnsanların, çocukların, gençlerin, bir buğday başağı kadar bile “korunma, beslenme, ilgi ve emek isteme” hakkı yok.
     <br/>
     <br/>
     Çocukların hal ve ışığını “öğretici değer” olarak öne alan “yetişkin okulları” kurmanın romanını yazmayı ne kadar çok isterdim. Gelişme fıtrî’dir, yozlaşma ârızî. Koruyun, gelişsin. Adam gibi koruyun kendiliğinden gelişir. Gerileme, yozlaşma, sonradan ârız olur; yâni arızadır, arızîdir. Korursanız, öğretirken öğrenirsiniz; yetiştirirken, yetişirsiniz; küçük yardımlar, kısır döngüleri bir yardımlaşma ve bütünleşme saadetine dönüştürür. Türkçe ile okuma yazma öğretmenin tekniği ve metodu hakkında bile bir tek orijinal yorumumuz ve değerlendirmemiz yok. Neyin patentinden söz ediyorsunuz? Heceydi, fişti; şimdi de elyazısından ve “e” harfinden başlama fantezisi uygulanıyor. Ben okula gitmeden kendi kendime öğrenmiştim okumayı. Harfleri öğrensin, okuyanı (varsa!) görsün dinlesin yeter. Büyükler hiperaktif gibi yaşarsa, o çocuk o trafikte hece’lik konsantrasyon gücünü de edinemez elbette. Okumayı öğense bile, okuma sevgisini kazanamaz. Bu ülkede, vurguyla üslupla iniş çıkış ahengiyle kaç kişi okumayı biliyor acaba? İlköğretimde verilen bilgi, sıfırdan başlayan bir gence bir yılda verilebilir; verilemeyecek olan eğitimdir. O sıralarda oturmanın anlamı budur. Ama biz insanı unuttuğumuz için eğitimi de unuttuk. Hatırlatmaya çalışanların tuttuğu ışığa rağmen, sunduğu yardıma rağmen, global durum maalesef böyle. Üstelik o yardımları tehlikeli bile görüyoruz!
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22562&yorum_id=1), [web.archive.org (arşiv bağlantısı)](http://web.archive.org/web/20051225080929/http://www.aksiyon.com.tr:80/detay.php?id=22562&yorum_id=1)
