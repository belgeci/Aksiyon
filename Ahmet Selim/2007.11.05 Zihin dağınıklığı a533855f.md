# Zihin dağınıklığı

*Ahmet Selim 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080109173838im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Plastik bir çocuk arabası da bir bütündür, son model bir Ferrari de. Küçücük bir fidan da bir bütündür, dev bir çınar ağacı da. Bütünlüğü olmayanın bir var oluş derdi vardır ve hangi seviyede ve kategoride durduğu önem ve değer taşımaz. Zihin dağınıklığı bir bütünlük zaafıdır ve zekâyı nefsin oyuncağı haline getirir. Bazıları buna akıl tutulması diyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Habire tekrarlayıp duruyorlar, çok iyi bir buluş yapmışlar gibi.
    <br>
     <br>
      Aynı kelime, hem bir özel isim olarak, hem de düz anlamıyla kullanılıyor. Buluş bu!
      <br/>
      <br/>
      Aradaki fark, yani özel isim ile kelime anlamı arasındaki fark, güya vurgu ile sağlanıyor: “A-van-tajın varsa avantajın var” uydurma bir vurgu. Hiçbir şey belirtmiyor.
      <br/>
      <br/>
      Halbuki, “a-van-tajın varsa avantajlısın” dese, bitecek. “Avantajlısın” kelimesi, hafif bir ironi vurgusuyla, tam olarak kelime anlamına bağlanmış olur, ötekinin de özel isim niteliği ortaya çıkar.
      <br/>
      <br/>
      Bu benim konum değil, ama onlar reklam-iletişim teknisyeni yahut uzmanı. Peki hangimizin dediği doğru?
      <br/>
      <br/>
      Yeğenlerimle de bu bahislerde anlaşamıyorum!
      <br/>
      <br/>
      Düşünce’nin önemini simgelemek için, mengenenin arasına beyin koymuş… Koyun beyni gibi, biyolojik madde. Düşünce o değil, düşünce onun “zihin” halinde ifadesidir. Beynin maddesinden düşünce simgesi falan olmaz. O kompozisyon, düşüncenin değil, belki ancak mengenenin çarpıcılığından dolayı beyin işkencesini sembolize edebilir! Bu itirazı seslendirince, “zor beğenir” kişi oluyorsunuz. Makul’ü arıyoruz, makulü. Fevkaladeliklerin yolu açık; önce makulün kapısından girin, sonra yolunuz açık olsun. İftihar ederiz.
      <br/>
      <br/>
      Bir tepenin üstüne çıkıp herkese sesini duyurmaya çalışan bir çığırtkan, bir münadi gibi haber okunur mu? Âdet oldu. Evet, roman okur gibi haber okunmaz; ama bunun bir ayarı var, ölçüsü var. Bu âdeti eksiksiz uygulamaya çalışırken biraz da Türkçe’ye dikkat gösterseniz olmaz mı?
      <br/>
      <br/>
      Her defasında Türkçe yanlışlarını önümdeki kâğıda not ediyorum; sonra “adam sende!” diyorum “kim önem verecek ki?” Mesela Show tv’nin haberlerinde “terörü kınama toplantılarında büyük bir kitle teröre öfke kustu” tarzında bir cümle vardı. “Öfke kustu” olumlu anlam için kullanılmaz. Bunu bile fark etmiyorlar. Hiçbir güzel şeyin ifadesi, tezahürü için “kusmak” yakıştırması yapılamaz. Çok şaşırdım, “şimdi bile yanlış mı duydum?” tereddüdünü içimden atamıyorum; ama öyleydi. Not almıştım.
      <br/>
      <br/>
      * * *
      <br/>
      <br/>
      Çok yönlülük gerektiren her işte böyleyiz. “Derya gibi adam ol” demiyorum. Fakat, ilgi alancığının bir karış ötesinden biraz haberdar ol. Her şeyden biraz anlamak zorunda bulunduğunu, bunun bir yaşama şartı olduğunu azıcık kavra. Bir insan, etrafı uzmanlarla dolu olsa bile; biraz doktor, biraz hoca, biraz tamirci, biraz sanatçı olmadan dengesini bulamaz. “Dengesini bulamaz” demek; “özel denge gerektiren işleri hiç yapamaz” ve tabii “düşünemez” demektir. Hiçbir uzmanlık dalı, kendi dışındaki dallarla ilgili zırcahillikleri mazur ve meşrû gösteremez.
      <br/>
      <br/>
      Şiir okuyucusu olmayı bile bir uzmanlık dalı haline getirdiler. Ben bile tat almıyorsam; o şey, şiir falan değildir. Ama onun kendine göre ölçüleri, poetikası, kabulleri, “imgesel-simgesel!” formülleri varmış ve bunlar bilinince gösterilen hüner de anlaşılırmış. Böyle şiir anlayışı olmaz. Normal bir insan, güzel bir şiir okununca onu tanır. Tanıma gerçekleşmiyorsa, tarafların birinde bir anormallik vardır.
      <br/>
      <br/>
      Uzmanlıklardan ürker hale geldim. 347 yorumlarını hatırlayın. Uzmanlık adeta, “makul olmama” mazereti yahut icazeti haline dönüştürüldü.
      <br/>
      <br/>
      Mahir Kaynak, 1970’li yılların terörünü, “Amerika-Avrupa” rekabetine bağlamıştı. Aynı şablonu hâlâ kullanmak ısrarında… Deniz Gezmiş, güney sınırlarımızdan eğitim almış olarak silahlı giriş yaptı da, bunu Avrupa mı sağladı? Yön Bildirisi’nin ve “demokratik devrim” amacının kadrosu, Avrupa’dan yahut Amerika’dan mı geldi? “Rusya, KGB, TKP…” faslı, birilerinin hayal ve vehim dünyasına ait uydurma şeyler miydi? Şimdi de, dış etkilerin önemini vurgulamak için “PKK yok” diyor, herhalde “aslen yok” deme yerine… Aslen de var, cismen de var; dış etkiler onun varlığını kullanıyor. Bu gerçeği görebilmek için strateji uzmanı olmaya gerek yok. Onlar PKK’yı kullanıyor, fakat PKK onları belki daha da çok kullanıyor. Terörün son zamanlarda azgınlık göstermesi, siyasi umudunun çökmek üzere olduğunu anlamasından dolayıdır. Onu bu umutsuzluğa iten de AK Parti iktidarının (bazılarının hiç beklemediği) isabetli ve istikametli duruşudur. Böyle bir gerçeği atlayıp da, komplo teorileri alanında think-tang analizciliği ile meşgul olmak, düşünce üretmekle uzaktan yakından ilgisi olan bir iş değildir.
      <br/>
      <br/>
      * * *
      <br/>
      <br/>
      Bazı hakikatler, bilinse de söylenmez. Söylendiği zaman doğacak olan özel gereklilik, gücünün dışında ise; o noktada susarsın, ama meselenin mümkün tedbirlerini kotarmaya devam edersin. Amerika’ya “bunu sen yapıyorsun!” dediğin zaman, bunu bir yetkili olarak söylüyorsan, arkasını şöyle getirmen gerekir: “Ya bu hasmane tutumundan ve uluslar arası hukuk ihlali niteliğindeki eylemlerinden vazgeç, bir daha da böyle çirkin bir tavra tevessül etmeyeceğinin teminatını bana ver; yahut ben seni hasmım ve düşmanım sayacağım.” Biz Amerika’ya onun yaptıklarını yapsaydık, o bize böyle derdi ve dediğinin basıncını da ortaya koyardı. Vaktiyle Küba’ya ve Rusya’ya yaptığı gibi… Realite dünyasında yaşıyoruz; biz onun durumunda ve konumunda değiliz.
      <br/>
      <br/>
      Eski hatıralarımdan günlük ve basit bir örnek vereceğim:
      <br/>
      <br/>
      Genç bir adam yeni bir kahvehane almış. Satan da önemli bir kabadayı… Kahvehanede olaylar çıkmaya başlıyor. Birisi camları kırmak istiyor, öbürü masa devirmek istiyor, vs. Bunları kahvehanenin eski sahibi olan kabadayının yaptırdığını ve sattığını ucuza geri almak planını uyguladığını ben biliyorum. O genç adam acaba biliyor mu diye de merak ediyorum. Bir gün o genç adam bana şunları söyledi: “Yaptıranın kim olduğunu biliyorum. Ona doğrudan karşı çıkamam. Ama kullandığı ve gönderdiği bütün maşaları kırabilecek güce sahibim. Bu güce sahip olduğumu da çok kişi bilir, bilmeyen de öğrenecek. Buraya gönderdiği bütün tetikçilerini değnekçilerini uşaklarını tepeleyip paketleyeceğim ve sonunda ağa babaları da benimle iyi geçinmek zorunda kalacak!”
      <br/>
      <br/>
      Ve aynen uyguladı bu planını! Hır çıkaranlara karşı bir olay, iki olay, üç olay; ortalık süt liman! Mürettip durumundaki eski kabadayı da hizaya geldi ve barış ilan edip dostluk sözleşmesi imzaladı! Zor, oyunu bozar; “dolaylı zor” da bozar. “Dolaylı” ama, “akıllı” zor. Kullanılanı tedip et, kullanan hizaya gelir.
      <br/>
      <br/>
      Vaktiyle Yunanistan’ı Anadolu’ya Batı gönderdi. Yunanlar maşaydı. Ama biz Millî Mücadele’yi, Batı’nın kamuoyunu bile kazanan bir haklılık siyasetiyle ve Yunan maşasını kırıp parçalayan bir dirayetle kazandık. Batı durmak ve susmak zorunda kaldı. Türk-Yunan Savaşı’nın bizim zaferimizle bitmesinden sonra bir Türk-İngiliz savaşı başlamadı. General Harrington, Loyd George politikasının “Türklere saldır!” emrini dinlemedi. İngiltere’nin ortak aklı, “Türklerle iyi geçinmekte fayda vardır” diyordu. Hiçbir kabadayı “kırılan maşa”dan yana olmaz!
      <br/>
      <br/>
      * * *
      <br/>
      <br/>
      Naitonal Geographic’deki bir program şu etkileyici soruyla bitiyordu: “Teknoloji çok gelişti. İnternet büyük gelişme imkanları sundu. Fakat şu sorunun cevabını vermek zor: acaba insanlığımız arttı mı, yoksa azaldı mı?”
      <br/>
      <br/>
      İçinde bulunduğumuz evrensel kapitalist zamanın öyle bir realitesi var ki; kaçanlarını kopanlarını siler, teslim olanlarını eritir, içinde kalıp akıllıca direnenleri hiç sevmez ve çok üzer. İnsanlığını koruyup arttırmak, onun içinde kalarak akıllıca direnmeyi seçmekle mümkün. Ayağı yere basmayan uçuk tepkisellikler de teslimiyetçi perendebazlıklar da aynı tahyir’e (ikileme) açılır: silinerek yahut eriyerek insanlığını kaybetmek.
      <br/>
      <br/>
      Zor olan, cazibe motifleri ve prim avantajları taşımayan yol, tek çıkar yol; içinde kalarak, akıllıca ve var oluş bütünlüğünü koruyarak, çok yönlü bakış zaruretini asla unutmayarak, itidal şuurunu canlı tutarak direnmektir. Aksi halde ne uzmanlığımızdan hayır gelir, ne de geriye kalabilmiş insanlığımızdan.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28795), [web.archive.org (arşiv bağlantısı)](http://web.archive.org/web/20080109173838/http://www.aksiyon.com.tr:80/detay.php?id=28795)
