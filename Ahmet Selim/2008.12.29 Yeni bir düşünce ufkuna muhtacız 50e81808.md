# Yeni bir düşünce ufkuna muhtacız

*Ahmet Selim 2008.12.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090324025638im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kavramlara kendi tarihî ve toplumsal realitelerimize hitap edebilecek içerik yorumları yenilenmeleri getirmeden hiçbir tutarlı düşünce üretemeyiz. Aydınlar bunu anlamadan da yaşanan kültür çıkmazını aşmamız mümkün olmaz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090324025638/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090324025638/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090324025638oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090324025638oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Önce insanı konuşalım, sonra topluma geçeriz.
    <br>
     <br>
      Bana biri “çok değişmiş, eskisi gibi değil, tanımak zor” dese, hemen aklıma şu soru gelir: dinî inanışı, anlayışı, dinle ilgili olarak dünyayı ve insanı yorumlayışı algılayışı açısından değişmiş mi, değişmişse ne yönde nasıl değişmiş?
      <br>
       <br/>
       Cemil Sena’nın Filozoflar Ansiklopedisi’ni uydurukçasına rağmen çok incelemişimdir. Birçok satırının altı çizilidir ama, asıl önemli olan, her ismin yanına koyduğum küçük işaretlerdir: pan, panen, de, at, agn, te … Ne bunlar? Panteist, panenteist, ateist, agnostik, teist, deist… O ismin merkezini işaretler, bu küçük notlar.
       <br/>
       <br/>
       Tabii, sonrası da önemli. Ama, nasıl yürüdüğü, yürürkenki tavrı üslubu özellikleri de önemli olmakla beraber, asıl önemli olan hangi yolu seçtiği hangi yolda yürüdüğüdür. Tanımak önce bunu bilmekle başlar. Yabancılaşmak, benzeşmek, kimlik ve kişilik bozulmasına uğramak hep bu tanımayla, bu tanım özüyle ilgili kavramlardır. Dinin anlaşılması ve yaşanmasıyla ilgili veriler değişmedikçe, pozitif veya negatif bir ciddi ve öz değişimden söz edilemez.
       <br/>
       <br/>
       Manevî, ruhî, kalbî, zihnî özellikler, aslen kültürel değişimlerin de temel göstergesi ve belirleyicisidir. Somut ve maddi değişimler insanın bu özünü değiştirdiği nisbette kültürel değer ve önem arz eder.
       <br/>
       <br/>
       Ben bir yerde dinimi yaşayabiliyorsam, hayatımın bütününü de dinimi yaşayarak yaşayabiliyorsam, orada bana karşı herhangi bir değiştirici farklılaştırıcı baskı uygulanmıyor demektir. En geniş değerlendirme açısının ana kriteri budur. Hele bir Müslüman için öncelikle öyledir; çünkü İslam, hayatın uzağında veya dışında birtakım dar alan alışkanlıklarıyla veya merasimleriyle yaşanabilecek bir din değildir. Benim eğitimimi, sağlığımı, ailemi, vicdanımı geçimimi, gelişmemi, maddi manevi sıhhat dengemi mahrumiyetlere uğratıcı baskılar ve müdahaleler İslâm’ı yaşamamın engellenmesi kapsamına girer. Rızkını sağlamasının önüne engel koyuyorsan, çoluk çocuğunun ihtiyaçlarını karşılamasını zorlaştırıyorsan; Rumeli’de yaşayan bir Müslümanın Türkiye’ye hicret etmesi, onun dininin de gereğidir. Tarihte bize hep şöyle demişlerdir, “Hemen göç ediyorsunuz, toprağa tutunmuyorsunuz, mücadele etmiyorsunuz.” Devlet çekilmiş, bayrak dalgalanmıyor; ve ben manevî-insanî sorumluluklarımı yerine getirme imkânlarından mahrum ediliyorsam, göç ederim Anavatan’a. Yakinen biliyorum ki, orada tarlası evi eşyası olan nice aileler, her şeyini bırakarak göç etmişlerdir. Hem de burada ne yapacaklarını, nasıl geçineceklerini hiç düşünmeden. Benim orada evim var, tarlam var ama; yolum kapalı. Orada kalıp da, dinimin bana yüklediği ailevî, insanî sorumlulukları yerine getirmemi mümkün kılan bir denge kurmanın yolu, bugün için de yarınlar için de kabil değil. Göç ederim, belki sıfırdan başlamak zorunda kalırım; ama yolum Türkiye’de açıktır. Belki ben başlangıçta eskisinden daha kötü şartlarda yaşayabilirim ama, çoluk çocuğumun yarınları için yol açıktır Türkiye’de… Böyle düşünerek göç edenlerin içinde benim akrabalarım da var, yakinen biliyorum. Dinimi yaşamama şumulüyle izin verilirse yolum belki daha maddeten az elverişlidir ama açıktır; yolum kapalı ise, “ibadetini yap otur aşağı yaşamana bak” mantığı ile ben dinimi yaşayamam.
       <br/>
       <br/>
       ASIL ASİMİLASYON BİZE DAYATILDI
       <br/>
       <br/>
       Rumeli’den sadece Türk kökenliler değil ki, Arnavut, Boşnak, Pomak kökenli insanlarımız da göç etti. Çünkü onlar Müslümandılar, Müslüman Osmanlıydılar. Dinlerini, Türkçeyle Osmanlı Türkçesiyle öğrenmiştiler. Din ile dilin ayrı bir bağlantısı var. Bazen içimiz coşarak “Allah büyük!” deriz. Bunu Çerkes kökenliler de böyle söyler, Arnavut kökenliler de, Kürt kökenlilerde. “Allah’ın dediği olur” der, “yazı böyleymiş” der, vs. vs… Devlet kimsenin etnik bağ alışkanlıklarıyla ve özellikleriyle ilgilenmez. İnsanlar da birbirinin etnik özelliklerini, müşterekliğe aykırı bir faktör olarak asla düşünmez. Arabistan’daki Arap, toplum müşterekliği açısından farklı; ama mesela bizim Siirt Arapları farklıdır. Bizdekilerin Arapçası, Arnavutçası, Çerkesçesi, pratik zaruretler seviyesiyle kısıtlıdır bu dil kültür dili değildir. Mesela bir Arnavutçası bir Arapçası vardır onun ama; onunla kitap okuyup vaaz dinleyip kendini geliştirmesi; hatta mektup yazması bile mümkün değildir! Edebiyatıyla, maneviyatıyla, fikriyatıyla gelişmenin dili olarak Çerkesçeyi gören bir Çeçen kökenli insanımız, Arnavutçayı gören bir Arnavut kökenli insanımız, Boşnakçayı gören bir Boşnak kökenli insanımız, Kürtçeyi gören bir Kürt kökenli insanımız yoktu bizim. Bunu önemseyin lütfen. Amerika’daki Fransız, Fransa’daki İspanyol, İspanya’da Alman, Almanya’da İngiliz, İngiltere’deki İtalyan gibi görmeyiniz bizim insanlarımızı. Öyle görmek istedikleri için kavramların elektriği çarpıyor bazı aydınlarımızı… Ana dili kavramını kullanışımızda da böyle bir çarpılma var. Nükteli bir soru sorayım: Osmanlı padişahlarının ana dili neydi? Ana dili, annenin dili ile eşitlenemez ve benim kavram çarpılmışlığı yaşayan oryantalist aydın kardeşim bunu kolay kolay göremez, anlayamaz. Basit bir söyleyiş bulmak gerekirse; ana dili ailenin dilidir, ninnilerin dilidir, içinde doğduğumuz büyüdüğümüz yaşadığımız dildir. İtiraz potansiyelini bilmeme rağmen söyleyeceğim ki, Kürt kökenli vatandaşlarımızın büyük çoğunluğunun ana dili de Kürtçe değil Türkçedir. Çünkü onların büyük çoğunluğu; ailevî, bireysel, ruhî, manevî, insiyaki kardeşane ve dostane duyarlılıklarını Kürtçe’den çok Türkçe yaşarlar, öyle yaşamışlardır. İçlerinde Kürtçülük yapan çok dar kesimin ekseriyeti öyledir, bunların “bizde Türkçe bilmeyip Kürtçe bilenler çoktur” motifini kullanmaları, ideolojik sapmaya bağlı bir gerçek dışılıktır; bu ideolojik sapma da, önce dinî (manevî) anlayış ve yaşayışla ilgili bir zaaftan kaynaklanır. Ama bundan kaynaklandığını, “entel pozitivist ve rasyonalist aydınlarımız” asla kabul etmek istemez ve onların bu hâli bir temel meseledir.
       <br/>
       <br/>
       Osmanlı’da da Tükiye’de de, “etnik” özellikler asla bir “merkezkaç” kuvveti gibi anlam kazanmamıştır; sadece ve sadece, merkezî ağırlığın ve ortak bileşkenin, nüktelere, hoş ve uyumlu renklere, toplumsal tatlara, özel aşinalık zevklerine hitap eden tezahürleri ve güzellikleri olarak yer bulmuştur. Devlet de bunlara baskı uygulamamış, “o tezahürleri istediğiniz gibi yaşayın, yeter ki ‘merkezî yoğunluğu ve ortak bileşkeyi” yoğuran toplumsal iradenin ve şuurun kabullerini zedelemeyin” demiştir. Ama böyle olmasını sağlayan, mümkün ve kolay kılan bütünlük enerjisinin büyük ölçüde manevi inançlardan kaynaklandığını, aydınlanmacılık muhalifi Batıcı aydınlar ve bürokratlar bir zamanlar gelmiştir ki unutmuştur. Hatta modernleşme projesinin bu olguyu etkisiz ve geçersiz hâle getirmesi gerektiğine inanmışlardır ve asıl problemler de o zaman doğmuştur. Yapıştırıcı, kaynaştırıcı, bütünleştirici değerlerin; “adem-i merkeziyet” ve “merkezkaç”  takıntıları uğruna önemsizleştirilmesi, bu yolla demokratik yapısallaşma ortamının güçleneceği vehmine kapılınması, Batı ile aramızda var olan tarihî-toplumsal ana yapı farklılıklarının yok sayılması, buna dayanan sağlıksız ve hatalı bir yönde toplum mühendisliği yapılmak istenmesi, (buraya çok dikkat edilmeli) Batı’ya benzeme yolunda bir toplumsal mühendislik projesi ve modeli tarafından asimile edilmemize benzeyen, aslen Batı tarafından asimile edilmemizin şartlarını hazırlamaya çanak tutan bir zorlamanın yapılışı, bütün terkibi dengeleri sarsmıştır. Yani bizde herhangi bir etnik köken grubunun yahut kesiminin asimile edilmesi gibi bir durum hiç olmamıştır. Lakin, Batı tarafından, yahut bir batıcı proje ve model tasavvuru uğruna toptan asimilasyona uğratılmamıza benzeyen bir aydın dayatması maalesef yaşanmıştır.
       <br/>
       <br/>
       DONMUŞ VE TAŞIMA KAVRAMLARLA OLMAZ
       <br/>
       <br/>
       Bu anlattıklarım, hakikattir. Ama Batı’nın kavramları kendi işleyiş birikimleriyle bu hakikati kuşatıp ifade edemez. Bu hakikatin teşhis olunup tanımlanması ve ifade edilebilmesi için, Batılı kavramların yeniden yorumlanması görevini bizim aydınlarımız Tanzimat’tan beri anlayamamış, düşünememiş, yerine getirememiştir. Batı’nın kavramları bizi, özel yorum genişletmeleri ve derinleştirmesi yapılmadan ifade edemez. Bu görev ifa edilmedikçe de, hepimiz gönüllü oryantalistler olmaktan kurtulamayız.
       <br/>
       <br/>
       Şu yazdıklarım, işlenmiş konular ve meseleler değil. Zor anlaşılır olmamın, ağır yazıyor olmamdan bazen şikâyet edilmesinin sebebi de bu. Sohbet tarzını kullanmama, referans, notlarından kaçınmama ve dilde esnek davranmama rağmen, anlama ve anlaşılma zorluklarının doğması, alışılmışın dışındaki usul ve üslup imkânlarını kullanıyor oluşumdandır. “Özgür ve özgün” olmak; zor görünür, zor gelir biraz. Ama bu zorluğa katlanmadan, kısır döngü kolaycılıklarından uzaklaşmadan, çözümler üretmenin imkânları asla ve kat’a bulunamaz. Kısır döngü turları çok kolaydır, fakat çok da anlamsızdır; anlamsız olanın anlamı yoktur ki anlama zorluğu olsun! Anlama zorluğu çekmemek başka, anlamak başkadır. Anlama zorluğu çekmeyenlerin büyük çoğunluğu bir şey anlamayanlardır! “Ben anlama zorluğu çektirmeyen şeyler istiyorum” demek, “ben bir şey anlamak istemiyorum” demektir. Biz bugünlere böyle geldik. Eğitimimizin de medyamızın da yayıncılığımızın da akamete uğraması ve fikir hayatımızın olmayışı, bu kültürel çıkmaz yüzündendir. Gençlerimizi sadece okulda okumaya ve dayatma ezberciliğine bağımlı kılarak cahil bıraktık; düşünce eğitimi vermeyerek onları birkaç yüz kelimeye hapsedip acze düşürdük.
       <br/>
       <br/>
       Her kavramı yanlış kullanmanın, doğruyu söyleme, hakikati ifade etme şansı olabilir mi?
       <br/>
       <br/>
       “Türkler şunları şunları asimile etti” iddiasının kendisi bir oryantalist asimilasyonun ifadesidir. Yani bizatihi asimilasyonun ta kendisidir. Özür ve nedamet konusu olan mesele de budur.
       <br/>
       <br/>
       Demokrasi kültürü beyanname kültürü değildir, bir inşa ve terkip kültürüdür; bir orijinallik düşüncesinin ve sınavının kültürüdür. Bizim batıcı demokrat aydınlarımız bu sınavda kaç alır? Yanına bir konulup da on’a çevrilmesin diye sıfırın ortasına çizgi koyan rahmetli matematik hocamızın buluşuyla “kazıklı sıfır!” alır. Sosyolojiyi yazıldığı gibi okumak yetmez, önce kavramların özünü çapını tarihsel özelliklerini reel planda okuyabilme aklına, şuuruna, düşüncesine ihtiyaç var.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32000), [web.archive.org (arşiv bağlantısı)](http://web.archive.org/web/20090324025638/http://www.aksiyon.com.tr:80/detay.php?id=32000)
