# Yüzeysel görüntülerin derindeki sebepleri

*Ahmet Selim 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070405181200im_/http://aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hayatta birçok ihtimal var. Ve tabii; hastalık, kaza, fakirlik, başarısızlık, gibi olumsuz ihtimaller de var. Bunların bazısı başınıza gelir, çeşitli zamanlarda ve derecelerde gelir. Yâhut, kıyaslandığında kayda değmeyecek kadar önemsiz kalabilir; nâdir de olsa, böyle talihli insanlar da vardır…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Genel olarak hayatın inişli çıkışlı olduğunu, doğruluğuna inanılan değer ölçülerinin ve hükümlerinin her durumda geçerli bulunduğunu söyleyebiliriz. Biz sıkıntılardan mahrumiyetlerden olumsuzluklardan uzak kalmaya ve elimizden geleni yapmaya çalışırız ama, "maddî-manevî" açıdan yine de daha çok hata yapanların ve daha az çaba harcayanların gerisinde kalabiliriz. Elimizde olmayan sebepler vardır, gücümüzle aklımızla elimizle değiştiremeyeceğimiz şartlar vardır. Önemli olan, belirli şartlar ve imkânlar çerçevesinde "gerekli, mümkün ve doğru" olanları gerçekleştirme durumumuzdur.
    <br>
     <br>
      Yaşayacağımız zamanı biz seçmedik. İçine doğduğumuz aileyi toplumu ve toprağı da biz seçmedik. Gücümüzün ve irademizin dışında birçok belirleyici faktör var. Fakat gücümüzün ve irâdemizin dâhilinde olan, "duyuş-düşünüş-duruş-eylem" imkânları ve "ruhî-kalbî-aklî" tercih halleri bizi "sorumlu" ve bir mutluluk yolunun açılmasını "mümkün" kılar. Sorumluluğumuzu yerine getirme şuuru, mutluluğun kaynağıdır ve burada "maddî haz ve tatmin" bir kıstas değildir. Mutluluk, bir hayat standardı ve şablonu ile ifade edilemez. Eğer ikisi arasında bir determinist bağlantı kurarsanız, "gerekeni yapan zengin, sıhhatli, güçlü ve üstün olur" hükmüyle bir mutluluk ve üstünlük determinizmi oluşturursanız, bütün kavramların içini boşaltmak talihsizliğine uğrarsınız. Ve dahi, hiç mutlu olamazsınız! Bu, sadece bireyler için değil, toplumlar için de doğrudur. Yalnız kendi hayatınız için değil, tarih için de doğrudur.
      <br/>
      <br/>
      Mutlak adalet bu dünyada gerçekleşmez; mutlak adalet dünya âhiret bütünlüğünün kavramıdır. Yanlış anlamaya açılabilecek yolu hemen kapatalım: elbette ki biz mutlak adalet istikametinde tedbir ve düşünce üreterek yaşayacağız. Öyle bir varış noktasını gerçekleştirme varsayımıyla ilgili idealize edilmiş hedeflere yöneleceğiz. Ama, bu dünyevî yaşayışın inişli çıkışlı olduğunu bilme şuuruna da sahip bulunacağız ki; tersliklerle karşılaşınca yanlış bir inanç ve güven sarsıntısı doğmasın ve aslında bir imtihan vesilesi olan bu olumsuzluklar bizi temel yanlışlara sürüklemesin. Meselâ Osmanlı'nın duraklaması ve gerilemesi, bunu doğuran sebeplerden çok; bunun doğurduğu hatalar sebebiyle önemlidir. Hemen özgüvenimizi kaybettik, yaptığımız her şeyin yanlış olduğunu kabullenip "aynen Batı gibi" olmayı tek kurtuluş yolu olarak gördük. Bu hal, "korunması gereken değerlerin kaybedilmesine, alınması gereken değerlerin alınamamasına, elenmesi gereken değersizliklerin katlanarak sirayetine" sebebiyet veren bir "garantili çöküş!" metodudur. Bütün dünyaya hâkim olmazdık, coğrafî-maddî gerileme kaçınılmazdı. Akdeniz'e hakîm olma bizim önceliğimizdi ve Batı, biz bunu halletmeden Yeni Dünya'ya açıldı. Bunun sonuçları elbette ki bazı dengeleri değiştirecekti. Böyle bir durumu tabii karşılayarak, 'tedbir ve düşünce üretimi'ni yeni bir denge kurulması amacına bağlamamız gerekirdi. Bizim asıl sıkıntımız, asıl meselemiz, düşünce üretiminin sıhhatsizliğidir. Geçenlerde Niyazi Öktem, "çok şey vardı ama, sosyal analiz yoktu" çıkışını yapınca, açık oturumdakiler bocaladı. 'İçtimaî Düşünce'yi geliştirmedik. İbn Haldun bu vadide gösterilebilen tek örnektir ve pek de kifâyetli değildir.
      <br/>
      <br/>
      Tersine dönen dialektik determinizm!
      <br/>
      <br/>
      Geçenlerde bir din adamı, "Bu kader değil. Kader, elimizde olmayan sebeplerle meydana gelmiş haller içindir" anlamında konuştu. En derin bir "kelâm ve düşünce" konusunu, tv'nin ekranından bu basitleştirmeyle halka anlatıyor. Hiç öyle "kader" kavramı olur mu? Böyle bir anlatım kolaycılığının mahzurlarını göremeyen bir kişinin, kader kavramını derinliğine bilmesi mümkün mü? Fakat öylesine emin, öylesine oturta oturta, kondura kondura konuşuyordu ki; birtakım söylenmeler eşliğinde acılı tebessümlerle seyretmekten kendimi alamadım. İyi Müslüman zengin olur, güçlü olur, sıhhatli olur, hâkim olur, sıkıntısız olur, acısız-sancısız-dertsiz olur!!! Var mı böyle bir şey? İyi Müslüman, istikamet sâhibi olur; istikamet sahibi olmanın şuuruyla yaşar. Doğrusu işte budur. Bana öğretilen bir duâyı zikredeyim: "Yârabbi! Bize istikamet şuuruna sahip olma ve öyle yaşama takati ver, bu nasibi müyesser kıl."
      <br/>
      <br/>
      Mâdem ki Batı zengin ve güçlü, öyleyse onun her bağlanışı her değeri doğru!!! Öyle bir determinist şablon ve standardizasyon saplantısından işte bu çıkar. Yâni, "doğru inanan ve doğruları yapan zengin olur, güçlü olur" derseniz, bunun mefhum-u muhâlifinden "zengin ve güçlü olanların inançları ve düşünceleri doğrudur" şeklinde bir Aristo kıyasına varılabilir. Varılıyor da zâten. Bugün, Batı bir realite olarak görülüp eleştirel bakışla değerlendirilerek doğrusuyla yanlışıyla bir bütün halinde ele alınıyor ve sonra da bazı aktarmalara konu ediliyor değil. Ürkütücü bir onay ile idealize ediliyor. İnsanlık gelmiş, böyle bir mükemmeliyet örneği ortaya koymuş! Her şeyleri doğru, her şeyleri faydalı, her şeyleri güzel!
      <br/>
      <br/>
      Zengin olunca gururlanıp şımaracaksın, fakirleşince isyan ve istifâ edeceksin, temessüle gideceksin. Buna sadece imtihanı kaybetmek denir. (Yukarıdaki "istifa" kelimesini "düşünceden, düşünüş gayretinden ve arayışından istifa" bağlamında kullandım.) Yahut da, onların sabahtan akşama yıkılmalarını kendinin de zıp diye öne geçirileceğini bekleyip tam bir red tavrına bürüneceksin. İmtihanı kazanmanın tek yolu var ama, kaybetmenin yolları milyonlarca! Burada sadece iki ana dalını belirtmiş oldum.
      <br/>
      <br/>
      Biz düşünceyi, düşünülmüşlerin paketlenmesi gibi alıyoruz. Kitapçı dükkânının çırağından farkımız yok. Asırları ve isimleri sırala, ansiklopedik yorum sunuşlarını yeniden yaz; sonra "Batı'nın inhidâmını ve kendinin indifâını (patlama yapacağını) beklemek, yahut aynen Batı gibi olmak" şaşkınlıkları arasında gerçek düşünce seviyeni ve liyâkatsizliği oluşturduğunu hiç farketmeden, o sunuşların seni kurtaracağını zannet. Kitapçı çırağının dükkânındaki bütün kitapları sadece ellerinin arasına değil beynin içine de aldığını ve o zenginlikle bütün düşünce işlerini hallettiğini sanması gibi bir şey! Kitapçı çırağı, yahut düşünce mankeni, yahut da kavram gölgelerinin işportacısı… Teşbih malzemesiyle doludur hayatımız. Ama bir tek "telif-terkip-inşâ" cümlesi bulmak için ciddi biçimde yorulmanız gerekir.
      <br/>
      <br/>
      Basit görünümlü sıradan yanlışlarımızda bile köklü ve derin ihmaller var. Her birey, şuraya veya buraya çıkmak için değil, günlük hayatını sürdürebilmek için dahi, o köklü ve derin ihmallerle ilgilenmek, ilgilendirilmek durumundadır. "Ben renkli sunuşlar yapayım, bazı gençler de entellektüel câzibelere erişme hevesiyle okusun" yetinmeleriyle hiçbir şey olmaz. Üstelik, olması ve yapılması gerekenleri unutturmak gibi bir mahzur doğar. İthal ikamesi "İthal etmeyelim, kalitesiz de olsa, onun yerine bir şeyler üretelim" demektir. İthal ikamesi gibi düşünce ikamesi uygulamak vahim bir tercihtir. Düşünmüyoruz ama, düşünüyormuş gibi yapıyoruz; "düşünce ikamesi" budur.
      <br/>
      <br/>
      Fakat mesele, "bu iş bizde de yapılıyor" görüntüsü vermekle bitmiyor; hayatımız aksıyor, hayatımız. Bir toplumda, kan dolaşımı gibi düşünce dolaşımı vardır. Bu dolaşım bozulmaya veya yetersizliğe duçâr olursa, o toplum düzen tutmaz. Düşünce, bu niteliğiyle, ekmek gibi su gibi, bir mübrem ihtiyaçtır. Entellektüel hobilerle bu ihtiyaç karşılanmaz. Ve bu ihtiyacı hatırlayıp, en temel meseleye ışık düşürmeye çalışan 'büyük yardım'lar anlaşılamadan, gerçek tefekkürün kapıları da açılmaz. Sadece "halkın anlayabileceği" kavramının alışılmış kalıbına takılmayın. "Halkın alabileceği" kavramı da var. Halkın anlamadığı varsayılan birçok sunuşları, halk alabiliyor. Algılamak, özün alınmasıdır, terminolojiyi kullanabilmek ayrı bir konudur. "Köylü İslâm'ı" tâbiri hiç anlamlı değil. "Lümpen şehirçilik" sanki çok üstünmüş gibi, feodalite-burjuva farklılaşması kültürüyle sosyolojisiyle ekonomisiyle bizde aynen yaşanmış gibi böyle bir yakıştırma yapmak hiç anlamlı değil. Geçenlerde modern teknolojiyle hazırlanmış bir cd'nin tv reklamında "her an ölüme yaklaşıyorsunuz, ölümden kaçamazsınız, alın bu cd'yi kıyâmet alametlerini öğrenin" ifadesi kullanılırken torunum "bu kanalı değiştiremez misin dede?" diye  yalvarıyordu. Bu ne İslâm'ı şimdi, söyler misiniz? Böylesine çarpıcı olmamasına rağmen, terminolojiyi az-çok kullanabilen kitapçı çırakları, düşünce mankenleri ve kavram işportacıları daha farklı bir durumda değil. Çünkü "düşünce üretimi ve dolaşımı" yetersizlikler ve ârızalar içinde. Dünkü köyde bunlar yoktu. Terminolojik donanımı ve süsü olmayan insanların, geçitlerde ve imtihanlarda açıkça tezâhür eden kararlı bir derinliği vardı. "Onunla yetinseydik" demiyorum, daha geriye gittik diyorum. Bu durumu teşhis eden "büyük yardım" şuurunun iyi anlaşılamadığına ve kadrinin kıymetinin iyi bilinemediğine vurgu yapmak istiyorum.
      <br/>
      <br/>
      …Söylem kalıplarının ötesine geçmezsek, aslî düşünce gündemine ve aktüalitesine de geçemeyiz. Medya'nın değerini ve misyonunu kimse başka yerde aramamalıdır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23410), [web.archive.org (arşiv bağlantısı)](http://web.archive.org/web/20070405181200/http://aksiyon.com.tr:80/detay.php?id=23410)
