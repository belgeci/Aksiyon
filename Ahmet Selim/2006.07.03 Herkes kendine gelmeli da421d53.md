# Herkes kendine gelmeli

*Ahmet Selim 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061018090058im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bugün bizde ekonomi apayrı bir belirleyicilik ve öncelik değeri kazanmış durumdadır. Bunu görmezsek her türlü meselenin çözümsüzlüğe nasıl kilitleneceğini görmek ve yaşamak durumunda kalırız. Otarşik ekonomiye millî etiketini yapıştırıp dünyanın dışına çıkmak ister görünenlere kapılırsak bütün manevî, ailevî, toplumsal hayatımız harabiyete uğrar.
  </font>
  <!--- Baslik, Spot, Resim kutusu ---------->
  <p>
   <font class="content">
    Genel başkan ayrı, lider ayrıdır.
    <br>
     <br>
      Siz diz çöktüğünüz için büyük görünen kişi ile lider birbirine karıştırılmamalı. Lider, normal duruşlara ufuk açar, pozitif enerji verir, aklıyla iradesiyle ve kişiliğiyle yeni değerlendirmeler yapabilme ortamı oluşturur.
      <br/>
      <br/>
      Mükemmeli tasvir ediyor değilim. Lider hata da yapabilir. Fakat bu hatalar sıradanlığın değil, belli bir seviyenin hatasıdır ve o seviyenin üslubuyla eleştirilmek özelliğine sahiptir. Onlara aşağıdan bağırıp çağırmak eleştiri değil sataşma niteliği taşır.
      <br/>
      <br/>
      Karizmatik bir etkiyle etrafına hâkimiyet hissi telkin etmek, liderliğin vasıfsız veya ilkel halidir. Üç beş kişi bir araya gelir, içlerinden biri hep önde gibi durur, hem de hiçbir özel çaba sarf etmeden. Bu, günlük hayatın liderlik görüntüsüdür. Genellikle izin verilen ve tabii akışı (belli noktalar hariç) kendi haline bırakma ılımlılığı ile onaylanan bir durumdur. Görev ve sorumluluk liderliğiyle, yani siyasetin liderliğiyle bağdaşmaz. Ama “bağdaşır” zannedenler çıkmış ve bu tür liderlik denemeleri de görülmüştür.
      <br/>
      <br/>
      Gerçek lider, liderliği anlaşılan ve “anlamış bir öncü kadro” tarafından kabullenilmiş olan kişidir. Anlama ortamı ve öyle bir öncü ortam kadrosu mevcut değilse, gerçek liderliğin var olan vasıfları tezahür edemez. Hep “birisi çıksın” denir. Birileri önceden çıkıp var olmazsa, o “birisi” çıkmaz, çıkamaz.
      <br/>
      <br/>
      BOŞ ARAYIŞLAR
      <br/>
      <br/>
      Yeni bir oluşum meydana getirmekten söz edilir.
      <br/>
      <br/>
      Lafla olmaz bu.
      <br/>
      <br/>
      Önce elverişlilik ortamının “idrak kadrosu” gerekir. Herkesin kendini lider gibi gördüğü yerde, gerçek liderliğin anlaşılması da zuhuru da mümkün değildir.
      <br/>
      <br/>
      Öyle bir lider henüz görünmüyor olabilir, henüz gerçekten var da olmayabilir. Ama onun gerçekleşmesini anlamaya ve kabule hazır bir öncü kadro var ise, o kadronun oluşturacağı ortam, bu gerçekleşmenin yolunu açar. Üretim faktörleri canlanır, hareketlenir. Belki bir süreç (vetire) gerekir. Sabırlı ve basiretli bir yürüyüş bu süreci eninde sonunda aşar…
      <br/>
      <br/>
      Öyle partiler var ki, beş mensubunu kimse sayamaz. Ama “siyasî parti” kavramıyla dahi bağdaşmayan bu oluşumlardan bile liderlik iddiaları yükselebiliyor. Bunların bu keyfiyetle hepsini bir araya getirseniz ne olacak? Keyfiyet toplamları sayısal değildir. Birbirine çok benzeyen on yüz bin aklı bir araya getirseniz, bir aklın seviyesini artırmış olmazsınız. Bir araya gelmek, birbirine muhtaç olan özelliklerin bütünleştirilmesi anlamını ifade ettiği zaman güzeldir, tam tâbiriyle anlamlıdır.
      <br/>
      <br/>
      “Bir araya gelelim, güçlenelim” sözü boştur. Neyin artacak da güçleneceksin? Bir program, bir siyaset projesi, bir genel çözüm felsefesi mi üreteceksin bir araya gelerek? O olsa, zaten “akış birleşmesi” denilen hal yaşanır. Sol, kendi yönündeki öyle bir üretime doğru akar. Merkez sağ, kendi yönündeki öyle bir üretime doğru akar… Daha yüksek ve kapsamlı bir üretim varsa, oraya doğru yeni bir yapılanma şekillenir…
      <br/>
      <br/>
      Böyle bir şey var mı? İşte basın. Her gün yüzlerce yazı ve yorum yayınlanıyor. Görülüyor mu böyle bir üretimin belirtisi ve esintisi?
      <br/>
      <br/>
      Bırakın düşünce üretimini. Daha “bilgi” problemlerini aşamadık. Adam siyaset nedir, ekonomi nedir bilmiyor. Bilmekten bilmeye fark var. Uzmanlık bilgisinden söz etmiyorum. “Kavramlar ve kavramlar arasındaki münasebetler” açısından yorum ve değerlendirme yapabilme vüs’atinden söz ediyorum. Acaba bu sıcak para bazı güçler tarafından özellikle gönderiliyor ve sonra da belirli miktarlarda özellikle mi geri çekiliyormuş! Adam “para” nedir bilmiyor. Ama dört saat bir tv kanalında bu komplo teorisi şerh ediliyor! Öyle bin tane kanal hep bir yere aksa, bir miligramlık birikim oluşmaz.
      <br/>
      <br/>
      İLLE DE İSTİKRAR
      <br/>
      <br/>
      1950-1960, 1965-1971, 1983-1987; bunlar siyasî istikrar dönemleri. Azalan denge gücüyle yaşanmış siyasi istikrar dönemleri… Bunların dışında doğru dürüst siyasî yönetim de yoktur, ekonomik yönetim de. Şimdiye kadar biz ödemeler dengesini halletmiş olurduk. Şehirleşme köyü şehirlere eklemek tarzında değil; “şehir” gerçeğini yayıp yaygınlaştırmak doğallığıyla tıkır tıkır yürürdü. Avrupa Birliği’nin girsek de girmesek de “eşit muhatabı” olurduk… Ama aydınların yönü bu değildi ki. Yukarıda zikrettiğim istikrar dönemlerini tu kaka etmek bizde aydın olmanın vazgeçilmez şartıdır! Aydınların aradığı hep; siyasî istikrarsızlıktır, uzlaşı kültürü(!)nün parçalı koalisyonlarıdır, ekonomide ise otarşik bir kapalılıktır. Ömürlerini ve enerjilerini bu yolda harcadılar.
      <br/>
      <br/>
      Bazıları güya liberalleştiler, fakat siyasî istikrarsızlık saplantılarını aynen koruyorlar ve AB’yi de bundan dolayı savunuyorlar! AB bizi sıkıştırsın, hırpalasın, Türkiye’den talepleri olanları kışkırtsın, bizi iç kavgalara ve gerginliklere sürüklesin!
      <br/>
      <br/>
      Ak Parti milletin oyuyla iktidar olmuş her “merkez-sağ” duruşlu parti gibi, bir içtenlik özüne sahiptir. Bir uzlaşma zarureti ortaya çıkarsa, zihniyet ve ruh dünyası olarak, en sert mizaca sahip bulunduğu düşünülen Bülent Arınç ile dahi uzlaşabilirsiniz. “Bu ülkenin geleceği ve kaderi böyle gerektiriyor” noktasında hepsi dururlar. Hadi “çoğu durur” diyelim… Bir kriz mesajı, dönülmez noktaya atıf yapılarak zaruret özellikleriyle ortaya çıkmışsa, bir sosyal ve külli gerçeklik görünümü kazanmışsa, taviz de verilir. Bunlar siyasî hayatın özünde var olan hususlardır. Gelişme, değişim, yenilenme başka türlü olmaz zaten. “CHP, Ak Parti’nin çoğunluğuna sahip olsaydı, cumhurbaşkanlığı seçiminde ne yapacak idiyse, Ak Parti’nin de aynı tarzda hareket edebilmesi gereğidir” kuralı, bizim demokratik gelişmişlik seviyemizde sıkıntı meydana getirir. O kural doğrudur ama böyle bir realitenin var olduğu da doğrudur. Elbette ki, Ak Parti aklın gereğini yerine getirecektir. Başka türlüsü tasavvur edilemez.
      <br/>
      <br/>
      Gündemde tutulan mesele, siyasi bir krizi önleme meselesi değil, ekonomik kriz pahasına bir siyasi kriz izlenimi oluşturarak ihtirasları tatmin etmeye çalışmaktır. Yani, “şuyûu vukuuna zemin hazırlar” felsefesiyle hazırlanan bir “kriz istismarı oyunu” oynanmaktadır. Muhalefet kendi var oluş umudunu kurtarmak için böyle bir oyuna kendini muhtaç görüyor.
      <br/>
      <br/>
      …Sayın Tayyip Erdoğan, demokratik hayatımızın şu safhasında, şartların gerektirdiği ve el verdiği bir liderlik testi ile karşı karşıyadır. Bu dönemeç, “genel başkan” standartlarıyla aşılamaz. Burada “kendini aşma” hamlesinin siyaset sanatkârlığına, bir lider esnekliğine ve vukûfuna ihtiyaç vardır. Biraz daha açayım: Liderlik, öncelik sıralamasındaki ciddi bir hatadan dolayı bütün meselelerin bunaltıcı baskısından sıyrılarak öncelik sıralamasındaki o ciddi hataya yönelme basiretini gösterebilmektir.
      <br/>
      <br/>
      Ekonomiye siyaseten öncelik vermek, fikren öncelik vermek, hatta manen öncelik vermek, yeni bir öncelik değeri ve kriteridir. Başka ifade bulamıyorum.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24706), [web.archive.org (arşiv bağlantısı)](http://web.archive.org/web/20061018090058/http://www.aksiyon.com.tr:80/detay.php?id=24706)
