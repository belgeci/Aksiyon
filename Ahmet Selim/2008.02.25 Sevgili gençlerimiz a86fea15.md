# Sevgili gençlerimiz

*Ahmet Selim 2008.02.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080502181855im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bilgi edinmeye vaktiniz var ve bilmiş görünmeye hiç lüzum yok. Önemli olan, zorunlu bilgiler değil, belki onların da elenmesini gerektiren bulanık bırakılmış bilgilerdir. Ama ille de düşünmeyi, düşünerek yaşamayı ve gençlik nimetinin farkında olmayı öğrenin.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080502181855/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080502181855/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080502181855oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080502181855oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Üniversitelerinde düzenlenen bir TV programında konuşan gençleri seyrettim… Heyecanlıydılar, öfkeliydiler, ama pırıl pırıl ışıl ışıl bakıyorlardı. Teknik üniversite eskiden imtiyazlı sayılan bir üniversiteydi. Herkes giremezdi. Liseler oraya gitme hakkını kazanan öğrenci yetiştirebildikleri ölçüde başarılı sayılırlardı. Liselerde rağbet fen koluna, fen kolunun amacı da teknik üniversite giriş sınavını kazanmak… Böyleydi. teknik üniversitede okuyanların iş bulma kaygısı olmazdı. Daha okurken iş hayatıyla tanışırlardı.
    <br>
     <br>
      Şimdi öyle değildir herhâlde. Çok şeyler değişti, orası da değişmiştir. Üniversite gencinin iş bulma kaygısı orası için de geçerli hâle çoktan gelmiştir. Bizim zamanımızda hiçbir fakülte için böyle bir kaygı yoktu, şimdi her yerde var.
      <br>
       <br>
        Mümtaz Soysal kendilerine "Donanımlı olun. Kendinizi iyi yetiştirin. Sabırlı davranıp zamanında çıkış yaparak başarı kazanın. Kendinizi iyi donatıp yetiştirememişken yapacağınız her girişimde başarısızlığa uğrarsınız" tavsiyesinde bulundu. Demek istiyordu ki "önce kendinizi kurtarın" sonra memleketi!
        <br>
         <br>
          Deniz Gezmiş'lere bu tavsiyelerde bulunulmadı. "Nasılsa hukukçu, iktisatçı, şu bu olursunuz. Ama önce devrimci olun ki o öğreneceklerinizi de farklı algılayabilesiniz ve eylemlerinizle ülkenin ufkunu açabilesiniz!" denildi. Hiçbirinin ilkel bir solculuk jargonundan başka bildiği bir şey yoktu. Soysal, "tam bağımsızlık denilen şey, aslında aklın tam bağımsız olmasıdır" derken sanki onların sloganına cevap veriyordu.
          <br>
           <br>
            Eskiden bazı şeyler telafi etmek daha kolaydı ve havailik etme kredisi kullanılabilirdi. İlk yılları yarı boş geçirirsin, sonra kendini biraz sıkarsın, ideolojik ahbaplık toleransı derslere de yansır, sonunda halledilir. Tabii ki, iyice sapıp kopmazsan… Artık böyle şeyler yok. Güçlü, dengeli, donanımlı, esnek, girişken olursan; bir fırsatı, şansı kullanabilirsin…
            <br>
             <br>
              O sıralarda otururken, insan, sadece ülkesi bile değil, cihanı kurtarmak coşkularından kolay vazgeçemez. Her tersliği, kendi hata payınızı fark etmeden, bir kötü düzenin sonucu gibi görüp; hallinin de düşündüğünüz düzenin gelmesiyle gerçekleşebileceğine inanırsınız. İdeoloji şart değil. Kafanızdaki düzen, sadece dürüstlüğü, çalışkanlığı bunlara benzeyen bir fazileti esas almış olabilir. Cesaretli ve dürüst birileri gelmeli, çıkarcıları işbirlikçileri atıp her şeyi düzeltmeli! Her genç kendini o "dürüst-cesur-akıllı" birileri gibi görür.
              <br>
               <br>
                * * *
                <br>
                 <br>
                  En güzeli nedir, biliyor musunuz? Gençliğin, yaşanırken fark edilmeyen imkânları, fırsatları, öz zenginlikleri… Onları bir fark etseler, hayatları bambaşka olacaktır ama, yapamazlar işte… Biz de yapamamıştık. Yahut "tam" yapamamıştık.
                  <br>
                   <br>
                    Her güne yeniden başlayabilir bir genç. Her gün yeni bir hayata başlayabilir… Her şeyi bilmiş bitirmiş görünmeye çalışmak, gençlik "nimetine" en çok zarar veren bir kötü alışkanlıktır. Aslında bildikleriyle değil, bilme imkânlarıyla; şimdi yapabilecekleriyle değil, ileride yapmaları mümkün olanlarla rahatlayabilirler. Mümtaz Hoca bileceğini bildi, düşünebileceğini düşündü. O şimdi sizin için, sadece bir ciltlik bir kitaptır. Onu ve benzerlerini aşmak imkânları sizin önünüzde apaçık duruyor… Cindoruk "Size öğüdüm olamaz. Siz bilimcisiniz, metodoloji bilirsiniz. Biz interneti güç bela öğrendik" deyip bir popülist selam çakıp geçti… Cindoruk, bir ders konusu olabilir, siyasetle ilgilenen üniversiteliler için. Ama nasıl? Hiç saygısızlık etmeden; siyaset, düşünce, zekâ, psikoloji, tutarlılık bahislerini harman eden ciddi ve yararlı analizler yapılabilir. Fakat bunu yapabilmek için, hiçbir önyargıya yer vermemek birinci şarttır.
                    <br>
                     <br>
                      Soysal şöyle bir ifade kullandı: "Batı, reformunu yaptıktan sonra aydınlandı. Biz yapamadık. Sıkıntımız burada. Din böyle gerektirir, deyip noktalıyorlar. Öyle gerektirmez, demenin, diyebilmenin devrimi olamadı." Demek istiyor ki: "Laikliğin kazandırdığı imkânları kısıtlamamak demokrasinin gereğidir ama, rasyonel reformunu yapmış bir din için böyledir. Biz din adına gericiliğin savunulmasını, reformumuzu yapamadığımız için önleyemedik. Bu yüzden de inanç özgürlüğü karşısında antidemokratik bir tavır almış gibi görünmeden kurtulamadık!"
                      <br/>
                      <br/>
                      Gençler bu sözlerin pek farkında değildi. Safiyetle dinliyorlar, kendi heyecanlarını nasıl dile getireceklerinin hesaplarıyla uğraşıyorlardı. Gerekli okumaları olabildiğince yapabilseler, bazı notlar düşebilseler, çok olan boş zamanlarında sıcak sıcak düşünebilseler, o düşüncelerini gençliğin derin planındaki serin bulgularda dinlendirebilseler; küçücük görüp de büyütmeye heveslendikleri dünyalarının nasıl bir sonsuzluk açılımına elverişli olduğunu sezebilseler, neler doğardı neler.
                      <br/>
                      <br/>
                      Mümtaz Soysal, bağladığı dengini çözüp yeni bir tutarlılık çerçevesinin sentezini oluşturmaya çalışamaz. Cindoruk da öyledir. Ama siz gençler, yetişmişlerin çeşitli verilerini eleştirel bir dikkatle yepyeni sentez arayışlarının malzemesi olarak kullanma imkânına sahipsiniz. Gençlere hep şöyle demişimdir: "Düşüncelerimi öğrenmenizi isteyişim, yeni düşünceler üretmenize yardımcı olacağına inandığım içindir. Yani, sizin başka şeyler düşünmenizi istediğim içindir." Daha yakın bulduklarıma "Benimle didişmeye rekabete güreşmeye kalkışma. Yardımımı al, kendi malın gibi kullan!"
                      <br/>
                      <br/>
                      … Bazen, bazı politikacılara hakaret ediyorsunuz ve buna kendiniz açısından çok üzülüyorum. "Gençlik" nimeti böyle israf edilmez. Oraya Hitler'in ruhu gelse hakaret etmeyin; sorun, sorun, sorun. Sormayı bilerek sorun. Sormayı bilen için her cevap önemlidir.
                      <br/>
                      <br/>
                      * * *
                      <br/>
                      <br/>
                      Gençliğin en hayati sınavı, gençliğinin anlamını kavrayabilmektir. Hele "Bu enerjiyi nasıl harcayacağımızı bilmiyoruz" tarzındaki şikâyetler çok dramatik bir hâldir. O enerji, tüketerek halledilecek bir fazlalık değil. İsraf edilmemesi için büyük duyarlılık gösterilmesi gereken bir imkânlar hazinesidir. O enerji; kendinizi üretmeniz, inşa etmeniz, yeni ve sürekli enerjilere dönüştürmeniz içindir. Sevinçle, huzurla, mutlulukla bakmalısınız ona. İş de bulunur bir gün, başka maddi imkânlar da. Ama o enerjiyi israf ederseniz; var olacak hiçbir şeyin gerçekliği olmaz. Hep "varmış gibi" kalırlar…
                      <br/>
                      <br/>
                      Biz gençliğimizi fark edemeden yaşamış olsaydık size verilecek öğüdümüz olamazdı. Çocukluğum, gençliğim o kadar içimdedir ki; onlarla kendi meselelerini konuşurken empati kendiliğinden gerçekleşiyor ve ben kendimi bugüne çekme tedbirini yeri gelince devreye sokma ihtiyacını hissediyorum. Yaşanan değil, harcanan geçip gider. Kendini biriktirerek yaşamayan; çocuklarını yetiştiremez, eğitemez. Gençler gençliklerini fark edemezlerse, yarınlarını da eksik yaşamak zorunda kalırlar.
                      <br/>
                      <br/>
                      Yollar farklıdır. Fakat yol şartları, yol engelleri ve özellikleri fazla değişmez. Yokuşu-inişi, çukuru, kayganlığı, virajlısı, vs… Siz yeni menzillere doğru yol alacaksınız ama, yol şartları açısından bizim yardımlarımızın değersizliğini sakın düşünmeyin. Cindoruk bilgi çağının teknolojisini kullanabilme şansınızdan söz etti. Lakin, çok az kelime biliyor olmak gibi bir zaafınızın mevcudiyetinden söz etmemek elinden gelmiyor. Bin kelimeye sıkışıp kalmak, çok ciddi bir zaaftır. Kendini ifade etmek ve düşünce üretmek kelimeleri iyi kullanmakla ilgilidir; peki kelime bilginiz kıt ise nasıl olacak? Sevgi kadar önemlidir bu. Sevgi diyorum, çünkü "sevgi" ile "düşünce" arasında hayati bir bağ vardır. Kelime kıtlığı, kavga ve karanlık getirir. Kelime kıtlığı birçok sebepsiz tıkanmaların gizli sebebidir. Bu hâlin çeşitli örneklerini gördük, acılarını yaşadık; ne var ki şimdiki durum daha da kötü. Bin kelimeyle konuşan bir nesil bilgi çağının sadece kirliliğine muhatap olur.
                      <br/>
                      <br/>
                      * * *
                      <br/>
                      <br/>
                      Şu yazmaya çalıştıklarım, hiç ağır şeyler değil. Öyle görünmesi yeterli aşinalığın var olmamasından. Gençlikte öyle güzel düşünülür öyle tatlı değerlendirilir ki bu konular, eğlence zamanlarımıza bile renk gelir. Boş denilen vakitleriniz bile anlam kazanır. Düşünerek yaşamak, gençliğinizi, farkında olarak yaşamanız demektir ki; hüzünlere batmadan, güneşli günler gibi, hür ufuklar gibi, engin denizler gibi bozulmadan bulanmadan kararmadan var olmanızı sağlar. Ülke size baktıkça, eylem tedirginliklerini değil; yarınlarının umudunu, ışığını, barışını, inancını görür. Kendinize verilmesini istediklerinizi; siz üretir, ürettirirsiniz.
                      <br/>
                      <br/>
                      Her öğreten, aynı zamanda öğrencidir; her öğrenci de öğretici. Hocalarınıza sizin de verecekleriniz ve öğretecekleriniz var. Öğrenci saygısını hiç zedelemeden, tevazu içinde yapacaksınız bunu. İsyanınızın asıl ihtiyacı buradadır; yoklayın kendinizi, fark edeceksiniz. Saygısızlık etmek, vermeyi de almayı da reddeden bir çaresizlik getirir. O çaresizlik de isyanınızı tahripkâr bir hüsrana dönüştürür. Bu vakanın geçmişine asla yakınlık duymayın. Günah çıkarma itiraflarının yeni bir özendirmeye kapı açmak istediğini hiç unutmayın.
                      <br/>
                      <br/>
                      … Zihniniz, gönlünüz, bahtınız, yolunuz açık olur inşallah. Sizi çok sevdiğimizi bilirseniz, yardımlarımıza daha hoşgörülü bakabilirsiniz.
                      <br/>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29652), [web.archive.org (arşiv bağlantısı)](http://web.archive.org/web/20080502181855/http://www.aksiyon.com.tr:80/detay.php?id=29652)
