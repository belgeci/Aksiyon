# Bu bir yeni dönemdir

*Ahmet Selim 2005.10.10*

<div bgcolor="#FFFEF6">
 <font>
  <img border="0" height="1" src="/web/20051214010623im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051214010623im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Tanzimat’ın uygulanma biçimi bir yana; gerçekleşmesini doğuran ve hazırlayan sebepler itibâriyle nasıl bir mâhiyet arz ettiği apayrı bir mesele... Derin sebeplerden söz etmek istiyorum, bilinen ve konuşula konuşula cılkı çıkmış hususlardan değil.
 </font>
 <p>
  <font class="content">
   “Bazı tedbirlerin ve değişimlerin Batı’ya yönelerek başarılması gerekir.” kanaati, epeyce bir zamandan beri paylaşılıyordu. “Neden geriledik, niçin böyle oldu, Batı’nın gelişme süreci tek alternatif miydi, biz gerekeni yapsaydık şartlar değişir miydi?” gibi meseleler tabii ki düşünülecektir. Ama, yukarıda zikrettiğimiz kanaat, bazılarınca bir ideal gibiyse, bazılarınca bir zaruretti; ve müşterek bir tesbiti ifade ediyordu.
   <br>
    <br>
     ‘Rekabete açıldık yerli sanayi çöktü, yapmamalıydık’tan bir şey çıkmaz. Bir değişim zaruret haline gelmişse, alternatifsiz bir basınç oluşturuyorsa, karşı duramazsınız. Bir sürü hata, yanlış, terslik, sıkıntı unsuru var olabilir; onları görürsünüz ama yine de zaruretin istikametinde yürümeye devam edersiniz. Sonuçlara kafa tutarak sebepleri değiştiremezsiniz. Sebeplerini değiştiremediğiniz sonuçların yürüyüşüne boykot ilan ederseniz, hayatın dışına savrulursunuz; bugünü bırakın, yarınınız da olmaz. Millet, aydınlardan daha rasyoneldir
     <br/>
     <br/>
     Hemen atlayalım, 1950’lere...
     <br/>
     <br/>
     Millet niçin DP’ye oy verdi? Mareşal Fevzi Çakmak’ın sahipliğindeki Millet Partisi vardı. Oradan muhafazakâr reaksiyon ihtiyacını karşılayan bir kadrolaşma da üretilebilirdi, öne çıkması da sağlanabilirdi. Zâten DP’nin “muvazaa partisi” olmak gibi bir itham kamburu vardı.
     <br/>
     <br/>
     Millet onu bile önemsemedi. “Muvazaa diye başlar, sonra farklılaşır” teşhisi bizim millî sezgilerimizdendir. Farklılaşabilecek olanları da sezer; ayniyet donmuşluğunu da tanır. Daha sonra neden, YTP’yi değil de AP’yi tercih etti? Niçin eski âşinâsı olan muhafazakâr görünümlü CMP’ye yönelmedi?
     <br/>
     <br/>
     Çünkü temel tercihi (şaşırsanız da söyleyeceğim!) liberal ekonomiydi. Merkez-sağ idi. Siyasî partiye ideoloji kavgası yaptırmayı düşünmez ve bunda bir kişilik tatmini aramaz bizim milletimiz. İşler açılacak mı, bürokratik baskılar ve sağırlıklar kalkacak mı, millete ve inançlarına saygı gösterilecek mi? Arayışı budur. 1950’de DP’yi, 1965’Te AP’yi, 1983’te ANAP’ı tercih etmesinin sebebi de budur. Ve bu hâlin bir benzeri yoktur! Tatmadığı bir şeyi, liberal ekonomiyi istiyor! Bizim aydınlarımız  (o da kısmen) bu seviyeye, 2-3 darbe sonrasında ancak gelebildi.
     <br/>
     <br/>
     NATO’ya girmişiz, konseye üye olmuşuz, ikili stratejik anlaşmalar yapmışız, Kore’ye gitmişiz; ve efendim 1959’da AET’ye müracaat etmişiz. Tarih, 31 Temmuz 1959... AET Bakanlar Konseyi bu talebimizi 11 Eylül 1959’da kabul etmiş... Aydınlar konuşuyordu: “Sömürü mömürü…” Millet cevap veriyordu: “Geç kardeşim! Gölge etme başka ihsan istemez!” Milletin egemenliğini aydınlar kısıtladı; Avrupa, Amerika değil.
     <br/>
     <br/>
     Bugün bile 1950 öncesini övenler var. Denk bütçe varmış, yolsuzluk yokmuş... Hayat yoktu hayat. Daha doğrusu “hayatiyet.” Sanki bir müze loşluğu içinde yaşıyorduk. Hiçbir kültür ilgisinin güne yansıyan hayatiyet damarı yoktu. Klasikler tercüme edilmiş, kimi aydınlar pek kültürlüymüş. Günü aydınlatan tek fikir üretimi çıkmış mı oradan? Nasıl yaşayacağımıza dair, hangi yaşayış zorluğu ve meselesini nasıl aşacağımıza dair? Bir kültür, müzelerde ve kütüphanelerin eski raflarında öylece duruyor ise; bâzı kopuk mekânların dar çerçevesinde ustalık gösterilerine vesile olmaktan başka bir tezâhür imkânı bulamıyorsa; hayata ışık tutucu ve yön verici üretim ve yorum emekleriyle hiç buluşmuyorsa; ha var ha yok! O birikimden sol istismara karşı hiçbir direnç gelmedi; tersine, hayattan kopuk olmanın özdeşliği sebebiyle bir komik akrabalık teşekkül etti! Batı’nın klasik değerleri bizim aydınlarımızda hiçbir zaman sıhhatli yorumlu fonksiyonel kıyas ve analizlerle doğru ve canlı karşılıklar (tekabüller) bulmamıştır. Bizimkiler, düşünmeden öğrendikleri şeylere çakılıp kalmışlardır. Panteizm de öyledir, rasyonalizm de öyledir, hepsi öyledir... Batı yürüyor, bunlar duruyor! Durak tabelâsı gibi!
     <br/>
     <br/>
     Halk sadece daha inançlı değil, daha akıllıdır, daha rasyoneldir bizde. Soruyorlar, “millet AB’yi istiyor mu istemiyor mu?” diye. Böyle bir kararı yok milletimizin. Seçtikleri, güvendikleri var. Onlara bakıyor. Akıllı halk böyle yapar. Çektiğimiz rest karşılık görseydi, ipler kopsaydı; halk “lânet olsun” deyip AB’yi silerdi. Makul bir süreç devam ettikçe de, AB’ye girişimizi destekler.
     <br/>
     <br/>
     Müzakere sürecinde mücadele
     <br/>
     <br/>
     3 Ekim, alelâde bir “müzakere başlatma” olayı değildir. Eşit muamele yok. Hiçbir çerçeve belgesine, “ucu açık” ifadesi konulmaz. “Zâten açık” lâfı boştur. Mâlumu ilâm bir ihtiyaçtan doğar ve özel bir anlam ifade eder. “Ortak amaç üyeliktir” kaydı bir denge ağırlığı olarak aynı mantıkla konulmuştur. (Orijinal kelime “üyelik” değil, katılım; bunu düşündürücü buluyorum) Yapılan iş, ihtilafları müzakere halinde sürdürebilmenin rezervlerini metne sokuşturma hüneridir; mütekâbil ısrar ve vurgularla... Genel anlam, AB’nin Türkiye’yi bu haliyle de müzakereci muhatap olarak kabullenmesidir. Yâni, ihtilafları da müzakere edeceğiz! Bazı “Kürt, Ermeni, Rum” ifrat odaklarının spekülasyonları olmasa, bu müzakere süreci tadından yenmez, gerine gerine, aslanlar gibi, entelektüel koç başları gibi müzakere ederiz. Mesela ben derim ki: “Müktesebat kavramını genişletmiş oluyorsunuz. Böyle bir tasarruf, makable şamil olarak uygulanamaz. Avrupa Parlamentosu’nun kararı daha önce alındı; başka ‘geçmiş işler’ de var. Bu meseleyi dikkate alan bir şerh ifadesi koymalısınız.” ”Söylediğimiz, evrensel hukukun basit bir kuralıdır. AB’nin müktesebat temeline böyle çürük tuğlayı koymak idealleriniz açısından da yanlıştır ve ağır bedellidir.”
     <br/>
     <br/>
     Mesela derim ki: “Karar oluşturma yapısında yer almadan, yani üyelik gerçekleşmeden, egemenliğe müteallik taahhüdlerin gündeme gelmesi, ilkelerle bağdaşmaz.” “Mesela yargı yetkisi, bir egemenlik gücünün ve statüsünün paylaşılması halinde bağlayıcı nitelik taşıyabilir. Avrupa Parlamentosu’nda kimler temsil ediliyorsa, bağlayıcı yargı kararları da onlar için geçerli olur. Evrensel Anayasa Hukuku’nun temel hükümlerinden ve kurallarından biridir bu.”
     <br/>
     <br/>
     Konuşulacak ve müzakere edilecek çok şey var. Çerçeve Belgesi’nin 13. paragrafı, “2014’ten önce size para veremeyiz” anlamına geliyor. Bu işlerin üslubu böyle olmaz. Onbirinci ve 12. paragraflarda bizim yükümlülüklerimiz tâdat edilirken tarih zikredilmiyor da, onlarınkinde niçin tarih var?
     <br/>
     <br/>
     Bu çerçeve belgesi, daha o gece, tercüme edilip Dışişleri’nin sitesinde yayınlanmalıydı. Baykal bu noktada haklı. Benim masamda şimdi orijinali de var, iki farklı tercüme de. Hiçbir tercüme, aslı olmadan tam anlaşılmaz. Bundan sonra “metin dikkati” çağına giriyoruz, yahut girmeliyiz. Metin dikkati bizim en çok ihmal edilen yönümüzdür. ‘Türkiye’yi hazmedemeyiz’den, kırk türlü anlam çıkarılır. “Yutacak mısın da hazım sözü ediyorsun, biz çok mu negatifiz de tahammül edemiyorsun” gibi çağrışımlar oluşur. Oradaki ifadenin anlamı ‘içselleştirme kapasitesi’dir. Kapasite, imkân ve güç sınırı (yetersizliği, zaaf) ile ilgili bir kavramdır, belirtilen tuhaf çağrışımlara set çeker.
     <br/>
     <br/>
     Bir tavsiyem var: Öztürkçe (uydurmaca) düşünmeyin; hem nüanslar kaçar, hem de tercüme tırpanı yer. Doğru Türkçe ile düşünün sonra tercümesini araştırın. Bu zahmet, seviye farkı üretir. Bu metnin mütalaasında, (birey olarak) bir Baykal sahiden faydalı olabilirdi. (Sırf tasavvur için arıyorum, bir Çağlayangil modeli faydalı olabilirdi) Dil’deki kelime sayısı (zenginliği) farkı, ifade nüansları ve oyunları açısından çok önemlidir.
     <br/>
     <br/>
     Yeni dönemdeki değişim gerçeği
     <br/>
     <br/>
     Türkiye bu noktaya gelemezdi. AB de böyle bir karar noktasına gelineceğini düşünmüyordu. Farklı bir durumun yaşanması olması, “Türkiye’deki siyasi istikrar ve ekonomik düzelme” sebebiyledir. Şu anda da siyasi istikrarı bozabilecek bir alternatif potansiyel mevcut değildir. Seçime gidilse bile ciddi bir değişiklik meydana gelmez. İplerin kopabileceği endişesi yaygınlık kazandığı zaman bile, korkulan ekonomik belirtilerin (bazı dalgalanmalar ötesinde) görülmemiş olması, bu kanaatin paylaşılmasından dolayıdır. Koalisyon Türkiye’yi darbeler kadar sarsmıştır; Türkiye’nin tekaddüm kısırlığına ve hamle güdüklüğüne mahkum edilmesi, koalisyon şartlarının eseridir. Fonksiyonel akamet, her hatadan daha kötüdür. Hataları düzeltebilirsiniz, telafi edebilirsiniz; ama bir ‘ciddi ihmaller silsilesi’nin rutinleşmesini tedavi edecek ilaç bulunamaz. Kaybolan yılları ve nesilleri kimse geriye getiremez.
     <br/>
     <br/>
     Muhalefet gereklidir, eleştiri olmalıdır. Fakat “alternatif olacağım” diye meşruiyet spekülasyonları yapmak; ne eleştiridir, ne de alternatif üretmenin yoludur. Sayın Baykal buna önceleri dikkat ediyordu; etkisizlik demagojileri piyasaya sürülünce yavaş yavaş eski kavgacılık âdetlerine dönmeye başladı. Halbuki, bir yerlere yaranması zâten mümkün değil; bireysel trendini koruması çok daha mantıklı ve faydalı olur.
     <br/>
     <br/>
     Tarihi okurken gördüğümüz hataları, tarihi yaşarken (belki de yazarken) yapmamak basireti, aydın olmanın sadece liyâkat şartı değil, varlık sebebidir. “Bir şeyler kötü gitse de ben de vurarak eleştirsem” psikolojisine kapılanlar, kendilerine gelmelidirler ve Sayın Baykal bu dâvetin muhâtabı değil, sahibi olmalıdır; âksi halde konuşacak söz bulamaz.
     <br/>
     <br/>
     3 Ekim 2005 tarihi bir dönüm noktasıdır. Bu yeni dönem, değişme zaruretini göremeyenleri sahneden siler.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22650&yorum_id=1), [web.archive.org (arşiv bağlantısı)](http://web.archive.org/web/20051214010623/http://www.aksiyon.com.tr:80/detay.php?id=22650&yorum_id=1)
