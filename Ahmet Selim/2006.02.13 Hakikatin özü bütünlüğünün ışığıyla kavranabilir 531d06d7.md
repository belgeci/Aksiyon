# Hakikatin özü, bütünlüğünün ışığıyla kavranabilir

*Ahmet Selim 2006.02.13*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060224034200im_/http://www.aksiyon.com.tr/resim/584/45.jpg" vspace="5"/>
   <!--- Resim Burada ---------->
  </p>
 </font>
 <font class="content">
  "Papaza kızıp oruç bozmak" ifadesini hep yadırgamışımdır. Kimse böyle bir şey yapmaz. Ama "imama kızıp oruç bozmak" soyutlanmış sembolik anlamıyla bizde çok görülür. Hemen tercüme edeyim: Dindarların yaptığı hatâlar dinden, milliyetçilerin yaptığı hatalar millilik gerçeğinden ve zaruretinden, liberallerin yaptığı hatalar hürriyetten ve demokrasiden uzaklaşma tepkiselliğine asla yol açmamalıdır. Hattâ; solcuların yaptığı hatalar "sosyal adalet" ihtiyacından uzaklaşma tepkiselliğine yol açmamalıdır.
 </font>
 <p>
  <font class="content">
   Belgelere bilgilere boğmayacağım. Esâsen belgeler ve bilgiler apaçık; fakat çeşitli sebeplerle, onları terkip edip sonuçlar çıkarmak meselesi çok çapraşık. Böyle bir zaafımız zaten var; irdeleriz, parça analizleri yaparız da, "ihâta ve terkip" işinde pek becerikli değilizdir. Aslında, Sartre'ın dediği gibi, "analizci" çoktur da, "ihâta ve terkip" yatkınlığına az rastlanır.
   <br>
    <br>
     ... 93 Harbi deriz var mıdır, onun ne olduğu hakkında bir bilgi, aydınlarımızın gençlerimizin hâfızasında? Yoktur. Plevne'yi, Osman Paşa'yı biliriz de; o savaşın sonucunu ve bütününü bilmeyiz. Sonucu şudur: Ruslar Samatya'ya kadar geldi. Hani şu bizim Samatya'mız! Trenler oraya kadar gidebiliyordu, ötesinde Rus askerleri vardı. Niçin orada durmuşlar, berisinde bir askerî cephe ve set mi oluşturmuştuk? Yooo! Dünya Dengesi'nden dolayı. İngiltere Ruslara izin vermiyor, aralarındaki rekabet buna mâni. Bizim hiçbir direnç gösterecek halimiz yoktu. Samatya'ya kadar gelen, daha ötesine de giderdi. O zamanı o mekânı anlatan hâtıraları her okuyuşumda içim sanki cam parçalarıyla dolar.
     <br/>
     <br/>
     Biz 1877-78'de o haldeydik. Abdülhamid bu şartlarda göreve başladı. O savaşı nasıl kaybettiğimiz hakkında yazılmış çok eser ve hâtırat vardır. Temel sebep, 'siyaset ve ihtiras akılsızlığı'dır. Batı, "Türkler Avrupa'dan silinmeli" diyordu. İhtilâfları, paylaşma noktasındaydı. Apaçık dümdüz belgeleri var.
     <br/>
     <br/>
     … Abdülhamid'i kötüleyen bir genç tarihçi, Vahdettin'i övüyor. Onun Milli Mücadele'yi başlattığını ve başarılı olması yönünde duygular taşıdığını söylüyor. Hayır ve fayda; doğru'dadır, hakikatte'dir. Doğru'yu ve hakikati farklılaştırmak ne kadar cazip görünürse görünsün hayır getirmez. Bir soru yazacağım şimdi, belki tatsız kaçacak; ama olsun: "Milli Mücadele ile mücadele" hâli, nasıl olur da onu destekleme hükmüyle bağdaşır?! 1922'ye kadar böyle gitmiştir. Belgeler, belge notları ortada duruyor. Yüzlerce, binlerce referans notu mevcut.
     <br/>
     <br/>
     Bir belgeden söz edilir Fevzi Paşa'ya atfen. O, eşine anlatmış; eşi de bir başkasına. Peki bu belge ne zaman yayımlanıyor? Mareşal'in de, Fitnat Hanım'ın da ölümlerinden sonra! Milli Mücadele'nin, (başlayış ve icrâ ediş anlamında) öncü kadrosu, çok şahsiyetli  zatlardan oluşur. Belki bazı hataları olabilir ama, hepsi çok "dürüst-zeki-üslup, hitabet, kitâbet" sâhibi şahsiyetlerdir. Rauf Bey, Karabekir, Ali Fuat Cebesay, İnönü, Rafet Bele, Fethi Okyar… Ve tabii Fevzi Çakmak… Vahdettin, Mustafa Kemal'i Milli Mücadele için görevlendirse, sonra da el altından desteklese idi; bunların hepsi bu hakikati bilirlerdi. Zâten çoğu da Vahdettin'le bizzat görüşmüş ve görüşme imkânına hep sahip olmuş kişilerdi. Karabekir 12 Nisan 1919'da, Vahdettin'le görüştükten sonra gitti Anadolu'ya. Giderken, mahzun hattâ meyûs idi. Azimli ve içi yangınlı olmasına rağmen, Vahdettin'le görüşmesinden doğan intibâ onu kederlendirmişti. Hepsi de ne yaşadıklarını yazmışlardır… Vahdettin Milli Mücadele'yi destekliyor olsaydı, hiç kimsenin fark etmeyeceği ve İngilizler'in asla haberdar olmayacağı mâhirâne irtibatlarla bunu kolayca sağlardı. O kadroda böyle bir irtibatı başaracak çok kişi vardı.
     <br/>
     <br/>
     Açıklanmış İngiliz belgeleri, saraya bağlı basının son güne kadar yazdıkları, isyanların nasıl desteklendiği, bugün hepsi biliniyor… [Karabekir Anadolu'ya giderken Vahdettin'in söylediği şudur: "Paşa, paşa! Bu adamlar (İngilizler) her istediklerini yapmaya muktedir. Bize düşen onların her arzularını yerine getirmektir." Tevfik Paşa da bunu tamamlar: "Sizlerin en büyük hizmeti, mütareke hükümlerinin tatbiki sırasında çıkabilecek mahalli direnişleri engellemektir." Karabekir bu durumu Ali Fuat'a anlatır ve onu uyarır.] Vahdettin onların bekleyişlerine cevap verebilecekyapıda değildir,kendisiyle  olan ilişkilerde dikkatli olunmalıdır.
     <br/>
     <br/>
     Mustafa Kemal, Anadolu'ya gönderildikten bir ay kadar sonra geri çağrıldı! Sonra da Kâzım Karabekir'e Mustafa Kemal'in tutuklanması emri gönderildi. Karabekir "emrinizdeyim paşam!" deyip o emrin tam zıddını yaptı. Ya emri uygulasaydı?! Gâyet kolaylıkla uygulayabilirdi; 15. Kolordu, hemen hemen yegâne diri kuvvetti. Rauf Orbay tutuklanmayı nasıl beklediklerini, bir senaryo güzelliğiyle yazmıştır. Eğer bu gerçekleşseydi, Vahdettin "hayır ben onu milli mücadele için göndermiştim, o emri uygulama" mı diyecekti?!
     <br/>
     <br/>
     Büyük Taarruz öncesinde bile, tereddütler vardı. Zaferi isteyenlerde dahi vardı kısmen. "Kaybedersek bütün kuvvetlerimiz ve şansımız yok olur. İyi düşünelim" diyorlardı. İstanbul basını ve çevresi ise hiç ihtimal vermiyordu. Ruhlardaki ve zihinlerdeki dalgalanmalar ve med cezirler her safhada aynen devam etmiştir, son güne kadar. Akşam'da "Elhamdülillah, Akdeniz'e ulaştık" manşeti çıkana kadar.
     <br/>
     <br/>
     Kolaydı falan diyorlar ya… Bir kıstas vereyim: Meclis açıldığı zaman, Yunanlılarla beraber, 200 bin yabancı asker vardı ülkemizde! Üstelik, isyancılar, 'kuvvâyı inzibâtiye'çiler bunun dışındaydı. Bizim ordumuz ise, perişan, silahsız ve moralsiz durumdaydı. Milli Mücadele, ruhunu Çanakkale'den alan, tezatlı iç ve dış dengeleri ve denge faktörlerini büyük bir maharetle değerlendirip kullanan çok büyük bir zaferdir. Asla küçültülemez.
     <br/>
     <br/>
     Bilhassa 1970'li yıllarda, farklılık ifade eden çok şeyler yazıldı. Mandacılığın hiç umulmadık yerlerde ve zihinlerde var oluşu, halkın yılgınlığı, eşrâfın tuhaflığı… Bunlar pek alışılmamış ve duyulmamış doğru'lardı. Ama, terkibî, bütünleştirici eserler yazılmadı…
     <br/>
     <br/>
     Mustafa Kemal, Bandırma vapuruyla hareket ettikten sonra, İngilizler'in engelleme niyetli bir atağı daha olmuştur ve bırakın Vahdettin'i, Damat Ferit dahi "Kuş uçtu bile!" diyerek bu engellemenin akim kalışına sevinmiştir. Düşündükleri şuydu: "Mustafa Kemal, ittihatçı delişmenliğinden ve sorumsuzluğundan azâde bir askerdir. Anadolu'da itidâli hâkim kılabilir. Samsun'da İngilizler'in rahatsızlığını mucip olan kıpırdanmaları bastırır, ayrıca orduya itidal telkin etmek istikametinde de etkili olur. Ordunun varlığı hissedilsin, ama mütareke ahkâmının çerçevesindeki mutedil duruşu da kuşkuya ve yanlış anlamaya yol açmayacak bir sarahatle görülsün. Sulh masasında bu bizim durumumuzu güçlendirir." Üç aşağı beş yukarı, Saray'ın hesabı ve niyeti buydu. "İttihatçılık" en büyük korku sebebiydi. Nitekim Milli Mücadele'nin alt yapısındaki motivasyonu yine de ittihatçı genç subaylar sağlamışlardı. Saray ise mütareke ahkâmının  ihlalini düşündüren minicik bir kıpırtının bile felakete yol açacağı mesajını veriyordu.
     <br/>
     <br/>
     İhânet değil, gaflet
     <br/>
     <br/>
     Mecelle üslubuna özenerek şöyle demek istiyorum: "Mevcudiyeti melhuz olan müşterek maksada zarar verici amellerde muvâzaaya hükmolunamaz." Başka bir menfi davranış yapılmamış olsaydı bile, milletin ruhuna vicdanına ve aklına ulaşan mesajın, "sarayın Milli Mücadele'yi desteklemediği" şeklinde bir mâhiyet taşıyor olması, belli hüküm sonuçlarının elde edilmesine yeter. Nâhoş bir bahis olan "asker kaçışı" meselesi temelde bununla ilgilidir. Yarım asır boyunca Milli Mücadele hakkında yazılmış ve söylenilmiş her farklı beyanı ve bilgiyi özel bir gayretle öğrenmeye değerlendirmeye süzmeye, bunu yaparken de zaman zaman  ruhunun ve zihninin çok yorulduğunu hisseden biri olmanın sorumluluğuyla söylüyorum bunu.
     <br/>
     <br/>
     Mustafa Kemal'in Samsun'a gitmesini, sadece Vahdettin değil, Damat Ferit de; hatta başlangıçta İngilizler bile istemiştir. Ne çıkar bundan? Ama Amasya genelgesi onların bütün beklentilerini silmiştir. Yeri gelmişken belirteyim: Amasya mülâkatı ve protokolleri muayyen bir noktasıyla, Damat Ferit cephesinin açtığı bir musibeti biçimlendirme ve üslûb-u mahsusuyla izâle etme amacını taşır. "Milli Devlet" ilkesinden hiçbir zaman hiç kimseye hiçbir tâviz verilmemiştir ve bu kararlılık açıkça da her vesileyle ifade edilmiştir. (Bırakınız 1921 Anayasası'nı, 1876 Anayasası'nda bile, tâbi olan bütün efrâdın "Osmanlı" sayılması ve "lisân-ı Türki" şartları vardır.) 1921 Anayasası'ndaki muhtariyet sözü her vilâyet için zikredilir. Bu ifade, merkezî kuvvetin oradaki temsilini güçlendirme geleneğiyle ilgilidir. 'Nahiye'ye bile öyle bakılırdı! Nâhiye müdürü, "nâhiye kıralı" gibiydi eskiden! ... Üzerinde düşünülmesi gereken şahsiyet, Vahdettin değil, Abdülhamid'dir. Prof. Karpat'ın dediği gibi onun İslâmcılığı, bir çeşit Türkiyecilik'tir. 93 Harbi'ni yaşayanın başka türlü olması da mümkün değildir. 93 Harbi'nin Yeşilköy'ünde de, 1919'un 15'indeki İzmir'de de bizim bayrağımızın dışında çeşitli bayraklar dalgalanıyor ve bazı kutlama gürültüleri yükseliyordu içimizde! "Hâin" olup olmamak, her şey demek değildir. Öyle gafletler vardır ki, ihanetten beterdir; fiili sonuçları itibâriyle öyledir. Bizim tarihimizde yaşadığımız acılar; ihânetlerin değil, gafletlerin eseridir. Bir insanın hain mi gâfil mi olduğu; kendi hesabı ve sorumluluğu açısından başka, onun zararını ve acısını yaşayanlar açısından başka bir öneme sahiptir. Aslında hainlere ve hainliklere, büyük makamlarda ve misyonlarda değil, küçük hesapların küçük dünyalarındaki küçük bağlantılarda rastlanır. Genellikle böyledir. Büyük zâlimlerin büyük çoğunluğu "hâin" değildir. Bir insan ya yanlış anladığı değerli bir bağlılığı yüzünden, ya değersiz ve menfî bir bağlılığı sebebiyle, ya da hiçbir samimi ve sahih bir bağlılığa sahip bulunmadığı için zulme sapar. İhânet, bağlılık ahdine ve iddiasına rağmen bile bile tersini yapma sahteciliğidir, samimiyetsizliğidir. Mandacılar da gâfildi, ama hâin değildi. Hâin olduklarını kimse söyleyemez, fakat gâfil oldukları da tartışma götürmez. Bir kimsenin hâin olmaması, gâfil olması gerçeğini örtemez. Ve tabii, bir kimsenin gâfil olması, onun hâin de olmasını gerektirmez.
     <br/>
     <br/>
     "Papaza kızıp oruç bozmak" ifadesini hep yadırgamışımdır. Kimse böyle bir şey yapmaz. Ama "imama kızıp oruç bozmak" soyutlanmış sembolik anlamıyla bizde çok görülür. Hemen tercüme edeyim: dindarların yaptığı hatâlar dinden, milliyetçilerin yaptığı hatalar millilik gerçeğinden ve zaruretinden, liberallerin yaptığı hatalar hürriyetten ve demokrasiden uzaklaşma tepkiselliğine asla yol açmamalıdır. Hattâ (solcuların yaptığı hatalar "sosyal adalet" ihtiyacından uzaklaşma tepkiselliğine yol açmamalıdır) cümlesini de buna ekleyebilirsiniz.
     <br/>
     <br/>
     Özde, "meselenin meselesi", dün de buydu, bugün de budur. Biz bir tarafta "Abdullah Cevdet-Tevfik Fikret", öbür tarafta "Namık Kemal-Ziya Gökalp", sembolleriyle ifade edilebilen bir Batılılaşma kıskacında kaldık; tepkisellikler arasında bir denge kurmanın imkânsızlığı, bizi yolumuza ışık tutacak olan terkip birikiminden de onu geliştirecek olan fikrî şuurdan da mahrum bıraktı.
     <br/>
     <br/>
     Gönlüm isterdi ki, vardıkları son safhayı esas alarak, Yahya Kemal ile Mehmed Akif'i mukayeseli tahlillerde anlatan ve bunu yaparken aslî sentez arayışının nasıl olması gerektiğini aktüel bir örnekleme derinleştirmesiyle gözler önüne serebilen bir eser sunabileyim. "İnşallah" diyorum.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23366&yorum_id=1), [web.archive.org (arşiv bağlantısı)](http://web.archive.org/web/20060224034200/http://www.aksiyon.com.tr:80/detay.php?id=23366&yorum_id=1)
