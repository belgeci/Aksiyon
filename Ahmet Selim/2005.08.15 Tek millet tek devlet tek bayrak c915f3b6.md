# Tek millet, tek devlet, tek bayrak

*Ahmet Selim 2005.08.15*

<div bgcolor="#FFFEF6">
 <font>
  <img border="0" height="1" src="/web/20051130235651im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051130235651im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Başbakan Erdoğan ‘tek millet, tek devlet, tek bayrak’ diyor. Bu çerçevede çözülmeyecek mesele yok. Bu ilke bir aydınlar uzlaşması haline gelsin, Avrupa Birliği’ne 5-6 yıl içinde gireriz... Nice güzellikler öylesine yakın o kadar kolay ki. Ve o güzellikler sadece bizim için değil, bütün insanlık için yepyeni bir dünyanın doğması demek.
 </font>
 <p>
  <font class="content">
   <br>
    Baykal, dayatılan bir siyasi projenin var olduğunu burada psikolojik ve sosyal yaklaşımların caydırıcı olamayacağını söylüyor. “Siyasi Proje” sözü ilgi çekicidir. Bir karşılık aranmış ve düşünülerek bulunmuş izlenimini veriyor. Bazı karşılıklar dialektik cevap sıkıntıları oluşturur ve bundan dolayı da kendi açısından başarılıdır. Bunda da öyle bir farklılık var. Eskiden, yani 141-142 yürürlükteyken Marksizm propagandası engellenebiliyor değildi. Biraz dikkat gösteren, o propagandayı kolayca yapıyordu. Asıl sıkıntı, eleştiri konusundaydı. Marksizm-Leninizm propagandası yapan kişiye “senin yaptığın budur” diyemiyordunuz. Suç duyurusunda bulunur gibi eleştiri yapılamaz. Ne var ki, dolaylı eleştiri de yapılamaz! Dolaylı propaganda olur, dolaylı eleştiri olmaz. Eleştiri, belirginlik gerektirir. Siz de dolaylı üslubu seçerseniz, bırakın eleştiriyi, o propagandaya katkı yapmış olmak durumuna bile düşersiniz. Hastalık sinsi sinsi yürür, hekim de buna ima ile, acabalı dokundurmalarla yetinerek seyirci kalırsa ne olur? Kimse son ana kadar tedavi ihtiyacını anlamaz ve hissetmez. Hastalıkta teşhis ne ise, eleştiride de odur. Soyut’ta kalırsanız, ne muhatabınıza erişebilirsiniz, ne amacınıza.
    <br>
     <br/>
     “Millet” kavramı, siyasi özellik ve iddia taşıyan bir kavramdır. “Toplum” ve “halk” öyle değildir; “millet” farklıdır. Etnik olgu daha da ayrı bir konudur.
     <br/>
     <br/>
     Yaşanmış örnekler vereceğim:
     <br/>
     <br/>
     Babam, Rumeli (Kumanova) doğumluydu. Torunlarından biri “Sen Türkiye’de doğmadın yani?” deyince şöyle cevapladı: “Orası o zamanlar Türkiye’ye dahildi, Türkiye idi” ve gitti kendi çekmecesinden ilk nüfus kağıdını getirdi. Belgeyi veren Devlet-i Aliyye-i Osmaniye! Dedem öğretmenmiş, diplomayı veren yine Devlet-i Aliyye-i Osmaniye. Babam derdi ki: “Bir ihtida olayı vuku bulursa, Müslüman oldu demezler Türk oldu derlerdi.” Niçin böyle diyorlardı acaba? Osmanlı’nın siyasi askeri varlığı bir yana, dini hüviyeti bile Türk kelimesiyle nasıl özdeşleştiriliyor? Babamın anlattığı seneler, 1915’ler 1920’ler... Osmanlı, Türk kökenli olmayanlara hatta Müslüman bile olmayanlara yöneticilik görevi verebilen bir gelenekten bir birikimden geliyor. Böyle olduğu halde bu kavram ve bu tanım nasıl nasıl kök salmış, düşünmek lazım. “Osmanlı geliyor” değil, “Türkler geliyor” deniliyor. Müslüman olana “Türk oldu” deniliyor. Buradaki “Türk” kelimesi etnik ve ırkî bir darlığa sığdırılabilir mi?
     <br/>
     <br/>
     Hem ki Rumeli’dekilere yerli yersiz “Arnavut, Boşnak, Pomak” çok denilir. Evlad-ı Fatihan (yani buralardan oraya gidilmiş olması) gerçeği herkesin bilgisinde değildi. Annem “Arnavutuz adam!” derdi gülerek. Babam “sen o kadar bilirsin!” diye kızardı. “Ben Arnavutça kadar Sırpçayı da Bulgarcayı da bilirim. Ama Osmanlı Türkçe’sinin okur yazarı ve gerçek konuşanıyım; ruhum da inancım da hayatım da onunla yoğrulmuş. Aslen coğrafya harmanından da buna aykırı bir şey çıkmaz. Tarihi kitaplar biraz geç yazar...” Hep bu minval üzere konuşurdu.
     <br/>
     <br/>
     Mesafeler bazen izafidir. Çocukken arka mahalle ayırımı yapardık. Arada 100 metre yok! Takımlar kurup maç yapar mücadele ederdik:   Başka türlü tadı tuzu olmuyor. Bizim için, Trabzon da 3-4 sokak ötesiydi; Erzurum da Malatya’da... Hatta Kosova da, Varna da, Suriye de. Ruh ve kişilik köküyle burada olan insan, bizim insanımızdı. Daha da ileriye gideyim mi? Ruh ve kişilik yapısıyla yanımızda yakınımızda yaşayan Ermenisi Rumu Yahudisi bile öyleydi... Dr. Ömer Bey kadar rağbet gören hekim vardı semtimizde. “Sava’ya gittim” lafını çok sık duyardık mesela. (Bu, ayrı bir konu)
     <br/>
     <br/>
     Ne oldu bize anlamaktan acizim. Eski dostlarımdan, babamın eski dostlarından, çocukluk arkadaşlarımdan, hatıralarından, bazen (tepkiselliğe kapılır gibi olduğu için) kendimden bile utanır hale geldim.
     <br/>
     <br/>
     * * *
     <br/>
     <br/>
     Ben etnik mesele lakırdısını ilk defa, 1960’lı yılların sonlarına doğru, Marksist propagandanın ortasında duydum. Her kesimle her türlü insanla tanışıklığım olmuştur. Akrabalıkta, çocuklukta, okulda, iş hayatında, sokakta, ibadet yerinde, eğlence çevrelerinde, çarşıda-pazarda-kahvede; alimiyle, cahiliyle, kabadayısıyla dervişiyle, her çeşit insanı hem de düşünen gözlemler yaparak tanıdım. “Etnik mesele ve iddia rahatsızı” olanına rastlamadım. Arşiv sayfalarını geçiniz, yaşanmışlığın sayfalarından söz ediyorum. Kare-kare, renk-renk, hepsi gözlerimin önünden geçiyor şimdi.
     <br/>
     <br/>
     Millet olmak, hukuki ve sosyolojik anlamıyla, siyasi bir çerçevede birleştirici bir tarih mayasının bir topluluğa kimlik ve kişilik sahibi olabilme kıvamını kazandırmasıdır. Bunu ancak tarih yapar; toplum mühendisleri değil. Tekrar vurgulayayım: hukuki ve sosyolojik açıdan böyledir. Günlük dilde, avâmî söyleyişte, çok farklı kullanımlar vardır. Ayrıca bunu anayasa hukuku (yahut siyaset bilimi) açısından bir “siyasi cemiyet” biçimi ve merhalesi gibi de görenler olabilir. Fakat, hiçbir istihale ve gelişme bu muhtevanın özünü ve öz değerlerini yok etmez. Tarihin süreçleri için birkaç yıldan değil asırlardan söz etmek gerekir. Kaldı ki ifade biçimleri ve yorum farklılaştırmaları o süreci kolay kolay etkileyemez. Öyle zannedilirse de öyle  değildir. Ne zorla olur ne de biçimsellik oyunlarıyla.
     <br/>
     <br/>
     Hiçbir şeyin gizlisi saklısı kalmadı. İnternete girin, malzeme çokluğundan bunalırsınız. Niyetlerin her türlüsü ve her boyutu açıkça ifade ediliyor. Belirli bir müphemiyet motifi, bağlantı rezervi gibi ve de süs gibi kullanılıyor; çekinildiğinden değil.
     <br/>
     <br/>
     Mehmet Ali Birand’ın, Cengiz Çandar’ın yazılarına baktım; sadece fotoğraf açılarıyla meşguller. Yorum yok, düşünce konulmamış, öneriye benzeyen bir katkı söz konusu değil. Baykal’ın tavrını vesile sayıp farklı bir boyutun gerçeklerine ışık tutma çabasından eser yok. “Bir siyasi projeyi dayatma ısrarı ve inadı, hangi metod ve araç kullanılırsa kullanılsın, hangi muayyen ve korkunç musibetlere yol açar?” sorusu düşünce alanının dışında tutuluyor. Bazı aydınlar renkli fotoğraflar çekmeye çalışan foto muhabirleri gibi davranıyor.
     <br/>
     <br/>
     Herkes demokratikleşmeden söz ediyor ama; yavaş-yavaş, “düşünce alanı” tamamen boşalmaya doğru gidiyor. Bu, söz’ün kavramlarından kopmasını da beraberinde getirir. Herkes yazacak ve konuşacak, fakat kimse bir şey söylemiş olmayacak; dış çevrelerin bizim sıfırlanmış söz ve düşünce durumumuzdan yararlanarak yapacağı dürtülerle suyun akıntısına doğru sürüklenmeye devam edeceğiz. Sonra? Biz nasıl demokratikleşmiş olacağız, nasıl kalkınacağız ve nasıl var olacağız?
     <br/>
     <br/>
     Müzakereler başlayacak da, AB bizimle neyi neleri müzakere edecek; “ucu açık olma” vurgusu acaba bir özel gündem rezervi midir?
     <br/>
     <br/>
     ***
     <br/>
     <br/>
     Heyecanlarımızı, sevgilerimizi, nasiplerimizi yeterince korumadık beslemedik. Liyakat bedellerini ödeme sorumluluğunun hep uzağında kaldık. Yaşadığımızı tercüme etmekten ibaret bir düşünce çabasını bile, içselleştirip benimseyemediğimiz gibi, hem külfet sayıp uzağında durduk hem de çağdışı sayıp hor gördük. Lisanımıza kelimelerimize bile yaptık bunu... Kendimizi kötülemeyi hüner saydık. Özeleştiriyi bindiğimiz dalı kesme noktasına kadar vardırdık... “Bizim zaten geleneğimiz, tarih köklerimiz bozuktu” demeye gelen oryantalist telakkileri baş tacı ettik. Biz kimdik ki?! Tarih dışı, “öteki”! Sivil toplum unsurlarından mahrumduk, feodalizme geçecek esneklik bizde yoktu. Militaristtik, patrimonial’dik, tarihi gelişim sürecinin dışında yaşamıştık. Bizden bir şey olamazdı zaten!
     <br/>
     <br/>
     Denilebilir ki “O konular aydınlar arasında sıkışıp kalmıştır” Öyle kalmaz, kalmamıştır. Özgüvenimizi tahrip eden yansımalarla, dalga dalga yayılır. İrtibatsızmış gibi görünen olumsuz dönüşüm sonuçlarıyla bütün edebi-fikri-sosyal ilgi alanlarını istila eder.
     <br/>
     <br/>
     Sayın Tayyip Erdoğan, “Bütün sorunlar, ‘tek millet, tek devlet, tek bayrak’ ilkesi çerçevesinde çözümlenir.” diyor. Bu, yahut buna benzer bir ifade, niçin gelmiş geçmiş aydın bildirilerinde yok? Tek millet, tek bayrak, tek devlet... Bu ilkenin yer aldığı bir uzlaşma metni, projesi, şimdiye kadar ne derece ilgi gördü? Sayın Erdoğan’ın söyledikleri bütün başbakanlar tarafından söylendi. “Bu çerçevede mesele çözmek” uzlaşması var olsaydı, canlı tutulabilseydi, 40 bin can gider miydi; yoksulun hastanın işsizlerin çocukların yaşlıların topyekûn acıların ve muhtaçların hakkı olan, hasretlerimizin umutlarımızın ideallerimizin hakkı olan 100 milyarlarca doları terör belası yutabilir miydi? “Tek millet, tek devlet, tek bayrak” ilkesini temel çerçeve olarak samimiyetle benimse; sonra içini sen doldur ben imzalayayım. İhmal edilmişliği izâle, bireysel haklar, teşvik-destek-yatırım; en kapsamlısı uygulansın. “Tek millet, tek devlet, tek bayrak” ilkesinin aydınlığında Avrupa Birliği bambaşka bir mesele haline gelir. 20 yıl öncesinden beri “bizi almazlar, sadece özel statüye alırlar” görüşünü savundum, yazdım. “Tek millet, tek devlet, tek bayrak” ilkesi bir aydınlar uzlaşması haline gelirse, bu görüşüm değişir. O takdirde bizi Avrupa Birliği’ne alırlar! Ne çelişki var, ne paradoks. Mükemmelen izah edilebilecek bir tutarlı teşhistir bu.
     <br/>
     <br/>
     Regaib gecesini bu düşüncelerin etrafındaki dualarla geçirdim.
     <br/>
     <br/>
     Anlatılamaz güzellikler o kadar yakın, o kadar kolay ki. O güzellikler, sadece bizim için değil, bütün insanlık için yepyeni bir dünyanın doğması demek.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22347&yorum_id=1), [web.archive.org (arşiv bağlantısı)](http://web.archive.org/web/20051130235651/http://www.aksiyon.com.tr:80/detay.php?id=22347&yorum_id=1)
