# Asıl sebep başka yerde

*Ahmet Selim 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080922042240im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bilgilerimiz artmış olabilir. Ama onlara dayanarak yapacağımız terkip üretimiyle bütünlüğümüzü inşa etme şuuru ve tutarlılığı bireysel olarak da toplumsal olarak da çok zayıfladı.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080922042240/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080922042240/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080922042240oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080922042240oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Bir sürü kavramla yeni karşılaşılmış gibi bir kafa karışıklığı, bir zihin bulanıklığı var.
    <br>
     <br>
      Bunun izahı şu:
      <br>
       <br>
        Bir sürü kavramla yeni tanışmaya başlarsanız öyle olur. Her yeni kavramı, bildiğimiz diğer kavramlarla ilişkilendirmek suretiyle tanırız. Sıfırdan başlayıp hepsini birden öğrenmeye kalkarsanız, tabii ki acze düşersiniz. Birikim bu sebeple önemlidir. Birike birike, biriktire biriktire gelişir insan.
        <br/>
        <br/>
        İlk yakın düşünce bunalımını 1960’larda yaşadık. Kapaklar bir açıldı, hazmedilmemiş kavram bilgileri, gaz sancısı gibi başımızı ağrıtmaya başladı. Sol diye bir şey çıktı. Neydi bu hâl? Kaç çeşidi vardı bunun? Sol olmayana sağ diyecekseniz, kaç çeşit sağ olacaktı? Manevi sağ, millî sağ, liberal sağ; ılımlı sol, radikal sol, demokratik sol, millî sol, ateist sol, ateist olmayan sol; sol’un sağ’ı, sağ’ın solu!
        <br/>
        <br/>
        Anarşi önce kafalarda başlamıştı.
        <br/>
        <br/>
        Çünkü, kapakların açıldığı noktaya; birikerek ve biriktirerek, içselleştirip hazmederek gelmemiştik ki. Barajın kapakları bile açılmış değildi, duvarı yıkılmıştı 27 Mayıs ile. Altmış yaşından sonra solcu olan niceleri vardı! Aydın olmaktan temelli vazgeçmiş olma durumuna düşmemek için herkes az-biraz solcu olmak ihtiyacını hisseder hâle geldi. “İslam sosyalizmi. Anadolu sosyalizmi…” dalgalanmaları o sıralar yaşandı… Hem milliyetçi hem sosyalist olunursa, ona “nasyonel sosyalist” denilmesi gerekiyordu! Ama böyleleri solda da vardı sağda da! Manzara, tam da “güleriz ağlanacak hâlimize” manzarasıydı. Klasik demokrasi tukaka edilir olmuştu. Burjuva demokrasisiydi bizim o zamana kadar heveslendiğimiz, asıl demokrasi sosyal demokrasi idi! Sosyal adalet sosyal demokrasi, sosyal demokrat, sosyal devlet, sosyal piyasa, her şeyin başına bir “sos” getirilir olmuştu.
        <br/>
        <br/>
        Böyle olacağı belliydi. Çağdaşlık, akılcılık, ilericilik adına, milletin seçtiği bir iktidarı bir gece baskınıyla alaşağı etmek onaylanırsa, yüceltilirse; önceki aşamaların hiçbirinden zerre kadar nasip alamamışsınız demektir.
        <br/>
        <br/>
        Temsili demokrasiden katılımcı demokrasiye, sosyal adaletçi demokrasiye geçebilirsiniz; daha doğrusu öyle bir tecrübeyi yaşarsınız da, bazı yeni gelişme özelliklerini kısmen kazanabilirsiniz. Ama bizim ilerici aydınlarımız; demokrasinin, köküne temeline ruhuna karşıydı ve millî iradenin önemsenmesine karşıydı! Elinde, içinde bir şeyler olur da; geliştirirsiniz. Hiçbir şey yoktu ki! İşte bu yüzden, çok demokrat bir anayasa saydıkları 1961 Anayasası, “cuntalar” dönemini başlattı! Talat Aydemir’den bile medet uman nice prof.lar vardı! Çok ayıp olacak diye isimlerini pek yazmıyorlar, onca yıldır buna dikkat etmeyi de sürdürdüler.
        <br/>
        <br/>
        Geliştirecekleri bir “mesnet birikim”leri yoktu. Batı’dan devşirdikleri, hiçbir terkip alakası taşımayan “pozitivist ve oligarşik ulusalcılık” gibi bir şeydi. Bunun ne Batı’da ve Kuzey’de ne başka bir yönde ve boyutta hiçbir karşılığı yoktu. Milleti, milletin ruhunu tanımıyorlardı. Klasik demokrasinin “Anayasaya Giriş” derslerinde okutulan bütün ilkelerine ve ölçülerine karşıydılar. “Bize göre değil onlar, bizim milletimiz o seviyede değil!” diyorlardı. Sol’a biraz da bu iç boşlukları sebebiyle sarıldılar. “Batı’ya göre bir şey olamıyoruz, hiç değilse solcu olalım” ihtiyacını hissettikleri, ciddi bir tespittir ve üzerinde düşünülmelidir. İnönü’nün “ortanın solu’na sıcak bakması da bununla ilgilidir. Bir şey olmayı, partisine bir özellik kazandırmayı istedi; ipin ucunu kaçıracağını anlayınca durdu ve durdurmaya çalıştı ama, olmadı. Aynı dramı, daha sonra Ecevit de yaşadı; İnönü’yü yenmişti ama, daha sonra aynı “haklı endişe gerekçesi”yle kendisi de yenik düşmeyi göze almak zorunda kaldı. Baykal da bugün “boşluk” ve “korku” arasındaki daracık bantta tutunmaya çalışıyor. “Böyle sol olmaz” diyorlar; bunu o da biliyor. Böyle sol da olmaz, böyle demokratlık da. Bunu göremeyecek adam değil Sayın Baykal. Korkusu, korkuları var. Ama şunu düşünemiyor ki, o korkuların gerçek sebebi; içinde sadece bir çelişkiler yumağını barındıran o boşluğu bir kaçıp sığınma alanı gibi görmekten vazgeçmeyişidir.
        <br/>
        <br/>
        <br/>
        <br/>
        ***
        <br/>
        <br/>
        … Kafa karışıklığının ve zihin bulanıklığının sol tarafı bu. Sağ tarafı da var ama! Ve sağ taraftaki durum, daha az sıkıntılı değil.
        <br/>
        <br/>
        Şunu müştereken atladık: Normal ve pozitif farklılıklar, terkibi farklılıklardır. “Sen şu değeri savun, ben onu reddedip ötekini savunayım” şeklindeki zımnî paylaşım tahsislerinden doğan farklılıklar, hayatla ve akılla bağdaşmaz. “Madde senin mânâ benim, beden senin ruh benim, millîlik senin manevilik benim, kültür senin ekonomi benim” tarzındaki farklılaşmalar, aslen “parçalanma ve kopuş” ifade ederler. Birbirini tamamlamayı düşünecek hâlde değiller ki, diyalog kurma ihtiyacını duysunlar. Bu “parçalanma ve kopuş” aklın da ruhun da, maddenin de mânânın da, dinin de millîğin de aleyhinedir. Parçalanmayı ve kopuşu paylaşanların, hayatla ve birbirleriyle kavga etmekten ve beraberce kaybetmekten başka yapabilecekleri hiçbir şey yoktur.
        <br/>
        <br/>
        Niçin şiddet meraklısı, kavgacı gürültücü hırçın insanlar hâline geldik? Bunu sadece ahlaki eğitimle izah edemezsiniz. Bugün, uyarıcı aydınlatıcı nasihat ve tavsiye imkânları dünden daha çok, daha canlı. Gerçek sebep, bence; fikrî açmazlara düşmemizdir, kafa karışıklığımızın ve zihin bulanıklığımızın artmasıdır, önce bireyler olarak denge bütünlüğümüzü kuramayışımızdır, yarım yamalak kurmuşsak bile koruyamayışımızdır.
        <br/>
        <br/>
        Düşüncelerimizin müşterek tarafları azalınca, müşterek sıkıntılarımız hem çoğalır hem daha çok benzeşir. Bu sıkıntılar bütün dünyada var, ama biz onları çok daha keskin biçimde yaşıyoruz. Öyle yaşıyoruz; çünkü bizim sıkıntılarımız, ifadesiz kalmış bir çözüm zenginliğinin üstünde yaşanıyor! Varlık içinde yokluk her zaman daha sıkıntılıdır ve böyle sıkıntılar her zaman daha sancılıdır.
        <br/>
        <br/>
        Yardımlaşmanın en hayati, en önemli, en temel, en etkili biçimi “fikrî yardımlaşma”dır. Bu olmazsa, öbür yardımlaşmaların hepsi muallakta kalır; taşıma suyla değirmenleri döndürme çırpınışlarına benzer.
        <br/>
        <br/>
        Sadece farklılaşmayı savunmak ham bir liberalliktir. Farklılıklar, yardımlaşmalarla, ancak bu şart ile zenginliğe dönüşür. “Parçalanış ve kopuş” farklılıkları ise, dayanılmaz bir yalnızlık ve yoksulluk sebebidir.
        <br/>
        <br/>
        Bu kafa karışıklığı ve zihin bulanıklığı, bu gerginlik ve asabiyet, bu kavgacı ve öfkeli ruh hâlleri, bu örtülü bilek güreşleri çekişmesine dönen demokratik akamet; hep aynı sebeple, varlık içinde yokluğu yaşayan fikir hayatımızın kısırlığıyla ilgilidir, sorumlusu da yardımlaşmayı bütünleşmeyi, farklılıkları zenginleşmeye dönüştürmeyi bilmeyen birikimsizlik aydınlarıdır.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31201), [web.archive.org (arşiv bağlantısı)](http://web.archive.org/web/20080922042240/http://www.aksiyon.com.tr:80/detay.php?id=31201)
