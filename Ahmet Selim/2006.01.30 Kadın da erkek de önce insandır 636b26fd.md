# Kadın da erkek de önce insandır

*Ahmet Selim 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070806214830im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kadınlarla ilgili konular çok işleniyor. Kitaplar, tv programları, sayılamayacak kadar çok yazılar, atıflar, sohbetler, paneller… Acaba bu ilgi, yeterince sağlıklı mı? Sonuçlar çıkarmaya ve mesele çözmeye yarıyor mu?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kadın eziliyor, şiddete mâruz kalıyor, anlaşılmıyor, çeşitli ihmallerle karşılaşıyor, gelişmesine ve bireyselleşmesine engel olunuyor, ekonomik açıdan güçlenmesine izin verilmiyor, aldatılıyor…
    <br>
     <br>
      Tabii ki erkekler adına da çeşitli şikâyetler ve savunmalar ileri sürülüyor…
      <br/>
      <br/>
      Hemen bir tesbitle konunun ufkunu açmaya çalışalım: İnsanların, evlilik ve moda tabirle “birliktelik” dışındaki, insanî ilişkileri nasıl? İnsanlarımız; arkadaş olarak, komşu, akraba, dost olarak nasıl geçiniyorlar, nasıl anlaşıyorlar, nasıl diyalog kuruyorlar? Yâni her alanda iyiyiz de, kadın-erkek ilişlilerinde mi kötüyüz? Erkeklerin kendi aralarında, kadınların kendi aralarındaki ilişkiler çok mu iyi? İnsan ilişkileri, şehre, kasabaya, köye, mahalleye, apartmana, siyasete, iş hayatına nasıl yansıyor?
      <br/>
      <br/>
      Bana göre temel yanlış, kadın’ın ve erkeğin, bütün bu analizlerde, “insan” kimliği geri itilerek ele alınmasıdır.
      <br/>
      <br/>
      “Biz kadınlar” ve “biz erkekler” ayrımını, genelleştirme temeli olarak kabullenen hiçbir analiz doğru sonuç vermez. İnsan ruhu, insan zekâsı kadında ayrı erkekte ayrı değerlere ve ölçülere bağlı değildir. Kültür, kişilik, karakter, ahlâk, düşünce, sanat değerleri ve ölçüleri itibâriyle de öyledir. Kadının da düşüncesizi olur, erkeğin de; erkeğin de duyarsızı ve zâlimi olur, kadının da. Farklılıklar sadece tezâhür biçimlerinde yaşanır. Bazı insanlar, yalan söyler, aldatır, vefâsızlık eder, bencilce davranır, ince hallerden anlamaz, sevmeyi ve sevgiyi bilmez ve tutkulardan ihtiyaçlardan ibâret sanır. Bütün bunlar “cinsel” değil, insanî (ruhî-aklî-karakteristik-beşerî) zaaflardır. Sebepleri ve çareleri böyle bir tesbite bağlı olarak aramanız gerekir.
      <br/>
      <br/>
      İyi insan olmadan; iyi kadın, iyi erkek (koca) olunmaz. Güzel insan olmadan; güzel kadın, güzel erkek (güzel eş) olunmaz.
      <br/>
      <br/>
      Kadın erkek farkı düşünmeden, muhâtapların cinsiyetini bilmeden, bazı sorular sorup doğru cevaplarını alayım; ben onların, erkek ise nasıl, kadın ise nasıl bir tezâhür planında yaşadığını size bir bir anlatayım! Bunun anlamını, basitleştirerek açmaya çalışalım: bireyin insanî evsâfı ne ise, onun bir kadın yahut erkek olarak; bir vatandaş, bir komşu, bir arkadaş, hattâ bir meslek adamı olarak nasıl bir tezahür ve uygulama (yaşayış) çerçevesi çizeceği o insanî evsâfının ışığında rahatlıkla ifade edilebilir. Belki çok iddialı bir görüş sayacaksınız ama ben isâbetini savunma konusunda ısrarlıyım.
      <br/>
      <br/>
      Kabahat cinsiyetimizde değil, unutulup parçalanmış insanlığımızda
      <br/>
      <br/>
      Aslında insanı ve insanın özünü unutmak, sadece kadın-erkek meselelerinde değil, her alanda görülebilir. Ekonomi’nin insanı, ihtiyaçlarını ve çıkarlarını gözeten bir karar biriminden (öznesinden) ibârettir. O zaman tabii ki “insan insanın kurdudur” hükmü geliyor. “Pratik kolaylaştırma” gibi bir masum mâzeretin soyutlama işlemi, gitgide özü unutmaya ve tamamen ihmâle varıyor. Ekonomi bu türlü, sosyoloji başka türlü; çeşitli ilim dalları ve düşünce ekolleri, kendi analiz tercihinin soyutlama metodlarıyla aynı işi yapıyor. İnsanın, kendine yakın bulduğu tarafını ve oradaki hayâtiyet tezahürlerini çerçeveliyor; özünü teşkil eden bütünlük gerçeğini bir tarafa bırakıyor. Hattâ bunu tıp adına ve din adına yapanlar dahi olabiliyor. İnsanın sadece karaciğerini bilmek yetmez, önce insanı bileceksin; özüyle ve bütünlüğüyle… Dinde dahi aynı ihmaller yaşatılabiliyor. İnsanın özü muhâtap alınacağına, onu küçülten daraltan, hakikatinin sadece bir yönünü öne çıkarıp genelleştiren yüklenmelerle yetinenleri görünce hep bir İslâm düşünürünün şu sözünü hatırlamışımdır (İ.R): “Aslî (zâti) tecelliyâtın mazharı, insanın kalbidir, herhangi bir mekân değil.” Sevgi, bir içselleştirme alışverişi gibidir. Bir ince yaklaşım gider, içselleştirilip zenginleştirilmiş olarak gelir. Bu gel-gitler sevgiyi kökleştirir, geliştirir, besler. Karşılıksız sevgi, büyüyemez gelişemez. Burada ‘karşılık’tan kastım, maddî-cismani bir darlığa elbette ki indirgenemez. “İyi başladı da, arkası gelmedi”, “Büyüsü gitti”, “Heyecanı kayboldu, alışkanlığa dönüştü” denilir. Hâlbuki ekseriya, ne başlayan vardır, ne biten. Doğsaydı ve başlasaydı; doğup başlamasını sağlayan bağlanışlar, onun devamlılığını ve gelişmesini de sağlardı. Aksama sebebi gibi görülen bazı eksikler ve zaaflar; göründüğü yerde değil, doğduğu yerde aranmalıdır. Tezâhür planında gördüğünüz olumsuzluklar, sonuçtur sebep değil. Sonuçların bir kademe gerisindeki görüntüler de öyledir. Sebepler, gerçek halleriyle beyindedir, ruhtadır. Bir Batılı’nın dediği gibi cinsellik dahi öyledir. İçgüdüyle başlayıp biten açıklamalar, insanlar için değil, diğer canlılar içindir.
      <br/>
      <br/>
      Parçalanmış insan mutlu olamaz. Her parçasını ayrı ayrı yüceltseniz bile mutlu olamaz. İnsan bütünlük dengesinin sıhhati nisbetinde mutlu olabilir. Bazı acılar, sıkıntılar, zorluklar bunu etkilemez. Mutluluk meselesizlik değildir. Dümdüz bir hayat, sıradanlaşmış donmuş bir yaşayış, şuuru uyutup uyuşturan bir rehâvet; farkında olunmayan bir mutsuzluğun ifadesidir. Ve, farkında olunan bir mutsuzluktan çok daha kötüdür. İddiasız görünen bazı küçük evlerde, ne büyük ne derin dünyaların yaşandığını herkes bilemez. Hem bilemez, hem de onların dünyadan haberdar olmadığını zanneder. Bizim geçmişe bakışımız, maalesef biraz böyledir.
      <br/>
      <br/>
      Ruhî yönü olmayan, ruhî hiçbir yönü olmayan ilgiler, hayvancadır. İnsanın her ilgisinde, ruhî bir yön vardır, olmalıdır. İnsanı insan yapan hakikat budur. Merkezî sevgi, ilâhî sevgi; bütün gerçek sevgileri âşina kılar. Kendi hayatımızın bütünlüğü ile bu hakikatın bütünlüğü arasında mutlak bir münasebet vardır. Bazılarına şu ihtar gereklidir: “Senin sevgilerin, sevginin ışığını taşıyan düşüncelerin hiç yok. Sen kimi sevmeyi, kimin tarafından sevilmeyi bekleyebilirsin? Sevebileceğin bir tek kişi arıyorsun; bulamayacaksın. Sevginin bahçeleri yolları dünyası var. Ot bitmeyen yerde çiçek aranmaz.” Sevgi dünyası, aynı zamanda bir düşünce dünyasıdır.
      <br/>
      <br/>
      Bilgi verelim, öğretelim…
      <br/>
      <br/>
      Nasıl? Yüksek öğrenim görmüş kişiler arasında pek bir farklılık görülmüyor. Mesele, “bilgi aktarımı” meselesi değil… Öğretim değil, eğitim. Eğitimin de özel türü, yâni sevgi eğitimi… Sevgi eğitimi, okul müfredatıyla kotarılmaz… Öğretmenin hâli, tavrı, kişiliği önemli. Ayrıca aile, medya devrede olmalı. Örnekleme imkânlarının hepsi kullanılmalı. Bütün bunları kuşatacak olan bir düşünce şuuru, görünmez iletişimlerle paylaşılmalı. Evet zor bir mesele. Fakat zorluğu varsa, kolaylaştırıcı sırrı da var. Anlatıldığında yazıldığında işitildiğinde okunduğunda, alınması gerekeni, alması gereken “farklılar” alıyor ise; bin ışık birden yanar. Yok “söylemesi kolay” denilip geçiliyor ve alışılmış söylemlerin konformizmine yaslanmak daha kolay geliyor ise, zorluklar daha da yoğunlaşır. Ama unutmayalım ki farklıların sorumluluğu da farklıdır. Mâzeretler de, ikame tesellileri de, oyalanma bahâneleri de çoktur. Lâkin farklılığımızı bu türlü üretimler için israf etmenin sızısını dindirmenin çaresi yoktur. Farklıların sorumluluğunda, işte böyle bir bedel de söz konusu; isteseniz de sıradanlaşamazsınız. O fark ya lehde ya aleyhte mutlaka tezahür edecek.
      <br/>
      <br/>
      … Geçen gün Discovery’de aynı metotla işlenmiş iki cinayet anlatıldı. Kas felci yapan ama kanda tespit edilemeyen bir zehir kullanılıyordu. Bir olayda bunu bir erkek, başka bir kadınla beraber olmak için; diğerinde bir kadın para (sigorta) için kendi eşine karşı uyguluyordu. Metot elverişli (!) olduğu için hiçbir tezahür farkı göze çarpmamış! Şeytanî zekâ ve gaddarlık, kaba kuvvet gerektirmiyor çünkü!
      <br/>
      <br/>
      İnsanın dramını insanın özünden yakalama basiretini gösteremezsek, “anlamsız ve negatif rekabet” yoluyla yaraları ve enfeksiyonları daha da azdırırız.. Bu belki de haksız rekabetin en kötüsüdür, çünkü burada rakiplerin haksızlığa ve zulme uğrayışı müşterektir. Kazananı olmayan bir didişmedir bu. Meseleyi böyle bir çıkmazdan çekip almak ve insânî planın aydınlığına taşımak mecburiyetindeyiz. Geçimsizliğin aslî mahiyeti bu haksız-negatif-absürd rekabete o kadar açık biçimde yansıyor ki!
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23279), [web.archive.org (arşiv bağlantısı)](http://web.archive.org/web/20070806214830/http://www.aksiyon.com.tr:80/detay.php?id=23279)
