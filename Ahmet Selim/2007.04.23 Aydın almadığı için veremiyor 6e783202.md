# Aydın, almadığı için veremiyor

*Ahmet Selim 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070503125018im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hangi sonucun hangi sebebe bağlı olduğunu görmemizi engelleyecek kadar yoğun bir sislenme yaşanıyor. İşin tuhaf aydınlar bundan pek şikâyetçi de değil. “Bu sislenme, zaten var olan belirsizliği arttıracak değil ya!” der gibiler. Halbuki bu sislenmeler ve belirsizlikler düşünememenin gerekçesi değil, düşünce yokluğunun sonucudur.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İster sistem deyin ister düzen… Tam adını, “değer hükümleri ve ölçüleri bütünlüğü” olarak verelim de siz ne derseniz deyin. Yerine göre…
    <br>
     <br>
      Nasıl uygulanacak böyle bir bütünün icapları?
      <br/>
      <br/>
      Zahiri kısmı var, gözlerden uzak kalan kısmı var… Bazı müeyyideler konulsa da, o müeyyideler bir takım tespitlere bağlı kalacaktır. Tespit edebilirseniz uygulayabilirsiniz o durumun müeyyidesini. En basit örneğiyle, hırsızı cezalandırırsınız; ama hırsızlığını tespit edebilirseniz!
      <br/>
      <br/>
      Daha zor örnekler var. Görevin bir sorumluluk şuuruyla, gayretiyle ve ciddiyetiyle dürüstçe yapılmasını istersiniz. Zahiren herhangi bir terslik fark edilmemesine rağmen, öyle olmuyor ise ne yapacaksınız? Var mı bunun objektif tedbiri?
      <br/>
      <br/>
      Her düzen, her sistem, her değerler ve ölçüler bütünlüğü; insana bağlı, insanlara bağlı. Onu insanlar uygulayacak.
      <br/>
      <br/>
      Hiçbir düzen, insanların yerine getireceği icapları; tamamen, bütün unsurlarıyla ve ayrıntılarıyla, maddeler halinde sıralayıp objektif müeyyide teminatlarına bağlanıp gerçekleştiremez.
      <br/>
      <br/>
      “Düşününüz” tavsiyesindeki ısrar bunun içindir. Düşünen, hisseden, kendi bütünlüğünü kurup gerçekleştirerek gelişme yolunda yürüyebilecek insanlara ihtiyaç var. Sorumlu, şuurlu, tutarlı, insan olmanın manasını kavramış insanlara ihtiyaç var…
      <br/>
      <br/>
      Bir sistem, düzen, yahut bir bütünlük örgüsünü alırsınız. Alırsınız ve insanlara sunarsınız, verirsiniz, takdim edersiniz… Sonra insanlar; kendince, kendi seviyesine, derecesine, durumuna göre onu yaşamaya, yahut onunla yaşamaya başlar. Ve ortaya çıkacak sonuç, o insanlara göre olur.
      <br/>
      <br/>
      Demokrasi de böyledir; çeşitli sosyal sistemler, hatta manevi bütünlükler de.
      <br/>
      <br/>
      İnsanın ihmali; onu parasız maddeten imkan mahrumu, ve benzeri hallerde bırakmaktan ibaret değildir.
      <br/>
      <br/>
      İnsan, doğru sonuçların doğması için sahibi kılındığı imkanların dışlanması açısından ihmal ediliyor. Asıl ihmal bu.
      <br/>
      <br/>
      Yani, vermediklerinizden dolayı değil, asıl almadıklarınızdan dolayı onu ihmal etmektesiniz.
      <br/>
      <br/>
      Senin o değerler ve ölçüler bütününden anladığın ne? Kabul ettim dersin, muhtasar gibi tabloyu zahiren uygularsın; tamamdır!
      <br/>
      <br/>
      O değerler ve ölçüler bütünü, özetle ve zahiren, ve de mümkün mertebe uygulandığı yerdeki insanları, sorumlu ve şuurlu hale nasıl getirecek? İnsanlar her şekle ve hale zahmetsizce girmeye hazır bir malzeme toplamı değil ki.
      <br/>
      <br/>
      “Sevgiye yönelin, akıllı fikirli olun, …” demek yetecek mi? Yetiyor mu?
      <br/>
      <br/>
      “İnanmak var” diyeceksiniz. Doğru. Ama inanmak da, düşünce ister. Şartlar, özetle muayyen; yap onları, bekle karşılığını, matematik hesaplamaya benzeyen bir kârlılık mantığıyla rahata kavuş… İnsan, kendi hesabına elverişli işaretleri kolayca bulur. Peki ama o ‘değer hükümleri ve ölçüleri bütünü’nün ruhu, özü, ufku, amacı, maksadı, ideali; bu kolaycılık ortamında hayata geçer mi? “Senin yaşadığın o mudur?” sorusuna o kolaycılığın cevap bulabilmesi kolay mı? Ama bu soruyu sormak mecburiyetinde değilsin, böyle bir vecibe açıkça ve somut bir müeyyide ihtarıyla sana bildirilmiş değil” Öyle diyebilirsin. İnsanı ihmal etmek, çift taraflı bir kolaycılık gafletidir. Çünkü insanın nefsi, ruhuyla özüyle cevheriyle ihmal edilmeyi sever! “Başıma iş açma!” türünden bir kurnazlık tercihiyle sever. Düşünmeyi de bu yüzden sevmez! Düşünceyi sevmemekte ısrar, sevmeye çalışmamaktaki inat, İslam’ı yaşayamayışımızın asli sebebidir.
      <br/>
      <br/>
      Düşüncenin en fakir olduğu yerde, kurnazlık alabildiğine yaygındır. Kurnaz’lardan geçilmez! Kendi kendine çalım atmak gibi bir şeydir bu kurnazlık.
      <br/>
      <br/>
      “İnsan için” olan, “insanın içinde” hayatiyet bulur. “Ortam” sonraki iştir. İnsanın içi, büyük değer nasipleriyle, rezervleriyle, tohumlarıyla dopdoludur. İnsanın içini canlandıran, onun dışında da canlılık (hayatiyet) kazanır. Siz, ortamda, hayatiyet ortamında; insanın içine girip de oradan yansıyanları görürsünüz. İnsanın içini ihmal etmişseniz, onun yansıtma zenginliğini küllenmiş halde bırakırsanız; yorumunuz böyle olursa, düşünceyi zahmetli bulup kurnaz kolaycılıklara yaslanmışsanız; tezahür planında sonuç hiçbir şeye benzemez.
      <br/>
      <br/>
      “Daha basit nasıl anlatırım” telaşındayım ama, elimden gelmiyor.
      <br/>
      <br/>
      İşaretlediğim husus. Bir hayat gerçeği. Her alan için geçerli.
      <br/>
      <br/>
      Aydınlar halka bir şey vermiyor. Veremez elbette. Almadı ki versin! Önce alacak, içine alacak, sonra işleyecek geliştirecek sunacak. Aydın vermiyor, veremiyor ise; hasisliğinden değil, fukaralığından. Yani, kendini kısırlaştırma kolaycılığının akılsız kurnazlığından!
      <br/>
      <br/>
      Medya da öyle. Bir şey veremiyor, sadece istismar ediyor. Bir şey olmadı ki, istismar kurnazlığından başka sermayesi yok ki! Okuyucu artmamış. Nasıl artacaktı? Okuyucu, gerçek izleyici; bir süreç içinde medya üretir. Milleti millet, insanı insan yapan değerlerden alır; onunla okuyucu da üretir, okunacak şeyi de. Zaafları istismar etme kolaycılığı, o zaafların okumayı unutturmasına kadar devam eder. Şimdi okuyucu gibi görünenlerin büyük çoğunluğu bakıcıdır. Edilgen bir rehavet içinde sayfalara bakar, ekrana bakar…
      <br/>
      <br/>
      * * *
      <br/>
      <br/>
      Bizde demokrasi niçin gelişmiyor?
      <br/>
      <br/>
      Aydınlar gelişiyor mu? Bireyler gelişiyor mu? Rakamların büyümesi kendi başına hiçbir şey ifade etmez ki.
      <br/>
      <br/>
      Anayasa Hukuku uzmanları, 367’nin toplanma şartı olduğunu savunabiliyor! Bundan dramatik gösterge olur mu? Böyle bir tartışma sırasında; futbol maçı da tercih edilir, çizgi film de, magazin hokkabazlıkları da. İlle de açık duracaksa o televizyon, zapla onlar gelsin! Ben öyle yapıyorum.
      <br/>
      <br/>
      Bir tarif vardır “Manayı hakiki muteazzir olduk da mecaza gidilir” diye. Durup dururken mecaz yapılmaz. “Apaçık” olanı görmeyenlerin komplo teorisiyle uğraşması bana o tarifi hatırlatıyor. Görünürde bir sebep bulamamış, çok uğraşmış da bulamamış; perdelerin arkasında, yerin dibinde açıklama arıyor! Güya arıyor.
      <br/>
      <br/>
      Bu nasıl demokrasiymiş! Sen nasıl aydınsan, nasıl medyaysan, nasıl öğretici isen; bu da öyle demokrasi işte. Perdenin arkasına bakmaya lüzum yok ki. Perdeye yansıyanlarda her şeyin izahı var.
      <br/>
      <br/>
      Neyi savunuyorsa, ‘ifrat’lı sapmasını; neyi eleştiriyorsa ‘tefrit’li sapmasını ifade ediyor. Savunduğuna da eleştirdiğine de zarar veriyor. Bunu da geçerli üslup olarak etrafına dayatıyor. Çarpıcı ve cazip olacaksın; reyting alacaksın, tiraj arttıracaksın. İtidale sansür var! İtidal sürgünde!
      <br/>
      <br/>
      “Sahi neden gelişmiyor, şu bizim demokrasimiz?” diyerek de eğleniyor. Hakikatle milletle alay edercesine… Muhtaç olduğunu istismar ediyor, istismar ettiğini de küçük görüyor. Gaflet, pasiflik şartına bağlı değil. Gaflet zulmü, zulümlerin anasıdır.
      <br/>
      <br/>
      Millette bir kanıksama hali görülüyor. Piyasa bile o ritimde istikrar kazandı! Bu halin, gerçek tehlikeleri de ciddiye almama gibi düşündürücü bir tarafı var. Tuhaf duyarsızlıkların panik biriktiğini bilenler bilir…
      <br/>
      <br/>
      … Yine o beğenmedikleri çoğunluk, o çoğunluğun barındırdığı ifadelenememiş hayatiyet değerleridir umudumuz. “Diyalog” deyince kızıyorlar. Bu umudu diyalogdan başka ne canlandırabilir? Derinlikleriyle genişlikleriyle birbirini tamamlayan tamamlama yolunda yazıyla sözle içini dile getirmeye çalışan diyalog ve düşünce çırpınışlarından başka bir çıkış yolu var mı? Ne derece etkili olunabileceğinin dışında, bunun bir “dua etmeye liyakat” kazanabilme anlamı da var.
      <br/>
      <br/>
      Zor süreçteyiz, zor dönemdeyiz, zor günlerdeyiz. Çözüm bulmanın metotu, düşünce üretme çırpınışlarıyla ‘düşünce yardımlaşması’nın imkanlarını oluşturmaktır. O imkanlara diyalog saadetinin meyveleri de diyebilirsiniz. “Boş duracağıma abesle iştigal ederim” diyenlerin fallarına masallarına ayıracak tek saniyeniz bile olmamalı.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27264), [web.archive.org (arşiv bağlantısı)](http://web.archive.org/web/20070503125018/http://www.aksiyon.com.tr:80/detay.php?id=27264)
