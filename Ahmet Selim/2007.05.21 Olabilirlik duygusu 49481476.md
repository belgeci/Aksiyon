# Olabilirlik duygusu

*Ahmet Selim 2007.05.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070629060820im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bazı insanlarla yüzgöz olmamak nasıl gerekli ise, bazı ihtimallerle ve kavramlarla yüzgöz olmamak da şarttır. Öngörüp tedbir alırsınız, analizlerinizi yaparsınız, fakat ilgili tespitleri bulguları pazara çıkarmazsınız. Mesafeli durmak, bazen saygının, bazen istikametli aklın ve düşüncenin, bazen pratik ve stratejik mantığın, bazen psikolojik korumanın icabıdır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Çok önemli siyasî meselelerle ilgisi bulunan fakat hiç fark edilmeyen bir konudur bu.
    <br>
     <br>
      “Şuyuu vukûundan beter” sözü herkesçe bilinir. “Şuyuu vukûuna zemin hazırlar” gerçeği ise pek bilinmez. Olabilirlik duygusu bununla ilgilidir.
      <br/>
      <br/>
      Yine önce günlük hayattan başlayalım izahımıza…
      <br/>
      <br/>
      Tv’de bazı sahnelerin ve eylemlerin gösterilmesi, bağlı bulunduğu senaryo amacının ve içeriğinin dışında başlı başına önem taşır. “Gösterdik ama kötü olduğunu anlatma amacına bağlı olarak gösterdik” savunmalarının olabilirlik duygusu açısından hiç önemi yoktur. Şıkır şıkır bir tabanca, yakın çekimle belden çıkarılıyor… Birisi “sık kafasına!” diyor… Öteki, “onu çekmek kolaydır ama tetiğe basmak yürek ister!” buyuruyor… Bunlar doğrudan özendirmez, ama olabilirlik duygusunu yerleştirici bir rol oynar… Onun ardından özendirme de hulûl eder, gayrişuurî olarak… Bazı suçlar bizim krimonoloji tarihimizde yoktur. Üç gencin 80 yaşında bir kadına tecavüz etmesi bunun en çarpıcı örneğidir. İşte burada internet vasıtasıyla yayılan müstehcen gösterimlerdeki olabilirlik etkisinin önemli payını hatırlamak gerekir… Öyle değilmiş, öyle bir etki doğmaz zannedilir önce ama; iz bırakır, ve iz’ler o duyguyu yerleştirir… “Bâtılı tasvir” uyarısı da bunun içindir.
      <br/>
      <br/>
      Olabilirlik duygusu bir eğitim manivelası gibidir. Nazari ve soyut ihtimal olarak değil, sıcaklığı hissedilen ve yakın bulunan bir durum olarak, bir çocuk başarılı olmayı ve başarılı olmanın kendisi için tabii bir sonuç sayılması lâzım geldiğini içinde hissederek okula başlamışsa, oraya doğru gider. Bizim matematik hocamız derdi ki: bir çocuk zayıf almanın psikolojisini yadırgamaz hâle gelmişse, yardımla zorlamayla kolay düzelmez. İlkokulda zayıf veya yetersiz sonuçlar almaya alışmışsa, ortada; ortada alışmışsa lisede; lisede alışmışsa üniversitede tökezler. Okullarda kör topal yürüyen de hayat yolculuğunda tökezler. Olabilirlik duygusunun pozitif tezahürleri, negatif etkilerden ve takılmalardan korunmayı gerektirir. Zarurî sıkıntılar bu korunmayla bertaraf edilir. Bazı özel kötülüklerin, tasavvur bile edilemez biçimde ötelenmesi ve olabilirliğinin içimizde hiç yer bulmaması, ayrıca önemli bir konudur. Basında bazı haberlere yer verilmemesi, yahut ayrıntılarıyla ve renkleriyle yer verilmemesi bunun için doğrudur. Çünkü bazı anlatımlar, belli belirsiz sızmalarla bir olabilirlik duygusunun yerleşmesine yol açabilir. Kınanarak yapılsa bile bir ‘açık oluşması’na sebebiyet verilebilir. Buna “haberdar etmek, uyarıcıdır” itirazı yapılabilirse de geçerli olmaz. Bazı ihtimaller geçerli olamaz. Sapmalı ilişkiler böyledir.
      <br/>
      <br/>
      Bir genci hatırlıyorum. Biriyle konuşurken mahcup olur, yüzü kızarırdı. Halim selim bir görünüşü vardı. Kendisiyle selamlaşılmasını bile bir memnuniyet ve mahcubiyet sebebi gibi algılardı. Fakat bir yıl içinde, farklı olabilirlik duygularının yaşandığı bir telkin çevresinde, adım-adım bambaşka bir kişiliğe büründü ve sonunda ünlü bir kabadayıyı öldürdü. Daha basit bir örnek vereyim: şimdi binlerce polisle maç oynanıyor. Eskiden bir GS-FB maçı, sağda binlerce FB’li, solda binlerce GS’li yanyana seyredilir ve orada herhangi “barikat-set” bulunmaz idi. Birbirine saldırmak, olabilirlik duygularının dışında kalırdı. Olmazdı, olamazdı öyle şey. İnsanların aklına ve hayaline gelmezdi. Gelseydi biz çocuk sayılacak bir yaşta orada bulunma cesaretini gösterir miydik?
      <br/>
      <br/>
      * * *
      <br/>
      <br/>
      Pozitif olabilirlik duygusu pozitif ihtimalleri içinizde, yüreğinizde, zihninizde ısıtarak yakınlaştıran bir duygudur.
      <br/>
      <br/>
      Negatif olabilirlik duygusu ise iki türlü tezahür eder: pozitif ihtimalleri uzaklaştırır, soğutur; negatif ihtimalleri içinize sızdırır, hulûl ettirir.
      <br/>
      <br/>
      Bazı tahminlerimi “olabilirlik duygusu” yoklamalarıyla sezgiye dayanarak şekillendiririm. Bir bakarım, “özlediğimiz ve beklediğimiz şey gerçekleşmiş, içimizi bir sevinç kaplamış, teneffüs ettiğimiz hava bile farklılaşmış” tasavvurunu ne kadar canlandırabiliyorum? Olabilirlik duygularının bileşkesinde böyle bir varsayım ne kadar diri ve canlı durabiliyor? Olmuyorsa, oturmuyorsa; o ihtimal gerçekleşmeyecek demektir… Yahut içimiz karartacak bir ihtimal, olabilirlik duygularımıza ne derece yansıyor; şöyle bir hayal ederim. Yine puslanma, yine ders çıkarma gösterileri ve samimiyetsizlikleri, yine aynı kararma… Bunu tasavvur ettiğimde bir gerçeklik acısı içimi elektriklendiriyorsa, işimizin yine zor olduğunu düşünürüm.
      <br/>
      <br/>
      Olabilirlik duyguları, birbirini etkiler ve sonunda bir toplumsal bileşke yoğunluğu oluşur. Ailede de böyledir, okulda da, iş yerinde de, şehirde de, ülkede de, evrende de.
      <br/>
      <br/>
      1950’de demokrasiye geçtik. İlk yıllarda nasıl bir toplumsal ruh hâli vardı? Yeni geçmişiz, İkinci Dünya Savaşı biteli beş yıl olmuş. Dün gibi… Mesela 1953 yılında nasıl bir toplumumuz vardı? “Bu demokrasi acaba yaşayacak mı, tutacak mı, bir kazaya uğrayabilir mi?” endişeleri duyuluyor muydu? Bir psikolojik oturmamışlık, gayr-i tabiîlik, eğretilik gözleniyor muydu? Hiç öyle değildi. Tam tersine, sanki asırlardır demokrasi içinde yaşıyormuş gibiydik! “Zamanı geldi, demokrasiye geçtik. Zaten biz bu işin kültürüne liyakatine sahibiz” havası içindeydik. Sandık başına gidenlerde hiçbir acemilik yoktu. Şayan-ı hayrettir, ama öyleydi. Henüz bir ortaokul öğrencisiyken, aydın namzedi telakki edildiğim için, köyümüzde bana bir amca tarafından yöneltilen soruyu hiç unutmuyorum: “Bir tarafı iltizam ederek neşriyat yapmak demokrasi ile kabil-i telif midir?” Cümleye bakın. “İltizam”, “kabil-i telif”! Ayrıca ben de bacak kadar çocuğum ama, şaşırmıyorum. O da şaşırmadığımı gördüğü için adam yerine koymaya devam ediyor. Bu “özel-istisnai” falan değil, bir genel seviye elverişliliğinin farklı ama tabiî bir ürünü. “Her köyde bir çarıklı erkan-ı harp vardır” sözü boşuna söylenmemiştir. Pozitif olabilirlik duygularımız o kadar yüksekti ki, demokrasiyi kendimiz için çok tabiî bir hâl olarak görüyorduk. 1946 seçimlerinde yapılanlar akıl almaz bir ayıp gibi konuşuluyordu. Anlatılanları tarih öncesinde kalmış bir garabet masalını dinler gibi yorumluyorduk. İnsanlar, sokaklar “normal olan işte bu” dercesine gülümsüyor gibiydi. Bu havayı CHP 1957’den sonra bozdu ve o bozuluş çok önemli bazı özgüven değerlerinin ciddi olarak zedelenmesine yol açtı. (Oraya girmeyeceğim)
      <br/>
      <br/>
      * * *
      <br/>
      <br/>
      Halbuki son yıllarda negatif olabilirlik duygusunun her türlüsünü besleyen, pozitif olabilirlik duygusunu ise bütün hâlleriyle gerileten bir “yazı-çizi ve sohbet” akışı peyda oldu… Tezkere olayında “gelirlerse gitmezler” denildi. Daha sonra, “Irak gibi bizi de işgal planları var” lakırdıları, hatta yazıları kitapları yayınlandı… Ne demekti bu? Bazı şeyler derpiş edilse bile telaffuz edilmez. Bir insan dost olarak görüştüğü birine “sen benim varlıklarıma tecavüz edebilirsin” der mi? Der ise dost olarak görüşmeye iş yapmaya gidip gelmeye devam eder mi? O dostluk ilişkilerinden hayır gelir mi? Böyle bir ihtimal var ise, onun açıkça söylenmesi bir ciddi tavır ve tepki gerektirmez mi? Öte yandan, sürekli olarak “müdahale” muhabbeti sürdürüldü. Aleyhte de olsa, böyle bir ihtimal açıktan açığa konuşulmaz. Kenan Evren’in yargılanması gereğinin iddia edilmesine kadar, bu konular hep gündemde tutuldu. Son derece yanlıştı… 1961’de, Menderes’in idamından henüz bir ay bile geçmemişken bu millet miting meydanlarına ve sandık başına gitti. Ama akıllardaki ihtimaller ve zihinlerdeki vehimler hiç ifade edilmedi, hiç renk verilmedi, hiçbir ima bile kullanılmadı. “Seçeceğiz ve seçtiğimiz iktidar olacak” rolü tam bir vakarla uygulandı. Ama şimdi bir Ersin Kalaycıoğlu ‘vahametin vahimi’ni hatırlatabiliyor. Çok yanlıştır. ‘Olabilirlik duygusu’nu besleyen, “şuyuu vukûuna zemin hazırlar” dediğimiz hâli düşündüren yanlışlardır bunlar. (Bölünmenin sıradan bir ihtimalmiş gibi zikredilmesi de öyledir) Bazı kavramlarla ve ihtimallerle “somut ve aktüel” yalınlık içinde yüzgöz olmak hayır getirmez, akılla bağdaşmaz… Bunun toplumsal, bireysel ahlâk değerleriyle ilgili biçimleri de yaşanıyor. Sapmalı ilişkilerin en özel olanları hakkında bir yazar bir takıntıdan yahut takıntı tutkusundan söz edebiliyor, “beşeri hâller” tabiîliği içinde… Okuyunca irkildim, ürperdim. Açıkça yazamıyorum, çünkü dolaylı yoldan aynı tuzağa düşme riski var. Bazı hâller bazı ihtimaller hatta bazı gerçekler afişe edilmez. ‘Zemin-i mahsus’unda dikkate alınıp düşünülür ve uygun tedbirlere bağlanır.
      <br/>
      <br/>
      Garip bir toplum hâline geldik. Bu arıza evrensel ama, bizdeki daha çarpıcı ve daha dramatik unsurlar taşıyor. Ev kadınları günde 5 saat tv seyrediyormuş. Bu tespit az bile. Evdeysen ve uyumuyorsan televizyon açıktır; seyredemiyorsan bile dinlersin! Uygulamanın tam teşhisi böyle ifade edilebilir. Olabilirlik duygusunun pozitiflerini öteleyip negatiflerini kışkırtan tv kültürü, magaziniyle siyasetiyle ve güya aile programlarıyla, toplumun bağrına bağrına vuruyor, medyatik aydınlar da buna ayak uydurmak için adeta çırpınıyor. Ve Brütüs’ler de artık mazur görülüyor. Ve internetin itiraf bile edilemeyen bir çirkin yüzü, şuur altlarını sessiz bir matkap gibi oyma işlevini sürdürüyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27481), [web.archive.org (arşiv bağlantısı)](http://web.archive.org/web/20070629060820/http://www.aksiyon.com.tr:80/detay.php?id=27481)
