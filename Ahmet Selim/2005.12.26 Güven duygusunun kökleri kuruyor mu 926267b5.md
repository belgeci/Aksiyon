# Güven duygusunun kökleri kuruyor mu?

*Ahmet Selim 2005.12.26*

<div bgcolor="#FFFEF6">
 <font>
  <img border="0" height="1" src="/web/20060113122533im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113122533im_/http://www.aksiyon.com.tr/resim/577/39.jpg" vspace="5"/>
  </p>
 </font>
 <font class="content">
  Herkesi potansiyel suçlu gibi gören hiç kimseyi ihtimal dışı tutmayan buz kesmiş bir ortamda; bir yalnızlar kalabalığına dönen toplumların sadece maddesi, daha da uygun bir ifadeyle sadece "hammaddesi" bulunur.
 </font>
 <p>
  <font class="content">
   Bazı özel yorumlara mesned oluşturması bakımından 40 yıl önceki bir hâtıramı anlatmaya  ihtiyacım var:
   <br>
    <br>
     Yıl 1965… Semtimizde Erdem isimli bir genç taksici arkadaşımız var… Dürüst, samimi, mert ve fedakâr bir çocuk… Olanı biteni seyretmez, elinden geldiğince düzeltmeye çalışır. Bu karakterinin gereği olarak, haylaz bir genci hizaya getirmeye, babasıyla da işbirliği yaparak doğru yola sevk etmeye çalışıyor.
     <br/>
     <br/>
     O haylaz genç bunun arabasına biniyor, güvendiği için, kendisini parasız pulsuz, bir adrese götürmesini orada alacağı olduğunu ve babasının bu paraya ihtiyacı olduğunu söylüyor. Bizim Erdem de onun bu isteğini yerine getirmek için verilen adrese kendisini ulaştırıyor ve dönmesini bekliyor. Fakat birdenbire bir bağırış çağırış sesi duyuyor ve kovalanan o haylaz genci arabasına alıp kaçırıyor. Düşündüğü şudur: "Herhalde alacağını isterken kavga çıktı. Alıp kaçırırsam kavgaya meydan vermemiş olurum."
     <br/>
     <br/>
     Birkaç hafta sonra olayın mahiyeti anlaşılır. Meğer o yaramaz oraya alacak işi için değil, bir hırsızlık planlaması için gitmiş! Tabii bizim Erdem'i de yakalayıp içeriye atıyorlar!
     <br/>
     <br/>
     Bütün semtin ileri gelenleri toplanıp ne yapılabileceğini görüştüler. Erdem'in karakteri biliniyor, böyle bir suça ortak olmayacağından herkes emin. Fakat nasıl anlatılacak, durum kuşku uyandırıcı. Biz eminiz ama, ispatlamak ve görüntünün kuşku uyandırıcı taraflarını aydınlatmak lâzım. Hayatta böyle durumlar vardır. "Nasıl aydınlanır" deyip ucunu bırakırsanız, aydınlanmayabilir de. Avukat tutuldu ama, avukat da durumun sıkıntılı olduğunu görüyor ve söylüyor. Niye götürmüş, niçin alıp kaçırmış? Onun sadece kavgadan değil, bazı gençleri meyhaneden kumarhaneden ve benzeri yerlerden de uzak tutmaya, gerektiğinde arabasıyla alıp götürerek engellemeye çalıştığını, o suçu işleyen kişiyi daha önce defalarca şuradan buradan toparlayıp evine götürdüğünü nasıl anlatırız, nasıl inandırıcı oluruz? Semtimizde Ceza Hukuku profesörü dekan Naci Şensoy oturuyordu ve bizim Erdem'i de epeyce tanıyordu. Biz daha da derinlemesine tanıttık ve yardımını istedik. Bir daha belirteyim, yıl 1965'ti…
     <br/>
     <br/>
     Sol'u sağı bırakalım. Bir ceza hukuku profesörünün ve dekanın "kanaat şahitliği" o toplumda önemli bir güce ve etkiye sahipti. Ve bence böyle olması da normaldir, doğrudur ve güzeldir. Toplumun bir görünmez iç hiyerarşisi olmalıdır ve bunun zamana göre değişkenlik gösteren sembolik temsilcileri hayatın özel zorlukları ve sıkıntıları karşısında bir teminat fonksiyonuna sahip olabilmelidir. İç dokuda böyle bir geri plan zenginliğinin bulunması, birçok istisnai talihsizliğin çözümünü mümkün kılar.
     <br/>
     <br/>
     Biri suçlandığı zaman, "adalet gereğini yapar" deyip mutlak bir kayıtsızlık içine girmek, hattâ bununla bile yetinmeyip iddianın yanında olan bir tavır izhar etmek, sıhhatli bir durum değildir. Bazı örnekler karşısında, "acaba doğru mu?" yahut "sanmıyorum" yahut "o böyle bir şey yapmaz" şeklinde düşünenler var olabilmelidir. Ve bunlardan da bazıları kanaat şahitliklerinin imkânlarını sorumluluk şuuruyla kullanabilmelidir.
     <br/>
     <br/>
     Dekanı rektörü bırakın, bir ilkokul öğretmeninin bile böyle bir özel ağırlığı ve konumu vardı geçmiş zamanlarda. Bu durum en fakirimize bile güven verirdi. Toplumun bir "kanaat değerlendirmeleri ağı" vardı, daha da genelleştirirsek…
     <br/>
     <br/>
     Başka türlü yaşanmaz
     <br/>
     <br/>
     Hiç umulmayan kişilerin, konumlarına, görevlerine, saygı telkin eden tanınmışlıklarına rağmen, etik ilgiler taşıyan suçlardan yargılanabilir olması, bizim neslin içini acıtan bir şeydir. O "kanaat değerlendirmeleri ağı" dediğim zenginliğin ortadan kalkması sonucunu da doğuracağı için böyledir. Bu maliyeti dikkate alan bir hassasiyet içinde olmamız gereğini de önemle işaretlemek istiyorum.
     <br/>
     <br/>
     Şöyle de bir âdet yerleşti: Siyasi polemiklerde hemen "gitsin aklansın gelsin" deniliyor. Sanki üst araması gibi, yahut evrak kontrolü türünden bir basit işleme gönderiliyor. Yıllarca başbakanlık yahut siyasi parti liderliği, yahut üst düzey hizmet adamlığı yapmış birinin yargılanmasını istemek bu üslupla seslendirilmeli midir?
     <br/>
     <br/>
     Bir tarihte Celal Bayar sağlık sebebiyle cezaevinden tahliye edilmişti. Buna bile tahammül edemeyen bazı gençler Cağaloğlu'nda büyük bir gösteri düzenleyip "ayı inine" diye bağırıyorlardı. Bu manzarayı bizimle beraber seyreden yaşlı bir kişi onay ifade eden sözler söyleyince, mevkiine hiç aldırış etmeden, (ki o binada önemli bir masası vardı), "Bu zat 10 yıl cumhurbaşkanlığı yapmış. Hiç ağrınıza gitmiyor mu? Bu hakareti bir Amerikalı yapsa ayağa kalkmanız gerekirken bizim gençlerimizin yapmasını onaylıyorsunuz…" diye başlayıp, mizacıma hiç uymayan bir tepki göstermiştim. Bir şeylerin yavaş yavaş çökmesi zaten hep 27 Mayıs'tan sonra başlamıştır. Önceleri fark edilmedi, fark etmeye başladığımızda da iş işten geçmişti. Başbakanlık yapmış biri yargılanıyor ise, onun beraat etmesine benim psikolojik ihtiyacım vardır. "İnşallah vârit değildir" diye dua da ederim. Bırakın başbakanı, rektörü; bir yazar, bir sanatçı, bir hekim, bir avukat, bir aydın, bir öğretmen için de aynı duyguları yaşarım. Kendimi yalnız, sahipsiz, teminatsız hissederim…
     <br/>
     <br/>
     Herkesin her şeyi yapabileceğine ihtimal veren bir toplumu hiçbir sistem ayakta tutamaz. Herkesi potansiyel suçlu gibi gören hiç kimseyi ihtimal dışı tutmayan buz kesmiş bir ortamda; bir yalnızlar kalabalığına dönen toplumların sadece maddesi, daha da uygun bir ifadeyle sadece "hammaddesi" bulunur.. Güvensizlik, sevgisizlik, vefasızlık ve duyarsızlık çoraklığında, bırakınız demokrasinin kök tutup boy atmasını, ot bile bitmez. Bu noktaya doğru sürüklendiğimiz endişesi içindeyim. Bazen şöyle sorasım geliyor: "Yahu senin, herhangi bir suçlama karşısında 'o yapmaz' diyebileceğin bir tek insanın bir tek kefaletin yok mu be adam?! Şayet yok ise, sen var mısın, var olabilir misin?"
     <br/>
     <br/>
     Herkesin her şeyi yapabileceğini varsayan bir insan, sağlıklı ve anlamlı bir hayat yaşayamaz. Böyle insanların hâkimiyeti altındaki bir toplumda hiçbir inşayı temellendirme imkânı yoktur.
     <br/>
     <br/>
     Mesele sadece siyasi ve toplumsal değil, bireysel ve ailevi yakın planların da şu veya bu derecede meselesidir. Dolayısıyla da yalnızca uzmanların aydınların iştigal alanı gibi ötelenemez ve her bireyin hayat akışında en somut realiteler kadar önemli telakki edilmek gerekir. Bilmeliyiz ki herkesin ve her şeyin karalanmasına ve harcanmasına müheyya bir umursamazlık içinde yaşamak, karanlıkta yaşamaktır.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23085&yorum_id=1), [web.archive.org (arşiv bağlantısı)](http://web.archive.org/web/20060113122533/http://www.aksiyon.com.tr:80/detay.php?id=23085&yorum_id=1)
