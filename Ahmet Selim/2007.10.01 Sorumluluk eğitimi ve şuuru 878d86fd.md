# Sorumluluk eğitimi ve şuuru

*Ahmet Selim 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080104200324im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Sorumluluklarımızın uzağında isek, özgürlükleri nefsimizle istiyoruz demektir. Sadece nefsle istenen şeylerde akıl da irade de zora düşer ve eleştiri bir yanıyla tamamen susar, öteki önüyle de saldırı tepkiselliklerine dönüşür… Ve sorumluluk eğitimini, ancak sorumluluk şuuruna sahip olanlar verebilir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Her şeyin bir sorumluluğu var.
    <br>
     <br>
      İnsan olmanın; anne, baba, evlat, eş olmanın… Öğrenci, öğretmen olmanın, komşu, şehirli, yurttaş olmanın; işçi, işveren olmanın; esnaf, sanatkâr, aydın olmanın; okuyucu olmanın yazar olmanın…
      <br/>
      <br/>
      Aklımıza ne gelirse… Bir şey olmuşsanız, onun sorumluluğunu üstlenme şuuruna da sahip olacaksınız.
      <br/>
      <br/>
      Sorumluluğunun şuuruna sahip bulunmadığınız, ama elinizde ve üstünüzde tuttuğunuz yetkiler, özgürlükler ve imkanlar, sizi ezer. Çelişkilere huzursuzluklara, mutsuzluklara, kısacası sayılamayacak türden kayıplara yol açar.
      <br/>
      <br/>
      Eğitimin kök manası, kişiye o sorumluluk şuurunu kazandırmaktır. Eğitim önce idrak şuurunu kazandıracak; sonra o aydınlıkta sorumluluk şuuru doğacak, şekillenecek, gelişecek.
      <br/>
      <br/>
      Bilgiyi vermek kolay. O bilgiyi belletip ezberletmek de kolay… Lakin böyle alınan bilgiler, sadece depolanmış olur. Orada öylece durur, zamanla sönükleşir matlaşır, ufalanır, bin bir türlü yol ile azalır, küçülür. Kısmen de kaybolur. Depodakiler işe yaramaz hale gelir.
      <br/>
      <br/>
      “Miras üçe bölünüyor. Sonra, üç mirasçıdan birinde üçe; diğerinde dörde, öbüründe beşe bölünüyor” şeklinde en basit bir işlem konusunu, kalemi alıp ortak paydalı bir net tabloya hemen dönüştürebilecek kaç kişi çıkar yetişkinler arasında? Herkes mühendis olacak değil, ama herkese matematik öğretilir. Niçin öğretilir? Şuurunda bir matematik nosyonu bulunsun diye. Ama biz öyle öğretmiyoruz işte. Sıkıcı acı komprimeler yutturarak, becerebilenleri bile bezdirerek, dilsiz-izahsız-tatsız öyle bir matematik öğretiyoruz ki, 3-5 yıl sonra uçup gidiyor. Yabancı gördüğü bilgileri beyin dışarıya atıyor! “Wat bölü volt, eşittir amper” münasebeti vardır. Bir elektrikli cihaz alırlar, binlerce wat yakar, hiç haberleri yoktur. Bazı kurumlarda kofra patlamaları olur; sebebi, yeni eklemelerin ve bindirmelerin dikkate alınmamasıdır. Bilinmez, dikkate alınmaz hiç. Sanıyorlar ki; su borusu gibi elektrik gelir, istediğin yerlerden istediğin gibi akıtırsın. “Kablo direnci” kavramı yoktur… Şuraya bağlamak istiyorum: bizde orta öğretim, hiçbir kalıcı iz bırakmadan gelip geçen bir yaz yağmuru gibidir. Sıcağı sıcağına üniversitenin bir branşına bağlanırsa bir miktar işe yarar, onun dışında hiçbir anlamı ve faydası yoktur.
      <br/>
      <br/>
      Yoktur; çünkü, şuura hitap edici bir eğitim şuuruyla verilmemiştir. Sadece öğretmek, sadece bilgi aktarmak; sevdirmeye düşündürmeye şuurlandırmaya, yani eğitime hiç önem vermemek; elbette ki bu sonucu getirecektir.
      <br/>
      <br/>
      Biz “sorumlu insan” yetiştiremiyoruz.
      <br/>
      <br/>
      “Şuurlu insan” yetiştiremiyoruz, şuur kazandırma eğitimi veremiyoruz da ondan.
      <br/>
      <br/>
      “Sorumluluk” meselesi, “şuur” meselesidir. Korkunun baskının cezanın kazandıramayacağını, sorumluluk şuuru bir yan ürün olarak kendiliğinden kazandırır.
      <br/>
      <br/>
      …Övülen bazı ünlü yazarlar vardır. Eserlerinde, sayısız bilgi ve güzellik malzemesi bulunur, erbabı çok yararlanır. Ama bu eserlerde; “denge-bütünlük-tutarlılık-istikamet” arayışının ve kollayışının (başarılı-başarısız, yeterli-yetersiz) verimleri, terkip emekleri ve örneklemeleri yoktur. Ve benim kitap tavsiye etme konusundaki en büyük sıkıntım budur. Elimden gelseydi, bir kitap yerine; konusuna göre 10-50-100 kitap vermek isterdim. Hep söylüyorum: doğru okumak, doğruyu okumaktan çok daha önemlidir. Doğru okumayı öğrenmişseniz kusurlu ve hatalı eserlerden de yararlanırsınız; ama doğru okumayı bilmiyorsanız, siz hiçbir eserden bir şey alamazsınız. Doğru okumak; dengeli, düşünceli, mukayeseli, ihtiyatlı, iradeli, şuurlu okumaktır. Tasallutlara set çekmeyi bilen bir ufku açıklık yönelişiyle okumaktır… “E canım, önce olgunlaşıp sonra mı okuyacağız? Okumanın amacı olgunlaşmak değil mi?” diyebilirsiniz. Ben de size “yüzmeyi öğrenme” örneğini hatırlatırım en basitinden! Öğrenerek gelişecek, gelişerek öğreneceksiniz; ve bu, eğitimle olur, yalın bilgi aktarımıyla değil.
      <br/>
      <br/>
      Öğretimi, gecikerek de olsa telafi edebilirsiniz; eğitim noksanlarının ve atlamalarının ise telafisi yoktur. Bazı yetişmiş insanlara laf anlatamayışınız, onlardaki sorumluluk ve idrak şuuru eğitiminin eksikliğinden dolayıdır. Yaşanmış ve vakti geçmiş bir eğitim eksikliğini; yani 3 yaşında, 5 yaşında, 10 yaşında, 15 yaşında vermeniz gerektiği halde veremediklerinizi; ona daha sonraki yaşlarda lafla, bilgi yüklemeleriyle veremezsiniz. Sorumluluk şuurunu, gecikmiş eklemelerle payandalarla yamalarla kazandıramazsınız. Sadece bir tek yol kalır geriye: onu, bir özeleştiri ihtiyacına sevk edici özel ve farklı bir erişim üslubuyla etkilemek.
      <br/>
      <br/>
      “İşte yığınla bilgi, işte dev gibi iletişim teknolojisi, işte akıl işte özgürlük. Bul bulacağını!” derseniz; onun hem yalnızlığını koyulaştırırsınız, hem de bir örtülü rövanş tepkisiyle sorumsuz tutkulara sürüklenmesini kaçınılmaz kılarsınız. Karşımızdaki manzara bu realitenin fotoğrafıdır.
      <br/>
      <br/>
      Özgürlükler çoğalsın, demek kolay. Pozitif taleplerin büyük cazibesi vardır. “Ama” parantezi açarak, “sorumlu özgürlük” ilavesini yapmak isterseniz, o cazibe bu doğruyu gölgeler. Halbuki sorumluluk burada bir geçerlilik şartı olmanın bütün özelliklerini taşır. Sorumsuz özgürlük, kendi freniyle ve direksiyonuyla yol almayan, ancak bir yere çarpınca durabilen kamyona benzer. Sorumsuz olmak sınırsız olmak değildir; kendini ölçülendirip sınırlandıramazsan, birileri durdurur, bir şeyler engel olur sana. Şu farkla ki, bu türlü durmak, bir şeylerin bitişidir; gerektiği yerde yavaşlamayı veya durmayı bilenin yolculuğu ise süreklidir. Yani sorumlu özgürlük çok daha geniş, çok daha derin ve çok daha ufukludur. İnsanlar bunu bilseydiler özgürlük kadar, sorumluluk eğitimi almayı da isterlerdi.
      <br/>
      <br/>
      İslâm genel vasıfların dışında, özellik arz eden her hale ayrı bir reçete sunar. Hüzünlere batmış birine verdiği ilaçlar, nefsani tutkuların peşinde koşan birine verdiği ilaçlardan farklıdır. Fakat hepsinde, gözetilen denge sıhhatinin kıvamı ve duyarlılığı aynıdır. Artılar eksiler, değerlerine göre dikkate alınır. Aslolan denklemin bütünlüğü ve doğru sonucudur. Dialektik mantıkçıların yaptığı gibi, bir şeyin zıddını insanın üstüne boca etmez. Her şeyi akıldan ibaret sanan birine “akıl önemsizdir” demez. Aklı inkâr eden bir çarpılmaya da aklın hiçbir şey olmadığını telkin ederek meçhul dalgalanmalara itmez insanı. Günlük hayattan fikir hayatının zirvelerine kadar “itidal” geçerlidir. Sorumluluk şuuru da bu “itidal” esası ile kazanılır, kazandırılır, yaşatılır. Sorumluluğun sorumluluk şuurunun eğitimi, itidal eğitimi ile gerçeklenir. O soyutun kulpu işte bu somuttur. İlkokuldan itibaren oradan tutup yürüyeceksiniz. Yazılı şartlar asgari şartlardır; “onlar olmadan olmaz” anlamına gelir. Yatağında akmak, yolunda olmak, bir sakatlığın ve hastalığın bulunmamasını sağlamak gibidir… Tekamül bundan sonra gelir ve gelmelidir. Duyarlılık konuları; bütün hayatımızla, bütün düşünce ve duygu dünyamızla, bütün ilgilerimizle ve ilişkilerimizle, çok yönlü olarak irtibatlıdır ve sonsuz denilebilecek kadar çoktur. Öyle ihmal (atlama) noktaları oluşabilir ki; hayatınızın bütünlüğünü temin eden denge kaybolabilir, tekamül imkansızlaşabilir.
      <br/>
      <br/>
      * * *
      <br/>
      <br/>
      Dünyaya açıldık, kendimize kapandık. Birkaç saatte dünyanın öbür ucuna gidebilirsiniz. İnternette tıklayarak, günlerce haftalarca uğraşsanız elde edemeyeceğiniz bilgilere hemen erişebilirsiniz. Ama komşunuzdan haberiniz yok. Çocuklarınızın ruh dünyasından haberiniz yok. Dünyaya açıldık ama, birbirimize ve kendimize açılma kabiliyetini kaybettik. Televizyon kutusu, “alternatif dost” halini aldı! Onsuz yapamayacağımız “tek ortak ihtiyacımız” durumuna geldi. Kablosunun bir ucu içimize bağlanmış! Yalnızlığımızın ve tatminsizliklerimizin elektrik yükünü oraya boşaltıyoruz. Bilgisayar tiryakiliği de aynen ona benziyor. Eğitimdeki en büyük etki gücü de ona ait! Poyraz, Ekber, Polat, Pusat, Aslan-Kaplan… Öte yandan, dedikodu, gıybet, iftira… Pazara çıkmış mahremiyetler… Bir yandan hasretlerimizi tatminsizliklerimizi topraklıyoruz; öte yandan bu ihtiyacı körükleyip kışkırtan yeni yüklemeler alıyoruz. Sorumluluk şuuru, erişilmez uzakların sürgününe gönderilmiş.
      <br/>
      <br/>
      Gerçeklik duygusunun kaybolması, bazen, somutlara batarak olur. Ayrıntılara boğulmak, somutun batağına saplanmakla eş anlamlıdır. Soyut ve genel yükseliş hamleleri bu durumlarda; nefes almak, bir periskop keşfi yapmak, bir yükseğe sıçrayıp etrafa şöyle bir bakmak gibidir. Çok bunaldık, bu nükteyi biraz anlamaya çalışalım.
      <br/>
      <br/>
      Bir düşünce kriteri vereyim:
      <br/>
      <br/>
      Aydınlar Efkar-ı umumiyesinin (‘aydınlar kamuoyu’ diyeceğim, olmayacak) ittifak ettiği, yahut büyük ekseriyetle uzlaştığı bir görüşe, bir tavra; ne AB karşı çıkabilir, ne ABD. Onların terslenmeleri iç ayrılıkları mesned almalarından kaynaklanıyor. Aydınlar Efkar-ı umumiyesi, hür ve samimi iradesiyle bölücülük fikrini açıkça reddetsin, terörün önce kökleri kurur, sonra kendisi yok olur… Şu söylediğim bir “gerçek” ise, bunun özel bir sorumluluk hassasiyeti ile dikkate alınması gerekir mi, gerekmez mi? Örnektir, sunuyorum.
      <br/>
      <br/>
      Bir çocuğun, “benim çalışmam ve okulu başarıyla bitirmem gerekir. Beni sevenlere bana güvenenlere borcum bu benim. Kimsenin baskı yapmasına ihtiyaç yok.” diyebilmesi de bir sorumluluk şuuru ve eğitimi konusudur, yukarıda sunduğum örnek de.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28533), [web.archive.org (arşiv bağlantısı)](http://web.archive.org/web/20080104200324/http://www.aksiyon.com.tr:80/detay.php?id=28533)
