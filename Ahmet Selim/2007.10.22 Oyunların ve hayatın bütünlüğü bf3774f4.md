# Oyunların ve hayatın bütünlüğü

*Ahmet Selim 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071229060717im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Gerginliği arttırmak, spazmı yoğunlaştırır; mefluç hale gelme noktasına bile varabilen katılaşmalara yol açar. Dengeyi kurmak, korumak, sağlamlaştırmak yerine gerginlik yüklemeyi seçerseniz; dinamizmin pırıltılı eserleriyle değil, akılsız aksiyonların ve reaksiyonların tatsız sonuçlarıyla karşılaşırsınız.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sadece istemekle olmaz. Sadece coşku vermekle gösteri yapmakla da olmaz. Her amacın aklî-iradî icapları vardır ve onları yerine getirmek lazımdır.
    <br>
     <br>
      Şimdi bir futbol oyununu, özellikle de Türkiye-Yunanistan maçını şu söylediklerimi en anlaşılır biçimde örneklemenin vesilesi olarak ele almak yanlış mıdır?
      <br/>
      <br/>
      Değildir ve onu yazacağım, ama önce bir gerekçe izahı da eklemek istiyorum, ara sıra futbol yazısı sunmama kızanlar için!
      <br/>
      <br/>
      Öyle yaygın ve yoğun çelişkiler içinde yaşıyoruz ki, ‘söz’e ağırlık ve vuzuh kazandırmak çok zorlaşıyor. Âdeta bunalımlı sıkıntılara sebebiyet veriyor. Benim görüşüm böyle, onunki şöyle, ötekininki ise bizimkinden ayrı… Renkler ve zevkler tartışılmazmış. Düşünceler de tartışılamıyor; çünkü kimse bir şey almaya, birazcık değişmeye razı olmuyor. Herkesin kendini tekrarlamasıyla bir zenginlik oluşmadığını, gelişmeye kapalı diyalogsuz ve alışverişsiz çeşitliliklerin başıbozukluktan farklı bir tarafı bulunmadığını göremiyoruz.
      <br/>
      <br/>
      Her kafadan bir ses çıkıyor, hiç kimse de kendi kafasından çıkan sesten başkasını dinlemiyor.
      <br/>
      <br/>
      Tartışma “ortak değer ölçülerine arz” işidir. Arz ederiz ve mukayesenin sonuçlarını yorumlarını değerlendirmeye çalışırız, böylece de tartışmış oluruz. Ama o ortak değer ölçüleri yok ise; yahut var da bilinmiyor, yahut biliniyor da önemsiz bulunuyor ise; birbirimizle değil, kendimizle bile konuşamayız. Yani bir özeleştiri fısıltısına bile tahammül gösteremeyiz. Milletteki düşünce bıkkınlığı, aydınların her kavramı kendince kullanıp hiçbir riayet saygısını kabullenmeyen bir saygısızlık başıboşluğu içinde bulunmak istemesinden kaynaklanıyor. Bazı aydınlar, aynı kavramlarla bambaşka şeyleri, bazı aydınlar da farklı kavramlarla aynı şeyleri söylüyor, bunlardan bir kısmı da bir oraya bir buraya geçiyor ise; insanlarımızdaki düşünce bıkkınlığını mazur görmek gerekmez mi?
      <br/>
      <br/>
      Bizim her düşünce ve sanat dalımızda ayrı bir 367 sendromu var. Güzel bir şiire, bazıları “güzeli bırak, şiir bile değil” diyor. Türkçe bilmenin romancı olmak için şart olmadığı söylenebiliyor. “Sosyal bilim” akademisyenlerinden birinin kara dediğine diğeri hem de ilim adına ak diyor. Güftesi de bestesi de olmayan ciyaklamalar ön planda tutulup, gerçek müzik eserleri melankolik dehlizlerde, sevenlerinin bile ruhunu karartan kapalı devre sunuşlarla rağbetsizliğe mahkûm ediliyor. Doğrular yanlış ifadelere, güzellikler çirkin sunuşlara sımsıkı bağlanmış. Ne yapsın insanlarımız? Her şey bu kadar karışık, bu kadar belirsiz, bu kadar temyizsiz ve disiplinsiz kalmışsa insanlarımız ne yapsın? Hadi konumuza raptedeyim artık: futbolla ilgilenmesin de ne yapsın?!
      <br/>
      <br/>
      Futbolun kuralları basit ve az. Herkes cehaletle itham edilme korkusu olmadan yaklaşabilir. En fazla “anlamıyorsun” derler. “Bilmiyorsun, şu kuralından bu kavramından haberin yok” demezler.
      <br/>
      <br/>
      Tarifler ve kurallar ne kadar açık ve anlaşılabilir ise, düşünce alanı o kadar açılıp genişler. Ben TV’deki futbol konuşmalarını, “sosyal bilim” ilgililerinin açık oturumlarından daha seviyeli buluyorum! “Daha tahammül edilebilir” görüyorum. Sebebi budur. Bizim aydınlarımızın kullandığı kavram dili, futbolun dilinden daha geride; daha güçsüz, daha ihatasız. Diğerinin basitliği, bunun tutarsız ve bulanık yoğunluğu karşısında “seviye” bile kazanabiliyor.
      <br/>
      <br/>
      * * *
      <br/>
      <br/>
      Maç öncesi ekrana bir tuhaf gerilim görüntüsü yansıdı. Derin ve karanlık öfke bakışlarıyla bir oyuncu kalabalığı bir oraya bir buraya koşturuluyordu. Güya motivasyon yapıyorlar! Bir iş ancak bu kadar amacının tersine bir çirkinlik haline dönüştürülebilirdi. Başarmışlar.
      <br/>
      <br/>
      Günlerdir hamaset gösterileri yapıldı. Maçtan iki saat önce stadyumdan naklen yayın pompalamasıyla adeta futbolu ideolojik hale getirme haberciliği sergilendi.
      <br/>
      <br/>
      Bu tavırlar, motivasyon falan değil, gerilim ve tansiyonu yükselterek takımı kaskatı hale getirme tavırlarıydı. İnsanı ve hayatı bilmemenin, onları bilmeden başka şeyler öğrenme beyhudeliğinin bundan daha çarpıcı bir örneği olamaz.
      <br/>
      <br/>
      Bir pozisyonu hatırlatayım:
      <br/>
      <br/>
      Gökhan, uzunca bir mesafeyi top sürerek geçti, ceza alanına girdi… Açısı dardı, karşısında bir savunma oyuncusu ve kaleci vardı. Normal olan, topa hemen vurması değil, birkaç adım daha ilerleyerek o savunma oyuncusunu şöyle bir dalgalandırması ve açıyı genişleterek vuruşunu yapıp golü kolayca atması idi. Ama Gökhan hemen vurdu ve ancak çok köşeye giderse gol olabileceğini düşündüğü için fazla köşeye gönderip dışarı attı!
      <br/>
      <br/>
      Niçin hemen vurdu? Risk alamadı, çünkü gergindi. Biraz daha ilerlemek isterken kaptırırsa kötü duruma düşeceğini, hemen vurup dışarı göndermenin daha az tepki alacağını şuuraltıyla karara bağladı.
      <br/>
      <br/>
      O takım, bir takım değil, bir oyuncu grubuydu. İlk 15 dakikada bu gerçek apaçık ortaya çıktı.
      <br/>
      <br/>
      İkili mücadelede adam eksiltebilecek oyuncuların yoksa, anlamsız paslara mahkum olursun. Topu biri alır, presi yiyince yanındakine uzatır; diğeri de aynı işi yapar. İki pastan fazlası olmaz ve top kaybedilir. Pres yapanı geçip şöyle bir etrafına bakma fırsatı bulabilecek oyun kurucun yok ise, yerinde sayıp durursun. Oyun kuruculuk sadece tahsis ifade etmez; her oyuncuda biraz oyun kuruculuk vasfı olmalıdır. Aksi halde takım “top yapmak” denilen işi beceremez. Onlar savunma tercihli oynadıkları halde gol atarlar, sen hücum düzenini seçtiğin halde gol yersin. Nitekim öyle oldu.
      <br/>
      <br/>
      “Şu oynasaydı, bu oynasaydı” demenin anlamı yok. Asıl sorulacak soru, ‘Bu takım nasıl çalıştırılıyor antrenmanlarda ne yapıyor?’dur.
      <br/>
      <br/>
      Futbol oyununda da tiyatrodaki gibi bir rol paylaşımı vardır. Senaryo kötü ise, başarı sağlanamaz; aktörler yetenekli, bilgili ve eğitimli değilse, senaryo iyi de olsa başarı sağlanamaz. Roller çeşitlidir; fakat bütünlüğü oluşturma ciddiyeti bakımından eşit önemdedir. Bütünlük var edilmişse; her unsurun ve emek katkısının temel var oluş şartı yerine getirilmiş demektir. Takım olmak işte böyle bir “hal”dir. Futbolun teknik direktörü, tiyatronun ve sinemanın yönetmenine benzeyen bir bütünlük görevlisidir. Tek kişilik oyun, tiyatroda nadiren vardır; fakat futbolda yoktur. Sahada birileri rastgele koşuyor ve koşuşturuyormuş gibi bir görüntü varsa, ortada bir takımın ve teknik direktörlük fonksiyonunun varlığından söz edilemez. Böyle bir noktada, senaryodan oyunculuktan, sistemden taktikten teknikten söz etmek abestir. Hele özgüven, moral, coşku, motivasyon, hamaset pompaları yapmak; dengesizliği ve bütünlük zaaflarını daha da dramatik hale getirmekten başka bir işe yaramaz.
      <br/>
      <br/>
      * * *
      <br/>
      <br/>
      Şu yazdıklarımı aynen, “demokrasi!” oyununa aktarabilirsiniz! Biz çok özel bir dengesizlik halinin çok özel bir medeniyet krizini; çok özel bir çelişkiler ve tutarsızlıklar dünyası içinde yaşıyoruz. “Her şey var, ama hiçbir şey yok gibi!” görüntüsü, bu durumun eseridir. Çok zengin bir değerler mirasına sahip bulunanların çok derin bir terkip bunalımı içinde yaşıyor olması, başlı başına büyük bir meseledir. Bu mesele her alana ve her dala yansıyor, ama futbola yansıyınca herkes tepki cesaretini ve mecalini kendinde bulabiliyor. Omuzları düşmüş, “sen bilmezsin” tahakkümü altında ezilmişliğin çocuksu hüznüyle bakışları donuklaşmış insanlar “işte bunu açıkça görüyor ve anlıyorum, bu dili konuşabilirim ben” diyerek tepki gösteriyor. Gördüğünü bağlanması gereken yere bağlamasını sağlayıcı samimi yardımlar, bazen hileli sayılabilecek ciddiyet katkıları, benim bir türlü vazgeçemediğim bir erişme umudunun ifadesidir.
      <br/>
      <br/>
      Futbol sohbetlerini dinlerken, “ah bir de genelin, bütünün, temelin kavramlarına aşina olsanız” demekten kendimi alamıyorum.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28690), [web.archive.org (arşiv bağlantısı)](http://web.archive.org/web/20071229060717/http://www.aksiyon.com.tr:80/detay.php?id=28690)
