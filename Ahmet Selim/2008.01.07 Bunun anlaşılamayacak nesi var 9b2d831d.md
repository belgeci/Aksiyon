# Bunun anlaşılamayacak nesi var?

*Ahmet Selim 2008.01.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080110222403im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İtidal, bir yavaşlık, yumuşaklık, pısırıklık tutumu değil; dolgunluk ve ağırlık kazanmanın hem metodudur hem de üslûbu. Reaksiyonundan hayır gelmeyenin, aksiyon ve tez önerilerinden de bir şey çıkmaz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Baştan alıp, Amerika’nın genel tavrı ve tutumu üzerinde, sâfiyane şöyle bir düşünelim. Amerika ne yapmak istiyor? Ortadoğu’da ve bütün dünyada?
    <br>
     <br>
      GENEL MANZARA
      <br/>
      <br/>
      Ortadoğu büyük petrol rezervlerine sahip, Amerika’nın da o petrole ihtiyacı var. Oradaki akışın bozulmasını arzu etmez. İhtiyaç duyduğu petrolü oradan satın alabilir olmayı bir sabit veri kabul eder. Petrolün silah olarak kullanılmasına, yani fiyatlarının anormal biçimde yükseltilmesine, yahut miktarının kısıtlanmasına izin vermez… Petrol hesabının kısacık özeti bundan ibaret sayılabilir.
      <br/>
      <br/>
      Bu aslında normal bir tavır değil mi? Ama bunu yaparken, belirtilen beklentilerini karşılayacak yönetimlerle iyi geçinir, oralarda bir karışıklık olmasını istemez; kendisine hasmâne davrananları o da hasım gibi görür ve diğerlerine benzemelerini ister. Stratejisi buna göre ayarlıdır. İsrail’in Ortadoğu’dan eninde sonunda silinip atılacağı idealine bağlı olan ülkelerin o ideale uygun tepkilerine karşı çıkar, İsrail’in Ortadoğu’da güvenli olarak yaşamasını kabullenen ülkelerle de iyi geçinir.
      <br/>
      <br/>
      Esası bu. İsrail’e Ortadoğu’ya ezdirmek gibi Siyonist bir proje her şeyden önce Amerikan pragmatizmiyle bağdaşmaz. Böyle bir ütopyanın peşinde niçin koşsun? Amerika’nın “dost ülke” imajı, Batı’yla (AB ile ve ABD ile) iyi geçinen, demokratik gelişmeye yakın durmaya çalışan, İsrail’i “gayr-i meşru ve silinmesi gerekli” bir varlık olarak görmeyen, aşırılıklardan uzak kalabilen bir ülke imajıdır. (Bir taraf arz-ı mev’ud menşeli ütopyadan, diğer taraf İsrail için siyasi mevt-i mukadder bekleyişinden vazgeçecek)
      <br/>
      <br/>
      Böyle görünür, herhangi bir gözlük kullanmadan gözlenirse. Bugüne kadar Ürdün’e Mısır’a ve Türkiye’ye olumlu bakması; İran’a, Suriye’ye, eski Irak’a ters bakması, bundan dolayıdır. Denilebilecektir ki: “Suudi Arabistan’ın, Ürdün’ün, bazı emirliklerin demokrasi ile hiç ilgisi olmadığı halde onları neden destekliyor? Amerika Batı’ya yakın olma ölçüsünü, kendi çıkarları ve ilişkileri bakımından avantaj sağlayacağı için benimsiyor; böyle bir korelasyonun varlığından dolayı istiyor. Demokratikleşmesi mümkün görünmeyen ve buna rağmen Batı’yla iyi geçinen bir ülkenin demokratikleşmesi niçin Amerika’nın ideali olsun? Böyle bir zorlamaya gitmeyi niçin düşünsün? “Benimle iyi geçiniyor ama, demokratikleşmeye uzak durduğu için ben onun benimle iyi geçinmesi hâlini önemsemem arkadaş!” demesi mi gerekiyor?
      <br/>
      <br/>
      Her ülke kendi çıkarlarını düşünür, düşünmek durumundadır. Amerika da bu kuralın dışında değildir. Bazı idealleri uğruna çıkarlarından vazgeçebilen devlet yoktur. (Tek örnek olan Osmanlı hariç!)
      <br/>
      <br/>
      “Ama Amerika herkesin iç işlerine karışıyor” denilebilir. Peki herkes Amerika’nın kendi iç işlerine şu veya bu ölçüde karışmasını istiyor değil midir? Rusya süper güç iken, aynı şey Rusya için geçerli değil miydi? AB’ye girmek, NATO’ya OECD’ye üye olmak, bizim arzumuz değil miydi? Bu mensubiyet bağları, bizim iç dünyamıza bir ölçüde karışmalarını kabullenmek anlamı taşımıyor mu?
      <br/>
      <br/>
      … Başka bir bakış açısı daha var. O bakış açısına göre; Amerika İsrail’i yükseltmek, Müslümanları sömürüp süründürmek isteyen bir şer kuvvetidir. Müslümanlar Batı’yla ve Amerika ile aralarındaki “siyasi-stratejik-ekonomik-kültürel” bağlarını koparıp atarlarsa, kendi imkânlarıyla yetinmeyi seçerlerse, kurtuluşun yolunu açmış olurlar! Amerika düşmandır, düşmana düşmanca davranmak gerekir, ona zarar vermek için elimizden geleni yapmalıyız. Bu Amerika Ortadoğu’yu İsrail’in hâkimiyetine verecek, İran’ı ve Türkiye’yi işgal edip parçalayarak yok edecek, hepimiz birleşip onunla ve topyekûn Batı’yla mücadele edelim! Biz inanç kuvvetiyle onları yenip perişan edebiliriz.
      <br/>
      <br/>
      … Bu bir eleştirel bakış değil, bir red ve husumet tavrı. Böyle bir bakış, böyle bir tavır, akıllıca mıdır? İran böyle düşünüyor, Hizbullah-Hamas böyle düşünüyor.
      <br/>
      <br/>
      Tekraren vurguluyorum: bu eleştirel bir bakış ve tavır değil. Red, iptal ve “aktif husumet” tavrı. Amerika bunu göremeyecek ve hissedemeyecek kadar aptal değil herhalde.
      <br/>
      <br/>
      AKLIN YOLU
      <br/>
      <br/>
      … Bugüne kadar, Ortadoğu’daki Amerikan aleyhtarlığı sözcüleri Amerika’ya şöyle hitap ettiler mi: “Demokrasi, özgürlük ideali diyorsun. Kavramlarımız farklı da olsa, evrensel planda bazı hak-hukuk kuralları ve adalet ölçüleri var. Sen bize niçin adaletli davranmıyorsun? İsrail 1967’de işgal ettiği topraklardan tam çekilemiyorsa bile, bazı stratejik ayarlamaları gerekli görülse dahi, genel olarak ve çok büyük ölçüde çekilsin. Filistin’i meşru devlet olarak kabul etsin; biz de onu yok etme tepkiselliğinden vazgeçelim. Sen kendi çıkarlarını gözetirken, bezirgân gibi değil, dünya lideri gibi davran. Farklılıklarımızı hoş görüyle karşıla…”
      <br/>
      <br/>
      Böyle hitap edildi mi hiç? Üslup, strateji, siyaset, mantık, tavır, duruş, diyalog tutarlığı itibariyle böyle hitap edilebildi mi? Amerika’yı AB’yi, kurulmuş iyi ilişkiler içinde kişilikli ve mutedil bir üslupla eleştirmek ve etkilemek mümkün değil mi? Denendi de mümkün olmadığı mı anlaşıldı? Geçici denemelerin pozitif örnekleri yok mu? Türkiye bütün Ortadoğu hesabına bu rolü iyi oynayabilecek imkânlara sahip değil mi?
      <br/>
      <br/>
      Din kardeşlerimiz bizden kendileriyle üslup benzeşmesine girmemizi istemeden ve beklemeden bizi destekleseler, bu şartla bizi, manevi bir vekâlet vermiş gibi destekleseler; Filistin meselesini Batı ile biz kendileriyle kurduğumuz iyi ilişkiler içinde tartışıp görüşsek; bütün Ortadoğu’nun demokratikleşmesi kendi tarihsel süreçlerine uygun biçimde buna paralel olarak yürüse; bu dünya daha iyi bir dünya olmaya doğru gider mi gitmez mi? Bu soru ciddi bir sorudur ve ciddi bir cevap ister… Biz de Ortadoğu’daki Amerikan husumetinin üslubuyla konuşalım, bir sivil toplum kuruluşunun mesela- Af Örgütü’nün jargonuyla mesajlar yayınlayalım, ütopyacı gönülleri hoş edelim; ne çıkar bunlardan? Psikolojik olarak rahatlarız; hele yazar-çizer takımından isek, ömür boyu bir cazibeli nakarat kalıbına yaslanıp keyif çatabiliriz! Ama hiçbir mesele çözülmez; acılar, yoksulluklar, yozlaşmalar devam eder.
      <br/>
      <br/>
      … Neden anlaşılamadığını, bu kadar yalın bir basiret gerçeğini niçin anlatamadığımızı bir türlü anlayamamaktayım. “Kolaycılık” diyeceğim ama, yakıştıramıyorum; daha ciddi bir “gaflet meselesi” arıyorum ki ondan bir mazeret üretebileyim. Olmuyor, bulamıyorum. Peki nedir bu hâl?
      <br/>
      <br/>
      Teknolojinin zirve tezahürü nükleer silah. İşte Pakistan sahip oldu. İran da sahip olsun. Ne çıkacak? Bu imkânlar sır ve keşif konusu değil, para konusu. Yemekten içmekten yaşamaktan vazgeçersin, nükleer silahın olur. Denge değişmez ki! İsrail’de Amerika’da daha “pahalı” enstrümanlarıyla o zaten var! Mesele, “ekonomi ve medeniyet meselesi”dir. “Ekonomi ve medeniyet meselesi”nin standartlarına sahip değilsen, hep mağlup ve mahzun kalırsın. Nükleerin olsa ne yazar, olmasa ne çıkar.
      <br/>
      <br/>
      DÜNYA GERÇEĞİ
      <br/>
      <br/>
      Truman, savaşın akıbeti belli olmuşken ve herhangi bir zaruret yokken, Hiroşima ve Nagazaki’ye atom bombası attı. Peki bunu kendi başına mı kararlaştırdı. Hayır, müttefikleriyle istişare ederek, özellikle de Churchill ile konuşarak. Batı’nın aksiyon temsilcisidir Amerika… Antipati’yi, bazen de sempatiyi o toplar, sonuçları Avrupa ile paylaşır. Bosna’yı Avrupa sadece seyretti ve gözleri Amerika’daydı. “Bu işler senin işin” der gibi bakıyordu. Bugün “küresel” denilen düzenin uygulatıcısı da bütün Batı adına Amerika’dır. Çin tehdidi konusunda da Avrupa’nın hiçbir tedbir hazırlığı yoktur ve “Amerika bir şeyler yapar” rehaveti içindedir.
      <br/>
      <br/>
      Bizim AB’yi ABD’ye alternatifmiş gibi görmemiz, tamamen bir ayrıntı yanılsamasıdır. ABD ısrarlı olursa, AB bizi dışlayamaz. “Bu medeniyet önderliğinde benim Türkiye’ye ihtiyacım var. Siz Türkiye’yi dışlarsanız ben görevimin stratejilerini uygulayamam” mesajı, yazılı olarak verilmez. İstihbarat ve komplo teorileri kapsamına da girmez. Fakat bu mesajı Amerika özel tavır diliyle Avrupa’ya yöneltebilir ve istediği sonucu da alır. Böyle bir gerçeği, ayrıntı analizcileri bilmez ve görmez ama; hem Amerika hem Avrupa (hem de İsrail) zımni ve temel mutabakat kesinliğiyle bilir. “Şuûr” hâlinde bilir… Tersi de doğrudur. Türkiye, Amerika ile kalıcı biçimde bozuşursa, AB’nin imtiyazlı ortağı bile olamaz. Yunanistan hem “imtiyazlı” hem “üye” hem “taciz maşası” hâline getirilir; yani üçlü bir konuma terfi ettirilir. Batı Birliği, Avrupa Birliği’nin üstündedir ve ana stratejiyi o belirler; uygulama paylaşımındaki rol dağılımı, biçimsel uyarlamalardan ibarettir. Amerika, Batı Birliği’nin siyasi-ekonomik-askerî patronu; Avrupa “kültür-moda-gençlik-spor” işleri ilgilisidir! Batı Birliği’ni anlayamayan, ayrıntılarla meşgul edilerek yönlendirilme kullanımından kurtulamaz.
      <br/>
      <br/>
      Bugün Amerika, Batı Birliği ile ilgili sorumluluklarından bir kısmını askıya alarak, faizlerini yükseltip parasını değerlendirme manevrası yapsa, bütün Batı ve Batı yakınları ekonomik krize girer. Daralma ve kendine yetme doktrinine bir göz kırpsa, bütün dengeler sarsılmaya başlar. Amerika gerçeği, Bush’un çok dışında ve ötesinde böyle bir gerçektir. Bush’la, Demokratlarla, Cumhuriyetçilerle, uluslararası ilişkilerin herhangi bir devleti olmakla sınırlı bir gerçek değil ki bu. Amerika, dünya dengesinin patron rolündeki kurumsal baş aktörü. Dünyada dağlar, denizler, nasıl var ise, bir de Amerika gerçeği var. Siz ilgilenmeseniz o sizinle ilgilenir; isteseniz de istemeseniz de, sevseniz de sevmeseniz de, red veya kabul tercihlerinin şu türlüsünü de bu türlüsünü de seçseniz ilgilenir. Akıllı tavır; onun her halükarda yaşanacak olan ilgisini, denge ağırlıkları iyi ayarlanmış bir ilişkiler çerçevesi içine almaktır. Etkileme yollarını, enstrümanlarını, metotlarını, stratejilerini, taktiklerini iyi kurgulamak ve düşünce üretimini daima canlı tutan bir denge şuuruyla geliştirmektir.
      <br/>
      <br/>
      DENGE, DÜŞÜNCE VE ELEŞTİRİ
      <br/>
      <br/>
      İnsanların reaksiyon karakteri, onun etki (aksiyon) yapısını da ortaya koyar. Reaksiyonu akılsızca olanın aksiyonu da öyledir. Yıkıcı muhalefetten yapıcı iktidar olmaz. Bir parti yapıcı muhalefet görevini gerçekleştirebiliyor ise, iktidara gelebilme liyakatini de ispatlamış olur. Temeli olmayan ve içi dolmayan (sözde) eleştiriler, üslup hastalıklarına mahkûmdur; başka türlüsü elinden gelmez. İtidal tavsiyesinin Türkçesi, “kendini biraz doldur, çok boşsun!” şeklindedir. Politikalarda da, yazılarda da, konuşmalarda da böyledir. “Yavaş, sakin ol” diyorsam, “Biraz birikim, biraz ağırlık kazanmaya bak, biraz düşün” demek istiyorumdur. Ama maalesef öyle değil de “Aslanlar gibi dolmuşsun da taşıyorsun; fakat anlayamazlar, taşıyamazlar seni; sabır göster de azar azar sun!” diyormuşuz gibi geliyor bazılarına. Atını zor gemleyen yaman bir süvari gibi de kasılıyorlar, çocukluktan kurtulmaya çalışacaklarına!
      <br/>
      <br/>
      Hz. Ömer’in bir altın sözü var; “Kötü hâlin iyi niyetine inanamayız” diyor. “İyi niyetliysen, o iyi niyetine uygun bir hâl içinde bulun” ihtarıdır bu. “Sen benim iyi niyetimi biliyorsun; beni kendi coşkuma ve akışıma bırak, her hatamı da mazur görüp bağışla!” deme hakkına kimse sahip değildir. Sevmek, kazanma arzusundan vazgeçmemek demektir; vefa, uyarma yardımını her şeye rağmen sunmaya devam etmek demektir. Samimi ve seviyeli eleştiri de, bir yardımdır; bir sevgi ve vefa yaklaşımıdır. Özeleştiri nasıl “kendine yardım” ise, eleştiri de bir fikrî yardımlaşmadır ve tekamülün (gelişmenin) vazgeçilmez şartıdır.
      <br/>
      <br/>
      Batı medeniyetine yöneltilmesi gereken ilmî-fikrî eleştiriler, bazı özellik farklarıyla hem Amerika’yı hem de bütün Avrupa ülkelerini kapsar; bilgi ister, emek ister, ciddiyet ister; ve bundan elbette ki siyaset yararlanır. Lakin “go home! 6. Filo defol! Sen şeytansın! Her mel’anetin başısın, sen yok olmadan biz kurtulamayız!” türünden çocuksu ciddiyetsizlikler ve bu reaksiyon derbederliğini üst seviyede temsil edip politika hâline getirenler, kendilerine; hasım ve düşman bellediklerinden daha çok zarar vermişlerdir. Din’in çok basit ve sığ bir anlayışla bu yanlışa vasıta edilmesi ise, evrensel çapta bir talihsizliktir. Siyasi partiler kavramı yerine silahlı partiler garabetini ikame edenler, “canlı bomba” diye bir kültür depremini ve depresyonunu İslam Âlemi’nin ruhuna ve umutlarına bir kahredici zehir gibi enjekte edenler, Batı’nın topyekûn geliştirebileceği bir kültür taarruzundan çok daha kötüsünü yapmışlardır.
      <br/>
      <br/>
      Yankee sakızını çiğneyip durarak bu gerçeklere şu veya bu sebeple bigane kalmak, çok ağır, çok vahim bedelleri olan bir gaflettir; ve bu gafletin bedeli olarak ödenecekler, cinnet çapında bir maddi ve manevi israf trajedisidir.
      <br/>
      <br/>
      Eleştirilerimiz eleştiri gibi olmalı ve önce kendimizi eleştirmenin (nefsani murakabenin, vicdani muhasebenin, durum muhakemesi tefekkürünün) bir yeniden doğuş (Rönesans) zarureti olduğu şuuruna mutlaka kavuşmalıyız.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29259), [web.archive.org (arşiv bağlantısı)](http://web.archive.org/web/20080110222403/http://www.aksiyon.com.tr:80/detay.php?id=29259)
