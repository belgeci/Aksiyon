# Dün'den bugüne

*Ahmet Selim 2008.06.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080611063405im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Değişmesi gerekenlerin, bazı şeylerin hiç değişmemesine ihtiyaç duyduğunu, çelişki zannettiğimiz bu paralel ilişkinin hayatî bir önem taşıdığını bir türlü kavrayamadık.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080611063405/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080611063405/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080611063405oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080611063405oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Neİstanbul neresiydi? İstanbul Fatih’ti, Aksaray-Laleli’ydi, Şehremini idi. O semtlerin mahalleleri, o mahallelerin evleri aileleri vardı. Pera’ydı, Beyoğlu’ydu, geçelim onları. Bir kültür bileşkesinden, merkezî kişilik tezahürlerinden söz ediyorsak, toplumun geçmişini tanımak istiyorsak, İstanbul’un Fatih’ine, Şehremini’sine, Eyüb’üne, Balat’ına Samatya’sına bakacaksınız.
    <br>
     <br>
      Nasıl insanlardık biz, nasıl yaşardık? Nasıl bir aile yapısına sahiptik, ne yerdik ne içerdik; komşuluğumuz nasıldı, nasıl konuşur gezer, çalışır, eğlenir, kutlar, alışveriş eder idik?
      <br>
       <br/>
       Konakları, direklerarasını, şunu bunu geçin. 1950’de İstanbul nasıl bir İstanbul’du toplum ve aile yapısıyla?
       <br/>
       <br/>
       İstanbul yemeklerini konuşuyorlar, birisi de bilmiyorum cevabını veriyor! İstanbul yemekleri, ortalama-mutedil-süzülmüş bir mutfağın ürünüydü. Öyle anlaşılan enteresanlıklar yoktu. Biber dolması, karnıyarık, kuru fasulye, ızgara köfte, bildiğiniz yemekler. Şehriye, tarhana, sebze çorbaları… Ama bunlar, ne zehir gibi acı, ne acaip uzantılı, ne şakır şukur yağlı değildi. Temel özellik, her şeyiyle kıvamlı ve dozajlı bir denge güzelliğine sahip olmalarıydı. Ben öyle gördüm. Doymadan, doymak üzereyken sofradan kalkmak öğretilirdi.
       <br/>
       <br/>
       Şimdiki gibi, börek-çörek-köfte-tatlı-mayonez bilmem ne, yemeğe değil çay içmeye gelmiş misafirin önüne boca edilmezdi. Dinamit lokumu gibi, güçlü besleyicilerin hepsi bir araya getirilip münasebetsiz karışımlar ortaya konulmazdı. Sanki yemek için yaşıyormuşuz gibi sabahtan akşama kadar gırtlak konuşulmazdı. Koca sülalemde şişman bir tek kişi hatırlıyorum, o da İstanbul’da değildi ve yaşlıydı. Şişmanlıkla uğraşan yakınlarıma “yemek işi bu kadar merasimli muhabbetli olursa şişmanlık kaçınılmazdır.” demekten kendimi alamıyorum.
       <br/>
       <br/>
       Etnik bağ olsun, başka bağlılıklar olsun, itidal eksenine oturmalıdır. En önemli bağlılık inanç bağlılığıdır ve itidali tavsiye eder. Sayısız etnik alışkanlıklar âdetler var. Güzel olan, onların süzülerek müşterek hayata bir itidal terkibi hâlinde yansımasıdır. Tekâmül böyle olur. “Memlekette biz bunu yerdik.” Değiş biraz. Bak başka yörelerde de kültürlerde de ne güzel şeyler var. Yok ille de eskisi gibi devam ettirecek ve başka güzelliklere kapalı kalacak… Bir yerde görmüştüm; sabah kahvaltısında yumurtalı ekmek, şıkır şıkır yağ. Mantık var mı bunda? Sabahleyin mide yeni harekete geçecek, ağzın bir tabii rayiha kazanacak iken; için dışın yağ banyosu yapacak… Çayı bırak da, bir şişe soda, yahut bir bardak karbonatlı su iç. Madem ki gözünü açar açmaz hazım kavgasına başlayacaksın!
       <br/>
       <br/>
       Medeniyet itidal demektir. Ölçülü ve dengeli olmak demektir. Gürültü üretmeden hiçbir şey yapamayan insanlardan bırakın şehirliyi, köylü de olmaz. Şimdiki bir numaralı özelliğimiz gürültü makinesi gibi insanlar olmamızdır. Hele kapı (kapama değil) çarpma sesleri! Sesin vuruş tonuna göre kimin çıktığını anlamak çok kolay. Müzik dinlemek, bambaşka bir felaket. Cep telefonları sanki birer megafon… Ah eski İstanbul efendileri imiş! Ah eski İstanbul’un ücra ve fakir semtleri, halim selim insanları, küçücük ama çok derin mescidleri, babacan esnafı pazarcısı, çocukları kendi çocuğuymuş gibi sahiplenen öğretmenleri, para alırken adeta utanan hekimleri, şımarmayan sevinçleri, can komşulukları, görev ciddiyeti…
       <br/>
       <br/>
       Ben bunları özlüyorum. Bu hasletleri kaybetmeye mecbur muyuz? Şehirleşme o hasletleri lüzumsuzlaştırmaz. Çok daha değerli hâle getirir.
       <br/>
       <br/>
       Bir parti başkanı “marâzi” diyor ikinci “a”yı uzatarak. Bu olabilecek bir şey miydi eskiden? Merhametten maraz doğar, maraz’dan “marazi” çıkar. Bunu bilmeyen bir tek öğrenci bile olamazdı. Benim babam ilkokul mezunuydu, bilmediği bir tek Osmanlıca kelimeye şahid olmamışımdır. Din kültürü eskiden edebiyat kültürü de demekti. “Mâdun mâfevke tekaddüm edemez” cümlesini gülerek söylerdi çocukluğumda beni işine götürürken. Sormamı beklerdi, sorardım ve açıklardı. Amacı oyun değil eğitimdi.
       <br/>
       <br/>
       İyi şeyler söylemek isterken bile ipin ucunu kaçırıyoruz. İstanbul’u sahiplenmemek, 3-4 nesil boyunca yaşasa bile burayı bir gurbet hatta sürgün yeri gibi görmek, hangi değer ölçülerinin hoşuna gidecek bir hâldir?
       <br/>
       <br/>
       * * *
       <br/>
       <br/>
       Tekâmül, yükseğe doğru olur. Bütünleşme çapına yaklaşarak olur… “Kendi çocuğum bile olsa, onun her şeyini iyi ve üstün görmek zaafına düşmemeliyim” tavrıdır güzel olan. Sevgi, bir anbar kapasitesine bağlanmaz. “Benim seveceklerim var, onlarla doluyum. Gayrısını sevemem” denilebilir mi? Doğduğum yeri de severim, yaşadığım yeri de severim. Ailemi de severim, sevilecek insanları da severim… Esasen farklılıklarımız; tanışma, bütünleşme, yardımlaşma ve dayanışma içindir. Hikmet kökünde bu vardır. Ve efendim, eski İstanbul’un hayatında bu hakikatin tecellileri, mevsimler gibi bütün renkleriyle ve nüanslarıyla müşahede edilebilirdi. Özlenme liyakati buradadır.
       <br/>
       <br/>
       Bazen kötümser teşbihler takılıyor zihnime; bir halka oluşturup, nefsaniyet tabancalarını birbirimizin sırtına dayamışız; sonra da özgürlüğe hasret şarkıları söylüyoruz! İnsan önce içiyle ruhuyla aklıyla özgür olmalı.
       <br/>
       <br/>
       İnsanlar dünyanın her yerinde, “fabrikaya, okula, hastaneye” doğru gider. İş, eğitim, sağlık, ihtiyaçları göçün ana sebebidir. Bizde de büyük şehirlere göç, doğal bir sosyolojik olgu hâlinde başladı. Ne var ki orada da dengeyi ölçüyü kaçırdık. Tedbir alacağımıza, dolaylı ifadelerle teşvik ettik. Çok temel bir hataydı ve sadece İstanbul’a değil, bütün Türkiye’ye büyük bedeller ödetti. Gerekli bilimsel ve fikrî uyarılar, yardımlar yapıldı ama, siyaset anlayışımız onları anlama gücünü ve seviyesini gösteremedi. İstanbul, “rafine ederek birleştirme ve bütünleştirme” fonksiyonunu kaybetti. Eğitim sadece okulla olmaz. Toplumsal hayatın doğal akışında eğitici bir özellik yoksa, okul müfredat sınırları içinde öylece kalır.
       <br/>
       <br/>
       Nefsimize rehber yaparsak, değer ölçülerine uygulayacak yer bulamayız. “Benden ve benim olmayan ötekidir” diyecek hâle gelmişsek, kişilik gider, bir kuru kimlik kalır. Kişiliğini kaybeden için kimlik, sporda da başka alanlarda da sadece kavga sebebi oluşturmaya yarar.
       <br/>
       <br/>
       İstanbul’a gelenler, İstanbullu olmayı bir liyakat konusu gibi görür ve bunu çok isterdi. Öyleydi önceleri… Uyumun yollarını çarelerini kendi iradesiyle arardı. Çok yadırganacak şeyler söylediğimi biliyorum ama, anlattıklarım gerçektir. Mesela İstanbul’dan alınmış bir şoför ehliyeti çok değerliydi. “Başka bir yerden daha kolay alırsın” tekliflerine yanaşan olmazdı. Onunla askere gitmenin de avantaj sağlayacağına inanılırdı. İstanbul’a sadece sevgiyle değil, saygıyla bakılırdı.
       <br/>
       <br/>
       Okuldayken bir arkadaşımız, konuyu birden hatırlama nidasıyla “ha!” demişti. Uyarı hemen geldi: “Doğru konuş. Bundan başka İstanbul yok.” Şimdi ise, özellikle spor programlarında “ha, ha, ha!”larla konuşmak moda oldu. Aynen duyduğum bir telefon mesajıdır: “Ha! Hııı! Ha, tamam!” Bir örnek daha verebilirim. “Şey gibi şeytiyolar insanı ya!”
       <br/>
       <br/>
       Asla sosyolojik değişim icaplarıyla alakalı değil. Hatta o icapların tam tersi bir durum var. Okulların ve okuyanların sayısı arttı, televizyon buzdolapsız, çamaşır makinesiz ev yok; ama bizim dilimiz, muaşeretimiz, medeniyetimiz geriledi.
       <br/>
       <br/>
       Bir hekim diyor ki: “İnsanımız kendimi ifade edemiyor, hâlini anlatamıyor, sadece sıkılıyorum diyor, bunun nasıl bir sıkıntı olduğunu çıkarabilmek için bir sürü soru sormamız gerekiyor.” Hemen “eğitim” demeyin, diplomalılar da böyle. Sözle de yazıyla da kendilerini ve düşüncelerini ifade edemiyorlar. Nedir bu durumun bilimsel açıklaması? Eğitim seviyesi yükselmiş, gelir seviyesi yükselmiş; meramını ifade yeteneği gerilemiş!
       <br/>
       <br/>
       Çok basit analiz yanılgılarına düşüyoruz. Bir ihata yoksulluğu içinde, meseleleri tahlil etmiyor da kurcalıyor çimdikliyor gibiyiz.
       <br/>
       <br/>
       Ben sadece eski İstanbul’u değil, eski kırsalı da özlüyorum. “Köylü kaldık” şikâyeti, kavramlar realiteler ilişkisi bakımından bize tam uygun düşmüyor. İstanbul’un bence yeniden fethe değil, inşiraha, inkişafa, tekâmüle, sevgiye, saygıya, insancıllığa ihtiyacı var.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30423), [web.archive.org (arşiv bağlantısı)](http://web.archive.org/web/20080611063405/http://www.aksiyon.com.tr:80/detay.php?id=30423)
