# Bir serbest analiz denemesi (5)

*Ahmet Selim 2009.04.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090506110017im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   60’lı yılların özgürlükçülüğü kalpazanlığa benziyordu. Üzerimize sanki radyasyon bulutu çökmüştü. “Fikretçi-Cevdetçi” çizgisinin hayat dışı aydın profili gömlek değiştirdi, “benim de bir hayatiyetim olsun artık” diyerek sol’a saptı.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090506110017/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090506110017/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090506110017oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090506110017oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Millet onu tanıyordu ve kendisini hoş tutarak rica ediyordu: “Yapma paşam. Biz milletiz, devleti senin kadar düşünürüz. Ne olur biraz yumuşa, bırak da şu demokrasiyi işletmeye çalışalım!” Menderes bunu kendisine aynen söylüyor, Toker “merhamet dileniyor” diyordu.
    <br>
     <br>
      Bu “ulus-devlet”çilik mi? Hiç ilgisi yok; bu, aydın-devlet’çilik. Kavramları kitaplarda gördüğümüz gibi alıp da realiteyi onlara sığdırmaya çalışmanın anlamı yok. Böyle bir milliyetçilik Batı’nın ve tarihin hiçbir yerinde yok. Literatürde de yok.
      <br>
       <br/>
       MİLLETİN ÖZLEMLERİ VE DENGELERİN BOZULMASI
       <br/>
       <br/>
       Yine bir serbest çağrışım fantazisinden yararlanalım:
       <br/>
       <br/>
       1950’lerde bir sabah İnönü, otomobiline binip bir ordu karargâhına gitseydi, çat-kapı ben geldim deseydi; ne olurdu? Aynen devlet başkanı gibi karşılanırdı. Bir teftiş ziyareti gibi algılanır, selâm durulurdu. Herkes de çok mutlu olurdu. Fakat aynı şeyi, (ama aynı şartlarda, yani habersiz, spontane) Menderes yapsaydı, “git işine, devlet protokolünü bile bilmiyorsun!” soğukluğuyla karşılaşırdı. Menderes sırf edebiyat olsun diye “siz isterseniz hilâfeti bile getirebilirsiniz” dediğinde, hangi anlayışın hangi hassasiyet noktalarının elektriklendiğini ve bunun nasıl bir spazm (tekallüs) refleksine yol açtığını kestiremiyordu. Aslında milletin ondan bu türlü edebiyat jestleri beklediği ve bunlardan hoşlandığı yoktu. Olsaydı Mareşal’in partisine % 3’ten biraz daha fazla oy verirdi. Olsaydı CHP’ye % 40 değil, % 4 oy verirdi. Milletin beklediği; huzurlu uzlaşmalı bir istikrar içinde, din ve vicdan özgürlüğünü genişletici bir demokratik gelişme sürecinin başlamasıydı. Fikret-Cevdet çizgisindeki pozitivist ve anti demokratik aydın profilinin siyaseti baskı altında tutmasından vazgeçilmesi, millî-manevî-liberal bir ferahlamanın sağlanmasıydı. Bunu sadece DP’den değil, CHP’den de bekliyordu. Bu milletin kendisinde ve sevdiği saydığı büyüklerinde, Anzavur İsyanı, zırt-pırt isyanı, zikretmek istemediğim benzeri şeyler ile ilgili olarak, hiçbir irtibat izi, hiçbir hesap notu, hiçbir ruh tortusu yoktu. Sadece ve sadece, meşruiyet onayını hâliyle ve kalbiyle verdiği mevcut düzenin millî-manevî aydınlanmalarla demokratikleşmesini istiyordu, o kadar. Kendisine yönelik kuşkular, birileri gelir şuraya buraya sürükler endişeleri tamamen yersizdi ve bu durumu belirtmek, vurgulamak, kalbî güvenceleri telkin etmek yolunda millet elinden geleni yapıyordu. 1946 Seçimleri’nin hilesi aşikârdı, ama millet “geçiş denemesidir, olur” deyip üzerinde durmuyor ve hesap sorulması gibi tepkiselliklere asla kapılmıyordu. Araya bir kriter daha sıkıştırayım: Ezân-ı Muhammedi’nin aslı gibi okunması kararını İnönü alsaydı, CHP seçmeni bundan büyük mutluluk duyardı. Milletin beklentisi, aslında onların da beklentisiydi. İnönü bunların hiçbirini anlayamadı, bilemedi; bunda yapısının karakterinin de büyük payı vardı. Bazı uygulamaları yaparsın, ama “bu böyle gitmez, ileride değişmesi lüzumu doğacak” dersin. Mustafa Kemal o zekâ kategorisi içindeydi; İnönü ise, şartların getirdiğini ve gösterdiğini “kıyamete kadar böyle gitmeli” vazifeşinaslığı(!) ile benimserdi. Birilerinin “Kandıralı sen de yürü!” demesine ihtiyaç duyardı. “Denk bütçe, borç almak yok, manevî üslup irticâ getirir...” saplantıları da böyleydi. Fikretçi-Cevdetçi çizgisinin çağdışı, tarih dışı, hayat dışı aydın profili ile Magdeburg yarım küreleri gibi örtüşüp kenetlenmişti. Millî’si manevî’si olmayan bir “oligarşik seçkinci aydın devleti” modelini, milliyetçilik adına savunuyordu. Fakat “Akif-Gökalp-Yahya Kemal...” cenahı, ki DP buradaydı; eğitimden, bürokrasiden, dar modernite telâkkisinin işgalindeki alanlardan bir metruk yol gibi uzak tutuluyordu. Ortaasya’dan söz edebilirdiniz ama, Yahya Kemal’in görüşünde olduğu gibi “İslam bin senede bu coğrafyada bu milleti oluşturdu” derseniz aydın olmaktan çıkardınız. Bunun neresi millilik, milliyetçilik? Sınıfların duvarında Darwin, diğer duvarında Kavimler Göçü vardı ve “tabiat’ın yaratıcılığı” bilimsel bir dil zorunluluğuydu. Bunun izahını, Gökalp aleyhtarlığının ve milliyetçiliği eleştirmenin üslubuyla yapmaya çalışmak; çok yanlıştır, çok yanıltıcıdır, biraz da sosyolojizm soyutçuluğudur.
       <br/>
       <br/>
       27 Mayıs, Türkiye’yi, her şeye rağmen tutunmayı başardığı, her türlü bedeli ödeyerek ayrılmama sabrını ve basiretini gösterdiği bir eksenden, yani “itidal” ekseninden bir top gibi fırlatıp, meçhullerle ve tehlikelerle dolu bir tepkisellikler arasının ta ortasına atmıştır. 27 Mayıs’ın zehri 60’lı yılları, 60’lı yılların ona inzimamen üretilen zehri de 70’li yılların damarlarına zerk edildi.
       <br/>
       <br/>
       Tepkisellikler ortamında düşünce üretimi yapılamaz. 60’lı yılların özgürlükçülüğü kalpazanlığa benziyordu. Üzerimize sanki radyasyon bulutu çökmüştü. “Fikretçi-Cevdetçi” çizgisinin hayat dışı aydın profili gömlek değiştirdi, “benim de bir hayatiyetim olsun artık” diyerek sol’a saptı ve bir rahatlama duygusuyla pervâsızlaşarak oyunlarını sergilemeye başladı. Bu bir çeşit savletti ve çeşitli tepkiler doğurması kaçınılmazdı. Bu tepkilerin tezâhürlerine bakıp da, düşünce tahlili ve kategorizasyonu yapmak; oradan da kavram aidiyetleri ve liyakatleri ile ilgili değerlendirme sonuçları istihrac etmeye çalışmak yanlıştır. Bu uyarıyı bugünler için yapıyorum. Düşünce üretmenin en önemli doğruluk şartlarından biri, düşünerek yaşayanların yaşarken yaptığı sosyal bilgi tesbitlerini, verilerin belirlenmesinde esas ittihaz etmektir. İyi niyetli yanılgılar, buradan kaynaklanıyor.
       <br/>
       <br/>
       Sizi yormazsam, bu analiz serisini üç makaleyle daha devam ettirmek niyetindeyim. Kullandığım kelimeler, sadece sözlük anlamlarıyla değil, delaletleriyle ve muhtemel çağrışım özellikleriyle deseçilmiş, tartılmış kelimelerdir. Hakikat hatırına sabırlı ve özenli okumaların zorluğuna severek katlanmamız gerekir.
       <br/>
       <br/>
       TEPKİSELLİK İFRATI ZAAF GETİRİR
       <br/>
       <br/>
       Kimse papaza kızıp oruç bozmaz. Bu tuhaf bir söz ama, enfes bir teşbihi ilham etmesi bakımından çok değerli: “yanlış hocaya, yanlış askere, yanlış âlime, yanlış temsilciye kızıp kimse orucunu ve itidâlini bozmamalıdır.”
       <br/>
       <br/>
       Yukarıda bir söze atıfta bulunmuştum: “İslamcılık yapmak, İslâm’ı kendi nefsiyle sınırlamak riskini taşır.” İslâm, ihtisasla da kuşatılamaz; çünkü ummâna uzman olunmaz. Bir uzman bir programda “Allah küfrün garantisini veriyor. Dileseydi herkesi mümin yapabileceğini beyan ediyor. Demek ki küfrün var olması gerekiyor.” dedi. Bu kadar çok yanlışı bir arada yapmak, cidden düşündürücüdür. Cenâb-ı Hak irade ve sorumluluk vermiş; cennet, cehennem bundan dolayı var. Ama dileseydi bizi, o irâde gücüne sahip kılmazdı; hepimizi de melek gibi yapardı. Tam melek olmasak da, % 95 melek olabilirdik. Ama sünnetullah bu değil. Anlaşılması gayet kolay olan bu hakikatten, “küfrün gerekliliği ve garanti altına alınması!” gibi yorum nasıl çıkarılır? Hep söylüyorum; bazı hususlarda ve noktalarda ihtisas bilgisi yetmez. Bir başka uzman, bir adamın çok kişiyle ilişki kuran karısına, şayet seviyorsa katlanabileceği bilgisini veriyor. O bilginin sıhhatine bakmam bile. Dinin amaçlarından biri, neslin ve nâmusun korunmasıdır. Bir kadın çeşitli insanlarla ilişkide bulunacak, sonra gelip kocasıyla beraber olacak! En basitinden şu kadarı düşünülür: bir çocuk doğarsa, onun kimliği nasıl belirlenecek?! Erkek hata yaparsa kadının sabır göstermesinin karşısına böyle bir muadelet ihtimali yerleştirilir mi?
       <br/>
       <br/>
       Şimdi Elmalılı Hamdi Efendi sağ olsa, bunu sorsak, soranın gözbebeklerine şöyle dikkatle bir bakardı. Cevap bile vermezdi. Peki niçin, iyi niyetli, çalışkan, bilgili bazı insanlarımız bu türlü hatalar yapabiliyor? Çünkü “itidal” derinliği yok. İhtimallere düzlem geometri mantığıyla bakıyor. Hukuku İslamiye Kamusu, 8 ciltlik bir Mecelle’dir. Aynı üslup. Eksiği fazlası yok, bir eldivenin eli tam sarması gibi mânâyı tam kıvâmında kuşatan, süsten püsten müstağni bir üslup. Ömer Nasuhi Bilmen’i sokakta görseydiniz, mahallenin amcası zannedersiniz. Duruyorum, yutkunuyorum, dalıp dalıp gidiyorum. Tevâzu bir fazilet değil, bir ihtiyaç. Elmalılı o tefsiri nasıl yazmış, Ömer Nasuhi o Kamus’u nasıl yazmış? Önündekilere bakan; ancak tevâzu edebiyle huzur bulabilir. Oturacaksın, sâkinleşeceksin, kaç fırın ekmek yemen lâzım geldiğini bir daha düşüneceksin. “İddia” sıkıntıları da eriyip gidecek.
       <br/>
       <br/>
       “Ben İslam adına çözüm modeli ürettim. Gelin buraya” sözü nasıl söylenebilir? İnsanın hem sesi titrer, hem bacakları. Bu dünyadan kimler geldi geçti. Elmalılı o tefsiri yazmasaydı biz öyle bir insanın yaşadığını bilecek miydik? “Sana bir naklî bilgi verilir de, yanlışmış gibi görürsen, sana öyle gelirse; bu dünyada senden daha akıllı daha bilgili daha faziletli nice insanların o bilgiyle karşılaşmış olduğunu bir düşün. Sonra yine aklını kullanmaya devam et ama, önce bunu bir düşün.” Babamın bir nasihatı da böyleydi.
       <br/>
       <br/>
       “Bazı emirler, emr-i tekâmüli’dir” diyor Elmalılı. Ben bu sözü daha önce duymamıştım. İslâm faiz’i yasaklamışsa, sen faizsiz bir ekonomik düzen konusunda düşünce üreteceksin. Üretilmiş mi? Adamlar 17. asırda ekonomik analiz kitabı yazıyor ve bir sürü baskı yapıyor. Biz ne yapıyorduk o zamanlar? Fındıkoğlu “içtimai mesele” derdi. Tarihimizde kaç “içtimai mesele” eseri var? Asırların ihmalinden sonra, müşahhas reel bir dünya manzarası oluşmuş; sen “emr-i tekamüli”nin mebdeini yeni bir keşifte bulunmuş gibi başlık hâline getiriyorsun ve dahi tartışmaya açıyorsun. Ve bütün zaruret kapılarını da kapatıyorsun. Cihad ve İçtihat ihtiyaçları şartlara bağlıdır, ahval-i zamana bağlıdır; ama “fikrî cehd ve mücahade” her türlü ahvâl ve şerâit muvacehesinde sürekli ve mutlak bir farzdır. Sen bunu bile yapmıyorsun ki, yapmamışsın ki. “İslâm’dan yana olanlar bizden yana olur” İslamcılığı, İslâm’ı nefsiyle tahdid etme İslamcılığıdır. Tepkisellik ortamının düşüncesizliklerinden biridir. Esasen tepkisellik ortamının toprağında düşünce üretimi olmaz, sadece tepki üretilir. Üstelik de o tepkiler, yerine ikame edilmek istediği için var olan düşünceleri de yok sayar. Canlı bombaya kadar uzanan sapmalar böyle bir yanılgının sonuçlarıdır.
       <br/>
       <br/>
       Postmodern fantezilerin hoşluklarıyla ve boşluklarıyla oyalanarak sağlanan keyiflenme, uyuşturucu rehâvetine benzer ve asıl büyük acılar, ısrar edilirse ondan sonra başlar. Kavramlarla zihinleri raptiyeleyerek biçimlendirip yönlendirmek ve oyalamak, Batı Felsefesi’nin gizli silahıdır. Bunu birçok büyük zekâ, neredeyse yolun sonuna gelince fark edebilmiştir. Biz onların şâşâlı ve fakat arızâlı câzibelilerini iyi biliriz de, yolun sonundaki nedâmetlerini (pek seslendirmedikleri için) hiç bilmeyiz. Burada bir hakkı teslim edelim: Batı Felsefesi’yle, uçurumlu tarafları dâhil, derinden meşgul olup da hiç beneklenmeyen seçkin bir örnektir Necip Fazıl. Bu açıdan, bir Nurettin Topçu’nun da “Metalip ve Mezahip”in mütercimi Elmalılı’nın da çok ilerisindedir.
       <br/>
       <br/>
       ...Bunları rahatça, gönül insanları gibi, uslûb-u hâkimâne gayretlileri gibi, sevgiyle, dostça konuşabilmeliyiz. “Kök Mesele ve Normalleşme Korkusu” ile şimdiki faslı haftaya tamamlamış olacağım. Ben şu satırları bütün ömrümce karşılaştığım imkân zeminlerinin hiçbirinde böylesine serbestçe yazamazdım. Bu husus, çok büyük bir inceleme bahsinin konusudur ve onun üzerinde de beş yıldır biriktirerek yazıyorum. İnşaallah onları yayınlamak da nasib olur.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32832), [web.archive.org (arşiv bağlantısı)](http://web.archive.org/web/20090506110017/http://www.aksiyon.com.tr:80/detay.php?id=32832)
