# Hâlâ aynı noktadalar!

*Ahmet Selim 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070605024757im_/http://aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605024757im_/http://www.aksiyon.com.tr/resim/597/47.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Değişmesi gereken taraflarımız değişmeyince, yozlaşma kaçınılmaz olur. Değişmemesi gereken bazı insanî değer ölçüleri değişmeye, yani aşınmaya ve erimeye başlar. "İnsanlar ya fikir sahibi olurlar, ya da fikirlerin oyuncağı haline gelirler" sözü boşuna söylenmemiş. Düşünerek yaşama gücüne sahip olmanın kazandıracağı iç özgürlük, ifade özgürlüğünden çok daha önemlidir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Deniz Gezmiş'leri ne adına idealize ediyorlar? Kim, hangi kavram, hangi değer kazançlı çıkar bundan? Akla zarar bir şey.
    <br>
     <br>
      Deniz Gezmiş savunmasında şu hususları ifade etmişti:
      <br/>
      <br/>
      "Abdülhamid Tıbbiye öğrencilerini Sarayburnu'ndan denize attırmıştı. Menderes ve Demokrat Parti ülkeyi Amerika'ya sattı. 38 yurtsever subay çıktı, onları gömdü. Vatanı Amerika'ya satanlar yok oldu. Bağımsızlıkçı öğrencileriz biz, anayasayı savunduk. Asıl suçlu, Menderes'ler, Demirel'ler, ülkeyi Amerika'ya satanlar. Hepsi, hepiniz." Abdülhamid'i Menderes'i vatan satıcısı hainler olarak gösteriyor. 27 Mayıs darbesini övüyor. Nâzım'dan öğrenmiş, Sarayburnu masalını! Tarih bilgisi o kadar.
      <br/>
      <br/>
      Kendi beyanlarıyla sabit olan gerçekler ortada. Bir darbe hazırlığı içindeydiler. Akıl hocaları vardı, darbeci dirsek temasları vardı. Bunların eylemleri ortamın hazırlanmasını sağlayacaktı, sonra başka eylemcilere sıra gelecekti. Banka soydular, silah-bomba kullandılar, adam kaçırdılar, yapmadıkları yok.
      <br/>
      <br/>
      Peyi neyi idealize etmektedir, şimdiki övücüleri?
      <br/>
      <br/>
      "Canım onlar çocuktular…" 60-70 yaşına gelmiş çocuklar da var. Yaptıkları işler, çocuk haylazlığı değildi. Çocukça olması başka bir şeydir.
      <br/>
      <br/>
      Deniz Gezmiş bir ilkokul fotoğrafında altı parmağını yan yana getirip eylem fotoğrafı vermiş. "Daha o zamandan belliydi farklı olduğu" bile diyorlar. Öğretirsen her çocuk yapar. Zor bir iş midir? Aslında o resim, "etkileme" sorumluluğu bakımından düşündürücüdür. İnsan sevgisiyle doluydular, özgürlükçüydüler, kahraman ruhluydular, falan. Bilmeyen yaşamayan, inanır bunca azimli nakaratlara.
      <br/>
      <br/>
      Dehşet vericiydiler, dehşet… Turan kardeşle beraber, merkez binanın bahçesinden dışarı çıkıp harç pulu almaya gidiyoruz; vakit daralmış, hemen dönüp kalemdeki işlemi tamamlayacağız. Tam o sırada bir garip adam, bahçe kapılarını kapatma eylemini uygulamaya başladı. Hamleye kalkışan Turan kardeşe neredeyse uyacaktım, dudaklarımı ısırıp lahavle çekmeye başladım… Bir gün, mahalleden ortaokuldan beri arkadaşım olan Kaya'nın daveti üzerine kantinin dipteki kalabalık masasına yöneldim. 1-2 dakika içinde masa buz kesti. Cebimdeki gazeteyi fark etmişler. Anlayınca şöyle dedim: "Bırakın Tercüman okumamı, ben Yeni İstanbul'da ara sıra yazı da yazıyorum. Sayın özgürlükçü arkadaşlar!" Hiç tahammülleri, hiç hoşgörüleri hiç saygıları yoktu. O açıkoturum gecesinde Hasan Celal'e "hiç karşılaştınız mı?" diye soruyorlardı. Karşılaşsa ne olacak? Bir öğretim üyesi "önümden geçti, elektriğini hissettim" diyor! Dedim ya, akıllara zarar bir saplantı manzarası.
      <br/>
      <br/>
      HEP DARPÇI VE DARBECİ İDİLER
      <br/>
      <br/>
      Ülkeyi 12 Mart noktasına getirenler "9 Martçı"lardır. Ya 12 Mart olacaktı, ya da 9 Martçı'lar kazanacaktı. 68'in solcu militanları, bir "motivasyon kimyası" oluşturmakla görevliydiler. 28 Nisan olayları nasıl 27 Mayıs'ı getirdi ise, 68 militanlarının eylemleri de bir '9 Mart devrimi'ni getirecekti. Bu akıl çocukça ama, çocukların aklı değil! Doğan Avcıoğlu'ların, Doğan Avcıoğlu intellicansiyası'nın aklı idi! 12 Mart muhtırasını Genelkurmay Başkanı Memduh Tağmaç ağlayarak imzalamıştır.
      <br/>
      <br/>
      Birileri tarafından 27 Mayıs yetersiz bulunmuştur ve "27 Mayıs'ı tamamlamak", "sol ile bütünleştirerek tamamlamak" çabaları sürekli olarak devrede kalmıştır.
      <br/>
      <br/>
      68'lerden önce de darbe arayışları vardı üniversitede. Talat Aydemir'e bağlı olarak vardı! O Talat Aydemir'i nice prof.lar, nice kalem ustaları destekliyordu. Gençler yine "motivasyon kimyası" olarak kullanılıyorlardı. 68 militanlarının içinde "ağabey" olarak onların hepsi vardı. 28 Nisan'ın militanları da vardı, Yön'cü Tip'çi 962-963 militanları da. Bedri Baykam'ın derlemelerinde hepsinin itirafları mevcut.
      <br/>
      <br/>
      Neyi idealize ediyorsunuz, neyi?
      <br/>
      <br/>
      12 Mart'la Menderes'lerin intikamı alınmış. Hiçbir münasebeti yok, 9 Mart'çılar başarılı olsalardı, Talat Aydemir'in intikamını almış olacaklardı. 12 Mart'ın intikam hissi falan yoktu. 12 Mart, bir anlamda kerhen ve zarureten yapılmıştır. Bu arada meşru iktidar da sokağa kurban edilmiş oldu.
      <br/>
      <br/>
      Herhalde bazılarının internet alışkanlığı hiç yok. "Deniz Gezmiş'çi"liğin, "Mahir Çayan'cı"lığın, "İbrahim Kaypakkaya'cı"lığın siteleri var, siteleri! Onları düşünür, mütefekkir sayıyorlar!
      <br/>
      <br/>
      "Bir çocukluk etmişler" meselesi değil bu. İstismar bitmiş değil.
      <br/>
      <br/>
      Bazı hallerde, kullanılanlar kullanıldıklarını bilir; ve bunu kendilerinin de bazı kullanma hesaplarına dönüştürmeyi düşünür. Bazı hallerde de, kullananlar, bir miktar kullanılmayı bir bedel olarak görüp kabullenir. Rollerin adı o kadar önemli değildir; bir dönüşümlü paylaşma uzlaşması, dolaylı olarak devrededir. Bu gibi işler çoğunlukla böyle olur. Ve 68'in militan gençliği; bırakın fikri meseleleri, pratik akılla ve eylem mantığıyla ilgili konularda bile çok yetersizdi.
      <br/>
      <br/>
      68'in sol eylemci gençliği "ülkeyi sattılar, batırdılar" diye vatan kurtarıcısı rolüne soyunduğunda ülke "yüzde 7 büyüme, yüzde 5 enflasyon" şartlarındaydı. Dün'den bugün'den dünya'dan Türkiye'den haberi yoktu o gençliğin ve onları kullanan ağabeylerinin. Şimdi ne yapılıyor? Bir "yalan tarih" yazılmak isteniyor; borçlar, nedametler, mahcubiyetler, aldanışlar, yanılgılar, bir -üstü boyalı- beton tabakasıyla örtülsün diye. İftira ve çarpıtma harcıyla oluşturulan bir beton tabakasıyla… Aslında bu oyun, konunun dünkü yaşanmış gerçeklerinden bile daha acı. 2006 yılında konuşulanlara ve yazılan senaryolara bakın. Boşuna ölmekle boşuna yaşamak arasında nasıl bir fark var acaba? Bence ikincisi çok daha kötü; çok daha dramatik.
      <br/>
      <br/>
      HAYAT DIŞI
      <br/>
      <br/>
      Çağdışı değil, "hayat dışı" bir durum söz konusu. Hayat dışı, hayatın hakikatinin de gerçekliğinin de dışında. "Bir hayata iki büyük ideoloji tecrübesi sığmaz" denilmiştir. Ne olur? Sonra bu zorluğun aşılamayacağını görüp anlama noktasının paniğinde, onlardan birine hayatı sığdırmaya tıkıştırmaya çalışırsınız; trajikomik bir kırıp dökme nobranlığıyla. Oraya beton dök, şuraya çukur kaz, beriye bir örtü koy, öteye çiçekleri yerleştir; olmayanı oldur, uymayanı uydur, eksiklere ilave et, fazlaları eksilt; böyle bir mantıkla bir ev, bir şehir, bir dünya kurabilir misiniz? Bir tarih yazabilir misiniz? Hatta bir ütopya üretebilir misiniz?
      <br/>
      <br/>
      Ne iki büyük ideolojik tecrübe bir hayata sığar, ne de hayat herhangi bir ideolojiye sığar.
      <br/>
      <br/>
      Sahih, gerçek var oluş; sürekli dolup taşarak, sonsuzluğa açık bir akışın içinde bulunmak, (bir başka deyişle o akışın sizin içinizde de bulunması) demektir. Düşünerek, duyarak, hem özünü koruyup hem değişip gelişerek yaşamak bu demektir. Herhangi bir kalıba sığdırmak için hayatı dondurup durdurmaya çalışırsanız, donan siz olursunuz. (Sadece bu paragraf birkaç yazıyı gerektirir. Konuyu dağıtmamak için bazı yerlerde değinmelerle yetinmek zorundayız).
      <br/>
      <br/>
      … Şu an iki haber notu gördüm internette: a) Bir üniversite öğrencisi Rus ruleti oynayıp hayatını kaybetmiş, b) bir ilköğretim okulunda iki çocuk birbirini bıçaklamış… Ayrıca üniversitedeki kavgada çok sayıda yaralı varmış… Bütün bunlar ve delalet ettiği harabiyetler ve boşluklar, Gezmiş'leri idealize etme gafletinin ürünleridir, sonuçlarıdır… Boş yaşamanın ve boşuna ölmenin yollarını kesmek, hayata dönüşün gerçekliğine, özgürlüğüne, aydınlığına erişmek ortak idealimiz olmalıdır. "Abdülhamid Tıbbiye öğrencilerini boğdurup Sarayburnu'ndan attırmış!" noktasındayız hâlâ. Gerçek insan, uğradığı zulmün sadece azâbını değil hicâbını da duyarmış. Bu kadarı olmaz. Onlar rahat bile olsalar, biz o hicabı duymaktan kendimizi vareste sayamayız.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24241), [web.archive.org (arşiv bağlantısı)](http://web.archive.org/web/20070605024757/http://aksiyon.com.tr:80/detay.php?id=24241)
