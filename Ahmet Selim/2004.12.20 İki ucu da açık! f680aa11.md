# İki ucu da açık!

*Ahmet Selim 2004.12.20*

<div bgcolor="#FFFEF6">
 <font>
  <img border="0" height="1" src="/web/20060101052119im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101052119im_/http://www.aksiyon.com.tr/resim/524/38.jpg" vspace="5"/>
  </p>
 </font>
 <font class="content">
  Ucu açık olan, aslında, dayatma sürecidir. Ege’de de dayatacaklar... “Ya çıkarılırsın, ya kabul et!” denecektir. Açık bu, apaçık.  Bütün yapacaklarını “ucu açık” muştasıyla yapacaklar.
 </font>
 <p>
  <font class="content">
   İki ucu da açık! Bir temele dayanmıyor, bir ideale yönelmiyor çünkü.
   <br>
    <br>
     1959’dan beri uğraşıyoruz. Bazı devlet adamları idam sehpasına giderken, AET’yi konuşuyordu...
     <br/>
     <br/>
     NATO, Avrupa Konseyi, OECD... Yıllarboyu ‘Hür dünya’nın ileri cephesi gibi yaşadık. Siyasetimiz, ekonomimiz hep onlara bağlıydı. Eğitimimiz, savunmamız, entelektüel hayatımız da öyleydi... Bizim için ilerisi, hep Avrupa’ydı, Amerika’ydı... Kökleri Tanzimat’a ve daha gerisine kadar gider...
     <br/>
     <br/>
     Biz Batı’nın kültürünü, birçok Batılıdan daha çok biliriz! Bir edebiyatçı “Hugo sizindir ama ben onu sizden daha çok bilirim” demiş ve doğruyu söylemiş. Osmanlı bile Rumeli medeniyeti idi. Anlatılması uzun sürecek olan birçok açıdan öyleydi... Biliriz de, o bilgileri “bilince” dönüştüremeyiz.
     <br/>
     <br/>
     Doğu Avrupa ülkeleri AB’de yer almış, bizi zorâki kabullenme tavrı içindeler...
     <br/>
     <br/>
     11 Eylül 1959’da Yunanistan’la birlikte ortaklık başvurusunda bulunduk. Yarım asır sonra şu noktadayız!
     <br/>
     <br/>
     Batı’nın dipten yürüyen bir husûmeti (hasım görüşü) var. Bu husûmet, rekabete benziyor ama; haksız ve gayrimeşru bir rekabete... Bu duygu, aramızın en iyi olduğu (göründüğü) dönemlerde bile vardı.
     <br/>
     <br/>
     Her müzakerenin ucu açıkmış. Peki ‘mâlumu ilâm’daki imalar, mecazlar, vurgular görmezlikten mi gelinecek? AB böyle bir ifadeyi şimdiye kadar kullanmış mı? Bunun bir anlamı yok mu? “Aman canım, her müzakerenin ucu açıktır ne var bunda?” diyen profesörler insanın asabını bozuyor.
     <br/>
     <br/>
     Bir şeyi çok istemek, yâni ifrat derecede istemek, onun gerçekleşmesini engeller. Engeller çünkü, her ifrat, bir sapmadır ve dengeyi bozar; aklın, irâdenin doğru kullanımını olumsuz etkiler. Buradaki çokluk derece değil, mâhiyet farklılaşması ifade eder. “Fart-ı muhabbet” bundan dolayı kötüdür.
     <br/>
     <br/>
     “Özgürlük ve zenginlik” istiyorsan, AB’ye koş! Ne kadar basit ve yalın, ne kadar güzel ve kolay! İdeolojik sloganlarda bile böyle bir hafiflik yoktur. Mâdem ki özgürlük ve zenginlik gelecek, ne pahasına olursa olsun girelim. Düşünülecek bir şey yok... Böyle bir meseleye bu kadar âmiyane yaklaşmak popülizmden de öte bir kolaycılıktır. Karşı tarafı pervâsızlaştıran hâl de budur.
     <br/>
     <br/>
     AB’ye eleştirel bakmak; gericilikle, yobazlıkla, faşistlikle, ne kadar kötü (mezmum) sıfat varsa hepsiyle özdeş sayıldı. Mantıksızlık, cahillik, aptallık...” dâhil! “Batı eleştiri demektir, böyle şey olur mu?” bile diyemiyordunuz.
     <br/>
     <br/>
     ‘İfrat tavrı’nın içeriği çok önemli değildir. Bu tavır, her savunduğunu bozar, ifsâd eder. Sol, sağ; sosyalizm, liberalizm, hiç fark etmez. İfrat tavrın değişmemiş, başka şeyin değişse ne olur?
     <br/>
     <br/>
     Dolu insan, dolu müzakereci, yere başka türlü basar; masaya başka türlü oturur: Çatışmasına, bağırıp çağırmasına lüzum yoktur. O, hissettirir; telkin eder. Telkin, geniş kavramdır. Saygı telkin edilir, ciddiyet telkin edilir, sorumluluk telkin edilir, seviye telkin edilir... “Ev ödevimizi yaptık”, “özgürlük ve zenginlik kapısı” derseniz, iyi yürümez.
     <br/>
     <br/>
     Biz Avrupa Birliği’ne giriyor değiliz ki. Girmenin müzakeresine başlıyoruz. Kıbrıs’la ilgili müzakere edilecek meselemiz olması, müzakere sürecinin başlamasıyla niçin “çelişsin”? “Müzakere muhâtabı” saymak başka, “ihtilâfsız muhâtap” saymak başkadır. Bizim AB’ye girme müzakerelerine başlamamız, Kıbrıs’ı da müzakere muhatabı saymamız demektir. Adı konmasa da bizâtihi öyledir. Niçin bununla yetinmiyorlar? Çünkü “ihtilafsız muhâtap” olarak kabul ettirmek ve aramızdaki meseleyi yok saymak istiyorlar. Kuzey Kıbrıs’ı da kimse tanımadı ama, herkes müzakere muhâtabı olarak kabullendi. Birleşmiş Milletler de diğerleri de... “Önce otur, konuşalım. Konuşmadan ne tanınma gerçekleşir, ne başka çözümler” denildi Denktaş’a. O da “beni tanımayanla ben konuşmam” inadı içine girmedi.
     <br/>
     <br/>
     AB, ihtilâflı olanları almaz, “önce ihtilafınızı çözün” der. Ama Kıbrıs’ı aldı. Kıbrıs’ı aldıysa; ihtilâfın müzakeresini reddetmek ve meseleyi çözülmüş saydırma hakkına da sahip değil. Kıbrıs’ın çözümü, AB ile müzakereye oturmanın şartı olamaz; tam tersine, AB ile müzakerelerin başlaması, Kıbrıs’ın çözümünü kolaylaştırır. Bu uygunluğu niçin reddediyor AB? Bunun ardında Rum-Yunan taassubu var. Kıbrıs’ın üye olmasını Enosis zaferi olarak ilân ettiler, şimdi bize onun tescilini yaptırmak ve sonucunu kullanmak istiyorlar. İyiniyet ve medeniyet bunun neresindedir?
     <br/>
     <br/>
     Ne kadar uydurma bir mantıktır, “Muhatap olmadığınızda müzakereye oturamazsınız” sözü. Kıbrıs’ın statüsü tartışmasız olsaydı, Annan planı diye bir şey olmazdı, referandumlar yapılmazdı.
     <br/>
     <br/>
     Müzakere muhâtabı olmak veya edilmek başkadır, ihtilâfsızlık kabulü başkadır. Bizim geldiğimiz nokta da müzakerelere başlamaktan ibârettir. Hem de “ucu açık” etiketini yapıştırarak!
     <br/>
     <br/>
     Ucu açık olan, aslında, dayatma sürecidir. Ege’de de dayatacaklar... “Ya çıkarılırsın, ya kabul et!” denecektir. Açık bu, apaçık.
     <br/>
     <br/>
     Girdikten sonra yapamazlar. Bütün yapacaklarını “ucu açık” muştasıyla yapacaklar. Ama Kıbrıs’ta o kadarına bile tahammülleri yok. “Müzakereler başlasın sonra kabul ederiz” tâvizini bile reddediyorlar.
     <br/>
     <br/>
     “Şunları şunları halledin tarih verelim” demekle, “Alın size tarih, fakat o tarihten önce şu işleri bitirin” demek arasında ne fark vardır? İkisinin de anlamı aynı dramı vurguluyor: AB, Türkiye’yi “şartsız müzakere muhâtabı” olarak kabul etmiyor. Bize güvenmediğinden mi? Hayır, kendine güvenmediğinden. “Eşit tam üye” olarak da kabul etmeyecektir. “Finansal zorluklarını aşmaya başlamış ve insanları serbest dolaşan 80-90 milyonluk bir Türkiye! ‘Türkler geliyor’dan ‘Türkler geldi’ye!
     <br/>
     <br/>
     Kısırlaştırmadan, güdükleştirmeden, görünmez deli gömlekleri giydirmeden bize yol vermezler. Türkiye’nin şahlanmasına dayanamazlar. Hamâset değil; bu, somut, objektif, reel, çıplak, kesin ve keskin mantıktır. Bırakın ütopyaları.
     <br/>
     <br/>
     Müzakerelerin “ucu” değil, “önü” açık olmalı. Ucu açıksa önü kapalı demektir.
     <br/>
     <br/>
     Bu siyasî iktidarın yaptığını kimse yapamazdı. Çatıda değil, temelde bir koalisyon yapısı taşıyan bu iktidarı yıpratırlarsa; ötesi hiç gelmez. 2002’nin gerisine ittiler. “Şartsız müzakere” vaadlerini yeyip yuttular. Bugün Tayyip Erdoğan’dan yapamayacağı şeyleri istemeye devam ederlerse, başka bir şey istedikleri sonucu çıkar. Ortada sadece bir haksızlık değil, mantıksızlık da var. Böyle olunca, argümanların arka planına eğilmek zarureti doğar.
     <br/>
     <br/>
     Televizyonda bir yorumcu “Anlaşıldı ki, bizi eşit tam üye olarak kabul etmeyecekler. Bunu bilelim. Yapacağımız şey, yakın durmanın avantajlarını kullanmaktan ibarettir.” (Kanal D, 15.48) Ben bunu, 30 yıl önce yazmıştım. Gezmekle tozmakla olmaz, bizim aydınımız Batı’yı iyi bilmiyor. Tanımak, bilmek; doğru okumakla, düşünerek okumakla olur. Tarihi de, hâli de, geleceği de böyle okumak gerekir... Başarı dereceniz ayrı bahistir, metot bu olmalıdır.
     <br/>
     <br/>
     Batı temelde ideolojiktir. İzm’lerinin ötesinde ideolojiktir. Rasyonalizmi de, pozitivizmi de, pragmatizmi de temeldeki ideolojisinden kopuk değildir! Temeldeki ideolojisini sorgulamak cesaretini tarihin hiçbir döneminde göstermemiş, o şuura erememiştir. Ve biz onun bu derin zaafına hitab edebilecek kavram dilini oluşturmayı, özentilerimiz yüzünden ve potansiyel zenginliklerimize rağmen becerememişizdir. O “kavram dili” olmadan hangi müzakereyi nasıl yürütebiliriz böyle bir Batı ile?
     <br/>
     <br/>
     İki ucu da açık! Bir temele dayanmıyor, bir ideale yönelmiyor çünkü.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### mustaha hilal, 21-Aralık-2004
> Tarihimizi reddetmek: 
> Ahmet Selim'in yazısına katılıyorum. Tek kelimeyle harika. Geçmişini hep kötüleyen bir kesim olduğu ortada. Bu aslında bize özgü bir durum. Polonya'da yaşayan biri olarak şunu söyleyebilirim: Polonlar, kendi tarihlerinde sadece Ukraynalı Tatarlara karşı zafer kazanmışlar. Bu tarihi olayı film yaptılar ve her sene onu seyrettiriyorlar. Biz ise tarihimiz zaferle doluyken geçmişimizden utanıyoruz.

Kaynak: [www.aksiyon.com.tr](http://aksiyon.com.tr:80/detay.php?id=19265&yorum_id=2493), [web.archive.org (arşiv bağlantısı)](http://web.archive.org/web/20060101052119/http://aksiyon.com.tr:80/detay.php?id=19265&yorum_id=2493)
