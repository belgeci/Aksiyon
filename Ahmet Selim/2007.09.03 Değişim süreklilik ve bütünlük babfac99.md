# Değişim, süreklilik ve bütünlük

*Ahmet Selim 2007.09.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071216055307im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Birileri hayatın, süreklilik, bütünlük ve değişim zenginliği içinde düşünerek, hissederek yaşanması mutluluğunu da; o mutluluğu anlama çağrılarını da reddediyor. Bu tavrı açıklamaya aklın da bilimin de gücü yetmez. Bunun Batı’daki modernite, burjuva, aristokrasi, elitizm ve benzeri kavramlarla hiçbir ilgisi yok. Böylesi hiçbir toplumun başına gelmemiştir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Çok bilmiş aydınlardan biri diyor ki: “Charles Dickens neyi yazdı? Kapitalizm vahşi döneminde yapılan zulümleri. Geçti onlar artık.”
    <br>
     <br>
      Romancı tarih yazmaz, insanı yazar. Zulmü yapan insanı, zulme maruz kalan insanı, geçişli benzeşmeleri ve çelişkileri; insanın ruhî ve zihnî dünyasını… İlkel kapitalizmin zulmü vardı da, şimdiki kapitalizmin yok mu sanki?
      <br/>
      <br/>
      Geçmişi anlatmak, esas itibâriyle insanı anlatmaktır. O dönemdeki insanı, her dönemde var olan çeşitli özelliklerinin çeşitli ortamlardaki tekâbüllerini anlatmaktır. Dönemlerin farkları, yine insanın farklı özelliklerini çeşitli düşünce açılarından belirtmek dolayısıyla önemlidir.
      <br/>
      <br/>
      Geçen hafta eski İstanbul hakkında bir şeyler anlatmıştım. Kardeşimin hatırlattıklarıyla ilgili bazı tamamlayıcı bilgileri de eklemek istiyorum. Perçinini hemen notlayayım; amacım insanımızı anlatmaktır.
      <br/>
      <br/>
      Erkekler bayram namazına gidince, mahallenin ilkokul çağındaki kızları, sokağı yıkayıp süpürürlerdi. Kardeşimin hatırlattıklarından biri bu… Erkekler, büyükler câmiden çıkana kadar bitecek iş. Bir yandan da toz kalkmasın diye sular serpilip dökülür, bir yandan da süpürgeler harıl harıl işler… Sokak, Arnavut kaldırımı denilen taşların döşenmesiyle oluşmuş. Fakat evlerin hemen önündeki kaldırım seti, herkesin kendi evine rastlayan kısmına beton dökmesiyle, boydan boya bir ince asfalt oluşturmuş gibi. Orası daha ciddi bir özenle yıkanır…
      <br/>
      <br/>
      Hep konakları, düzinelerce reçel ve turşu kavanozlarını falan anlatırlar. Asıl önemli olan, maddeyi yenen ve hâkimiyeti altına alan gönül sevincidir. Verdiğim resim, o sevincin manzarasıdır… Biz câmiden çıkarız, sokağımız pırıl pırıl! O işi başaranlar, aferin almak için heyecanla bizi bekliyorlardır. Evdeki bayram temizliği çok olağandır. Böylesi, özel bir farklılık oluşturma heyecanını ifade etmesi bakımından bir başka güzeldir… Bir Ramazan günü, câminin önündeki çeşmeyi, terâvih sonrasından sahura kadar, renkli fayanslarla güzelleştirmiştik. Babam kalem efendisi sayılırdı ama, böyle işler de elinden gelirdi.
      <br/>
      <br/>
      NELERİ KAYBETTİK
      <br/>
      <br/>
      Şimdiyle bir kıyaslayın… Dairelerin içini herkes neredeyse altınlarla tezyin edecek; ama apartmanın müşterek kısımları bakımsızlıktan dökülecek… Eskiden sokak bizim, mahalle bizim, şehir bizimdi; şimdi sadece dairemizin sahibiyiz, o kadar. Dairenin içini genişletmek için kolonları yontup tırpanlamak bile câiz! Bunun “mahalle” düzeniyle direkt bir ilgisi yok. Aynı çatı altında yaşamak, çok daha sağlam komşuluklara vesile olabilirdi. Fakat hayata bakışımız değiştiği için, madde-ruh dengesini sağlayan ölçüler ruh aleyhine çarpıldığı için; her değişimi, “bencillik-maddecilik/yalnızlık” getirici biçimde yapılandırdık.
      <br/>
      <br/>
      Bizi sadece dairelerimiz ve nefslerimiz ilgilendirdiği için, sokak ve şehir başıboş kaldı. Aileyi aile yapan değerlerin topluma temel olması, her anayasada yer alan soyut ve boş bir ifade halinde anlamsızlaştı. Aile ile sokak ilişkisinin kopması, “aile” ile “okul” arasındaki alışverişi de bitirdi. Okul, eskiden bizim ruh dünyamızın bir parçası, hem de önemli bir parçasıydı. Okulun bahçesindeki sınıfındaki çocuk, önce içindeki aile kültürünün disiplinine tâbiydi. Korku değildi bu. Yâhut bildiğimiz korku değildi. Belki, mahcub olma, gücendirme, güvenilirlik vasfını kaybetme korkusuydu. Sevgiye lâyık olamama korkusuydu… Doğru kelime ‘sakınma’dır ve baskı yâhut dayak gibi hallerle zerre kadar ilgisi yoktur. Genel’i söylüyorum tabii ki… Seven insan, sevdiğinin sopasından ateşinden değil, onun hoşnutluğunu (rızâsını) kaybetmekten korkar. Sevgi, hayatımızın, toplumumuzun, evimizin, ruhumuzun, beynimizin içindeydi; somut bir gerçeklik tadıyla rengiyle kokusuyla içindeydi.
      <br/>
      <br/>
      BENZERSİZ BİR DİRENÇ
      <br/>
      <br/>
      Hiçbir yerde yaşanmadığına inandığım, benzerinin başka toplumlarda yaşanmadığından emin bulunduğum tuhaf bir seçkincilik hâli maalesef bizde var olmuştur. Şu anlattıklarımı, onlar, zâhiren bizimle beraber yaşadıkları halde görememişler, fark edememişler; âdeta görmemek ve anlamamak için özel bir direnç oluşturmaya çalışmışlardır. Bazılarının CHP’liliği (hepsi değil), bu dirençten yana olmak gibi bir şeydi. Yaşı müsait bulunduğu halde, vaktiyle çocukluğumuzu ve gençliğimizi benzer mekânlarda yaşamış olmamıza rağmen; onlar, o hayatı, bizim “düşünce ve duygu” paylaşımımızla yaşamamışlardır. Bu acayip farklılığın; üretim biçimiyle de, varlıklı veya yoksul olup olmamakla da, eğitim derecesiyle de, burjuvazi ve aristokrasi kavramlarıyla da hiçbir ilgisi yok. “Bize mahsus” deyişimin sebebi de budur. Modernite de burada boş laf. Mesela onlar; imârı, inşâyı, kalkınmayı da sevmezlerdi. Modernist, liberal olur! Onlar bizi anlamak istemediler, biz de onların bu anlamak istemeyiş dirençlerini anlayamadık.
      <br/>
      <br/>
      Köyde yaşayan bir Gani Amca vardı. CHP’li olduğunu biliyordum. Bir gün “Gani Amca” dedim. “Eskiden 100 kilometrelik yolu üç günde zor aşardık. At arabasıyla, aktarmalı araçlarla boğuşurduk. Yağmurla bile o toprak yollar geçit vermez hale gelirdi. Şimdi bin otobüse, iki saatte oradasın. Bundan niye memnun değilsin?” Gözlerime baktı, baktı “Olsun, eskiden daha iyiydi.” cevabını verdi. Yoksulluk içinde bir köyün muhtarlığını yapmış, onun eşraflığından ne olacak. Peki bu direnç neyin nesiydi? Hiçbir sosyolojik analiz kavramıyla bağdaşmaz.
      <br/>
      <br/>
      O güzelim yılları, sırf “bunlar nereden geldi, devlet idâre etmek bunlara mı kalmış” tahammülsüzlüğünün öfkesiyle zehirlediler. 27 Mayıs’ın bir tabanı vardı, bunu atlamayalım. 27 Mayıs’ı bayram sevinciyle karşılayanların sayısı az değildi. Niçindi bu ama? Onlar çok farklı toplumsal şartlarda yaşamış değillerdi ki. 27 Mayıs olayı için bayram yapmanın; hangi değer ölçüleriyle insanlık tarihinin ciddi ve meşrû sayılabilen hangi düşünce ve inanış değerleriyle bağdaşabileceğini kimse bulup çıkaramaz. “Bilim ve akıl” gücü yetmez buna.
      <br/>
      <br/>
      DENGE VE DEĞİŞİM
      <br/>
      <br/>
      Abdullah Gül’ün hayatını veren TV görüntülerine şöyle bir baktım.
      <br/>
      <br/>
      Ne kadar bizden. “Söylemememiz gereken bazı şeyleri söyledik. Oluyor bunlar” cümlesini söylerken ne kadar içtendi. Bu toplum, tepkisellik çalkantılarının çeşitli tezahürlerini yaşama gerçeğine yabancı değildir. Herkes o çalkantılardan sıyrılmaya çalışarak gelişti… Gençliğinde Necip Fazıl’ı tanımış. Necip Fazıl’la vicâhen olmasa bile, okuyarak tanışmayan genç yoktur o dönemlerde. Necip Fazıl, büyük şairdir, tefekkür ustasıdır; ama, bir cümlesiyle bir şiiriyle ufuk açıcı olmasına rağmen, “istikamet eğitimi” verebilecek yapıda değildir. Bereketli bir bahçeden geçer gibi, alınabilecekleri toplayıp yürüyeceksin. Başka bahçeler de var… Lâkin o gençlik ilgilenmelerinde, her gencin ifrat etkilenmeler göstermesi mümkündür. Anlamak çok kolay, çok basit… Erbakan hakkında söyledikleri de çok içtendi. “Terlik giyip odasına öyle giriyorduk, yadırgadım” deyince epeyce güldüm. Grafikler; oklu, hortumlu, resimli şemalar; alttaki manivelaya bir dokunacaksın, Amerika’nın ve İsrail’in sömürdüğü zenginlikler “gürr!” diye Müslümanlara akacak. Bir tepki ütopyasından başka bir şey değil. Bir müddet etkisinde kalıp gelişmesine devam edenler tabii ki olacaktır ve bu değişim de çok anlaşılabilir bir durumdur…
      <br/>
      <br/>
      Değişmeyen yoktur, değişmeyen ölür. Değişim doğru yaşamak isteyenler, modadan değişenler; ayrıca, yaşadıkları değişimi saklamaya örtmeye çalışmak bir “değişmeme” direncine tutunmak isteyenler vardır. İnanız ki değiştiği halde onu söylemeyenler, değişmediğini düşündüğü halde değişmiş gibi görünmek isteyenlerden çok daha fazladır. Hele fikrî ideolojik meselelerde, değişmediği halde değişmiş görünmeye çalışan kişi hiç yoktur. Fikrî ideolojik ilgiler, oldukça gururludur, inatçıdır! Değişenleri bile “aslında değişmediklerini” iddia edip ayak sürürler.
      <br/>
      <br/>
      Köprülerin altından çok sular aktı. Herkes çok değişik kaynaklardan faydalanma mecburiyetini yaşadı. Fakat şunu unuttuk: Bazı düşünce adamlarının eserleri sarsıcıdır; ne var ki onların amacı insanı sarsak etmek değil, sarsarak özeleştiri aklı’na yöneltmektir. Bunun “bilincine” varamayanlar, kendi değişimlerini itiraf ve ifade etmekten çekindikleri gibi başkalarının değişimini de, onların değişmesini istemedikleri için, eski kavga primini kaçırma korkusu yüzünden inanılmaz bulurlar.
      <br/>
      <br/>
      Hukuk kuralları zaten açıktır ve mecburidir. Bizim asıl uzlaşma konumuz, hayatın ve insanın özündeki “değişim süreklilik ve bütünlük” hakikatine sevgiyle, içtenlikle, akılla, yiğitçe yönelebilmektir. Gelin burada uzlaşalım, gelin bu uzlaşmanın ışığında tartışalım; gelin önce var olmanın temel şartını yerine getirelim ki o farklılıklarımız anlamlı hale gelsin.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28307), [web.archive.org (arşiv bağlantısı)](http://web.archive.org/web/20071216055307/http://www.aksiyon.com.tr:80/detay.php?id=28307)
