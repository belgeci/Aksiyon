# Mesele Ortadoğu'nun değil, bütün dünyanın meselesi

*Ahmet Selim 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061019211335im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Herkes kendi içine bakmalı önce. Dünyanın uzak bir köşesini görüp anlayabilmek için bile iç gözleme muhtacız. İçimizden ışıklanarak süzülerek geçmeyen, beynimizde şuurumuzda ruhumuzda doğru karşılıklar bulmayan hiçbir mânâyı kavramı hattâ realiteyi gereği gibi algılayamayız, yorumlayamayız. Her gelişme tekamül ifade etmez; hastalıklar da zaaflar da gelişir. Bir gelişmenin tekamül değeri kazanması için, günümüzde, itidal kahramanlığına ihtiyaç vardır.
  </font>
  <!--- Baslik, Spot, Resim kutusu ---------->
  <p>
   <font class="content">
    Bir gücün nisbî ağırlığı belli bir seviyeye ulaşmışsa, o gücü kullananlar hakkında konuşmak durumunda olanlar kendi iradeleriyle kendilerini kısıtlamaya başlarlar. Şimdi kimse Hizbullah'ın silahsızlanmasından açıkça söz etmiyor. Çünkü Hizbullah Lübnan'da çok güçlü. Son mücadeleden sonraki durum itibariyle sevenleri çok ama, çekinenleri de çok!
    <br>
     <br>
      "Barış Gücü orada silahsızlanmayı sağlamaya gitmiyor" denilmekte.
      <br/>
      <br/>
      Doğrudur. Lakin bir küçük (!) nüans vardır: Silahsızlandırma işini yapmayacaktır, kimsenin evini üstünü aramayacaktır ama; silah kullanılmasını engelleyecektir!
      <br/>
      <br/>
      Şöyle tasavvur edin:
      <br/>
      <br/>
      Diyelim ki Hizbullah, Barış Gücü oradayken İsrail'e roket attı. Barış Gücü sessiz mi kalacak?
      <br/>
      <br/>
      Püf noktası burası.
      <br/>
      <br/>
      Barış Gücü Lübnan'da devlet güçleri haricinde silah kullanılmasını da, Hizbullah'a dışarıdan silah sevkini de engelleyecek. Böyle bir sürecin sonunda da Hizbullah'ın silahsızlanmasını "binnetice" öngörecek. Çünkü Lübnan'da bir düzen kurulabilecekse başka yolu yok. Hizbullah silahı bırakıp, ağırlığına göre Lübnan parlamentosunda temsil edilmeyi kabullenme durumunda kalacak. Bu süreç boyunca Filistin meselesini yeniden ele alma ve kalıcı bir çözümü konuşma imkânı da değerlendirilmeye çalışılacak.
      <br/>
      <br/>
      Barış Gücü oradayken Hizbullah eylem yaparsa ve dış destek akışı devam ettirilmek istenirse, problem çıkar. Risk işte budur. Türkiye'nin katkısı da burada önem ve anlam kazanıyor. "Lübnan ve Hizbullah" konusunda bir süreç içinde, silah kullanmayı ve silah desteği almayı engelleyerek, şartları Lübnan'ın bağımsızlaşması sonucuna doğru sevk etme projesine Türkiye onay veriyor. Amerika'nın ve Avrupa'nın Lübnan'daki barış projesine iştirakimiz vuzuh kazanmıştır. Durum belirsiz falan değil. Hizbullah'a gönderilen ve henüz Hizbullah tarafından da tam anlaşılamayan keyfiyet budur. Lübnan'a bir "anahat" çizgisi atılmıştır, ayrıntılar müşterek katılım ile tedricen uygulanacaktır. Yumuşak geçişi öngören bir barış düzeni projesi de denilebilir. Lübnan'ın payına düşen, elbette ki Filistin ve Irak meseleleriyle ve İran'ın muhtemel genel tutumu ile ilgili bir biçimde gerçeklik kazanacaktır.
      <br/>
      <br/>
      ***
      <br/>
      <br/>
      Amerika, strateji ile düşüncenin (ideolojinin) birleştiği yerde temel hatalara düşüyor. Bir hatayı mesned alan bir stratejinin kendi içinde tutarlı görünmesi, o hatayı maskeler. Irak'ta şiaya ve peşmergeye dayanan bir düzeni oturtmaya çalışmak; Amerika'nın Ortadoğu'daki, Araplarla da Türkiye ile de (tersinden) İran ile de ilgili bütün demokratik (yahut meşrû) verilerini kendine karşı negatifleştirir. Irak'ı Ortadoğu'dan âdeta soyutlarcasına sun'i dengeler peşinde koşmak, bütün Ortadoğu'yu kilitler.
      <br/>
      <br/>
      "Kolay karakterler aramak" işleri çok zorlaştıran ucuz bir politikadır; sonuç verdiğinin bir tek örneğini kimse gösteremez. Lüzumluyu zaruriyi faydalıyı, samimiyi, tutarlıyı, faydalıyı seçmek gerekir; sahiden de kalıcı bir inşâ projesi düşünülüyor ise… Yüzde on nisbetindeki şiayı bütün Ortadoğu'ya hakim kılıcı bir gelişmeyi teşvik edersen, Ortadoğu'da diğer büyük Müslüman kesimini karşına almış olursun; ve onlar hiçbir meselede senin gösterdiğin çözüm formülünün uygulanmasına yanaşmazlar. Mantıkî bir teknik sebep gösteremeseler bile yanaşmazlar. Peşmergeyi Ortadoğu'da "senden başka hiç kimseyi dikkate almayan" bir aşiret devleti haline getirirsen, asla mesafe alamazsın. Dert çıkarırsın, yorarsın, sıkıntı verirsin; fakat çözüm getiremezsin.
      <br/>
      <br/>
      Türkiye iyi niyetli bir adım atmıştır. Bir "model tavır" ortaya koymuştur. Sadece Lübnan'da değil, bütün Ortadoğu'da bütün bölgede ve bölgenin evrensel denge ilişkilerinde Türkiye'yi dikkate almak, Amerika ve Batı için bir mantık mecburiyetidir. Türkiye'nin attığı adım böyle bir işarî delâlet içeriyor, böyle bir sembolik çağrışım taşıyor. Tam da bu sırada Avrupa Birliği'nin parlamentosu bizi çimdikliyor! Belli ki zorlama bir gayret var, bir debelenme tavrı var, bir hazımsızlık var. Birilerinin ruh derinliklerinde bir "genetik Osmanlılar" vehmi yaşıyor. Ellerinde değil, içlerinden geliyor. Avrupa Birliği'ndeki alerjinin kökeni aslen İslâm değil, Osmanlı'dır. Zamana ihtiyaçları olan biz değiliz, onlar. Hazmetme kapasitesinin darlığı da, genel kullanım yerleri dışında, bizim için bu anlamı ifade ediyor. Birdenbire tarih münakaşalarını öne çıkarmalarının kendi pozitivist mantıkları açısından hiçbir anlamı ve ciddiyeti yok. Kavgacı duyarlılıklarının sebebi, ruh köklerindeki Osmanlı imajı ve alerjisi ile ilgili.
      <br/>
      <br/>
      Hâlbuki, mücavir alanda, sınır dışı ütopyaları olmayan tek ülkedir Türkiye. Yunanistan'ın var, İran'ın var, Suriye'nin var; Türkiye'nin yok. Ne yayılmacı haritalarımız var, ne de başkasının toprağında gözümüz. Bizim sadece sevilme ve güvenilme arzumuz vardır, o kadar. Tabii bir de "bize asla dokunmayın" talebimiz.
      <br/>
      <br/>
      Dış politikada, ‘uluslararası ilişkiler’de, Türkiye kadar samimi, dürüst, meşrûiyetçi, demokrat tavırlı bir ülke yoktur. Yoktur! İçte birbirimize haksızlık yaparız; ama dış tavrımız, duruşumuz, gerçekten böyledir.
      <br/>
      <br/>
      Kimsenin toprağında gözümüz, kimsenin içinde elimiz; kimsenin mutluluğuna kastımız, kimsenin musibetlerine katkımız yok.
      <br/>
      <br/>
      Türk askeri Lübnan'da, benzerine hasret kalınan bir var oluş sergileyecek. Göreceksiniz. İtidal kahramanları gibi ışıldayacaklardır.
      <br/>
      <br/>
      Bütün dünyaya seslenesim geliyor: "Yüreğiniz yetmiyorsa, aklınız yetsin. Bizi bizim için değil, kendiniz için değerli bulun. Bize kendimizin değil, kendinizin mutluluğu için biraz  adil ve hakşinas davranmaya çalışın."
      <br/>
      <br/>
      ***
      <br/>
      <br/>
      Şöyle bir "muhal" tasavvuru, bir analiz âleti gibi kullanalım:
      <br/>
      <br/>
      Bizim vatandaşlarımızın ortalama yaşama imkanını verebilsek, öyle bir ekonomik gücümüz olsa, Ortadoğu halklarından hangi birey burada yaşamak istemez? İçlerinden kaç kişi "orada hürriyet yok, baskı var" der? Mısırlısı, Suriyelisi, İranlısı, hepsi için söylüyorum. Ama bizim bir kısım aydınlarımıza göre, bizden kötüsü yoktur. Herkes hürriyet ve demokrasi idealine bağlıdır, biz değilizdir; herkesin tarihi iyidir, bizimki kötüdür.
      <br/>
      <br/>
      Batı'daki haksızlığı ve mantıksızlığı bir ölçüde bizim medyatik aydınlarımız besliyor. Maalesef böyle. "Merkez-sağ vurguncudur, diğerleri istismarcıdır, öncekiler despottur; bizim IQ'umuz düşüktür; bizde köylü de yoktur, burjuva da, biz lümpen bile değiliz, Osmanlı, tarih dışıydı; biz tembelizdir, üretimi bilmeyiz…" vs. vs…
      <br/>
      <br/>
      "Kötümserlik" başka, "kötüleyici" olmak başkadır. Kötümserliği tedavi etmek mümkündür ama, kötüleyiciyi insafa getirmek çok zordur. Bizim medyatik aydınımız, kötüleyici insafsızlığına rağmen kötümser değildir! Bu tavrının doğruluğuna inanmanın, kendi nefsini de değerli ve önemli bulmanın neşesi içindedir adeta! Acıdan kahırdan başka bir şey getirmesi mümkün olmayan ütopyalarla da eğlenip durmaktadır.
      <br/>
      <br/>
      Bu dünya anlatılan dünya değil. Anlatılanların gerçekliği ve sahihliği yok. Amerika da böyle bir dünyanın, böyle algılanan bir dünyanın lideri. Amerika bir bakıma, gerçekliği ve sahihliği olmayan, postmodernist kılıflara rağmen bir şeye benzeyemeyen o anlatımların ve köklerinin ürettiği bir lider.
      <br/>
      <br/>
      Temel sıkıntı, beyinlerin ve ruhların derinliklerindedir; fikrîdir. Ve belki en önemli katkımızın olabileceği yer de burasıdır ama, aydınlarımız farkında değil.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25244), [web.archive.org (arşiv bağlantısı)](http://web.archive.org/web/20061019211335/http://www.aksiyon.com.tr:80/detay.php?id=25244)
