# Farklı insan, farklı aydın, farklı duruş

*Ahmet Selim 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070607200047im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Sıkıntıların kaynağı bir metot yanlışının kurumlaşması olgusudur. Özetleme gayretiyle toplu bir şematik açıklama sunmaya çalışacağım: Dialektik metodun, sentezi dalgalanmaya terk eden ve sadece bazı yanlışları gösterme reaksiyonuna dayanan; fakat hiçbir "ihâta (kuşatma), terkip (bireşim),
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    tekâmül (pozitif gelişme) şansı vermeyen; bütün gücünü ve cazibesini "kolaycılık" ile 'sorumsuzluk rehâveti'nden alan o yapısı, sadece dert üretmeye yarıyor.
    <br>
     <br>
      Hemen basitleştireyim:
      <br/>
      <br/>
      Tepkin haklı ve doğru. Ama kıvamlandıramıyorsun, kendi eleştirini yapıp açını genişletemiyorsun ve hep aynı sâbite etrafında dönüyorsun. Başlangıçtaki haklılık ve doğruluk payları da bu dönüşüm değirmen taşları altında ufalanıp gidiyor. Halbuki süzerek biriktirebilirsen verimli sunuşların olur. Sen onu verirsin, başkalarının aynı seviye karakterindeki sunuşlarını da sen alırsın. Bu alışverişten de herkes kârlı çıkar.
      <br/>
      <br/>
      Ne yazık ki şimdi olan şudur:
      <br/>
      <br/>
      Başlangıçtaki doğruluk ve haklılık payları, kendi sahipleri tarafından negatife dönüştürülüyor; bunlara aynı metotla (yani başlangıçta doğruluk ve haklılık payı taşıyan, ama sonra bozulan) tepkiler gösteriliyor, ve bu böyle bir kısır döngü halinde  devam edilip gidiyor….
      <br/>
      <br/>
      Bu karmaşadan sentez kendi kendine doğar mı? Doğacağını vehmediyorlar! Sentezi insan yapar, insan aklı yapar; emeğiyle, gayretiyle, iç zenginliğini her gün yeniden keşfeden sabrıyla ve en önemlisi "fikrî yardımlaşma" ağlarını kurup kollayan sezgili farklılığıyla… "Yok ben tepkimi koyarım mızrak gibi! Herkes de böyle yapar. Bu kavga sentezi getirir!" tavrı, sadece bizim değil, bütün insanlığın baş belasıdır.
      <br/>
      <br/>
      <b>
       Kısır döngü
      </b>
      <br/>
      <br/>
      Örnekleyelim:
      <br/>
      <br/>
      Sadece AB'ye karşı çıkanlarda, yahut sadece AB'ye taraftar olanlarda hata olsa, bunu çözmekten kolay bir şey tasavvur edilemez. Ama iki tarafta da tepkisellik hataları var ve iki taraf da bu hataları bir nefsâniyet iddiası haline getirdiği için "dokunulmaz" sayıyor! "AB'ye girersek cennete girmiş gibi olacağız! Güvensek yok oluruz" Tez, bu. Karşısındaki antitez de "AB'ye girersek biteriz, AB'yi reddedersek hür ve mutlu oluruz" diyor. Bunlardan bir sentez çıkar mı? Kavga çıkar ancak.
      <br/>
      <br/>
      "Girmeliyiz; ama şöyle bir şuur, akıl ve tavır" ile demeye çalışırsan, kimse cazip bulmaz, okuyup dinlemez, ekrana çağırmaz. Çünkü medya, kavga (dialektik) ratinginin medyası!
      <br/>
      <br/>
      Genel manzaraya baktığınız zaman, hep yanlışların tasvirinden ibâret bir karmaşa görüyorsunuz. Işıklandırılanlar onlar. Şunların yanlışı, ötekilerin yanlışı, berikilerin yanlışı; bir yanlışlar meşheri, bir yanlışlıklar literatürü var ortada. Fakat çok önemli bir noktayı görmek lâzım; yanlışın her türlü tasviri var ama, kendi yanlışını kabullenen farklılaşma ve gelişme eleştirisinin hiçbir örneği yok! Hepsi kavga üslubuyla ve dialektrik katılıklarla ifade edilmiş yanlışlar. Seç birini, sen de katıl kavgaya! Üretim ve düşünme câzibesi ve dâvetiyesi yok. "Değiştim" diyen de elindeki sopayı değiştiriyor sadece, metodunu değil. (Elbette istisnâlar var. Ben genel manzarayı anlatıyorum.)
      <br/>
      <br/>
      Laiklik adına, çoğu pozitivist kaynaklı bazı yanlışlar yapıldı. Lâkin bunlara karşı çıkılması adına da yanlışlar yapıldı. Eğer "mukabil yanlışlar" yapılmasaydı; öbür yanlışlıklar demokrasinin gelişmesine paralel olarak, sunulan üretilmiş düşüncelerle çözümlenir ve dengelenirdi. Tekâmül budur, böyle olur.
      <br/>
      <br/>
      Tarihi yorumlarken de aynı hal yaşandı. İfade edilmemiş bir bilgiyi verdin, tamam. Ama öyle bir tepkisel tavırla ve metotla verdin ki, yanına kendi yanlışlarını da ekledin. "Yeni bir doğruyu aydınlatma kredisi olarak bazı çarpıtma imkânlarını kullanma" gibi bir hakkın var olduğuna inanmak türünden bir alışkanlığımız var âdeta.
      <br/>
      <br/>
      Soyut görülüp okuma zahmetinden uzaklaştıracak diye somut ve yalın konulara da temas etmek ihtiyacını hissediyorum… Kâzım Karabekir 12 Nisan 1919'da Anadolu'ya gitti. Millî Mücadele'nin ilklerindendir. İstanbul-Ankara arasında büyük inisiyatifler kullanma dirayetini göstermiştir. Tamam ama; Kâzım Karabekir, Millî Mücadele'nin lideri olma çapına sahip değildi. Bu gerçek de bilinmeli. Bir liyâkat payını belirtmeye çalışırken, fazlasını yüklemeye kalkarsanız; o yaptığınız hiçbir aydınlatıcı değer taşımaz.
      <br/>
      <br/>
      Demokratik Parti'nin de hatâları varmış. Tabii ki vardı. Ama DP'nin hataları; 27 Mayıs'ı ve Yassıada'yı ve de CHP'yi mazur gösterir mi? Yarım asır geçmiş olmasına rağmen Yassıada'yı savunma inadını mazur gösterir mi? Yarım asır, tarih metodolojisinde önem  taşır; fakat bizde, doğru yazılış ve yorumlayış için tam asır da birkaç asır da yetmeyebilir. "Sosyal bilimler biraz da ideolojidir" sözü aslen bir nefsâniyet vurgusudur. İdeolojiler, soyut örgüleriyle öyle bir insafsızlığı ve komikliği barındırmazlar. Onu yapan, o bahaneye tutunmuş insandır, o insanın nefsidir, tutuklanmış aklıdır, sürgüne gönderilmiş gönlüdür.
      <br/>
      <br/>
      Nefsâni iddialar; kavga şartları içinde de olsalar, birbirini severler ve beslerler! Aralarında bir muvâzaa (danışıklı dövüş) mutabakatı varmış hissine kapılırsınız.
      <br/>
      <br/>
      <b>
       Çözüm, farklılığı gerektiriyor
      </b>
      <br/>
      <br/>
      Burada bir başka gerçeği hatırlamak lüzumludur:
      <br/>
      <br/>
      Metodolojisiyle, literatürüyle, geleneğiyle, pratik sâbitleme bağlantılarıyla; bu kısır döngü tıkanıklığının giderilmesi, yahut geriletilip hafifletilmesi; ciddi bir farklılık kültürüyle eğitimiyle, aydınlanmasıyla mümkündür. Uzman yetiştirmek, bunun çerçevesini değil, sadece bir alt yapı konusunu teşkil edebilir. Gerçek farklılıkları, okul müfredâtları değil, ekol aydınlatmaları oluşturur, oluşma yoluna kavuşturur. Okul kendi standartlarıyla bunu yapamaz; fakat yapılmasını imkânsızlaştırmama olgunluğuna sahip bulunur, bazı buluşmaların ve karşılaşmaların şansını (talihini) temsil edebilen standart üstü sürprizlere de yakın durabilir. Öğrenciler gerçek farklılığın farklı bir öğretmenine her kademede rastlayabilir. Ömrünüzün sonuna kadar yardımlarını unutamayacağınız bazı öğretmenler işte onlardandır.
      <br/>
      <br/>
      Farklılık gerçeği farklılık kültürünü ve farklı insanları gerektirir. İstisnaî hallerin ötesindeki genel kural budur. Peyami Safa "asıl tahsil, üniversiteyi bitirdikten sonra başlar" derken, işte o farklılık gerçeğini ve eğitimini kastediyordu. Şunu eklemek istiyorum: o gencin bunu kavrayabilmesi için, farklılık eğitimiyle, farklılık eğitiminin yardımlarıyla önceden tanışmış olması da gerekir… Aydınların asıl misyonu buradadır. Günlük siyasetin çaçaronluğunu yapmak entelektüel bir meşgale değildir.
      <br/>
      <br/>
      Evet; farklılık gerçeği, kültürü ve eğitimi, farklı insanlarla olur. Ne var ki farklı insan olmak, hele hele gerçek farklılık idealinin misyonunu taşımak zor meseledir. Sadece prim mahrumiyetine değil, bedel ödeme acılarına da katlanmak zorunda kalırsınız. Kolaycılık ve sorumsuzluk rehâveti içinde yaşayanlar, bu rehâvet içinde tepkisellik tatminlerinin keyfini sürenler, "bozma bizim kavgamızı!" dercesine onu itelemek ve üzmek isteyebilirler. Farklılığın edebiyatını yapmıyor, hakikatini yaşıyor; o, "sahih aydın." "Sahih aydın" idealinin düşünürü, sevdâlısı, yolcusu.
      <br/>
      <br/>
      Her meselemiz her işimiz, bir kıvam dokunuşu, bir kıvam mayası bekliyor gibi ise; başka bir perspektife, başka bir bakış açısına ve noktasına ihtiyacımız var demektir. (Burada "nokta" yükseklik ve görüş imkânıyla ilgili)
      <br/>
      <br/>
      Özel bir şey söyleyeyim. En çok hatırladığım "yaşayan insan" beni en çok düşündüren bana en büyük düşünce yardımını veren insandır. Benzeri (ama mutlaka farklılık da taşıyan) durumları yaşayan birçok insanın ve aydının var olduğuna inanıyorum. Düşünce eğitiminin sürekliliğine dair bir atıf işaretine ihtiyaç duyuşum farklılık gerçeğinin bir yazıya sığamayacak yönlerini hiç değilse çağrışımlar yardımıyla tamamlamanızı mümkün kılmak içindir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23159), [web.archive.org (arşiv bağlantısı)](http://web.archive.org/web/20070607200047/http://www.aksiyon.com.tr:80/detay.php?id=23159)
