# İronik futbol değinmeleri

*Ahmet Selim 2007.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080110222133im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yazdıklarımın hep ağır bulunmasına alışkınım. İzah’tan mizah’a sıra gelmiyor ki! Yer olsa, vakit bulunsa, izah edilmişin mizaha açılan sonuçlarını tatlı tatlı görüşerek renklendirme ve yönlendirme muhabbeti doğsa; sıra ona da gelir. Hakikati alaya alır gibi mizah yapmak, yapanı gülünç duruma düşürür. Mizahın da bir ciddiyeti olmak gerekir!
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Konsantrasyon eksikliği aynen düşük voltaja benzer. Bir cihazı 220 volt yerine 150 voltla çalıştırırsanız; o cihaz sadece verim kaybına uğramaz, aynı zamanda çok yorulur. Voltaj düşüklüğünü telafi için daha çok wat çeker, daha çok ısınır. Futbolda da öyledir. Konsantrasyonu eksik oyuncu; kendini zorlar, sinirini bozar, gürültü çıkarır, daha çok yorulur! Aciz agresifler bu familyadandır.
    <br>
     <br>
      Vücudu ile beyni arasında futbol merkezli bir iletişim-denge-ahenk konsantrasyonu olacak. O zaman hareketlerinde, reflekslerinde bir farklılık oluşur; sanki organlarının da hafızası ve aklı varmış gibi gelir. Metin Oktay için “havada asılı kalıyor” denilirdi. Şudur o: öyle bir taymingle yükseliyor ki, en üst noktaya çıktığı anda, yani yükselişi durduğu anda kafayı vuruyor. Bunu, oyundaki hali ayarlıyor. Zaten o, o anı kollayan bekleyen düşünen bir konsantrasyon içindedir.
      <br/>
      <br/>
      Konsantrasyon ile kondisyon arasında pek bilinmeyen bir ilişki söz konusudur. Sadece oyunda değil, antrenmanda ve günlük hayatın genelinde çeşitli konsantrasyon şartları vardır. Bir oyuncu bu genel çerçevenin bilincinde ise, kondisyonunu da korur. Ona göre yaşar… Para, profesyonelliğin bir yüzüdür; asıl yüzü mesleki sorumluluktur, disiplindir, otokontroldür… Bizim futbolcularda çok bariz bir kondisyon yetmezliği var; bunun sebebi, mesleki sorumluluk kültüründeki geriliğin ve hayat tarzı çarpıklığının oyuncularımızı tıknefes hale getirmesidir. “Çabalama kaptan!” acziyeti buradan kaynaklanıyor.
      <br/>
      <br/>
      Bir bahsi hafif tutmak çok zorlandığım bir şey. Mesela şu paragrafa kıyamıyorum:
      <br/>
      <br/>
      “Süreklilik mukavemet ve ekipsellik gerektiren aksiyonlarda (sporlarda) bireyin içinde bulunduğu sosyo-kültürel denge büyük önem taşır. Çelişkili, geçişli, taklitçi, sosyal kültür yapılarında kısa, keskin, parlayışlı ve bireysel çıkışlar çok göze çarpar; ama itidal, sabır, metot, uyum gerektiren hallerde yokturlar. Batı’nın trajikomik bir karikatürü olmak, “kültürel karakter” demek olan ekolleşmeyi engelleyen ana sebeptir. Genç yaşta büyük üne ve paraya kavuşma sınavını da eklerseniz, futboldaki geriliğimizin alt yapısı ortaya çıkar. Bu açıdan baktığımızda futbolu düşünmek siyaseti düşünmek kadar zordur!”
      <br/>
      <br/>
      DÜŞÜNCE VE KONSANTRASYON
      <br/>
      <br/>
      Onun beyni dopdoludur, dikkati hep uyanıktır… Projeler, senaryolar, pozisyon hayalleri uçuşup durur zihninde. Dalgın, dolu, dumanlı görünmesi bu yüzdendir. Lehte aleyhte hiçbir tezahürattan fazla etkilenmez. Duymaz bile onları. Heyecanlanmaya hiç vakti yoktur! Daima, yaşanan pozisyonun 3-4 kare sonrasıyla meşguldür. Zihninde sürekli olarak koordinat grafikleri döner durur… Hep o “ân” için…
      <br/>
      <br/>
      “Durdu-durdu, bir gol attı” derlerdi.
      <br/>
      <br/>
      Nerede durdu?! O senin gördüğün… Hiç durmadı ki o. Maksimum konsantrasyonla, zihni ruhu ve vücudu, hep o anın beklenişi ve kollanışı ile meşguldü. Ha bre dırdır eden, koşuyormuş gibi görünüp de yerinde çalkalanıp duran; gerginlikten kaskatı kesilmiş, kendini bir oraya bir buraya atmayı aksiyon zanneden örneklere hiç benzemezdi o.
      <br/>
      <br/>
      Stratejisi, taktiği, mantığı olmayan oyunlar şu kafaya hizmet eder: “Habire karıştır, belki bir şey çıkar!” Bence Ersun Yanal’ın tarzı buna çok yakın bir şey. “Golcüye lüzum yok. Bir gol organizasyonu falan da yapamayız. Rakip ceza sahasının önünde kalabalıklaşacaksın, muhtemelen bir şeyler olur.” mantığı, yahut mantıksızlığı. “Kuru kalabalık”tan bir şey çıkmaz. Meğerki komik defans hataları, FB-Trabzon maçındaki gibi imdada yetişe!
      <br/>
      <br/>
      Arda, yetenekli bir genç. Ama, dolu değil, dolmayı bilmiyor. Kanat çırpmayı futbol meşguliyeti sanıyor. Yaşanan pozisyon akışının ötesiyle hiç ilgilenmiyor. Kendi oluşturduğu yeni pozisyona kendisi şaşırıyor! Her çalımından sonra abes bir hareket yapması bundan dolayı. Yetenek yetmiyor! “Yeteneğini geliştirme yeteneği” denilen ayrı bir aksiyon sezgisine ihtiyaç var.
      <br/>
      <br/>
      Sabri de öyle. Fizik gücü var, tekniği fena değil; fakat, savrulup duruyor. Rastgele! Ağın oltanın nereye atılacağını bilmeden öyle “rast-gele” olmaz! Rastgele, takım olunmaz, takım oyuncusu olunmaz, hele “kurucu-yönetici-görevci” oyuncu hiç olunmaz… Bir oyuncağı kurar gibi kur, bırak sahaya… Sürekli ama boş bir hareketlilikten başka hiçbir şey doğmaz. Âlem seni o hareketliliğin içinde öyle bir iptal eder ki, varlığın ile yokluğun arasında fark kalmaz. Bütün pres didinmelerin “ortada sıçan”a döner.
      <br/>
      <br/>
      Ayağında lüzumsuz top tutmak ve vakti gelince rasyonel görünmese bile bir (toplu-topsuz) çekilme hamlesi yapmamak, sakatlığa davetiye çıkarmaktır. Akıllı futbolcu pek sakatlanmaz, sakatlansa bile çabuk iyileşir. Çalım atmayı, adam eksiltmek ve derhal o fırsatın dikey akışına döndürmek için değil de gösteriş için yapanlar çok sakatlanır. Çalım atmak faule o kadar yapışık bir eylemdir ki; onsekiz içinde penaltı yaptırmak “akıllı çalımcı için çok kolaydır. Bu bir “meşrû hile”dir ve kendini aktör gibi yere atıp da var olan faulü bile şaibeli hale getirenlerin anlayamayacağı bir şeydir. Yani ayağında lüzumsuz top tutmak yok, hileli top tutmak var!…
      <br/>
      <br/>
      PSİKOLOJİK KONDİSYON
      <br/>
      <br/>
      Kalli, “psikolojik kondisyon” kavramını çok farklı anlayan bir ekolün adamı. Her hastaya aynı ilacı vermenin doğru olmadığını bilemeyecek kadar da modern evrensellikten uzak. Kalli’nin zaafı, aslında Alman ekolünün zaafı ve bu türlü zaaflar ancak kişisel (fıtrî) karakter özellikleriyle (Derwal’deki gibi) aşılabilir. Kalli’de o yok. Galatasaray’ın Fenerbahçe’ye sürekli yenilmesi, tamamen psikolojik kondisyonla ilgili bir durumdur. Kendi sahasında da olsa değişik bir sonuç doğmaz. Çünkü Galatasaray, “iyi de oynasam yenileceğim” psikolojisinin yükünü, sırtında bir kambur gibi taşıyor. Bunun tedavisi “Ben büyüğüm, ben ondan da büyüğüm” pompalamasıyla bulunamaz. Çünkü bu tür telkinler, “yalana inandırma” komplekslerini de beraberinde getirir. Doğru tedavi, o negatif şartlanmanın abesliğini anlatmak, bir normalleştirme terapisi uygulamaktır. Anormal bir durum, bir başka anormallikle dengelenerek değil; normalin o kısır döngüyü herhangi bir halkasından çıt diye kırmasıyla düzeltilir. Sonrası da kendiliğinden gelir. Mukayese abartmaları, sonraki eğlence edebiyatıdır! Galatasaray’da bugün, eskiden en güçlü yanını teşkil eden “rakip sahada oynama, dezavantajlıyken dikilme, sürgünde direnme, mağduriyet halinde bile asaletini koruma, acılıyken tebessüm edebilme” türündeki duruş güzellikleri açısından ciddi bir zaaf söz konusudur. GS, her maçını ancak 2-3 bin kişilik bir hareketli taraftarla deplasmandaymış gibi oynayan ve bu hali hiç önemsemeyen klasik duruşundan çok uzaklaşmanın sıkıntılarını çekiyor. Galatasaraylılık her zaman biraz marjinallik demekti ve Fenerbahçe her zaman rüzgarla (seyircinin, medyanın rüzgarıyla) oynamaya alışmış bir imtiyaz alışkanlığına bağlı gibiydi. Avrupa başarılarından sonra ise GS bir imtiyazlılık duygusuna kapıldı; lakin medyada (yönetim genelinin üstlerinde!) bulunan yaşlı FB taraftarları öncülüğünde o bekleyiş duygusunun önü kesilince, GS’da bir derin bunalım hüznü yerleşmeye başladı. “Avrupa Şampiyonu unutulabiliyor, ama CSKA galibine (Avrupa Fatihi) manşeti atılabiliyor” ise, bu hüzne mazeret göstermek elbette ki kolaydır. Kolaydır ama hiç doğru değildir.
      <br/>
      <br/>
      YABANCILARIN İŞİ DEĞİL
      <br/>
      <br/>
      Kalli’nin bu meselelere nüfuz edebilmesi söz konusu olamaz ki, üstesinden gelebilmesi düşünülebilsin. GS’a bir Gündüz Kılıç lazım! Fatih Terim yetmedi, bir noktadan sonra yetemedi. GS, para yarışını, tafra rekabetini kazanamaz; çünkü kendi yapısının farklılık özelliğini o şartlarda koruyamaz, kendisi olmaktan çıkar. Yapması gereken; kendisini koruyarak ve öz farklılığının yeterli gelişme mesnedini ve uyumunu sağlayacağını bilerek, endüstrileşen futbolda yozlaşmadan yer alınabileceğini göstermektedir. Bu Fenerbahçeleşerek olmaz; tam tersine, Fenerbahçe’ye yardım ederek olur. GS kendi geleneğini korumalı, FB ise geleneğini değiştirmelidir; şayet Türk futbolunun ilerlemesi isteniyor ise… Fenerbahçe’nin “bize GS’yı yenmek yeter” ufuksuzluğuna sıkışıp kalması, GS’nin FB’ye yaptığı bir kötülüktür.
      <br/>
      <br/>
      Türk futbolundaki derin krizi yabancılar çözemez. Bizde çözülmemiş ana kültürel mesele, her pratik alana munzam yükler getirir. Herkes biraz filozof olmak zorundadır! Bu çok bilmişlikten değil, çok şey bilmeye mecbur kalmaktandır. Köşe yazarlığının bizde Batı’dan çok farklı olması da bunun sonucudur. Kötü değildir, iyidir ve gereklidir; ama çok sarp bir sorumluluktur. “Herkes konuşuyor, karışıyor” şikayetine katılmıyorum. İşte ben de futbola karışıyorum! Önemli olan; konuşmalar ve yazılar arasında, çözüm getirici alanları bulabilmektir, tanıyabilmektir. “İşe yarar bir şeyler vardır burada” dedirten yerler, çok güzel yerlerdir; iş yapmaya gerçekten niyetli olanlar için. “Medyayı okumak” diye bir şey çıktı. Ders olarak gündeme gelişine bakılırsa, medyayı okumayı bilenlerin var olduğunu düşünmek gerekir. Fakat ben pek öyle düşünemiyorum. Çocukları bırakalım; medya okumayı, bir ustanın, işe yarar şeylerin bulunduğu yerleri değerlendirmesi ve bunu hem zevkle hem kolaylıkla yapabilmesi anlamında becerebildiğini hiç sanmıyorum.
      <br/>
      <br/>
      EKOL DAMARI
      <br/>
      <br/>
      GS, havacı; FB, karacı; BJK, denizci! Bu teşbihe ne dersiniz?! Bence çok pratik bir anlama aletidir! Aralarındaki rekabet, zımni bir yardımlaşma ve tamamlanma fonksiyonelliği kazanmadıkça Türk futbolu gelişemez ve yurt dışında var olamaz. Hava kuvveti olmadan karacının da denizcinin de yolu açılmaz. Karacı ve denizci olmadan, hava kuvvetinin her başarısı eksik kalır ve amacına varamaz. Her futbolcu, bu üç takımın da gelmiş geçmiş ünlülerinde kendine örnek alabileceği özellikleri görebilmeli, fanatik bir taklit açısına sıkışıp kalmamalı. Hiçbir fanatikten iyi futbolcu olmaz; ayrıca iyi yorumcu ve teknik direktör de olmaz… GS, eski zamanlarda modern futbol oynuyordu. Turgay; Cihat gibi kalenin değil, ceza alanının kalecisiydi ve savunmasını bir libero gibi yönetirdi. GS’ın savunmadaki oyuncuları da ofansif karakterliydi. Coşkun Özarı, Mustafa Yürür, İsmail Kurt, Ahmet Berman vs… Muzaffer ve Ergun gibi merkez savunma adamları, dan-duncu değil, oyun kurucu (başlatıcı) idi…  O sıralar FB savunmasında “Necdet, Nedim, Avni Kalkavan, Seracettin” falan vardı ve hiçbirinde ofansif özellik yoktu. Ama halk FB’yi severdi, modern’i yabancılardı. Kısa paslı bol çalımlı, tayın’lı, havaya dikme’li gösterilerden hoşlanırdı… 2000 yılının GS’ı, kendi kökenlerinin ürünüydü. Ekolleşmeye elverişli olan temel de oradaydı. Şimdiki FB’nin ise milli takımla hiçbir ilgisi yok. “Mini Brezilya” olmak idi ideali, o yönde bir yere vardı. Türk futbolu bundan bir şey kazanamaz. “FB’nin geleneği değişmeli” deyişimin sebebi de bu. (Anadolu futbolu, kuvvetlere eleman yetiştirme ocağıdır. Bundan bir rekabet marazı daha çıkarmak, hamlıktır.)
      <br/>
      <br/>
      … Leverkusen, Alman ekolünün sanatkârlık tarafı zayıf olan tipik bir temsilcisi. Uzun ama zikzaglı paslarla pozisyon bulurlar. Bunlara karşı, Popescu tipinde “alan savunması” yapan ve topu yolda kesen (yani yapışıp ayaktan almayı düşünmeyen) bir savunma akıllılığı gerekir. Adam markajıyla yapışkanlık gösterip trafik alanını sahipsiz bırakırsanız, sessizce ve kolayca gol atarlar! Hücumda ise, Hakan’ı indirme tepesi gibi kullanıp, yamacında duracak olan oynak adamların şaşırtıcılığına ihtiyaç var. Kendi hücum tarzıyla onlara hücum edilmez; kolay keserler, çünkü savunmaları kendi hücum tarzlarının öbür yüzü gibidir…Bütün uzun verkaç toplarını armut gibi toplarlar, keskin hamlelerle.
      <br/>
      <br/>
      Oturduğum yerden bunları söylüyorum. Günü gelince hatırlamanızı isterim! İşte futbol böyle bir şey ve asıl belirtmek istediğim de bu! “Ekollü takım ve insan” analizini uzaktan yapamayan, levazımat yakınlığında da bir şey yapamaz. Göreceksiniz şu Leverkusen notlarımı, bir Rıdvan Dilmen kendi üslubuyla kopuk kopuk da olsa söyleyecektir.
      <br/>
      <br/>
      … Ben Özhan Canaydın’ın yerinde olsaydım, çocuklarla her gün (bilemedin gün aşırı) yarım saat sohbet ederdim! Ve o sohbetleri tercüme ettirip Kalli’ye de gönderirdim! Teknik direktörün yetki alanı başka, yönetimin etki alanı başkadır; fakat aralarında önemli bir ilişki vardır. Hiçbir teknik direktöre bir yönetim “al, bildiğini keyfince yap” diyemez, dememelidir.
      <br/>
      <br/>
      Kolay görünümlü zor; basit görünümlü karmaşık! Sehl-i mümtenî’nin oyun planındaki karikatürü! Futbol böyle bir şey! Şunu da ekleyiveriyim: fikri meselelerin mizahı olmaz ama, mizahın kendine göre bir ciddiyeti olmalıdır. O kadarı da ağır gelmesin!
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29202), [web.archive.org (arşiv bağlantısı)](http://web.archive.org/web/20080110222133/http://www.aksiyon.com.tr:80/detay.php?id=29202)
