# Dar düşünceleri bırakıp ufka yönelmek

*Ahmet Selim 2006.11.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061207105952im_/http://aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Tekrarın sıkıcı zaruretine rağmen bir daha hatırlatalım: “Siyaset tekaddüm etme sanatıdır.” Olaylara, gelişmelere, muhtemel krizlere tekaddüm etmek. Öngörmek değil; öngördükten sonra, onların muhtemel seyirlerini etkileyip yönlendirmek. Günlük, dar ve nefsâni düşünenler, siyasetin edilgeni, yâni malzemesi olurlar; çok şey yaptıklarını zannetseler de. Nefsâniyet tezgâhında dokunmuş bir bez parçası önünüzü karartabilir; minicik bir pencere de ufku görmenizi; sağlayabilir. İçimize girmeyen bunalım; başımıza da çökmez.
  </font>
  <!--- Baslik, Spot, Resim kutusu ---------->
  <p>
   <font class="content">
    Konuşmalarımızda ve çeşitli siyaset tartışmalarımızda hemen sorarız: “Böyle demokrasi olur mu?”
    <br>
     <br>
      İlzam edici, (yâni susturucu) bir çıkıştır. Karşı taraf yutkunmaya başlar…
      <br/>
      <br/>
      Öyle ya kimsenin “demokrasi böyle olur!” diyecek hali yok. Durup dururken, çaresini aradığı sıkıntının müsebbibi olmak konumuna kimse düşmek istemez. Ve orada söz biter, konu kapanır. Peki ne halledilmiş olur?
      <br/>
      <br/>
      Sayın Tayyip Erdoğan, partisi parlamentoda yeterli çoğunluğa sahip olduğu için, aday gösterilir ve cumhurbaşkanlığına seçilebilir. Anayasa açısından hiçbir engel söz konusu değil. Nazarî olarak çok basit bir mesele. Konuşulacak, düşünülecek bir şey yok. Herkes işine gücüne baksın.
      <br/>
      <br/>
      Böyle bir tutum, bir “tecâhül-ü ârifâne” tavrı mıdır?
      <br/>
      <br/>
      Her tercihin bir sonucu ve bir bedeli var. “Boş zaman” mecazdır. Zaman’da boşluk olmaz. “Uyumak” bile bir faaliyettir, fonksiyonel özellikleri vardır. En zor durumlarda dahi ‘biraz uyuma’nın imkânlarını aramak zorunda kalabilirsiniz.
      <br/>
      <br/>
      “Canım demokrasi var, konuşulacak bir şey yok” demeyi seçiyorsanız, bu tercihin anlamını özelliklerini izah edebilir olmanız lâzımdır. Böyle değil de, ifade edilecek düşünce bulunamadığı için “şimdilik düşünmeyi erteleyebilir, değişen ve gelişen şartlara göre gereğini düşünürüz” deniliyor ise, onun da bir faturası olur.
      <br/>
      <br/>
      “Vakti gelince düşünürüz” yanlıştır. Her yakınlaşma vakti, kendine göre düşünce özelliği taşır. Okuldaki sınav da öyledir, vadeli borç da öyledir; hayatımız öyledir.
      <br/>
      <br/>
      “Dalgalı kur” da mecazdır! Hiçbir şey öyle kendi haline bırakılıp seyredilmez. Dikkatle takip edersin, akış içinde gereken tedbirleri alır, uygun enstrümanları kullanırsın.
      <br/>
      <br/>
      Ama şimdi, yaygın bir “canım demokrasi var” durgunluğu müşahede ediliyor. Eş-dost arasında bile bir hal yaşanıyor. Böyle olunca da, “iç denge şartları” açısından “ciddi problemler olabileceği” ihtimali akla geliyor.
      <br/>
      <br/>
      * * *
      <br/>
      <br/>
      ‘Herkesin birbirini bekleyip birbirini kolladığı sorumluluk ertelemesi anları’nı düşünüyorum. Belirli şartlarda kimin ne yapması, ne düşünmesi, ne gibi sorumluluklar ve fedâkarlık üstlenmesi, ne türlü adımlar atması gerektiği hususları bir belirsizlik gösteriyor ise; kararlı bir durgunluk havası oluşur. Söz o hassas konuya yakınlaşsa bile, teğet geçirilir. Herkesin içi onunla dolu olduğu halde, sıradan meşgalelere ayrı bir ağırlık verilerek tabii görünme çabası sergilenir. Bu bir ortak tercih değil, herhangi bir bireysel tercihi seslendirmeme benzeşmesidir. ‘Ne düşünmeliyim, nasıl düşünmeliyim?’in yerini “acaba belirli kişiler içte ne düşünüyor?” merakı almıştır. AK Parti’de böyle bir spazm görüntüsü seziyorum. Bazen “aramızda bile konuşmuyoruz” diyenler çıkıyor ve kimse inanmıyor; ben çok inanıyorum!
      <br/>
      <br/>
      Dar düşünceler vardır; bağlantıları, alâkaları, sonuçları hiç hesaplanmaz. Bir ihtiyaçtan doğar ve doğduğu yerde kalarak çok değerliymiş hissini uyandırır. Mesela, “Tayyip Bey köşke çıkarsa parti rahatlar!” görüşünde olanlar bulunabilir. Böyle bir “parti bencilliği” yaşanıyor olabilir. Şeklen parti bencilliği, aslen “parti içindeki statü” bencilliği…
      <br/>
      <br/>
      Siyaset adamı; kendinin üstünde partisini, partisinin üstünde siyaset kurumunu, siyasetin üstünde devleti, devletin üstünde milleti düşünebilen adam olmalıdır. İrâdesini nefsiyle değil, aklıyla ve yüreğiyle kullanabilme basiretine sahip bulunmalıdır. Sorumlu siyaset adamı, bir meseleyi gerçek bir düşünürün “hakikat sevgisi ve saygısı” ile irdeleyip değerlendirebilme samimiyetini ve cesaretini gösterebilmelidir. Tayyip Bey köşke çıkarsa parti rahatlamaz. Bütün dış şartlar “sakıncasız” olsa bile rahatlamaz. Turgut Özal’dan ve Süleyman Demirel’den sonra partileri ne hale geldiyse; Tayyip Erdoğan’dan sonra da AK Parti (daha keskin bir dramatik seyirle) aynı sürece girer. O meselenin diğer meselelerden soyutlanmış analizi bile bundan ibârettir.
      <br/>
      <br/>
      Kaldı ki; bir büyük memleket meselesi karşısında, o türlü nefsâni hoşluk faktörlerini öne çıkararak değerlendirmeler yapmaya çalışmak, yarınlar için çok umut kırıcı bir göstergedir.
      <br/>
      <br/>
      * * *
      <br/>
      <br/>
      Şunu unutmayalım:
      <br/>
      <br/>
      Bir istikrar dengesinden bir başka istikrar dengesine geçmek bunalımsız olmaz. AK Parti iktidarı gitsin mi? Giderse gitsin. Ama, istikrar gitmesin! İstikrarı kaybedersek, “değişim süreci” her yönüyle ârızalanır, hastalanır. Ve bundan, demokratik gelişmemiz de ekonomik gelişmemiz de ciddi boyutlarda zarar görür. Bizim için meselenin bu yönü önemlidir.
      <br/>
      <br/>
      Dar düşünceler, ters gözlük camlarına benzer. Görmenizi arttırmaz, görmezliğinizi koyulaştırır… “Birisi şuraya çıkarsa, diğeri öteye geçerse, beriki yana çekilirse” ile siyaset yapılmaz. Sorumlu siyaset adamı, önüne rotasını ve pusulasını koyarak, istikamet ufkuna yönelerek düşünecektir. Siyasi düşüncenin bu temel şartı “danışman” gerektirmez; çünkü danışmanlardan faydalanabilme hünerinin temel şartı da budur! “Danışman” sıfatını taşıyanların “dar düşünce” varyasyonlarıyla uğraştığını gördüğünüz an, yanınızdan uzaklaştıracaksınız. (İhtiyaç hissetmesem, ihtimal derpiş etmem!)
      <br/>
      <br/>
      … Hiçbir partinin vizyonu, yapısı, ufku, realitesi, “iktidar alternatifi” olmaya elverişli değil. Muhalefette şiddet göstermeyi iktidar olmaya liyâkat kazanmak zannedenlerin alternatif teşkil etmeleri mümkün değildir. “Vaadkâr” olmak, bir muhteva dolgunluğu işidir; onu vatandaş ta uzaktan fark eder. Hoplayıp zıplayarak, şaşırtıcı terslikler ve sivrilikler göstererek o dolgunluğu telkin etmeye çalışmak akılla bağdaşmaz.
      <br/>
      <br/>
      Temsilde adalet ile yönetimde istikrar, birbirine yapışık değildir; aralarında değerlendirilmesi gereken denge icapları vardır. Temsilde adalet, yönetim istikrarının asgari haddinden sonra devreye girer. Yönetemeyen siyasetin temsili de adaleti de anlam taşımaz. Sayın Baykal, “rejim tartışmaları açarak siyaset yapma” tercihiyle, demokrasinin ve siyaset (anayasa) hukukunun bütün temel değerlerine ve ilkelerine ters düşen bir yolda olduğunu artık fark etmek zorundadır. Ne var ki, AK Parti de bu zarureti kendisine açıp hatırlatacak “sorumlu siyaset” üslubunu ve ciddiyetini seslendirebilme dengesine bir an önce kavuşmalıdır. Vakit ilerliyor, takvim yaprakları habire dönüyor, “İtidal ve basiret” çağrılarının uyarı mesajları vatandaşların gözbebeklerinden bile okunuyor. ‘Dar düşünceler’i hikmet-i hükümet sayan ve popülist tatmin manevralarından medet uman “taviz söylemleri” bir tarafa bırakılmalıdır. Var olmayan borçları kısmen üstlenmenin tutukluğundan ve durgunluğundan sıyrılıp, milletin bütününe istikbaline tarihine olan borcunu ödeme dinamizmine ve aydınlığına kavuşmayı hemen gerçekleştirmek, kendine gelir gibi bir anda gerçekleştirmek AK Parti’nin görevidir, mecburiyetidir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=25945), [web.archive.org (arşiv bağlantısı)](http://web.archive.org/web/20061207105952/http://aksiyon.com.tr:80/detay.php?id=25945)
