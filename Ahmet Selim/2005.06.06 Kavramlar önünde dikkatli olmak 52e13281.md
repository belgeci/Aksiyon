# Kavramlar önünde dikkatli olmak

*Ahmet Selim 2005.06.06*

<div bgcolor="#FFFEF6">
 <font>
  <img border="0" height="1" src="/web/20060113115047im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113115047im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Milliyetçilik bir düşünce değildir. Ama milliyetçilik, düşünülerek yaşanması gereken bir durumdur, “millî” “millet” realitesi var olduğuna göre, mutedil milliyetçilik de var olacaktır.
  <br>
   Onsekizinci ve özellikle 19. yüzyılın bir “millet” ve “milli bütünlüğü kurmak” gerçeği var. Milliyetçilik de ona bağlı olarak ortaya çıkıyor.
  </br>
 </font>
 <p>
  <font class="content">
   Daha önce (Batılı anlamda) böyle bir kavram yok... Feodaliteden; burjuvaya, şehre, millete gidiş...
   <br>
    <br/>
    18. yüzyılın karakteristik vasıfları nelerdir?
    <br/>
    <br/>
    Kapitalizmin ulaştığı bir merhale var. Pozitivizm apayrı ve çok etkili bir renk... Romantizm, panteizm, yön verici değil; bir çeşit ikame arayışı ve tesellisi... Reel planda, “millet” var, “Hıristiyanlık” var, “fabrika” var; bir tarafta da aydınlar var... “Liberalizm ve demokrasi” açısından bakarsanız bir kıvam bulamazsınız. Ekonomik liberalizm de Marksizm de, pozitivist renkten memnun; ama millet kendi Hıristiyanlığına bağlı ve bu arayışlar harmanında ona tutunuyor... “Birey” sadece müteşebbis değil ki. O zamanın vahşi kapitalizmindeki perişan işçi de “birey”... Ve oy hakkın, mülkiyet’le sınırlı!..
    <br/>
    <br/>
    “Burjuva demokrasisi” denir ama; milliyetçiliği burjuvayla sınırlama âdeti yoktur. Toplumcu yönelişlerde bile o var. “Millet” gerçeği aslında liberalizmle de pozitivizmle de korunmak istenen bir kimlik adına (Hıristiyanlığın lehine olarak) çekişiyor. Bir dengeleme direnci gösteriyor... Tabii ki tam başaramıyor ama, rezervlerini de saklıyor, koruyor... Düşünce tarihinin soyutu bitmez tükenmez bir kolaycılık alanıdır. Yanılıncaya kadar sular seller gibi konuşup yazarsınız... Basit gibi görünen reel plan hatlarını ve çatallarını fark etmek ise; yadırganmayı göze almadan olmaz. Kartezyen telâkki, aydınlanma, pozitivizm, demokrasi! Hiç öyle değil. Bütün Batı, millet gerçeği etrafında taazzuv edip müesseseleşiyor... Osmanlı’yı zora düşüren de bu zaten. Birey’in birey olarak bir varoluş dairesi içinde kalmayacağı sonradan görüldü... Birey bazen kendini mutlu etmeyecek şeyleri de isteyebiliyor. Bir dönem içinde mutlu yaşarken, “daha az mutlu olayım, yeter ki başka bir düzenim olsun” diyebiliyor. Senin karşına geçip “inancımı yaşayabiliyorum, geçinmem barınmam hepsi iyi; ama ben senin devlet hakimiyetini istemiyorum” şeklinde konuşabiliyor. Aidiyet ve kimlik özelliklerinin farklı (irrasyonel de diyebilirsiniz!) tarafları var... Her devirde her dönemde var.
    <br/>
    <br/>
    Birey büyük bir dünyadır
    <br/>
    <br/>
    Soyutlarsanız en önemli birleştirici faktörler dahi yalnız başına yeterli olmuyor; bir terkip teşekkül ediyor ve belirleyici rol oynuyor. Birey’in aklı da var ruhu da, nefsi de. İnancı da var, menfaatleri de, milliyeti de. Ruh’un bedene taalluk etmesiyle nefs doğuyor. Ve burada bir izaha ihtiyaç var... “Nefs-i emare” tâbiri, nefsin kötülüklerini anlatmak için kullanılır. Tasavvufta, yok edilmesi ileri bir hedef olarak tavsiye edilen de budur. ‘Nefs-i emare’nin yok edilmesi tavsiye edilir, nefsin değil. Burası çok önemlidir. İmam-ı Rabbani “Nefs tekamüle sebeptir, akıllılar onu yok etmeyi düşünmez” diyor. Nefsin içtimai tezahürü, aile, sülale, akraba, komşu, hemşehri vs. tarzında yönelişler gösterir. Hassas nokta bunlarda ifrata kaçılıp kaçılmadığıdır. Emeviler, Haşimiler ayrı soydan değildiler. Aynı soy ağacının iki dalı bile, ifrat halinde birbirine hasım olur, birbirine zarar verme hali gösterebilir... İki şehir, oyun yüzünden dahi birbirine husumet duyabilir. Çocuğunu koruyup kollamak adına başkasının çocuğuna zarar verdiği an, aile bağında bile ifrat’a aşırıya taassuba sürüklenilmiş olur... Ama bütün bunlar, maddi ve manevi yardımlaşmanın bir sosyal ağ halinde mükemmel bir erişim kazanmasına da vesile olabilir. “Komşunun mirasçı olacakmış gibi gelmesi” bundan dolayıdır. Kötü olan, ifrattır taassuptur; çekirdek adıyla da nefsaniyet’tir, nefsaniyetçilik’tir. Bu bireyin öz ve iç dengesiyle ilgili bir gerçektir, dıştan halledemezsiniz ama, bazı uygunluklar oluşturabilirsiniz. “Millet” kavramında da böyle bir uygunluk vardır. Çünkü “terkibî” idi, inişe kapalı, çıkışa (evrensel’e) açıktı. Klasik demokrasi’nin vasıfları anlatılırken “idealist, spritüalist...” gibi özelliklere yer verilmesi bundan dolayıdır (Prof. Kubalı, Prof. Başgil). Menfaati öne alan “sınıf” teorisi, hiçbir zaman “millet” kavramını çatlatamadı, onun yerine geçmeye yol bulamadı aldatıcı görüntüler uçtu gitti. Vatandaş ‘siyasî birey’dir; millet siyasî toplum. Devlet, o siyasî toplumun teşkilatlanmış hukukî ifadesi... Millet, siyasîleşmiş ve sanayileşmiş bir toplumun adıyla, devlet olarak taazzuv ve teşahhus ediyordu. Gerçi devlet soyut kavramdır ama, milletle teşahhus ederek gerçeklik kazanıyordu. Bu çerçeve içinde de demokrasi idealine doğru tekamül etmek arayışı sürdürülüyordu. Kapitalizm bölüşümü erteler. Bir asgari sermaye tatmini (doyumu) noktasına gelmeden bölüşümle ilgilenmez. Buradaki erteleme sabrı, mücadelenin istismardan korunması için önemli bir denge faktörü olarak devreye girer. Bugünkü anlamıyla demokrasi, aslen, İkinci Dünya Harbi sonrasının eseridir. İfratla saptırılmamış hiçbir düşünce ve inanç değeri yoktur (“Dinde aşırı gidenler helak olur”). Din’de bile böyleyken, diğerlerinde olmaz mı? Milliyetçilik faşizme dönüşebilir. Liberalizm, dejenerasyona dönüşür. Akılcılık, akılperestliğe; ruhculuk madde’nin inkâr ve ihmaline dönüşebilir. Söyledim; hepsinin kökü nefsaniyet ve nefsaniyetçiliktir. Dindeki ifrat dahi bir çeşit nefsaniyettir (ve zaten onun için mezmumdur, kötüdür).
    <br/>
    <br/>
    Batıda tezlerin ve antitezlerin düşünürleri vardır da, sentez’in düşünürleri pek yoktur. Sentez’i hayatın akışına ve seyircilere bırakırlar! Bir determinist tasavvur (pozitivizmde ve Marksizmde olduğu gibi) vardır ama; o tasavvur da bir ütopya gibidir. “Sen habire tezlerle antitezlerle dalgalandırıp köpürt, yeni tezlere vücut vererek gelişen bir sentezler hattı nasılsa oluşur” tavrıdır bu.
    <br/>
    <br/>
    Batı kültürü bir sentez denklemi değil, bir diyalektik harmanlama toplamıdır. İşte onun için bir değil  birçok batı varmış gibi görünür. Bir tarafını översin, bir tarafını yerin dibine geçirirsin. Hatta bazen ayın özelliğini bir negatif bir pozitif yorumlarsın... Mesela Nurettin Topçu’nun ‘tekniğini alalım’a itiraz eden ve ‘Garp Ahlâkı’nı öven kitapçığı vardır... Aslında o övdüğü şeyler düşünce temeline sahip şeyler değildir; lüzumsuz ve hicranlı bedeller ödenerek bir sürü ifrat ve tefrite rağmen oluşmuş şeylerdir... Batı’nın o kaderini “veri” gibi alırsan, ‘rağmen’ler bile sebep- sonuç münasebeti gibi görünür. (Bir de sana “tarih dışı” yaftasını yapıştırırlar!)
    <br/>
    <br/>
    Sömürünün fazileti!
    <br/>
    <br/>
    Mesela Batı’da “sömürü”, farklılığı, birikimi ve adem-i merkeziyeti sağlayan hayırlı bir zarurettir! Farklılığın hiçbir ölçüsü, denge değeri, düşünce ve yorum konusu yoktur Batı’nın tarihinde. “Birileri de dirensin” der, bırakır. Ters gibi gelecek bir şey söyleyeyim: İslam’ın düşünce yönü kadar bireyci, farklılıkçı, dengeci bir düşünce yaklaşımı yoktur. Onun eşitlikçi anlayışı “farklılıklar arasında fark yoktur” gibi bir anlam ifade eder! (Yani çeşitli farklılıklar takva açısından aynı hükme tabidir.) Farklılıkların, hakkaniyet çerçevesinde aslî tekamül kaynağı olduğunu söyler. Mükemmeliyet tekamülün bitmesi demektir ve bu dünyada mükemmeliyet yok, oraya doğru gidiş vardır. (Var olabilir, var olmalıdır.) Zenginlik bir nimettir ama, aynı zamanda mükellefiyettir. Bu sadece bir yardım değil, görev ve sorumluluk mükellefiyetidir. Zaten de, asıl yardım, o halini sürdürmesine yetecek kadar vermek değil; onu o halden kurtarıp üretken kılmaktır... Şunu demek istiyorum: sömürü zarurettir deyip geçilmemiş, farklılığın yok edilmesi istenmemiş, düşünce üretecek olan akla şuura hitap edilmiş. Birey’in aklına şuuruna iradesine... Tasavvuf’ta bile bu korunmuştur... Açlık riyazeti, zor değildir. Çünkü bir noktadan sonra açlık hissi kaybolur ve nefs bundan hoşlanmaya başlar. Makbul olan, itidal riyâzeti’dir! Weber (bu açıdan) neyi nasıl incelemiş bilmiyorum.
    <br/>
    <br/>
    Düşünce değildir ama düşünülerek yaşanır
    <br/>
    <br/>
    Milliyetçilik bir düşünce değildir. Ama milliyetçilik, düşünülerek yaşanması gereken bir durumdur, “millî” “millet” realitesi var olduğuna göre, mutedil milliyetçilik de var olacaktır. Birey kendi nefsini korur, ailesinin mensubu olarak ailesini korur... Birey, tek değil ki; başka bireyler de var! Ve birey, kendi başına kendini koruyamaz da geliştiremez de. Birey; çocuktur, kadındır, hastadır, yaşlıdır; ayrıca yeterince sağlıklı ve güçlü olsa bile, kendi bütünlüğünü sağlamaya ve başka bütünlüklerle buluşmaya muhtaçtır. Hem sorumludur, hem de başkalarının da sorumlu olmasına muhtaçtır. Sorumluluğu hem kendine, hem başkalarına karşıdır. Bunların şuurunda olamayan birey hür olabilir mi? Bir düşünürün dediği gibi, düşünce hürriyeti talep edilen ve alınıp verilen değil, üretilen bir şeydir. “Beni hür hale getirin, ben düşüneceğim!” Bu gülünçtür.
    <br/>
    <br/>
    İstismar edileni değil, istismarı, yok etmek gerekir. Bazen, istismar kaldırılınca geriye bir şey kalmaz ve bu çok güzel bir sonuçtur! Kaldırın istismarı, bilgiyle düşünceyle şuurla kaldırın, boş’un aslı görünsün. Fakat temele sömürüyü koymuşsanız; onu farklılığın, o farklılıkla oluşan adem-i merkeziyetçiliğin ve sermaye birikiminin vazgeçilmezi olarak tebcil eylerseniz, oryantalist yalanları da buna dayandırırsanız; kavram, düşünce ve ideoloji istismarını kaldıramazsınız ve sadece ifade biçimlerini dönüştürürsünüz. İşte buna karşı direnmek ve tedbir üretmek için millî tavır önem taşır. Halâ taşıyor bundan sonra da taşıyabilir. Kendimizi, ailemizi, sorumluluk dairemizde olanları koruma tavırları da bu tavırla aynı öz’dendir. Maddeten ve manen koruyun, maddeten ve manen imkanlar sunun; hem birey’den başlayın hem de zenginliğin o bireyin içinde her açıdan verimlendirilebileceğini, içtimai’nin de ona bağlı olduğunu kavrayın; kavram kargaşası ve kavram sarhoşluğu biter. Biter, çünkü merkeze insan oturur; erişim yolları hep onun içinden geçer ve onun iç aydınlığı ile vuzuh kazanır. Kum tanesi bireyciliği değil, böyle bir iç dünya sonsuzluğunun bireyciliğidir doğru olsa. Sirkülasyon, panteistin dağlarında bayırlarında değil, insanın içinde cereyan ediyor. Kapitalizm’de birey, en azını vererek en fazlasını elde etmeye çalışan bir karar ünitesinden ibarettir. “Her birey aynı biçimde davranınca denge oluşur” mantığına dayanır bütün sistematik örgüsü. O, tarihsel temelde sömürünün fazileti, fonksiyonel temelde ise bu. Bu birey bir insan, insan! Sosyalizmin tepkisi doğru bir cevap mı? Tepki bile değil, aslen onay! Kapitalizm ‘zorunlu aşama’dır, onun bağrından “son aşama” doğacaktır! Tek farkı ütopyası, hiçbir tâdil tenkid ve teklifi yok. Ona göre de sömürü ne kadar kesinleşirse doğum o kadar çabuklaşır. Bunlar “düşünce” ama milliyetçilik değil; lakin Batı’da milliyetçilik de din de; bir korunma, savunma, dengeleme unsuru olarak, kendi insanının bir yerlere tutunmasını mümkün kılmıştır.
    <br/>
    <br/>
    Oyuna gelmemek
    <br/>
    <br/>
    Hürriyetin savunucusu olmak için liberalizmin, sosyal adaletin anlamını bilmek için sosyalizmin, millîlik gerçeğini görmek için bir milliyetçilik doktrininin kategorik cenderesine mi girmek lâzım? Başgil’in tâdâtı doğruydu: maneviyatçıyım, milliyetçiyim, hürriyetçiyim memleketçiyim vs! Her kategorik tahdidin ve tahsisin öbür yüzünde, bir sürü ihmaller ve yok sayışlar vardır. Maneviyatçı bir miktar liberal olmazsa donar kalır. Liberal, bir miktar milliyetçi olmazsa uçar gider... Durup dururken milliyetçiyim demem, ama milliyetçi değilim’i de hiç söylemem! Bu sıfatlar geçişli ve ağırlık tercihi olarak kullanılmalıdır, yelpaze disiplininde bile. Burada pratik itidal dikkatini işaretlemek istiyorum. Sağcıyım demem, ama solcu basbas bağırırken “kendim yokum” der gibi “sol-sağ yoktur” da demem. Kategorik tasnif etiketlerini kavramsal deli gömlekleri gibi kullanmak, Batı’yı bilmemekten doğan bir düşünce yanlışıdır.
    <br/>
    <br/>
    Bazen insan hakları millet haklarının zedelenmesi yoluyla boşa çıkarılır ve Batı bu işin tekniğini çok iyi bilir. Soykırım uydurması AİHM’sinin Öcalan’la ilgili kararı, bunun sayısız örneklerinden birkaçıdır.
    <br/>
    <br/>
    “Rekabete en açık alan düşünce üretme alanıdır bizim için” sözü, istisnaî ilginçliğini koruyor. Bunu başarmanın birinci şartı, kavram oyunlarına karşı dikkatli olmaktır.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21897&yorum=4920), [web.archive.org (arşiv bağlantısı)](http://web.archive.org/web/20060113115047/http://www.aksiyon.com.tr:80/detay.php?id=21897&yorum=4920)
