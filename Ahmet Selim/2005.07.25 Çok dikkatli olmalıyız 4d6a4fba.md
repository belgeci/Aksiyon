# Çok dikkatli olmalıyız

*Ahmet Selim 2005.07.25*

<div>
 <p>
  <font>
   Yaşar Nuri Öztürk “Amerika birinci tezkere zamanında gelseydi, işgale bizden başlamış olacaktı! Bir daha gitmezdi!” diyor. Bu düşünce neye dayanıyor?
   <br>
    Adamlar diyecekler ki “Hazır gelmişiz, şu kadar askerimiz var. İşgal edelim gitsin.”
    <br>
     <br/>
     <br/>
     <br>
      Eski kaleler gibi! Kale kapısını açarsan, rakibin olan kişiler de kalabalık gelirse, el koyarlar! Çünkü kale, etrafı çukurla yahut suyla çevriliyse, kapısının önündeki indirme tahtası kalkık vaziyette olursa müemmendir. Yukarıdan, devre göre, taş, ateş, top vs. atarsın; büyük bir ordu bile olsa giremez. Koca duvarları, bir sürü düzeneği var…
      <br>
       <br>
        Böyle bir güvenlik ve savunma anlayışıyla, böyle bir stratejik mantıkla 2005 yılının dünyasına bakmak ne kadar hayret vericidir.
        <br>
         <br/>
         Amerika’nın bize karşı hasmane ve düşmanca bir niyeti varsa, taarruza normal şartlarda da teşebbüs eder. Biz “içeriye girsin, sonra direniriz demeyiz” Irak gibi. “Kader böyle getirmiş, bu bir vatan ve namus müdafaasıdır deyip” savaşırız. Kazanmak-kazanmamak burada karar belirleyici bir önem taşımaz. Savaşa savaşa bitebiliriz de. “Ne getirir ne götürür” hesabı, “Savaşa girmek ve girmemek” imkânları var olduğu zaman yapılır. Adam saldırmaya karar vermişse, benim elimden savaşmaktan başka bir şey gelmez. Lakin böyle ihtimaller varsayılarak dış politika belirlenmez, dünya dengesiyle ilgili düşünceler üretilemez.
         <br/>
         <br/>
         Vaktiyle bize Rusya saldırsaydı, ne olacaktı? Amerika bizim için bir nükleer savaşı mı göze alacaktı? Biz bilmiyor muyduk bunu? Ama Türkiye, hele belli konumda ve şartlarda ise, hiç kimsenin kolay kolay saldırabileceği bir ülke değildir. Doğacak sonuçları kimse tam olarak tasavvur da edemez, göze de alamaz.
         <br/>
         <br/>
         Ciddi korkular var
         <br/>
         <br/>
         Kişiler delirir de (gerçek) devletler delirmez. Kurumları, birikimi, geleneği, aydınları, milleti, değerleri, ortak aklı, idealleri var her devletin. Özellikle her demokratik devletin… Sadece menfaatleri ve ihtirasları yok, bunlar da var.
         <br/>
         <br/>
         Bir tarihte Kıbrıs’ın taksimi konuşulurken birileri bizim için tehlikeli olacağını söylemişti. Gerekçeleri şuydu: “Yunanistan bize Güney’den de komşu olur. Çok yakınlaşacağı için de, bizi vurma şansı artar.” Peki Yunanistan, Güney Kıbrıs’ı istediği gibi kullanamaz mı? Zaten diğer adaları kullanmadı mı? Sınırı olsa, yahut yaklaşsa ne olacak? Biz ille denizlerle çevrilince mi kendimizi güvende hissederiz? “Taksim” pekala da iyi olurdu. Bastırsaydık kabul ettirirdik. Onca çile çekilmez, onca bedel de ödenmezdi.
         <br/>
         <br/>
         Amerika’nın Ortadoğu’daki korkusu bence şudur: “Saddam yönetimi gibi yönetimler, nükleer gücün yahut (bilfarz) kendine kadar uzanacak menzilin silahlarını sahibi olurlarsa, belli bir kurumsal akıl süzgecinden geçirmeksizin onları kullanabilirler.”
         <br/>
         <br/>
         Kulelerin devrilişi gibi, bütün Amerika’yı yerle bir eden bir güce birdenbire sahip olsalar “orada da insanlar var, siviller, aileler, dünyalar var” diye düşünürler mi düşünmezler mi? Meselenin özü bu uç ve soyut örnekte. Amerika’yı bırakın, Saddam, gücü yetse ciddi bir kayba ve zarara uğramayacağından emin olsa, bize de aynı şeyi yapardı. Bence yapardı. Çünkü durdurucu teminat değerlerinin ifadelenmesine asla izin vermeyen bir nefsaniyet dünyasında yaşıyordu. Etrafında hiçbir kurumsal uyarı unsuru yoktu. 11 Eylül olayına müretteptir demek, onu îmâ eden komplo teorilerini ciddiye almak, her şeyden önce Batı’yı tanımamaktır. 11 Eylül Amerika’yı derinden sarstı. Ciddi olarak korkuyor. Amerika bazı zulüm uygulamalarını, cesaretinden ve aktif bir irade tercihinden dolayı değil, korkusundan ve bir türlü yenemediği tepkisel zaafları sebebiyle yapıyor. “Kitle imha silahları var” gerekçesi aslında “yakında olabilir” kaygısının seslendirilişidir. Öyle olmadığını biliyor, fakat olabileceğinden ciddi olarak korkuyordu. Şimdi de aynı korkunun içindedir. Bugün Amerika’nın hiçbir itidal değeri yapısal denge kültürünün hiçbir teminat özelliği devrede değildir. Blair’in hayret verici performansı bu açıdan ayrı bir önem taşıyor. Aynı şey Almanya’da Fransa’da olsaydı, çok daha farklı tepkiler doğar; Amerika’nın marazi hassasiyeti Avrupa’ya da hemen yansıyabilirdi.
         <br/>
         <br/>
         Bize düşen, dünyanın bu mantık bunalımını kavrayabilen bir ufuk genişliğiyle uyarıcı farklılıklar oluşturabilmek ve medeniyetler paniğinin önünü kesen çok yönlü bir değerlendirme şuurunun hesaplanmış örneklerini sergilemektir. Amerika aynen, depresyon hastalığının “panik atak” semptomlarını yaşıyor. Yaptıkları cesaretin ve güçlülüğün değil, zaafa düşme korkusunun eseridir. “Bunların petrol parasını devlet gibi kullanabilecek siyasi kültürleri yok. Öyle bir düzen getirmeliyim ki, çabucak dengelensinler”in (güya) stratejisini uyguluyor Amerika. Kaş yaparken göz çıkarma şaşkınlığı içinde bulunduğunun farkında değil. Diyaloglarımızda bunu gözeten bir özen içinde olmamıza bütün dünyanın ihtiyacı var ve kendilerine önce bu gerçeğin görülebilmesini sağlayıcı bir düşünce yardımında bulunmalıyız. İyi bilmeliyiz ki Batı böyle bir korkuyu hiç yaşamadan, bu türlü krizlerin atlatılabilmesi konusunda hiçbir tarih tecrübesine sahip değil.
         <br/>
         <br/>
         İlle de diyalog
         <br/>
         <br/>
         Bugüne kadar, “terör ve terörle mücadele” Batı’nın asli gündeminde yer almıyordu. Batı’ya göre terör, kullanabileceği dünya gerçeklerinden bir tanesiydi. Onu iyi kullanırsa ondan hem korunmuş hem faydalanmış olurdu. Bizdeki sol terörden de öteki terörden de Batı (öncelikle ve özellikle Amerika) yararlandı. Kendine göre yararlandı. Hatta sonuçlarını sömürüp bir denge manivelası gibi kullanma uğruna terörü destekleyip yönetti. Bizdeki terör gerçeğinin binbir sebebinden en etkilisi ve belirleyicisi Batı’nın bu tavrıdır. İstismar hesaplarını bırakıp bize (en dolaylı yoldan bile) biraz yardımcı olsaydı; biz 60’lı yılları da 70’li yılları da, 80’li 90’lı yılları da öyle yaşamazdık. Batı terörle mücadele etmedi, terörü kullanmayı bir mücadele aracı olarak gördü. Derinlerdeki medeniyet ve kültür zaafına böylesi uygun düşüyordu. “Yardıma muhtaç halde tutmak” amacına bağlı olarak verilen şey, yardım değildir. İstismar dengesiyle ilgili basit bir işlemdir o… Bunu düşmanlıklarından yapmıyorlar, “kültür ve medeniyet” dokuları öyle. “Objektif-maddi” alanda pozitivist, beşeri-kültürel-fikî-insânî” alanda negativist! Solu da sağı da öyle. Komünizm yıkılınca kendilerini boşlukta kalmış gibi hissettiler. Mantıki-diyalektik gelenekleri böyle. Kültür ve medeniyet alanında, “pozitif sorumluluk” diye bir şey bilmiyorlar. İnsan hakları konusunda bile öyleler. Din konusu Şark’ta “bu kadarını yap” ötesine boşver” yanlışıyla ele alınmışsa, onlarda da “her şeyi yap, buna da ardından bakmayı ihmal etme” yanlışı benimsendi. Sorumluluk, yardım, koruma kavramları hayatlarına belirleyici güce sahip değerler olarak girmedi. Yapmadıklarımın sorumluluğu kavramlaşmadı bile. İnşaî, terkibî yönleri hiç gelişmedi. Terörün özündeki ihanet ve zulüm, dengesizliğin temelindeki ihmal, onları hiç ilgilendirmedi.
         <br/>
         <br/>
         Ve bunlar Batı’yla hiç konuşulmadı. Ufuklu bir üslub ve o üslubun özel diyalogları, Batılılaşma çırpınışları içinde hatırlanmadı bile. Ya ram olacaksın, ya düşman! Şimdi aynı hal, Avrupa Birliği konusunda da yaşanıyor.
         <br/>
         <br/>
         Daha kararlı ve vakarlı, ama daha derin ve geniş bir diyalog duruşuna ihtiyacımız var. Bu duruşumuza bütün dünyanın ihtiyacı var.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3305 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22182), [web.archive.org (arşiv bağlantısı)](http://web.archive.org/web/20070626200219/http://www.aksiyon.com.tr:80/yazdir.php?id=22182)
