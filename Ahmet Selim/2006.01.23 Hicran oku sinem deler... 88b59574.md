# Hicran oku sinem deler...

*Ahmet Selim 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070607205949im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   22 Ekim 1957'de Rami Kışlası'nda ihtilale karar veriyorlar. 22 Ekim 1957'de! Üstelik Faik Ahmet Barutçu ile Şemsettin Günaltay'a da haber veriyorlar ve İnönü'den izin çıkarmalarını istiyorlar. İnönü mahzur görmüyor da kaygı duyuyor: “Bunlar ihtilal yaparlarsa iktidarı bize vermezler!”
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    <br>
     Teröre bulaşmış kişilerin şöyle bir yakınması, hattâ isyanı vardır; “Bizim arkamızda (yahut önümüzde!) büyükler vardı. Biz yandık, onlara bir şey olmadı.”
     <br>
      <br/>
      Bu gayet doğal bir şeydir, niçin kızdıklarını hiç anlamıyorum.
      <br/>
      <br/>
      Sen baştan bilmiyor ve  düşünemiyor muydun böyle olacağını? O adamlar sana “Vur, kır aslanım. Yakalanırsan (ben yaptırdım) diyeceğim!” teminatını mı verdi?
      <br/>
      <br/>
      Sarp Kuray Aksiyon'a yaptığı açıklamalarda “şuradan emir aldık, harcandık” diyor ve bunu bir ihânete uğramak sayıyor. Ben dahasını söyleyeyim: Şayet 9 Mart başarılı olsaydı, sizi kullananlar önce sizi harcayacaklardı! Nereye koyacak sizleri o adamlar? Makam mansıp mı verecekler? Hangi makama mansıba elverişliliği olabilir, terör eylemlerine batmış insanların? Önce sizi harcayacak ve bir denge (itidal) gösterisi yapacaklardı elbette.
      <br/>
      <br/>
      20 yaşını geçmiş, okul görmüş, birtakım beceriler kazanmış insanlardınız. Niçin kullandırıyorsunuz kendinizi? Herşeyin bir bedeli  var. O bedeli ödemeyi göze almadan o tercihlere o eylemlere nasıl yöneldiniz? Sen başkası için eylem yapmışsın, o başkası mı gelip ödeyecek bedelini? Yaptıran kendi hesabını ve bedelini düşünür, seninkini değil. Alelâde kabadayılıklarda bile böyledir bu. Üstelik “ben yaptım, kimse yap demedi” diye de patronunu korur. Racon böyledir!
      <br/>
      <br/>
      Yalnız, yazar-çizer-düşünür takımı bunun dışındadır. Onların sokaklara fırlayıp “ben yaptırdım, biz yaptırdık” diye haykırmaları lâzım. Deniz Gezmiş asıldığı zaman, sokaklarda kendi yakasını paçasını yırtarak kendi kafasını ve göğsünü yumruklayarak nedamet çığlıkları atan aydınlar görmemiz gerekirdi. Çünkü aydın, toplumun vicdanı aklı ışığı olmak iddiasında ve görevinde bulunan insandır.
      <br/>
      <br/>
      Ne gariptir ki hiçbir eylemci, kendini teşvik eden aydınlardan şikâyet etmez ve isimlerini vermez. Talat Aydemir bir sürü işbirlikçi arkadaşının ismini veriyor, ama kendisiyle dirsek temasında olan prof.ların yazarların isimlerini hiç zikretmiyor!
      <br/>
      <br/>
      Okuyalım:
      <br/>
      <br/>
      “… 19 Ocak 1962 günü Genelkurmay'da Org. Cevdet Sunay başkanlığında 72 kişilik bir toplantı yapıldı. Ankara'da ne kadar general varsa dahildi… İstanbul'da 9 Şubat 1962'de bir protokol imza edilerek 28 Şubat 1962'yi geçmemek üzere bir ihtilal yapılmasına karar verilmiştir… Protokolü bizler de imzaladık.”
      <br/>
      <br/>
      Herkes duruyor, çeşitli değerlendirmeler yaparak; o yürüyor! Sözü söz ya! Yerine getirecek! O da yetmiyor; affedildikten sonra da devam ediyor ve 21 Mayıs'ı başlatıyor. İşi bu adamın. Gerekçesi de nizamın bozulmuş ve gevşemiş olması! İşsizlik de çok ilerlemiş, vasıtalı vergiler çoğalmış! (Güler misin ağlar mısın?) Unuttum: “gerçek demokrasi” de yokmuş! Savunmasındaki müthiş öfkesi, diğer arkadaşlarının kendisini yalnız bırakmış olmasıdır. Upuzun bir liste veriyor, hepsi varmış da sonra çekilmişler. Sen de çekilseydin vazgeçseydin. Yok, o çok yürekli bir darbeci. Tek bile kalsa yürür! Bunları “savunma” diye mahkemede söylüyor.
      <br/>
      <br/>
      Daha enteresanı var:
      <br/>
      <br/>
      Talat Aydemir ilk darbe örgütünü ne zaman kurmuş biliyor musunuz? 1956'da! “Gidiş kötüydü” diyor 1956'da! Sezai Okan, Osman Köksal, Aydemir, komiteyi kuruyorlar! Dündar Seyhan grubuyla birleşiyorlar. Orhan Kabibay’ın ortaya koyduğu tabancanın üstüne ellerini koyup yemin ediyorlar. 1957'de Faruk Güventürk'ü başa geçiriyorlar. 22 Ekim 1957'de Rami Kışlası'nda ihtilale karar veriyorlar. 22 Ekim 1957'de! Üstelik Faik Ahmet Barutçu ile Şemsettin Günaltay'a da haber veriyorlar ve İnönü'den izin çıkarmalarını istiyorlar. İnönü mahzur görmüyor da kaygı duyuyor: “Bunlar ihtilal yaparlarsa iktidarı bize vermezler!”
      <br/>
      <br/>
      Seçimi falan taktıkları yok. Seçim de neymiş! Bu millet zaten yine DP'ye oy verir. Anlamaz ki ekonomiden, Talat Aydemir kadar! Cahil millet işte!!!
      <br/>
      <br/>
      Sınai istihsal indeksi ikiye katlanmış; pıtrak gibi fabrika ve baraj tesisleri yükseliyor. İstanbul'un büyük kısmında bile su-kanalizasyon yok iken, şuradaki Lüleburgaz'da bile elektrik mevcut değilken, İstanbul'un 150 km. uzağındaki bir köye bile 3 günde gidilirken; millet yol gördü, para gördü, traktörle makineyle tanıştı. İnternette mükemmel bir “iktisadi almanak” var; açın bakın.
      <br/>
      <br/>
      Hale bakın; yeni seçimlere kısa bir müddet kalmışken, Talat Aydemir'ler CHP ile de anlaşarak ihtilal kararı alıyor. 1957'de!!!
      <br/>
      <br/>
      Bir de diyorlar ki; Tahkikat Komisyonu kurulmasaymış, seçim tarihi açıklansaymış, 27 Mayıs olmazmış. Ne ilgisi var? 27 Mayıs üç yıl gecikmiş zaten!
      <br/>
      <br/>
      Bütün bunlar meşru da, Demokrat Parti iktidarı gayr-i meşru! Bunu hâlâ savunanlar var. Mesela Prof. Emre Kongar…
      <br/>
      <br/>
      Asıl cesaret nedir?
      <br/>
      <br/>
      Böylesine cinnet ötesi garâbet çelişkilerinin yaşandığı bir ülkede, fikir hayatının sağlıklı olması mümkün değildir. Yaşanan asıl zarar, asıl hasar işte budur.
      <br/>
      <br/>
      Sarp Kuray; İrfan Solmazer, Talat Turan ekibindenmiş… O ekipte yer almış bir tanıdığım, daha doğrusu bir arkadaşımın yakını vardı. Çocukluğundan beri tanırdım ve severdim. Epeyce yatmış ve çıkmıştı; arkadaşım “Seni sever, sayar, takdir eder. Bizim-ki Marksist olmuş, onunla konuşmanı istiyorum” dedi. 1972-73 falandı. Saatlerce konuştuk. Müsellem olan özelliği meşhur tâbiriyle “delikanlı adam” oluşuydu. Biz konuşurken telefon vızır vızır çalıyor, anlayamayayım diye geçiştirme cevaplar veriyordu... “Anlatsana bana Marksizmi” dedim. 3-4 cümle söyleyemedi… Bilmiyordu ki söyleyebilsin. Bildiği “nem alacak felek benim” duygusallığıydı, ve bir de Talat Turan'ın “baba adam”, “delikanlı adam” oluşuydu. Hayrandı ona. Ama ben o semtte bir delikanlı tanıyordum ki, onlar gibi 3-5 kişiyi üst üste koyardı. Madem oydu önemli olan; felsefesi siyaseti ne karıştırıyorsunuz, delikanlılığı kabadayılığı konuşup filmatik sohbetlerle eğlenip duralım. Tatlıses'in Pala Remzi'si var, ben bir Pala Nurettin anlatayım onlara. Kendisini çevirip kıstıran 9 minibüsçüye ikişer hafta rapor aldıran, karakoldaki ifadesinde “ben sindim (eğildim!) onlar birbirine vurdu” diyen, komiseri de şikayetçileri de 3-5 dakika güldüren; kendisine silah gösteren yeni yetmeyi, arabasının tavanına ampul gibi asan Nurettin Abi'yi… Şofördü ama yüksek tahsilliydi!
      <br/>
      <br/>
      … Neleri nelerle karıştırıyoruz? Delikanlılık aşkına, ideolojinin ve terörün batağına gömülen yüzlerce binlerce genç vardı… Birkaçını çok yakından tanımıştım… Kemal Tahir'in sevdiğim bir yanı budur. “Kabadayılık kabalığa sığınmaktır” derdi. Bu laflardan, delikanlılıktan, kabadayılıktan amaç; yiğitlikse, mertlikse, asıl yiğitlik ve mertlik, aksiyondan çok “duruş”larda tezahür eder. “Nefsini yenme” hadisini hatırlayın. “Bize katıl, kurtul!” diyen darbeci arkadaşlarına, “hayır, katılamam, katılmıyorum” duruşuyla ellerini uzatıp “isterseniz vurun kelepçeyi!” tavrının duruşu… Günlük hayatta da her yerde de, asıl yiğitlik; ince ve derin efendiliktir. Selâbet-i şahsiye'nin, ufuk aydınlığından seçkin pırıltılar taşımasıdır. 1960'ların Kâtip Ali'si (amcası) derdi ki; “Her aksiyonlu bağırıp çağırış, nefisten yardım alır; nefs bu işi kolaylaştırır. Fakat nefse rağmen bazı şeyleri yapmamak, “hayır!” diyebilmek, yalçın kayalar gibi durabilmek, kapılmamak, sürüklenmemek, gerekirse bağrına taş basmak var ya; işte o “duruş”tur, o ince ve derin efendiliktir, asıl mertlik yiğitlik.”
      <br/>
      <br/>
      Hayatın bu yönünü, bu yönündeki zenginliği, biz çocuklarımıza ve gençlerimize ne dün verebildik, ne bugün verebiliyoruz. Kolay iş değil bu eğitimi vermek. Çünkü kolaycılığın reddini gerektirir. Çünkü, “sevgi ve tefekkür” kahramanlığını, “gerektiğinde yalnız kalabilme” idealizmini, hattâ bir estetik zerâfet sorumluluğunu ve tutarlılığını ve de “bedel ödeme” vicdanını gerektirir.
      <br/>
      <br/>
      Yaptığının ve duruşunun bedelini ödemekten kaçan ve “ağaç yerinde dimdik beklerken kaderi, insan dolu dizgin kaderinden kaçıyor” mısralarındaki ihtarı anlamayan sıradanlıklar; hep bizde, düşünce eğitiminin aydın eğitiminin olmayışındandır. Konusu, gündemi, lâkırdısı, esintisi bile yoktur bunun. Onun için de güne nasıl bakıyorsak, tarihe de öyle bakıyoruz; çünkü hayata ve insana bakışımız öyle. Ve, ve, “kavram”lar bizim çok uzağımızda, çok.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23234), [web.archive.org (arşiv bağlantısı)](http://web.archive.org/web/20070607205949/http://www.aksiyon.com.tr:80/detay.php?id=23234)
