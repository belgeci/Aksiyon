# Ortadoğu ve demokrasi

*Ahmet Selim 2005.02.21*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060222095257im_/http://www.aksiyon.com.tr/resim/533/38.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Etnik kimlik siyasete yansıtılırsa, ortaya antidemokratik bir “siyasî iddia” çıkar. Bir parti Kürtlerin partisi ise, iktidara gelince Kürtlerin yönetimini kuracak demektir.
 </font>
 <p>
  <font class="content">
   Demokrasi ve bütünlük bunun neresinde? Bir parti Şiilerin partisi ise, kendini böyle tanımlıyorsa; iktidara gelince Şiilerin yönetimini ve hakimiyetini getirecek demektir.
   <br>
    <br>
     Irak’ta demokratik bir düzen kurulduğuna, en azından sonradan gelişmesi umulan bir demokratik kurulum temeli atıldığına inanmak acaba mümkün mü?
     <br/>
     <br/>
     Herşeyden önce, kurulum platformuna bir dinî (mezhepsel) mensubiyet ile bir etnik kimliğin belirleyici ve tanımlayıcı bir ölçü olarak yansıması, bilinen demokratik değerlere aykırı. Irak’ın bütünlüğü, siyasî bir kavramdır. Hangi dinden, mezhepten, etnik kökenden olursa olsun, Irak’ta siyaset hepsine aynı hakları imkânları sunacak ve bir imtiyaz söz konusu olmayacak. Her parti de bunu gözeterek, bütün Irak’ın partisi olacak.
     <br/>
     <br/>
     Şimdiki manzara buna benziyor mu? Yahut, şimdiki manzaranın demokratik uygulamalarda herhangi bir örneği var mı?
     <br/>
     <br/>
     “Kürtlerin partisi, Şiilerin partisi” denilecek. Peki “Arapların partisi (partileri)” neden yok? Sünnilerin partisi neden yok? Zaten bir kıstas hercümercinin tekabülleri var edilemez. Kürt’ün Şii olanı yok mu? Şii’nin Arap’ı Kürt’ü Türk’ü yok mu? Peki nedir bu yapılanmanın belirleyici kriterleri? Bazı partiler mezhebe göre, bazıları etnik kökene göre; daha başından, eşitlik ve toparlayıcılık müşterekleri dışlanmış olmuyor mu?
     <br/>
     <br/>
     Etnik kimlik siyasete yansıtılırsa, ortaya antidemokratik bir “siyasi iddia” çıkar. Bir parti Kürtlerin partisi ise, iktidara gelince Kürtlerin yönetimini kuracak demektir. Demokrasi ve bütünlük bunun neresinde? Bir parti Şiilerin partisi ise, kendini böyle tanımlıyorsa; iktidara gelince Şiilerin yönetimini ve hakimiyetini getirecek demektir. Öyle partiler var ki, o partilere Şii olmayanların veya Kürt olmayanların girmesi düşünülemez. Peki o partilerin biri iktidar olursa, diğerleri onun yönetiminde nasıl yaşayacak? Partisine dahi giremeyeceği bir iktidarın yönetiminde nasıl yer bulacak?
     <br/>
     <br/>
     Etnik ve mezhepsel özelliklerle “parti kimliği” belirlenemez ve tanımlanamaz. O özelliklerle ancak dernekler kulüpler falan kurulur. Demokrasinin çeşitli gelişmişlik derecelerinden söz edilebilir. Ama, varlık ve yokluk arasında bir demokrasi olmaz. Ya vardır, ya yoktur o. “Var da denilemez, yok da!” şıkkı mevcut değildir.
     <br/>
     <br/>
     Şiilik, zaten, dinî kökenli siyasî harekettir. Siyasî ihtilaflardan doğmuştur. Öz’le ilgili “ilmî-fikrî” değerlendirme ve yorum farklılığı çerçevesinde mütalaa edilemez Şiilik. Öyle mütalaa etmek, hiç istenilmeyen sonuçların doğmasına yol açar. Şu kadarına dikkat etmek çok kolaydır: Kullandıkları kavramların, (dinî temellerle ilişkili olarak kullandıkları) kavramların çoğu sonradan üretilmiş kavramlardır. “İsmet” sıfatının, peygamberlik dışında yaygınlaştırılması bu cümledendir. “Yanılmazlık” içeren temsilcilerin (mebzulen) var olduğu bir ortamda demokrasi nasıl yürüyecek?
     <br/>
     <br/>
     * * *
     <br/>
     <br/>
     Elverişsizlikler, yetersizliklerden daha önemlidir; birinde uygun olmayan şeylerin varlığı, diğerinde uygunlukların çoğaltılıp geliştirilmesi söz konusudur. Boşlukları doldurmak, olumsuzlukları bertaraf etmekten daha kolaydır. Irak’ta demokrasi zor yerleşir, zor gelişir. En önemli ikinci grup, bir siyasî ideal ortaya koyuyor ve “belki bugün yarın değil, ama bir gün mutlaka bağımsızlık” diyebiliyor. Ve bunu şimdi değil, çok önceden beri söylüyor... Böyle bir siyasî parti, siyasî aktör, demokratik bir rol icra edebilir mi? İcra edebileceğine güvenilir mi?
     <br/>
     <br/>
     Bir siyasî parti, bütün topluma hitap etmelidir. Etnik temsil partiyle olmaz. Siyasî parti, siyasî iddia demektir. “Ben bu düzende bizimkilerin sesi olacağım” diye parti kurulmaz. Öyle yaparsanız, başkasına sizin sesinizi dışlama hakkı da verirsiniz. “Sen kendi sesinin partisini kurmuşsun zaten. Başkaları seni nasıl ilgilendirmiyorsa, sen de beni ilgilendirmezsin” deme hakkı doğar bazıları için. Siyasî parti; toplumu ve ülkeyi yönetme iddiası taşır, ülkenin ve toplumun bütünüyle ilgili bir sorumluluğu da bu iddiayla birlikte üstlenir. Etnik’le mezhep’le sınırlarsanız, siz demokratik bir siyasî parti değilsiniz ve başka bir mücadelenin içindesiniz demektir.
     <br/>
     <br/>
     Demokrasi aramak, birleştirici değerleri de aramaktır. En büyük evrensel eksiklik budur. Farklılıkları elbetteki konuşacaksınız koruyacaksınız; ama, birleştirici değerleri aramaz, konuşmaz, geliştirmez iseniz, bu farklık iddialaşmalarından ve çabalarından sadece kavga ve gürültü çıkar. Diyalog bunun için önemli. Sen kendi farklılığının ve ben kendi farklılığımın münhasır söylemlerini tekrar edip duracak isek; buna diyalog değil, iki monolog denir. İki değil, ikiyüz monolog bile bir diyalog etmez. Diyalog’da dinlemek vardır, alıp vermek vardır, bir çeşit yardımlaşma ve tamamlanma vardır. Yüzlerce teybi açınız aynı anda çalsınlar! Bizim bazı diyaloglarımız buna benziyor.
     <br/>
     <br/>
     İnsanlarda etkilenme kabiliyeti vardır. Benim görüşlerimi dinlersin, aldığın şey senin kendi görüşlerini geliştirmene yardımcı olur. Elbette ki aynîleşmeyeceksin, olduğu gibi almayacaksın; ama alabildiğin şey, senin üretimini bir nisbette farklılaştırabilir. Hiçbir düşünce, kendi benzerleriyle gelişmez. Muhatapsız kalmış düşünce, yavaş yavaş solar. Önce tekrara düşer, sonra canlılığını kaybeder, daha sonra “yürüyen hayat”ın dışında kalır. Diyalog bunun için hayatîdir. İnsanlar onurunu savunur gibi hatasını savunuyor bazen. Bu korkudur. Kolaycılığı güvenli sayma rehavetidir. “Yanılmazlık” ne demek? Yanılmaya ihtimali olmayanın, yürümeye de yolu yok demektir. Şu anlattığım bir kültürdür. Bu kültür Irak’ta yok. Ne kadar tezahür ettiği tartışılır ama, bizde var.
     <br/>
     <br/>
     ***
     <br/>
     <br/>
     Kültür, tefekküre kaynaklık yapabildiği ölçüde zengindir. Durağan müşahhaslarla, kalıntılarla, müzelerle kültür zenginliği tesbitleri yapmak doğru değildir. Onlardan kalan ne, hayata geçen (hâlâ) geçebilen ne, yaşayan ve yaşatabilecek olan ne? Bunlara bakmalıyız. Heyecan, düşünce, mûtedil ama sürekli akış, kişilikleri karakterleri ruhları muhatap alan güvenilir etkileyişler... Arkeolojik değil; “edebî” buluşmalar, âşinâlıklar, keşifler inkişâflar... Bir diyaloglar manzumesi oluşmadı; her alanda her köşede, her kendi kendimizi dinleme vaktinin hakikatseverlik duygulanmalarında... Halbuki biz, “insansız” ilgilerle daraltılmış meşguliyetleri, (bazen dipnot kalabalıklarını da refakat ettirerek) daha kolay ve (binnetice) daha câzip buluyoruz. Var olduğunu söylediğim zenginliğin tezâhürsüz kalması da bu yüzdendir.
     <br/>
     <br/>
     Amerika aşağı, Amerika yukarı. Önce kendimize bakalım. Herkes, tabiatının, karakterinin, nasibinin hükmünü icrâ eder. Eleştiri, bir anlamda, “sana yakışan ve yaraşan bu değil” demektir. Amerika’dan şikâyet bu açıdan pek anlamlı değil. Selden, yangından şikâyet etmek gibi bir şey. Bugün Müslümanlar, eleştiri deyince “özeleştiri”yi anlamalı. Kendimize düşeni ve yaraşanı yaptığımızda, eleştirilerimiz hem anlam kazanır, hem de etkileme gücüne erişir. Canlı bombalarla ve benzeri metotlarla gösterilecek tepkiler, Amerika’yı (ve Batı’nın negatif yüzünü) sadece güçlendirir. Komplo teorileriyle uğraşmanın alemi yok; çünkü “realite” çok açık. Görünenleri anladınız da, yetmeyince mi görünmeyen sebepleri keşfe çıktınız?
     <br/>
     <br/>
     Ortadoğu, kendi iç diyaloglarıyla kendine gelebilir ancak. Bir “özeleştiri ve iç diyalog” kaynaması olmadan hiçbir şey kıvam bulmaz. Ne demokrasi, ne de başka kavramlar ve yorumlar. Bunu görmezlikten gelip de, aklı ve iradeyi nefsâniyetin onu da maddenin peşine takarsınız; başkasının sahasında başkasının kurallarıyla başkasının hakemliğinde, kendi mücadelenizi veremezsiniz. “Ben orada yarışmam, o yarışı onlar kazanır” diyemezseniz, var olma gerçekliğine eremezsiniz. “İç diyalog-özeleştiri” bunu tesbit edecek önce.
     <br/>
     <br/>
     Şöyle diyebiliriz: her şey onların elinde, ama bize bağlı! Bunu idrak edebilirsek, bize bağlı olduğunun şuuruna varırsak; herşey onların elinde olmaktan çıkar. O zaman demokrasi de gelir, demokrasinin gelişmesini sağlayan şartlar da.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19755), [web.archive.org (arşiv bağlantısı)](http://web.archive.org/web/20060222095257/http://www.aksiyon.com.tr:80/detay.php?id=19755)
