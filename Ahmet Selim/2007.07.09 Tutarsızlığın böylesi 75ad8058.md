# Tutarsızlığın böylesi…

*Ahmet Selim 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164201im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Sayın Baykal Türkiye’ye ve demokrasimize çok ağır bedeller ödettirme yolundaki yürüyüşünü devam ettirecek gibi görünüyor. Gösterdiği sertlik ve inat ilkelilikten değil; ilkeli olmanın “özde sert, sözde yumuşak” tarzındaki karakterine tamamen aykırı düşen öz’süz bir tutarsızlıktan kaynaklanıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sayın Baykal’ın şöyle dediğini kendi sesinden duydum: “Vazgeç cumhurbaşkanı adayı olmaktan, vazgeç. Korktu denilecek diye korkma. Ben herkese korktuğunu değil cesaret göstererek vazgeçtiğini söyleyeceğim!”
    <br>
     <br>
      Peki geçen gün ne dedi: “Niye hırçınlaşıyorsun? Yapamadın işte. Onca milletvekilin olmasına rağmen yapamadın. Ben yaptırmadım! Kabul et yenildiğini!”
      <br/>
      <br/>
      Şimdi bunun adı tutarlılık mı? Yahut: bu, önemsenmeyecek bir tutarsızlık mı?
      <br/>
      <br/>
      DSP ile birleşmeleri konusunda aynen şöyle dediğini yine kendi sesinden Birand’ın programında dinledim: “Böyle şey olur mu? Partileri duracak, gelip benim partimden milletvekili olacaklar? Sonra zaten kenarda hazır duran partilerinin milletvekilliğini yapacaklar. Belki de grup kuracaklar. CHP böyle hülle işlerini kabul edecek cinsten bir parti midir? Ben bunu kabullenecek bir siyaset adamı mıyım?”
      <br/>
      <br/>
      Sonra ne oldu? 2-3 gün geçmeden, evvelce reddettiği, ağır bir protestoyla reddettiği o teklifi kabule ediverdi! Bunun geçmişte bir örneği daha var mı? Siyaset, bizde bile, böyle apaçık ve ballandırılmış reddiyeleri, ertesi gün unutuvermeyi önemsiz sayacak kadar ucuz bir iş mi?
      <br/>
      <br/>
      Baykal ısrarlı ve inatçı olmayı tutarlılık gibi görenlerce “benimsemiyorum ama” girişiyle övülebiliyor. Halbuki hiç tutarlı değil.
      <br/>
      <br/>
      Çok vurgulanmadan ortalıkta dolaşan ama dolaylı dolaysız katılımlarla pekiştirilmek istenilen gerekçe “eşi türbanlı olan biri cumhurbaşkanı olmamalı” şeklindedir. Bu gerekçeyi aslında Baykal da destekliyor, fakat “canım eşi türbanlı olmaz da, yine uygun olmayabilir; biz işin orasında değil, özündeyiz” yorumuyla öyle değilmiş gibi görünmek istiyor. Abdüllatif Şener’in ismini telaffuz etmesinin de samimiyetle alakası yok. Eşi türbanlı bir AKP’li cumhurbaşkanı olabilecekse, niçin Abdüllatif Şener değil de Erdoğan olmasın? Gül bile değil, niçin Erdoğan olmasın? Aralarında ‘tepkisel özellikler tablosu’nda önemli bir fark yok ki. Tepki gösterenler, eşi türbanlı birinin cumhurbaşkanlığına razı olacaklar ise, diğer özelliklerine hiç önem vermezler.
      <br/>
      <br/>
      Baykal bütün bunları bilir. Eşi türbanlı olan bir AK Parti’linin cumhurbaşkanı olması, hem alerjik tepki gösterenlerin tahammül edebileceği bir durum değildir; ayrıca da önemli isimler dışında böyle bir kimsenin öne çıkarılması parti içinde de ciddi sıkıntılara yol açar. “Niçin Tayyip Erdoğan değil de, eşi türbanlı bir başka AK Partili?” sorusunun cevabını bulmak kolay değildir.
      <br/>
      <br/>
      Baykal, ilkeli ve tutarlı olsa idi, “ilişkilerde yumuşak, ilkelerde ısrarlı” olma ölçüsünü uygulayarak, Erdoğan’a saldırı üslubuyla yüklenmeyi bırakıp “kardeşim, eşi türbanlı olmayan bir AK Parti’liye biz razı oluruz. Bu fedakârlığı ve anlayışı gösterin” mesajını iletir ve uzlaşma yolunu da bulurdu. İsteseydi yapardı.
      <br/>
      <br/>
      Ne var ki onun aradığı çözüm değil gerginliktir, gerginlikten kendi partisi için siyasi rant elde etmektir.
      <br/>
      <br/>
      Ülke için çözüm arıyor olsaydı, eşi türbanlı olmayan bir AK Parti’linin seçilmesini sağlardı, bu krizlerin hiçbiri yaşanmazdı; AK Parti iktidarı “yeterli büyüme, düşük enflasyon” gidişini, yakında halka da sonuçlarının yansıyacağı bir istikrar içinde devam ettirirdi. Ama CHP de iyice lüzumsuzlaşma noktasına çok yaklaşırdı! Baykal’ı samimiyetsizliğe ve gerginlik oyununa sevk eden sebep de budur. Ne yazık ki bir başka yol düşünemiyor ve tutarlı bir tutumla belli konularda ağır başlı uyarılar yaparak demokratik gelişmemize katkıda bulunma olgunluğu göstermenin kendine neler kazandırabileceğini kavramıyor. Işığı yetersiz olduğu için kavrayamıyor.
      <br/>
      <br/>
      Kuzey Irak’a müdahale etmemiz konusunda da samimi değil, Sayın Baykal. Hiç tasavvur edebiliyor musunuz ki 70 yaşındaki tecrübeli bir siyaset adamı; bu müdahalenin nasıl bir nitelik taşıyacağını, sıcak takip mi, sadece PKK’yı hedef alan bir tarzda mı, onların sıvışıp saklanma pozisyonuna geçtikleri aşikâr olduğuna göre Kuzey Irak’taki yönetimi mi hedef alacağını hiçbir şekilde değerlendirip bir öngörü tablosu ortaya koymadan, ‘girelim’den ibaret bir seslendirmeyi tekrarlayıp duruyor olsun? Anlamak mümkün değil Sayın Baykal’ın bu tavrını. Ardındaki samimiyetsiz siyaset anlayışını dikkate almadan anlayabilmek mümkün değil.
      <br/>
      <br/>
      Bir de “savaş istiyor değiliz, caydırıcılık etkisinden yararlanmamız gereğini ifade ediyoruz. Ama tabii ki, bu, savaşı göze almadan gerçekleşmez.” diyor. Bunu açıkça söylemek, caydırıcılığı yok eden bir mantık çelişkisi değil midir? Bunu bile fark edemiyor, gerginlik siyasetinin hırsı ve heyecanı yüzünden. Savaşı göze almak tavrı, caydırıcılık gerekçesi açıklanarak yapılırsa, ciddiye alınmaz; caydırıcılık, gerekçe değil sonuçtur. Gerekçe olduğu söylenirse o sonuç gerçekleşmez; ve aslında savaş tehlikesi ve ihtimali daha da büyür. Sayın Baykal’ın böyle dikkatlere mecali ve sabrı yok, sere serpe konuşuyor.
      <br/>
      <br/>
      Böyle olmamalıydı.
      <br/>
      <br/>
      Bugün CHP’nin Baykal’dan başka hiçbir siyaset sermayesi ve yarına taşıyabileceği umut rezervi yok. Bütün CHP Baykal’dan ibaret! İnönü zamanında bile böyle değildi. DSP dahi CHP’den daha zengin sayılır. CHP bu durumdayken, Baykal’a düşen, 35 yıllık siyasi hayatının bir hoş seda ile tezkiyesi nasibine yönelmek olmalıydı. Zorla ayakta tuttuğun bir parti ile, kriz ve gerginlik çırpınmaları sonunda iktidara gelsen ne yapacaksın sanki?
      <br/>
      <br/>
      Yunanistan’da iktidar partisi cumhurbaşkanlığını başka partiye vermiş. Baykal “bizde de olabilmeli” diyor. Sayın Baykal inanmalıdır ki bu ihtimali kendisinin hiç tasavvur edemeyeceği kişiler (ben dahil!) aklından geçirmiştir. Ama onların iyi niyetli hayallerine Baykal o kadar ırak, o kadar yabancı, o kadar liyakatsiz bir tercih içinde ki; bizim demokrasimiz o gönül uzlaşmalarının hiçbir türüne penceresi olmayan bir mahpes içinde sıkışıp kalmanın bunalımlarından baş kaldıracak gibi değil. Bizim lügatimizde sadece dayatma ve zorlama uzlaşmaları (!) var. “Kriz ve gerginlik üretme” dalına tutunacak kadar tutarsız Sayın Baykal. En üzüldüğüm nokta da, bazı gerçek paylarının bu tutarsızlık manzarası içinde etkisizleşip harcanıyor olmasıdır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27855), [web.archive.org (arşiv bağlantısı)](http://web.archive.org/web/20071104164201/http://www.aksiyon.com.tr:80/detay.php?id=27855)
