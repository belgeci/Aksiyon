# İyi niyet uzlaşması

*Ahmet Selim 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071216055257im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Teşhiste hatamız olmasa, tedbir ve tedavide bu kadar ihmalimiz ve çelişkimiz olmaz. Halbuki biz sanıyoruz ki, “Teşhisimiz doğrudur, fakat tedbir ve tedaviye gücümüz yetmiyor.” Öyle değil. Öncelikler sıralamasını yapamamak, teşhisteki hata varlığının apaçık bir delilidir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Şeker hastası olduğunu bilen, menünün başına baklavayı, böreği oturtmaz.
    <br>
     <br>
      Siyasetteki tarafsızlık yanlış anlaşılıyor.
      <br/>
      <br/>
      Bir kişinin veya kurumun tarafsız davranabilmesi için, ille de siyasi bir ilgisinin veya özelliğinin bulunmaması mı gerekir?
      <br/>
      <br/>
      Elbette ki hayır.
      <br/>
      <br/>
      Bir siyasi iktidar, hizmet götürmek açısından, bütün partilerin tutanlarına ve sempatizanlarına karşı tarafsız davranmak durumundadır.
      <br/>
      <br/>
      Belediye başkanları da öyledir. Bir partinin adayı olarak başkan seçilmiştir; ama, seçildiği yerin bireylerine hiçbir fark gözetmeden hizmet vermek mecburiyetindedir.
      <br/>
      <br/>
      CUMHURBAŞKAN VE SİYASİ İKTİDAR
      <br/>
      <br/>
      Adil olma, hakkaniyete uygun davranma açısından, tarafsız davranabilmenin genel anlamı, zaten hepimiz için geçerlidir. Bir spor kulübünün taraftarı bile; “ben taraftarım” diyerek, oyun kurallarını daima takımının lehine değerlendirmek komikliğine düşemez, düşmemelidir. Taraftar olmak, mensup olmak, ilgili olmak, yakın olmak; adaletli ve mantıklı davranmanın karşıtı olan kavramlar değildir. Müslüman olmayan birine karşı, bir Müslümanı da haksızken haklı bulamazsınız. Haksızlık hiç kimseye karşı meşru olamaz, mantıksızlık hiçbir mazeretle geçerli sayılamaz.
      <br/>
      <br/>
      Bir cumhurbaşkanının tarafsız görev yapması için, hiçbir siyasi kimliğinin ve açıklanmış görüşünün olmaması veya bilinmemesi mi gerekir? Böyle bir şey olur mu? Tersine; cumhurbaşkanlığı siyasi bir görevdir ve siyasi tecrübe bir cumhurbaşkanı için çok yararlı bir avantajdır. İç ve dış siyasi kriz dönemlerinde, siyasi tecrübesi olmayan bir cumhurbaşkanının gerekli aktiviteyi gösterememesi ihtimali her zaman vardır. Bu konuda çeşitli örnekler de gösterilebilir. Ciddi bir kriz doğabilir; ve bir cumhurbaşkanı böyle bir kriz döneminde hiçbir onarma ve uzlaştırma inisiyatifi göstermeden, tamamen bir seyirci gibi sessizce köşesinde oturabilir. Böyle bir durum, cumhurbaşkanlığı kurumunun temel var oluş gerekçesine aykırıdır.
      <br/>
      <br/>
      Parlamenter sistem, cumhurbaşkanını icranın içinde mütalaa eder; fakat ona, icranın unsuru olmak sıfatının yanı sıra, yine icranın tarafsızlık gerektiren yüzünü temsilen yansıtma görevini verir. Bunu icra ile olan bağlantısını kopararak değil, onun bir gereği olarak verir. Hiç üzerinde durulmayan ve pek bilinmeyen bir konudur. Biraz işlemek istiyorum:
      <br/>
      <br/>
      Parlamentoda iktidarın gücünü oluşturan çoğunluk, bir yasa çıkarırken, partizanlık (parti taraftarlığı) mülahazasıyla mı karar verir? Kanunlaşmanın cumhurbaşkanı tarafından atılan imzayla tamamlanması, parlamentonun ülke ve millet yararına hiçbir ayrıcalık düşünmeden karar aldığının sembolik ifadesi gibidir. Evet, semboliktir. Bir pürüzün görülüp de işaretlenmesi, bir ikincil uygulama unsurudur. Cumhurbaşkanının sanıldığı gibi parlamentoyu ve siyasi iktidarı denetletip kontrol etmek gibi bir yetkisi, görevi, sistemin gereği olarak yoktur. Var edilmek istenmesi, sistemin temel dengesine aykırıdır.
      <br/>
      <br/>
      Bir iktidar, kendi iktisat politikası görüşüne ve kendi kalkınma anlayışına uygun olarak faaliyette bulunma, icraat yapma, ve parlamentodaki çoğunluğuna dayanarak kanun çıkarılması yetkisine ve hakkına elbette ki sahiptir. Cumhurbaşkanının bu alanda hiçbir yetkisi de, sorumluluğu da yoktur. Esasen, sorumluluk kimdeyse, yetkiyi kullanma ve kullandırma meşruiyetinin merkezinde de o sorumlu kişi veya kurum vardır. Cumhurbaşkanının yetkilerinin meşruiyet merkezinde de sorumlu siyasi iktidar, hükumet, bakanlar kurulu bulunur.
      <br/>
      <br/>
      Parlamenter sistemde parlamentonun bir hükümeti gensoruyla “düşürme” yetkisi vardır. Buna karşılık siyasi iktidarın da parlamentoyu fesih yetkisi vardır ki, bu dengeleme parlamenter sistemin vazgeçilmez şartıdır. Aksi halde kuvvetler ayrılığı, kuvvetler kaosuna dönüşür.
      <br/>
      <br/>
      Peki bu fesih yetkisi nasıl kullanılır? Cevabı şudur: İcranın bir parçası olan cumhurbaşkanı başbakan ile konuşup anlaşır ve fesih yetkisini o kullanır. Sistem cumhurbaşkanını icranın içinde mütalaa ettiği için uygulama böyledir. Hiç de bir anlaşmazlık çıkmaz. Cumhurbaşkanının “ben bildiğimi yaparım” demesi tahayyül bile edilemez.
      <br/>
      <br/>
      Bu yetkiyi siyasi iktidarın cumhurbaşkanı marifetiyle kullanması, sistemin bunu öngörmesi, devletin varlığıyla bütünlüğüyle genel dengesi ve işleyişiyle ilgili bir kararın, millet için devlet için herkes için alındığı ve uygulanacağı mesajına sembolik bir vurgu yapmak içindir. Cumhurbaşkanı, siyasi iktidarın tavrındaki ciddiyeti, partizanlıkla ilgisi olmayan siyasi sorumluluk şuurunu yansıtıcı bir ayna durumundadır burada. Kontrolör değil, yansıtıcıdır. Ve bu görevini, yürütmenin bir unsuru olma gerçekliğini koruyarak, muhalefetin düşürme yetkisine denge (balans) oluşturmak için yapar.
      <br/>
      <br/>
      SİSTEM VE DÜZEN
      <br/>
      <br/>
      Halbuki biz nerelerdeyiz?! Zannediyoruz ki, parlamenter sistemde cumhurbaşkanı, icranın iç muhalefetidir! Dış muhalefete paralel hareket ederek, onun sorularla, gensorularla yapmaya çalıştığını içten bir muhalefetmiş gibi vetolarla, onay retleriyle takviye eder!
      <br/>
      <br/>
      Böyle bir sistem, dünyada yok, tarihte yok, literatürde yok, teoride yok. Bizim pratiğimiz hep “sistemsiz bir düzen” olarak yürüdü. Biz öyle yorumladık! Ama bu yorum pratiğinin yazılı kurallarla hiçbir ilgisi yoktu.
      <br/>
      <br/>
      Mesela “cumhurbaşkanının yetkileri fazla” diyoruz, Sayın Abdullah Gül seçilirse, göreceğiz fazla mıymış az mıymış? Formel yetkiler, parlamenter sistemin doğallığı içinde hiçbir gündem oluşturmadan sessizce kullanılır. Cumhurbaşkanlığı görevinin yegane zor tarafı, kişisel beceri gerektiren fonksiyonel yönü; tadad edilen ayrıntı yetkilerinde değil, devletin ülkenin milletin bütünlüğünü temsil etme soyutunda mündemiç bulunan, “kriz çözme ve kriz çıkmasını engelleme” alanındadır. Orası balans ağırlığının tezahür alanıdır. Yetkiler o alanda var olabilme açısından acaba ne ifade edecek? Önemli olan budur. Burada, teamülî ve fiilî birikim pratiği ağırlık taşır; bu noktayla ilgili pürüzler çıkar veya çıkarılır ise yazılı karşılığı olmadığı için halli zordur. Vesaire, vesaire…
      <br/>
      <br/>
      <br/>
      ASIL UZLAŞMA
      <br/>
      <br/>
      Uzlaşma, yazılı kuralların yazılı olmayan taraflarıyla, delaletleriyle, yorumlarıyla,daha ziyade ilgili bulunan bir kavramdır. Her ayrıntıyı, her özelliği yazıya bağlayamazsınız.
      <br/>
      <br/>
      Her yazılı kural, iyi niyete dayanan bir asgari kifayet belirlemesidir. İyi niyet yok ise, destanlar yazsanız bir şey ifade etmez. İyi niyet uzlaşması, uzlaşmaların anasıdır.
      <br/>
      <br/>
      Önce, her şeyden önce, iyi niyet uzlaşması. Sırf empati zarureti sebebiyle söylüyorum; ben olsaydım, daha farklı daha direkt görüşmeler yapardım. Her karışıklık, dolaşıklık, düğümlerinden çözülür. Uzantılarını kurcalamak bir işe yaramaz. Tam tersine, blöf olduğu varsayılan karşılıklı kollayış hareketlenmeleri, bir vehamet patlaması bile üretebilir.
      <br/>
      <br/>
      Dış ilişkilerimizde de özellikle ABD ile düğüm çözücü bir direkt (ama şümullü ve kavrayıcı) üslupla konuştuğumuzu sanmıyorum. Karşılıklı kollamaya dayanan sinyalizasyon üslubuyla zamanın işlemesini lehimize çevirmek, makul ve adil olana döndürmek mümkün değildir. Karşılıklı kollama, statükoyu kemikleştirir; çözüm alanını her gün biraz daha daraltır. Krizler statik hale gelir.
      <br/>
      <br/>
      İyi niyet uzlaşması; bazı pürüzler kalsa bile, meselelere çözüm sürecini açmanın reelleşmesi demektir. O pürüzler de bir zaman sonra halledilebilir, açılan sürecin getireceği yeni imkânlar sayesinde…
      <br/>
      <br/>
      Bugün iyi niyet uzlaşmasını derinlemesine düşünmenin günüdür.
      <br/>
      <br/>
      Medya bu farfaralık popülizmini bırakmalı. Aydınlar, kendinden aydın olma tavrı beklenenler; “müşterek bahis” gösterilerinden arınmalı.
      <br/>
      <br/>
      Bu kadar vasatilik, bu kadar sıradanlık çok fazla… Ayak üstü felsefe yapıyoruz, bir “alo!”ya içimizi dışımızı döküveriyoruz; kavramlardan vazgeçtim, kelimeleri bile tasarrufumuza alamıyoruz; evimizin balkonunda bahçemizin çardağında laflıyormuş gibi laubalice konuşuyoruz. İyi niyet uzlaşmasının düşünülmesini öteleyen en kötü elverişsizlik, işte bu ciddiyet eksikliği, hatta alerjisidir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28196), [web.archive.org (arşiv bağlantısı)](http://web.archive.org/web/20071216055257/http://www.aksiyon.com.tr:80/detay.php?id=28196)
