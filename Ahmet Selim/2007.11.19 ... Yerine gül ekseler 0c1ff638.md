# ... Yerine gül ekseler

*Ahmet Selim 2007.11.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080123195916im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Tarihî süreçlerin oluşturduğu tekevvünlere asimilasyon falan denilmez. Herkesi etkileyip bir nisbette farklılaştıran ve yeni terkibî özgünlük değerleri üreterek gelişen toplumsal beraberlikler yüzyılların harmanıyla vücut bulur. Harmanıyla; yani acılarıyla, sınavlarıyla, buluşmalarıyla, umutlarıyla-hüzünleriyle, reelleriyle-hülyâlarıyla…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Her şeyi son 20-25 yıla göre tahlil etmek mantıklı ve bilimsel değildir, ayrıca o 20-25 yılı da yanlış yorumlamaya yol açar. Genel tespit ve bulgulardan özele gidilir, oranın da durumu o bilgilerin ışığında değerlendirilir. Ama özel durumu genelden kopuk biçimde ele alıp değerlendirmeye çalışırsak, oradaki sebep-sonuç ilişkileri de karanlıkta kalır. Yani bütünün tamamı yanlış anlaşılmış olur.
    <br>
     <br>
      Son 25 yılın öncesi var. 1950’li yıllar, 1960’lı yıllar var mesela…
      <br/>
      <br/>
      Şöyle tasavvur ediyorum:
      <br/>
      <br/>
      “Türkler ve Kürtler” tabiri etrafında çeşitli ayrılık cümleleri oraya konulsaydı ve biz o cümleleri herhangi bir Karagümrük, Malta, Cerrahpaşa, Şehzadebaşı, Aksaray, Şehremini, Çarşamba, Samatya, Kasımpaşa, Beşiktaş, Tophane, Emirgan, Sarıyer, Balat, Bakırköy, Kadırga, Kumkapı kahvehanelerinden birinde okusa idik; hadise çıkardı. “Ne demek istiyorsun sen!” nârâları yükselirdi.
      <br/>
      <br/>
      Yine o tür cümleler; Karagümrük, Vefa, Cağaloğlu, Aksaray, Çapa, Kabataş, Haydarpaşa ortaokullarının ve liselerinin birinde seslendirilseydi, aynı itirazlar ve protestolar yükselirdi.
      <br/>
      <br/>
      Hep söylüyorum ama, iyi anlatamıyor olmalıyım.
      <br/>
      <br/>
      MAHALLELER, SEMTLER, İNSANLAR
      <br/>
      <br/>
      Bizim Fatih’te Karagümrük’te yoğun olarak Siirtliler vardı. Hangileri Arap hangileri Kürt kökenlidir, anlayamazdım. Türkçelerindeki vurgu tahrifi birbirine benzerdi. Pek de merak etmezdim, çünkü önemli bulmazdım.
      <br/>
      <br/>
      İstanbul’u bir “seçkinler homojenliği” içinde görmek âdet olmuştur. Hiç öyle değildi ve İstanbul’da Anadolu’nun her yeri vardı. Of’lusu, Çorum’lusu, Doğu’lusu, Güney’lisi, Trakya’lısı… Göçmenleri…
      <br/>
      <br/>
      “Nâm-ı meşhur” övünüleni ifade eder. Antipatik görülen anlamın nâmı da kullanılmaz. Antipatik görülenin, yahut öyle görüldüğü zannedilenin lafzıyla anılmayı, adeta markalaşmayı kimse istemez ve düşünmez. “Kabadayılar” bahsine bunun için zaman zaman temas etmişimdir. Eskiden her mahallenin, (daha genişi) her ilçenin, (daha da genişi) merkezi şehrin ve ülke çapının kabadayıları vardı. Bir kahvehaneye ara sıra da olsa uğrayan herkes onların isimlerini ve kısmen hikâyelerini bilirdi. Daha sonra görülüğü gibi yer altında falan değillerdi, hayatın içindeydiler. Hem onları bilirdiniz, hem de onların sağladığı hiyerarşik düzeninin sonuçlarından yararlanırdınız. Şöyle olurdu o yararlanma işi: Mesela, bir terslikle bir edepsizlikle karşılaştınız; o olay derhal, birileri tarafından “abi”lere yansıtılır ve o edepsizin kulağı ve kuyruğu sessizce çekilirdi. Sizin şikâyetçi olmanıza lüzum yoktu, o düzen kendiliğinden işlerdi.
      <br/>
      <br/>
      1950’li 60’lı yıllarda, İstanbul’da, kabadayılık böyle bir şeydi… Hatırladığım son olayı söyleyeyim… Şoför Orhan, sahilde Kumkapı yakınlarında bir saldırıya uğramış, 7-8 kişilik bir grup kendisine de müşterisine de vurmuş… Ertesi gün, akşam üstü, o saldırganlar kahvehanede tek sıra olmuşlardı! Oranın ileri gelenlerine gidilmiş, raconu görüşülmüş, edepsizlik anlaşılmış, “özür dileme ve istenirse de kısas” merasimi düzenlenmiş idi! Oranın ileri gelenleri bunu sağlamaya mecburdurlar; çünkü kendi insanlarından birine buradan bir haksızlık yapılırsa, buranın “abi”si teminat teşkil edecek ve aynı işlemi uygulayacaktır… Ona da şâhid olmuştum. Bizim semtin şoförlerinden biri bir adama çarpmış ve ilgilenmeyip gitmiş. Bir iki gün içinde olay aydınlandı ve divan kuruldu! Çarpan şoför çarpılan kişinin kardeşinin karşısına çıkarıldı, abi’lerin huzurunda ondan af diledi, teessüfleri ve azarlamaları boynu bükük halde dinledi. Bir cümle hâlâ hatırımdadır: “Şoför, bırak insanı, bırak canlıyı, bir boş tenekeye bile çarpsa irkilen adamdır. Sen ne biçim şoförsün kardeş?!” Şunu da ekledi: “Ehliyetin yokmuş. Liyakatin yok senin. Bir daha direksiyona geçme!”
      <br/>
      <br/>
      Böyle bir şeydi o zamanın kabadayılığı.
      <br/>
      <br/>
      Kimlerdi o kabadayılar?
      <br/>
      <br/>
      “Kürt”, “Arnavut”, “Laz”, “Arap”, Çerkez” kökenleriyle anılan insanlardı. İçlerinde yaşayanlar var, yakınları var; gerçek isimlerini vermek istemiyorum, hepsinin. Arap Hayrullah, Kürt Süleyman, Arnavut Hamdi, Laz Abdullah; Of’lu Ahmet, Malatya’lı Mehmet vs, vs…
      <br/>
      <br/>
      Hayal ediyorum:
      <br/>
      <br/>
      Bunların hepsini bir araya toplayıp da “Sizin içinizde neden hiç Türk yok?” deseydiniz, diyebilseydiniz; herhalde toz olup savrulur, buhar olup uçardınız! En büyük hakaret sayalardı, Türk Milleti’nden telakki edilmemeyi.
      <br/>
      <br/>
      FARKLILIKLARI DENGELEYEN BENZERLİKLER
      <br/>
      <br/>
      Hiçbir etnik aidiyet özelliği, aslen, Karadenizlilerinki kadar keskin değildir. Tavırlarıyla, duruşlarıyla, yedikleri içtikleriyle, huyuyla suyuyla Karadenizlvgi kendini hep belli eder.
      <br/>
      <br/>
      Ortaokuldayken “Efendum Yüksel!” diye bir arkadaşımız vardı. “Ortaokul” diyorum, 13-14 yaşlarında… Müzik hocası Halit Ozan ona bir tokat attı, kendisi kalb krizinden gidiyordu. Ağzını açmadı, heykel gibi dikildi, baktı, baktı, baktı… “Bakma öyle” denildikçe o daha sert ve keskin bakıyordu… Sanki tokat suratına inmiyordu da; bir parmak, sadece damarına basıyordu. “Vurma” diye değil, “basma damarıma!” diye dikiliyordu. Sadece sınıfta değil, okul çapında kriz oluştu. “Efendim” yerine “efendum!” diyen, bununla dalga geçilmesine kızmayan; sakin, sempatik Yüksel, damarına basılınca sadece ve sadece (isyankâr) bakışlarıyla okulu salladı! Başını önüne eğip yatışsa, ağlasa bitecek. Hayır, tokadı atanın gözbebeğine bakıyor dimdik! 13-14 yaşında bir çocuk daha. Böyle bir Karadenizli işte! Biz balık yeyince yoğurttan sakınırız, zehirlenme riski vardır diye. O, balığı yoğurtlayarak yer! Sadece o değil, birçok Karadenizli arkadaşım da benzer hallere sahipti. “Yahu, (topu at) yerine (dobi at), demenizi anladık. Peki bazen (b) yerine de (p) diyorsunuz. Sanki bile bile tersini söylüyorsunuz!” diye takılırdım kendilerine. Dikkatli bir göz, Karadenizli’yi namaz kılışından bile fark eder! Ne var ki bu kadar köşeli özelliklere sahip bulunmalarına rağmen, son derece “millî”dirler. Bizim Arnavut’larımız, Çerkez’lerimiz de öyledir… Kürt kökenli olanlarımız da bundan farklı değildi.
      <br/>
      <br/>
      Sosyal hayatın hangi kesiminden istiyorsanız, oradan bakalım. Sokak, okul, ticarî hayat, ilmî çevre; müzik, siyaset, spor, her açıdan aynı şeyleri görürdünüz. Örnekleri yakınımdaki siyasî ilmî dinî entelektüel çevrelerden de çok rahatlıkla verebilirim. Kurucu Meclis üyesi Abdülhadi Toplu’nun yazdıklarını keşke şuraya sıkıştırabilseydim… Nefse en çok hitap eden avami ilgi alanlarını seçiyorum ki, mukayeseler iyi anlaşılsın. 1960’lı yılların başında Nuri Sesigüzel çıktı, herkes bayıldı. Öncesi zaten vardı. Urfalı’yım Ezelden, Urfa’nın Etrafı, Bitlis’te Beş Minare… Çarşamba’yı Sel Aldı, Ordu’nun Dereleri nasıl varsa; onlar da vardı. Ve, hiçbir fark, hiçbir “sevgi, saygı, hoşgörü…” çelişkisi söz konusu değildi. “Takılma” saygısızlık değildir, bir hoşluktur. Lüleburgazspor’un elenmesinden sonra yüksek tirajlı bir gazete şöyle manşet atmıştı: “A be Lüle, n’oldu büle, çabuk süle!”
      <br/>
      <br/>
      Kürt kökenli insanlarımız hakkında bir tek kötü söz duymadım ben babamdan. Halbuki çok konuşurduk, çok sorardım. Ömrünün son yıllarında (1996 civarında), evimize bir “soydaş” tamirci gelmişti. Ona “nerelisin?” diye sordu ve aldığı cevaba hafifçe güldü. Tamirci “niye güldün baba?” diye ısrarla sorunca, “burada (merkebi boyayıp satarlar) tâbiri kullanılır ya, senin yörenin Rumeli’deki şöhreti de ona benzer” dedi. Tamirci yerlere serilmişti gülmekten! Hak verdi, hoşuna gitti. Babam Rumeli kökenliydi, çok yerleri gezmiş görmüştü, ayrıca otelcilik de yapmıştı. “6-7 dil bilirim” derdi, şaka kabilinden. Osmanlıca, Arnavutça, Boşnakça, Pomakça, Sırpça!.. Ama derdi ki “Arnavut değiliz. Evlad-ı Fatihan’ız ve Türk’üz. Biz oradayken orası Türkiye idi. Babam devletin hocasıydı. Annem bilmiyor. Bizim orada Müslüman olana, yani ihtida edene (Türk oldu) derlerdi. Tesadüfen değil, yanlışlıkla değil, bünyeyi bildikleri için böyle söylüyorlardı…”
      <br/>
      <br/>
      Bir sözünü daha nakledeyim: “İnsanın en başta gelen değeri namusu ve kutsallarıdır. Sonra da rızkıdır. Bunlarda rahatlık varsa orada hürriyet vardır. Biz rahatsız edilince göç ederiz, toprağa yapışık kalmayız. Rumeli göçünün aslı budur. Aç kaldık diye değil, rahatsız edilme korkusu doğduğu ve büyüdüğü için bayrağa doğru göç ettik.” “Orada yalvaranlar oldu bize. Gitmeyin, nereye gidiyorsunuz, bunca çoluk çocuk? Ben 18 yaşındaydım, babam yoktu; 6-7 yaşında kardeşlerim, bir yaşlı anam, nasıl geçineceğiz diye hiç düşünmeden buraya geldik…”
      <br/>
      <br/>
      Altını çiziniz lütfen: Etnik özellikler; ruh, inanç, ahlâk, temel düşünce, aslî değer ölçüleri ve hükümleri ile ilgili özellikler değildir. Öyle ki bazen öz kardeşler arasındaki fark etnik farklılıklardan çok daha önemli olabilir. Hiçbir ruhî-fikrî bağlılık, tecessüm etmez, cisimleşmez; ama, cismani olanı etkiler, hem de derinden etkiler. Bu hayatın fıtrî hakikati budur. Hepimiz önce ailenin sonra toplumun bireyleriyiz. Burada hangi etnik kökenden olursak olalım; anneye, babaya, kardeşe, evlada, akrabaya, arkadaşa, komşuya, yaşlıya, öğretmene, bilene-bilge’ye, zayıfa-muhtaca bakış açılarımız arasında çok büyük benzerlikler vardır. Üslûplarımız, tepki tarzlarımız farklı olabilir; fakat aynı hassasiyet ölçülerine dayanır. Karadenizli Yüksel, müzikçiye bakışlarıyla ve sfenks duruşuyla tepki gösterdi. Ben, tam bir yıl, bir dersin bütün sözlü sınavlarında “bilmiyorum!” diyerek protesto uyguladım ve sadece yazılılarla kendimi kurtardım. Onun tepkisi öyle, benimki de böyle; ama, özdeki “bu bana yapılmaz!” isyanı tıpatıp aynı. Etnik farklılıklarımız bizim ortak özelliklerimizi neşelendirir, güzelleştirir, renklendirir, zenginleştirirdi.
      <br/>
      <br/>
      İHMAL YANSIMALARI
      <br/>
      <br/>
      Millet olmak meselesinden önce “aile olmak” konusunu düşünmek birçok açıdan faydalı olabilir.
      <br/>
      <br/>
      Her aile bireyi, “biz ne kadar aileyiz?” sorgulamasını yaparsa, millet bahsinde de önemli bulgular elde edebilir. Ne kadar anneyiz, ne kadar babayız, ne kadar evladız, ne kadar kardeşiz? Mecaliniz kalırsa “ne kadar arkadaşız, ne kadar komşuyuz?” gibi sorularla da devam edebilirsiniz. Vaktiniz varsa; ne kadar öğrenciyiz, ne kadar öğretmeniz, ne kadar okuyucuyuz, ne kadar yazarız, ne kadar işçi, ne kadar patronuz, soruları da birbiri ardınca sıralanabilir… Millet aynasına yansıyanlar da bunların bilançoları.
      <br/>
      <br/>
      Eloğlu direkt soruyor; “insanlığımız azaldı mı çoğaldı mı acaba?” (N.G)
      <br/>
      <br/>
      … Tarihin harmanından geçtik biz. Milletleri tarih yapar, masa başı plancıları değil. Tarihin harmanında savrulduk savrulacağımız kadar, elendik eleneceğimiz kadar. Geçmişimizde çekilmemiş acı, yaşanmamış sınav yok. Sıkıntımız orada değil, o güzel türkünün sözlerinde: “Harman yeri sürseler yerine gül ekseler.” Gül ekmeyi unutalı hayli zaman oldu.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28896), [web.archive.org (arşiv bağlantısı)](http://web.archive.org/web/20080123195916/http://www.aksiyon.com.tr:80/detay.php?id=28896)
