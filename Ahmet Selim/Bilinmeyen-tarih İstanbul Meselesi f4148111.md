# İstanbul Meselesi

*Ahmet Selim Bilinmeyen-tarih*

<div>
 <font>
  <img border="0" height="1" src="/web/20050331001228im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050331001228im_/http://www.aksiyon.com.tr/resim/537/38.jpg" vspace="5"/>
  </p>
 </font>
 <font class="content">
  İstanbul, Türkiye’nin kalbi. Ve İstanbul bir büyük deprem tehdidi altında. Bugüne kadar İstanbul’u düşünmedik biz, bundan sonra düşünmeye mecburuz. Ve İstanbul’u bütün Türkiye düşünmek zorunda. Sevgiyle düşünme kıvamında olamayanlar bile zarûreten düşünmek durumunda
 </font>
 <br/>
 <p>
  <font class="content">
   Geçen sayımızda İstanbul anlatılmıştı.
   <br>
    <br>
     İstanbul her zaman aktüel, çünkü Türkiye’nin bütün sosyo-ekonomik meselelerinde İstanbul Meselesi’nin rolü ve payı var. Geçenlerde valimizin de iştirak ettiği bir açık oturumda aynı konu  yine saatlerce konuşuldu.
     <br>
      <br>
       Çok iyi hatırlıyorum, 1950’lerde İstanbul geniş bir yapılanma faaliyetiyle ele alınınca şöyle bir söz söylendi: “Artık herkes İstanbul’da oturamayacak. Bu adamın niyeti ve hedefi bu. (Menderes’in!) Böyle şey olur mu?”
       <br>
        <br>
         Menderes’ten önce İstanbul nasıldı? Kısaca tasvir etmek mümkün… Vatan Caddesi, Millet Caddesi, Ordu Caddesi, Aksaray-Saraçhane-Unkapanı buluşmaları ve meydanları, Azapkapı- Karaköy arteri, Karaköy’den Beşiktaş’a doğru açılım ve sahil devamlılığı, Barbaros Bulvarı (Yıldız Yolu); yok! Sahil yolları hiç yok! İlk defa Trakya dönüşü otobüs içeriye girmeyip de Topkapı’dan sahile yönelince ve sahil yolunda seyretmeye başlayınca “burası neresi?!” diye hayretlere düşmüştüm! O dönemde bunlar yapılmasaydı, sonrası da gelmezdi… Yavuzselim’den Darüşşafaka’ya çıkan yol yok, patika var patika! Sağa saparsın, sola saparsın, karşıdan geleni beklersin… Şimdiki Yavuzselim yolu, tepelerden oluşuyordu. (Nişanca fırınına ekmek söylemeye giderdik o tepelerde hoplayıp zıplayarak. “Ekmek söylemeye”  diyorum, dükkân için söylemek anlamına… 20 ekmek, 30 ekmek gibi) Yavuzselim’in Eskialipaşa inişi, Koyunbaba’nın orada biterdi. Sonrası bağ bostan… Ne kadar yazsam tasavvur edemezsiniz, tam olarak… Bakırköy, Mecidiyeköy; İstanbul sayılmazdı pek. Bahçelievler ilk parsellenirken, babamla gelmiş, “Burası meskûn mahal olacak da biz göreceğiz! Buradan arsa falan alınmaz, korumak için nöbet mi tutacağız?!” hükmüyle dönmüştük…
         <br>
          <br/>
          İstanbul’un birçok semtinde su elektrik kanalizasyon yoktu. Sakalar su taşırdı, çukurlar doldurulur boşaltılırdı. Bizim bahçedeki erik ağacından yemezdik, çünkü altında çukur vardı… Sadece manzara seyretmek için çıkardım üstüne…
          <br/>
          <br/>
          Çok eski değil efendim, 1950’de Demokrat Parti iktidara geldiğinde durum buydu. Anadolu’yu bırakın, Trakya perişandı. Lüleburgaz, burnumuzun dibi; ama elektriği yoktu ve bir köy gibiydi… Hele yollar, o yollar… Ömür törpüsü yollar… Denizden 90 km; karadan ulaşmak için, canın çıkar. Bir yağmur boşansın, tamamdır. Her taraf çamur deryası… Birisi inip paçalarını sıvayarak ölçüm yapacak! Acaba birikintinin derinliği ne kadardır diye! Araba, gelen rapora göre yürüyecek!
          <br/>
          <br/>
          * * *
          <br/>
          <br/>
          Geçmişi bütünüyle övenler hata işliyor. Öyle kalamazdı İstanbul. Bütünlüğünü, bütünlüğündeki dengeyi, görgü ve liyakat hiyerarşisi ile sağlanan disiplini övebilirsiniz. Fakat bütünüyle statik bir övgü saplantısına girmek, bir iki nostalji sembolüyle ‘her şey öyle kalsaydı’ya varan fanatik hükümlere varmak akıl dışıdır.
          <br/>
          <br/>
          Öyle kalamazdı, lakin bugünkü noktalara da asla dönüşmemeliydi. Şayet  yollar kesilmeseydi  ana eksende fay kırıkları  oluşturan darbeler yaşanmasaydı, dönüşmeyecekti de. İstikrar korunsaydı  denklemler açık kalmayacak, dengeleri koruyan tedbirler  de gelecekti. Gelemedi.
          <br/>
          <br/>
          Bir göç taarruzuna mâruz kaldı İstanbul. Buna bir yozlaşma ve çaresizleşme sıkıntısının eklenmesi kaçınılmazdı.
          <br/>
          <br/>
          Belli merkezleri yaşanmaz hale getiren yığılmaların “şehirleşme” ile ne ilgisi var? Oralar zaten şehirdi… 500, 800, 1000 km öteye gidiyoruz, tası tarağı toplayarak; bunun adı da şehirleşme oluyor! Bunun gerçek adı, şehri şehir olmaktan çıkarmaktır. Şehirleşme, çeşitli yerlerde bir yoğunlaşma kalitesinin, paralel gelişmeler halinde gerçekleşmesi demektir. Bir tarihte toplam nüfusumuz 20 milyondu. Şimdi İstanbul’un 20 milyon olmasından söz ediliyor. (Siyaset meydanı) Böyle bir çarpılmanın üstünde hiçbir “kültürel-sosyal-ekonomik denge) alt yapısını temellendiremezsiniz. İstanbul’a taşı toprağı altın çaresizleri değil, belli seviyeleri  aşmış müessiriyet sahipleri gelmeliydi.
          <br/>
          <br/>
          İstanbul, çapı uzatılan daireler halinde genişletilip büyütülebilecek bir şehir değil. Eklenti halkalarıyla salkımlanacak bir şehir de değil. O işlere, sıradan müdâhalelerle biçimlendirilmeye elverişli vasıfsız alan genişlikleri gerekir. İstanbul; hassas, oyalı, zinetli, inişli çıkışlı girintili çıkıntılı estetik inceliklerin şehri… Onun civarına gidip de bir tuhaf ünite kondurursanız, orası İstanbul olur mu? Şehir mekânı, bu kadar alelâde bir kavram mıdır? Yanaştırıp yaklaştırmakla olur mu? Şehir, incenin incesi bir hesaplamalar ağıdır. Bir tek binanın bile matematiği var. Bir “şehir” ne demektir? Sonra gelsin konut problemleri, alt yapı çıkmazları, ulaşım dertleri, kültür hicranları, yozlaşma karanlıkları, güvenlik endişeleri…
          <br/>
          <br/>
          Aydın Boysan bir şehirlilik şuuru oluşmamasından şikayetçi. Kimse İstanbulluyum demiyor ki, bir bedel ödemeyi severek kabullensin. Mensubiyet ve aidiyet duygusu olmadan, sahiplik şuuru olur mu? İstanbul’da oturanlar, 40 tane tapu alsalar, bu şehrin kiracısı gibiler. Herkes devr-i daim makinesi gibi yaşamak istiyor. Komşusuz, kapıcısız, selâmsız, kuralsız, görüşmesiz, vergisiz, aidatsız… Sadece memleketlisi olacak ve onlarla serpilip (sürgünde gibi) dayanışacak… Birbirine yetecekler ve bununla yetinecekler. Olmaz böyle bir şey ve olmuyor, olamıyor da zaten. Toplumla ve şehirle ilgili hiçbir mesele soyutlanıp ayıklanamaz. Çek buraya, yatırıp analiz edelim! Uzman ve aydın tavrımız da böyle! Temel tercihin olmazsa, ona bir bütünlük projesi oturtmazsan; denge hesabı yapamazsın. İnşâ ederken de yapamazsın, analiz etmeye çalışırken de yapamazsın. Önce bir kavra (ihata et); sonra şurasını burasını, şu veya bu açıdan didiklemeye gayret edersin. Bizi buralara getiren hatalar, o hataları konuşup gidermeye çalışırken de etkili oluyor. İtiraf yetmez; samimi isek, en önce, şimdi şikayetçisi olduğumuz hataların yaşamaya ve yaşatmaya devam ettiğimiz uzantılarından vazgeçmeliyiz. “Hata ettiğimi anladım.” Anladın da ne oldu? Mantığında metodunda üslûbunda bir değişiklik olmadığına göre, sen o hataların devamını yine gerçekleştireceksin demektir.
          <br/>
          <br/>
          * * *
          <br/>
          <br/>
          …İstanbul, Türkiye’nin kalbi. Ve İstanbul bir büyük deprem tehdidi altında. Bugüne kadar İstanbul’u düşünmedik biz, bundan sonra düşünmeye mecburuz. Ve İstanbul’u bütün Türkiye düşünmek zorunda. Sevgiyle düşünme kıvamında olamayanlar bile zarûreten düşünmek durumunda. Fakat sevgiyle düşünürsek, yahut öyle düşünebilenlerin ışığından yararlanırsak, işimiz kolaylaşır, ‘İstanbul Meselesi’ni ciddiyetle çözme düşüncesi kendini projelerle ve rasyonel açıklama sonuçlarıyla ortaya koyarsa, bütün dünya yardım eder. Yeter ki hatalarımızı kabullenmek ve uzantılarını sürdürme alışkanlığından vazgeçmek olgunluğunu gösterelim.
          <br/>
          <br/>
          Öncelikler belirlemesi, ‘metot ve sentez zaafları’nın asgari yeterlilik oranında aşılmasını gerektiren bir iştir. Bireysel olarak da öyledir, toplumsal olarak da. Soyut açıdan da öyledir, “somut” açıdan da.
          <br/>
          <br/>
          “Gördüğünü anlamayana, görmediği anlatılamaz.” İşte size bir “metot” meselesi, “Sentez” tarafını da işaretleyeyim… Gördüğünü nasıl anlatacaksın? İrtibatının arka planını, (yani bir miktar soyutunu) işaretleyerek. Gördüğünü anlamıyor, çünkü açısı yanlış. Ona önce görmeyi öğretmek lâzım. “Oraya da bak şuraya da” ile olmaz. Öyle bakarsa, o açı ayarıyla; anlamadan görmeye devam eder. Madde’yi görmek için ışık gerekir; mana’yı görmek için  düşünce lâzım. Düşünce, sezgi, ince ayarlı açı… Türkiye’de her şeyin eğitimi var, düşünce eğitimi yok.
          <br/>
          <br/>
          İstanbul Meselesi, bir büyük sınavdır. Türkiye için, Türkiye’yi yönetenler için, Türkiye’de yaşayanlar için, Türkiye’nin önemini ve varlığını bilmeye muhtaç olanlar için.
          <br/>
          <br/>
          Yeni hatalara sürüklenmekten korkmalıyız. Yolun her noktasındaki fatura aynı değildir. Kumsalda ovada düşerseniz başka, dağ yolunun virajlarında düşürseniz daha başka sonuçlarla karşılaşırsınız. Hatasız kul olmaz ama hatalı ince iş de olmaz. Aslında “ortak akıl” değişik yönleriyle eleştirilere açık olan ve onları toplayan akıl demektir. Eleştirileri beklemez o. Potansiyelinden  gidip üretir, zaman kaybetmeden ve tecrübe hasarı vermeden onlardan yararlanarak çözüm gücünü arttırır. Halbuki biz onu şöyle anlıyoruz: “Canım, herkesin aklı bunu çözmeye elverişlidir.” Yani “ortak akıl” “ortalama akıl” demektir! Hiç öyle değildir. Ortak akıl, farklılıklardan faydalanmayı hızlandıran ve aydınlatan bir düşünce tarzının aklıdır. Yolun hassas noktalarında hata etmekten korunmanın teminatı da buradadır.
          <br/>
          <br/>
          …İstanbul’u, düşünerek yaşayalım. Düşünerek yaşayan, İstanbul’u sever. Sevgi, düşüncenin ruhudur. İstanbul Meselesi’ni çözmek, düşünce’nin ve sevgi’nin meselelerini de bir ölçüde çözmektir.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


## Yorumlar

### Gökhan Yakupoğlu, 24-Mart-2005
> Öz evlatlar sahip çıkmazsa…: 
> Sayın Ahmet Selim, İstanbul’u anlatırken şehrimize sahip çıkılmamasından dert yanmış. Üvey evlat öz evladın yerini tutar mı? Maalesef birçoğumuz böyle düşünüyor. Şehrimize üvey evlat muamelesi yapıyoruz. Ve bu muamele bu gözde şehrimizi günden güne bir suç bataklığına çeviriyor. Bilinmelidir ki öz evlatları İstanbul’a sahip çıkmaz ise sahip çıkacak üvey evlat çoktur...

Kaynak: [www.aksiyon.com.tr](http://www.aksiyon.com.tr:80/detay.php?id=20377&yorum_id=1), [web.archive.org (arşiv bağlantısı)](http://web.archive.org/web/20050331001228/http://www.aksiyon.com.tr:80/detay.php?id=20377&yorum_id=1)
