# Kavramların ve gerçeklerin aydınlığına yönelmek

*Ahmet Selim 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070405200319im_/http://aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kulis dedikoduları, komplo teorisyenlerinin varsayımları, gölge oyuncularının yakıştırmaları… Hepsini geçiniz. Gerçeklerin ve kavramların ufuk aydınlığında düşünerek bulabiliriz doğru ve geçerli çözümleri. Şikâyetçisi olduğumuz ortamları ekseriya gafletimizle
   <br>
    kendimiz hazırlarız, başkaları kullanır.
    <br>
    </br>
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Millî kavramı etrafında bir yapılanma arayışı var gibi görünüyor. Çünkü "millî" somut, reel, herkesi ilgilendiren bir şey. Olumlu yahut olumsuz tavırlarla eksene oturmasının sebebi bu.
    <br/>
    <br/>
    Sağ'ın sol'un neresinde olursan ol; "millî" kavramına nasıl baktığın, diğer bütün özelliklerinden önce ilgi çekiyor, önemli bulunuyorsa; eksene oturma gerçekleşmiş demektir.
    <br/>
    <br/>
    'Doğru mu, yanlış mı?'yı sonra değerlendirmeye çalışacağım. Tespit safhasını hele bir halledelim.
    <br/>
    <br/>
    Sağ millî ve manevi iki ayrı yoğunlaşma ile farklılaşır. Batı'da "liberal" bizde olduğundan daha çok sağ'dır.
    <br/>
    <br/>
    Sol, bizde, sosyalizmin ve revizyon türevlerinin dışında, "milliyetçi pozitivizm" geleneğimizle de türdeştir. Sol'umuz sağımıza bunun için karışıyor zaten.
    <br/>
    <br/>
    YANYANA GELMEK YAKINLAŞMAK DEĞİLDİR
    <br/>
    <br/>
    "Merkez" yüklemesi, bize mahsus bir haldir. Bizde bu kavram "toplumun merkezi, merkezi ağırlığı" anlamında kullanılıyor. İdeolojik ve siyasî yelpazede böyle bir tanım yok. Batı'da merkez, liberal'e denk düşer gibidir. Farklılaşması da, yanlara doğru değil, derinlere doğrudur! Altında deizm vardır. Sonra panteizme doğru kök uzatır… Ateizm'le sol'un, diğerleriyle sağ'ın altına girer. Görünürde siyasi alan genişliğine sahip değildir; ama alttan alta her tarafa nüfuz eder.
    <br/>
    <br/>
    Bizde yelpaze, örümcek ağı gibi bir şeydir. Basit şablonlar halinde verilemez, kullanılamaz.
    <br/>
    <br/>
    Millî etrafında birleşme nasıl olabilir? Düşünelim… Genç Osmanlılar'dan beri, pozitivizmle milliyetçilik, bir noktayı geçince, at başı yürümüştür. Tuhaftır ama böyledir. Ama şuna da dikkat edilmeli: deizm de, yer yer masonluğa dönüşen bazen pozitivizmle ve ateizmle buluşan, bazen de panteizme uzanan bir "tedahül" halitası halinde hep var olmuştur. Cumhuriyete kalan miras budur. Böyle bir manzarada kesişmeler çok olur. Sağ'dan girip sol'dan çıkanlara, sol'dan girip sağ'dan çıkanlara çok rastlanır…
    <br/>
    <br/>
    Halkın nazarında, inancı öteleyen her eğilim soldur. O kestirmeden gider! Âkif sağcıdır, Fikret solcudur. Basit görünürse de, pek boş değildir bu yaklaşım. Fikret'in sosyalizmle ilgisi yok; ama solcuların onu çok sevmesi boşuna mıdır? Âkif daha ziyade toplumcu gibi görünür, önceki beyanlarıyla milli'ye pek hoş bakmaz gibidir; ama İstiklal Marşı'nın şairidir ve onu seven solcu pek yoktur. Halk kavramsal analizden anlamaz; ama dumanını doğru çıkarır!
    <br/>
    <br/>
    Kendine "ulusal sol" diyenlerle, "DP-AP-ANAP" çizgisinin milli'cisi bir araya gelebilir mi? İki "ı" sesidir bunun cevabı. Olmaz, tutmaz. Bir nokta'nın hatırına birleşenler, bir başka noktanın icabı olarak derhal ayrışırlar. Eski Millet Partili Fuat Arna'ya Taksim Meydanı'nda seçmenleri sormuştu: "CHP ile güç birliği yapacağınız doğru mu?" Rahmetli şöyle cevap vermişti: "Bir kazana koyup 40 gün 40 gece kaynatsalar da kaynaşamayız. CHP bize her zaman DP'den daha uzaktır." Millet Partisi'nin karışık tarafı da vardı; Orhan Arsal'lar, Alaattin Tiritoğlu'lar, Niyazi Ağırnaslı'lar da oradan çıkmıştı; ama Fuat Arna, halkın bildiği gerçek Millet Partisi'nin has adamıydı. Söylediği doğruydu.
    <br/>
    <br/>
    ANAHTAR SORULAR
    <br/>
    <br/>
    Bunları niçin hatırlatıyorum? "Ulusal sol" ile "millî demokrat" yahut buna benzer karışım tasavvurlarıyla, herhangi siyasi strateji geliştirilebileceğine kimse ihtimal vermesin, boşuna analiz emeği sarf etmesin. Bazı ihtimalleri ciddiye almamak, bir ciddiyet tavrıdır ve gereklidir.
    <br/>
    <br/>
    Mevcut kafa karışıklığı, herkesin kendi kafasında çözebileceği bir sıkıntıdır. Zoraki kombinezonlarla bu sıkıntı çözülmez.
    <br/>
    <br/>
    Düğümü çözecek olan soru şudur:
    <br/>
    <br/>
    "Sen hangi öncelik etiketini taşıyan bir kompozisyonsun?"
    <br/>
    <br/>
    Çözüleni değerlendirecek olan soru da şöyle: "Taşıdığın öncelik etiketinin (varsa!) ardındaki kompozisyon nasıl bir denge taşıyor?"
    <br/>
    <br/>
    Açalım…
    <br/>
    <br/>
    BOŞLUK KAVGA GETİRİR
    <br/>
    <br/>
    Adam "ben milliyetçiyim" diyor. Bu etiket yalnız başına bir şey ifade etmez. Amiyane ifade edeceğim: Milliyetçiliğe öncelik verip etiket olarak seçmişsin; ama sen aynı zamanda (mutedil çizgileriyle) bir miktar liberal, bir miktar manevi'ci, bir miktar toplumcu, bir miktar akılcı, bir miktar evrensel (…) de olmak durumundasın. Onların antisi olamazsın. Onlar da senin anti'n olamaz. Kendini onlara karşı bir anti-tavır olarak tanımlı ve anlamlı kılamazsın. Öncelik etiketi olarak benimsediğin milliyetçilik, o takdirde boş bir ifade halinde kalır.
    <br/>
    <br/>
    Aynı mütalaayı bir liberal, bir solcu için de yürütebiliriz. Liberalizmden başka bir değer tanımayan bir liberal, hiçbir şey değildir. Coğrafyanın, tarihin dünüyle, bugünüyle, yarınıyla bütün hayat ve zaman gerçekliğinin dışında kalmış biridir o. Liberal gerçeğin de dışındadır… Bir solcu; milli, liberal, manevi değerlerin tamamen dışında ise, sol değerlerin de dışındadır. İfrat ve tefrit yozlaşmasının bitirdiği bütün öncelik etiketlerinin durumu budur ve ideolojiler işte bunun için kötüdür. Ama hiçbir ideolojiyi, her unsuruyla ve zerresiyle asılsız ve hükümsüz saymayacaksınız; aksi takdirde onunla benzeşirsiniz, onun gibi olursunuz!
    <br/>
    <br/>
    İdeolojiler kavganın doğrudan değil dolaylı sebebidir. Boşlukta bırakır, boş bırakır; boş kalan, boşlukta kalan, kavgadan başka bir şey yapamaz. İslam'ı ideoloji haline getirenler de kavgaya, teröre saplanabiliyor. En açık durum buradadır. Mahiyetinde kavga ve terör olmayan ideolojiler, boş ve boşlukta bırakıcı istismarları sebebiyle kavgaya yol açarlar. "Militan demokrasi" saçmalığı da bununla ilgilidir.
    <br/>
    <br/>
    İdeolojiler, kendilerine bağlanmayan ve eleştirel bakanlar için faydalı olabilir. Ben Marksizm'den de yararlanabilirim ve Batı kültürü de yararlanmıştır. İfratlara ve tefritlere karşı ve de bir ifadelenmenin ifrata-tefrite dönüşen taraflarına karşı "anti" olunur, olunmalıdır da.
    <br/>
    <br/>
    Kavga, boşta ve boşlukta kalanın var olma dialektiğidir.
    <br/>
    <br/>
    Boşta ve boşlukta isek, çeşitli ifratlarla ve tefritlerle öncelik tercihimizin "etiketini-sıfatını" muallâkta bırakmışsak, sağcı olsak ne çıkar, solcu olsak ne yazar; bir araya gelsek ne fayda sağlar, ayrı dursak ne fark eder?
    <br/>
    <br/>
    GÜNDEMSİZ KALAN SİYASET
    <br/>
    <br/>
    Rasyonalist olmamak, her şeyden önce rasyonel (aklî-akıllı) olmanın şartıdır. Bazı rasyonalistlerin yazdıklarından yararlanmanın da şartıdır. Akla önem ve değer veren, aklı yalnız ve yardımsız bırakarak onu güdükleştirmez… Sosyalizmin ifratlarını ve tefritlerini terk eden bir sol anlayışa dünyada bugün de yer var. Liberal değerler, farklı izahlara konu edilse de, "insanlığın ortak malı" kategorisine dâhildir. Farklı olacağız, ihtilaflarımız da olacak; fakat bu farklılıklar ve ihtilaflar, çeşitli öncelik tercihine bağlı doldurulmuş kompozisyonların eleştiri zenginlikleri getiren renkleriyle, yoğunluk dağılımlarıyla, perspektif sunuşlarıyla ilgili bulunacak. Demokrasinin ve insanlığın başka türlü gelişmesi, çözüm düşünceleri ve denge tedbirleri üretmesi mümkün değildir.
    <br/>
    <br/>
    Siyaseti kulis pencerelerinden gözlemlenip izlenen bir oyun gibi ele alma alışkanlığı, zaten sıkıntıda olan düşünce hayatımızın, bizi gündemsiz bırakan en büyük zaafıdır, en sarp handikapıdır. Boşta ve boşlukta kalma realitesi bu iptila ile kapaklanıp kilitleniyor, aktüalite kazanlarında sadece tepkisellikler fokurduyor. Bırakın şu komplo teorilerini ve bir an önce dengesizlik zaaflarının nasıl giderilebileceğine dair teoriler, analizler ve çözüm teklifleri üretmeye başlayın.
    <br/>
    <br/>
    "Dış odaklar, iç bağlantılar, komplolar, provokasyonlar" şunlar bunlar... Bir de şöyle bakalım: Menderes bir bahar harekatı düzenlese İnönü ile görüşüp münasebetlerini iyileştirseydi, ki rahatlıkla yapabilirdi, 27 Mayıs olmazdı, olamazdı. Demirel Ecevit'le bir yakınlaşmayı kabullenseydi 12 Eylül noktasına gelinmezdi… Dış odakları kendimiz iştahlandırıyoruz… 1994'ten sonra Aydın Menderes bile cûşuhuruşa geldi ve "İslam'ın neye uygun olduğu değil, ona neyin uygun olduğu tartışılacak bundan sonra" deyiverdi. Konjonktürel şartların önceden, oluşum safhasında etkilenmesi imkânlarını bozuk para gibi harcayıp onları sabit veriler haline dönüştürerek kulis dehlizlerinde ipucu arama ve komplo teorisi üretme gazeteciliği, tam bir ömür törpüsüdür. 40 yıldır gazete yazıları yazıyorum, yarım asra yakın siyaset tanıklığım var; bugüne kadar yarar sağlayabilecek hiçbir kulis üretimi bilgisine rastlamamışımdır. Ufka mikroskopla bakılmaz! Siyaseti lüzumsuz yere germeyin. Yararlı bilgiler, haberler, göstergeler, ufuk aydınlığında apaçık duruyor ve okunuyor. Bizde futbol dahi kulisçilerin geyik muhabbetine havale edildiği için çöküş sürecine girmiştir! Futbolun bile kaldıramadığı ciddiyetsizliği siyaset nasıl kaldırsın?
    <br/>
    <br/>
    Her paragraf (bazen her cümle) bir mektup. Mektupların adreslerine ulaşmasını, "dal-budak, çalı çırpı, börtü böcek" kulisçiliğinin baş döndürücü trafiği engelliyor. Her devirde böyle olmuştur.
    <br/>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24321), [web.archive.org (arşiv bağlantısı)](http://web.archive.org/web/20070405200319/http://aksiyon.com.tr:80/detay.php?id=24321)
