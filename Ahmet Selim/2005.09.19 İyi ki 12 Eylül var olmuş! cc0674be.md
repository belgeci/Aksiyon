# İyi ki 12 Eylül var olmuş!

*Ahmet Selim 2005.09.19*

<div bgcolor="#FFFEF6">
 <font>
  <img border="0" height="1" src="/web/20051225104801im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225104801im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Darbeler kötüdür. Ama darbelere karşı olmak, darbeleri hazırlayan şartlara da karşı olmayı gerektirir. Sorumluluk, samimi ve tutarlı olmayı gerektirir. Bu sadece aydınların değil, her insanın sorumluluğudur. Aslında darbelerin anası, babası, ebesi; darbelere şeklen karşı çıkanların arasındadır.
 </font>
 <p>
  <font class="content">
   Uyduruk asgarî müşterekler oluşturursanız, gerçek asgarî müşterekleri unutturursunuz. Sahtesine, uyduruğuna alışılan her şeyin aslına duyulan ihtiyaç gitgide azalır ve sonunda yok olur.
   <br>
    <br>
     12 Eylül’e duyulan öfke de âdeta bir asgarî müşterek haline getirildi. Değerlendirme yapılmıyor, sadece aleyhte konuşuluyor. Bu tavır 27 Mayıs için bile mantıklı ve caiz değil. Herşeyden önce şu husus unutulmamalıdır: bir sosyal hadisenin zuhuru binbir sebebe bağlıdır; bin sebep yetmez, binbir olacak! Ama biz tek sebeple izaha kalkışıyoruz ve herkesin kendine göre ayrı bir “tek sebep”i var. Tabii ki böyle olunca, düşünceye ve eleştiriye yer kalmıyor. 12 Eylül “uygun bir sebep” olarak konjonktürel kesişim noktalarından birine denk geldiği için, bu konudaki tek sebepler birleşti! Şimdilik böyledir, bir başka konjonktürel dönemde durum değişir.
     <br/>
     <br/>
     O günkü şartlar neydi?
     <br/>
     <br/>
     Onbir Eylül’de sanki herşey iyiye gidiyormuş da 12 Eylül’de bir darbe anonsuyla herşey altüst olmuş gibi anlatılıyor. Aralık 1979’da asker mektup yazdı. Ültimatom gibi bir şeydi. Ardından Evren, Doğu’daki bir tatbikata gitti ve oradan seslendi: “Ordu bundan sonra mektup yazmaz.Başka türlü konuşur.” Bunu defalarca da tekrarladı. Belliydi ki darbe geliyor. Davul zurna çalarak geliyor… Bunu vatandaş görüyordu da aydınlar ve siyasetçiler görmüyor muydu? Görüyorlardı ise, çözüm tedbirleri ve teklifleri var mıydı?
     <br/>
     <br/>
     Sonlara doğru Demirel, “ne olacak, ne yapacağız?” sorusuna “gittiği yere kadar gider!” cevabını vermiştir. Ecevit’in cevabı daha duygusal “Ne yapalım Allah’ın dediği olur.”(Arcayürek)
     <br/>
     <br/>
     Siyasetteki kavga aynen devam ediyordu. Sokağa çıkmak bir cesaret meselesiydi. Yaşamayana, kabil değil, anlatamazsınız. Bir gün evimizin bahçesine girdiler, bir kaleşli erkete, iki boyacı! Duvarlarımıza slogan yazıyorlar, silahlı olan da karşı köşede etrafı kolluyor. Bakkala gidiyordum, göz göze geldik. Dönerken de kısaca bakıştık. Korkudan çok, hiddetten, kalbim küt-küt atıyordu. Evde bile rahat değildik.
     <br/>
     <br/>
     İyiye gidebileceğine ait en küçük bir umut yoktu. 13 Eylül’de bir oylama yapılsaydı, % 99 çoğunlukla kabul görürdü. Bunları unuttuk mu? Demirel’in “12 Eylül’ de duran kan, 11 Eylül’de niçin durmadı?” sorusu, sadece bir nüktedir, bir ciddi tez değildir. Nükteliği şuradadır: Kesin çözüm imkânı ortadan kalkmışsa, yüz olayı doksana indirmek için çırpınıp durmanın rasyonel bir tarafı kalmaz. Bu anlamda bir vurgulama olmuştur ama “ biz gelirsek önleriz” hesabıyla sıkıyönetimi verimsiz kılmak gibi bir samimiyetsizlik söz konusu değildir. Öyle olsaydı, uyarı ilânatıyla ortaya çıkılmazdı. Aslında Demirel’in “ terörü önlemek sizin işinizdir, yetki isteyin vereyim” tavrı gerçekçi değildi. Terörü halletmek, öncelikle siyasi iktidarın ve siyasetin sorumluluğudur. Bazı uygulamalar, şartlar değişmeden etkili olamaz.
     <br/>
     <br/>
     Bölücü teröre 12 Eylül’ün yol açtığı iddiası da çok basittir. Apocular daha 1978’de faaldi. 12 Eylül’den sonra Apo kaçmıştır. Onların dirilişi 1984’den sonradır. 12 Eylül dönemi 1990’a kadar sürseydi, dirilemezlerdi. Hemen itiraz edilmesin, “öyle çözülür” demek istemiyorum. Fakat bazı yan gerçekler de gözardı edilmemelidir. Her örnek aynileştirilemez. Terörü zulmün besleyeceği de doğrudur, ihmalin ve gevşekliğin besleyeceği de bir başka doğrudur. Her terörün zulümden doğduğunu söylemenin doğru olmadığı da doğrudur. Genelleme kolaycılığı hem bunları görmüyor, hem de eşit şartlar için söylenen “ doğru bir tanedir” tekerlemesiyle kendi hatasını sürekli hale getiriyor.
     <br/>
     <br/>
     Darbeler kötüdür. Ama darbelere karşı olmak, darbeleri hazırlayan şartlara da karşı olmayı gerektirir. İstemediğiniz sonuçlar var ise, onları doğuran sebepleri de istemeyeceksiniz. Sorumluluk, samimi ve tutarlı olmayı gerektirir. Bu sadece aydınların değil, her insanın sorumluluğudur. Aslında darbelerin anası, babası, ebesi; darbelere şeklen karşı çıkanların arasındadır.
     <br/>
     <br/>
     Boşluk ve istismar
     <br/>
     <br/>
     Büyük mutasavvıf İmam-ı Rabbanî’nin harikulâde bir “nefs” îzahı vardır. O’na göre nefs tekamüle sebeptir. Kötü olan, nefsin azgınlaşma tarafıdır. Akıllı kişiler nefsi yok etmek gibi beyhude ve yararsız işlerle uğraşmazlar. Şöyle örneklendirilebilir… İnsan açlığa da alışabilir. Üstüne çok varırsanız habire aynı noktaya vurup zorlarsanız, nefs, açlıktan hoşlanır hale bile gelebilir. Aslolan, doğru olan, güzel olan, “açlık riyâzeti” değil; “Îtidal riyâzeti”dir. Yâni, “yeteri kadar yeme” ile iktifa etmeyi bilmek ve bu ölçüyü uygulayabilmektir. Akif’in meşhur sözünü de ben böyle yorumluyorum: hakiki kahramanlık, itidal’in kahramanlığıdır.
     <br/>
     <br/>
     Bacak kadar çocuklar kaleş kullanıyor, sağda solda görüyorsunuz. Kolay da ondan! Bunun yiğitlikle falan bir ilgisi yok. Bir beyin yıkama tezgâhından geçirirsin, tamamdır. Ama itidâlin kahramanlarını yetiştirmeniz için, ömrünüzü harcamanız gerekir. Çocukları gençleri nefs’inden yakalamak, hüner değildir, fazilet de değildir. Bırakın eylemi, yazı ve söz planında bile gençlerin nefsine hitab etmeyi ağır vebal sayarım. Anlamasını istediğim şeyleri habire anlatmaya çalışırım; ama onların yerine, anlayabileceği şeyleri ikame etmeye beni hiçbir kuvvet zorlayamaz… Çok entelektüel gençlermiş. Bomboştular, bomboş. Boşlukta kalmış nefs, tekâmüle değil, helâke sebeptir. O devri hâlâ savunmaları da aynı nefsâniyet yüzündendir. Devlete silah çekmişsin, karşılık göreceğini beklemiyor muydun? Git seni boşlukta bırakanlardan ve o halini acımasızca istismar edenlerden şikâyetçi ol. Doğurduğunuz tepkinin dahi sorumlusu sizsiniz. Çocukça davranmak, çocuk muamelesi görme hakkını kazandırmaz. Oyun oynama sorumsuzluğu içinde çok ciddî ve vahîm işlere kalkıştılar. 1980’li yılların tepkisel yozlaşma tarafı da, 1970’lerin musibetiyle ilgilidir. Saçma sapan okumalardan sonra “hiç okumamak” faziletmiş gibi göründü. Öyle kırılmalar yaşandı ki, ölçüleri oturtabileceğimiz bir zemin bulamaz hale geldik. İtidal’e ve sentez (düşünce) cehdine misafir olamadık hiç. Tepkiler yeni tepkilere yol açtı. Her tavrımızı bir ifrat ideolojisi haline dönüştüren takıntılar günlük hayatımızı bile istilâ etti.
     <br/>
     <br/>
     Çarpıcı bir örnek
     <br/>
     <br/>
     Bakınız manzaraya… CNN Türk’de bir okul müdürü “Bağış yapmayanlar sadece okuryazar olacaklar, eğitim alamayacaklar” diyor ve o çocukları mahrumiyet sınıfına koyuyor. Yetkililer de bu müdürü kınıyor! 2005 Türkiye’sindeyiz. 1950’li yıllarda, öğrenci olarak ben bağış makbuzu kesiyordum! Soruyordum, verebildikleri kadarı için kesiyordum. Müdürün, yardımcısının falan karışması yok. Kayıt işlemleri zaten yapılmış, ben çıkış koridorundaki masadayım. Zorla bağış ne demek? Böyle bir kavram, böyle bir eğitim kavramı olur mu? Bakan Bey, Müdür Bey, “yok öyle şey” diyor. Diyorlar ama, körpecik yavrulara çok yanlış bir eğitim başlangıcının hatırasını da taşınmaz bir yük halinde miras bırakıyorlar. Benim anlattığım hatıra ile varın kıyaslayın.
     <br/>
     <br/>
     … Şimdi bir derin nefes alıp “Ah, o 12 Eylül bize neler yaptı” diyerek, başımızı da filozofça tavırlarla sağa sola sallayarak şöyle bir rahatlayalım mı?!
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22527&yorum_id=1), [web.archive.org (arşiv bağlantısı)](http://web.archive.org/web/20051225104801/http://www.aksiyon.com.tr:80/detay.php?id=22527&yorum_id=1)
