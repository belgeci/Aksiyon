# Bir bardak suda fırtına

*Ahmet Selim 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070613210505im_/http://aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hiçbir sosyal kavram tek târif'e bağlanamaz. Her târif bazı özellikleri tercihan öne çıkaran, bazılarını da zarureten ihmal eden bir kompozisyon hüviyetindedir ve her târif eksiktir. Doğru bakış ve yaklaşım, bir kavramın özünü, geçirdiği safhaların seyrini ve yaşamakta olduğu gelişmenin istikametini dikkat nazarına alan vukuflu bir izaha yönelmektir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sayın Bülent Arınç'ın anayasa ve laiklik hakkında söylemek istedikleri, Prof. Ali Fuat Başgil'in neredeyse yarım asır önce yazıp anlattığı "mûtedil laiklik" kavramıyla ilgilidir. Benim "Din-Medeniyet ve Laiklik" adlı kitabımda çok geniş izahlar ve örnekler vardır; gece gündüz 5 yıl çalışarak yazdım ama, (hayretim hâlâ devam etmektedir) aydınlar hiç ilgi göstermedi.
    <br>
     <br>
      Tanımı bırakın. Hiçbir sosyal kavram, tek tanıma bağlanamaz. Peyami Safa'nın yıllar önce söylediği gibi bir tarih'i olan (bir tarihe sahip olan) hiçbir kavram târif edilemez. Geçirdiği safhalar var; farklı ülke ve toplum şartlarına göre gösterdiği farklılıklar var. Her târif, bazı özellikleri tercihan öne çıkaran ayrı bir kompozisyon hüviyetindedir. Bundan dolayı da her târif eksiktir. "Eskiden din ve devlet işlerinin ayrılması" denilirdi. "Sonra din ve vicdan hürriyetidir" öne çıktı, hattâ Osmanlı'nın laik olduğu söylendi! Şimdi de "devletin her dine eşit mesafede olması ve durması" anlatımı modadır. (Bir "tanım" bir "târif" deyişim özensizlikten değil. Bir vesileyle anlatırım. A.S)
      <br/>
      <br/>
      Sonundan başlayıp bir iki hatırlatmada bulunalım:
      <br/>
      <br/>
      Bir toplumun yüzde 99'u Müslüman ise, devletin dinî hayat ile pozitif anlamda, yani "düzenleyici ve yardımcı olucu" anlamında hiç ilgilenmemesi nasıl mümkün olur? Din, özellikle İslâm, sadece inanış değil, aynı zamanda "bilgi" demektir. İslâm adına Müslümanlara hizmet verecek din görevlileri, ayrıca onları da yetiştirecek olan öğreticiler, nasıl ehliyetli ve yeterli hale gelecek? Tefsir, hadis, kelam, fıkıh, tasavvuf, siyer, ahlâk, … Bir kitapçıkta bunları özetleyebilirsiniz, ama onun adı "el kitabı" olur. Devlet, mesela 10 bin mensubu olan bir başka dinle İslâm'a nasıl aynı uzaklıkta duracak? Çok soyut bir laf bu. Dünyada da öyle değildir. 'Halk kendi kendine halleder'miş. Nasıl halleder? Din eğitimi, rasyonel açıdan, en az tıp eğitimi kadar hayatidir. Halkın kendi kendine halledebileceği işler de var tabii, fakat o ayrı bir bahistir. Bu tanımla yetinenler genellikle demek istiyorlar ki: "Bu işleri kendi haline bırakın, 18 yaşına gelen herkes, eğitilmiş aklıyla, dinlere bakar, öğrendiklerine bakar, bir karara varır ve onu vicdanında yaşar. Gerekli bulduklarını da öğrenir."
      <br/>
      <br/>
      Laiklik sadece din ve vicdan hürriyeti demek de değildir. Osmanlı'ya öyle gördükleri için "laikti" demek garipliğine düşüyorlar. Laiklik, "demokrasi" içindeki din ve vicdan özgürlüğünün teminatıdır. Daha öz ve fakat geniş bir ifade sunalım: laiklik, demokrasinin dine bakan yüzüdür.
      <br/>
      <br/>
      "Laik değildir ama demokrattır, demokrat değildir ama laiktir, bazı ülkeler" sözü de doğru değil. Laiklik, demokraside, ifade edilse de edilmese de, (bizatihi) kendiliğinden vardır. "Din'in siyasî (siyasî-sosyal) emredicilik özelliği taşımadığı, siyasî düzenlemenin ve işlerliğin, "halkın iradesine, insanın rasyonel ve hür tercihlerine bağlı bulunması" laikliğin kök tanımıdır. Demokrasinin ve laikliğin doğumu ve ilk şekillenmesi böyle başladı. Bu başlayışın, pozitivist etkilerle din düşmanlığı eğilimleriyle karışması ayrı bir bahistir, geçiyorum.
      <br/>
      <br/>
      "Devlet dine müdahale edemez" deniliyor. Evet, mahiyetine müdahale edemez; onu belirleyemez, tanımlayamaz. Fakat bir dinin mahiyetinde siyasi emredicilik var ise, onun tezahürüne müdahale eder. Bir inanış akımında, toplu intiharlar gibi şeyler varsa da müdahale eder. Her târif bir zaruri ihmali beraberinde getirir. Din-devlet işleri ayrıdır; ama bazı farklı durumlar ve özellikler de vardır.
      <br/>
      <br/>
      DOĞRU DÜŞÜNCENİN YOLU VE METODU
      <br/>
      <br/>
      Doğru bakış ve yaklaşım; bir kavramın özünü geçirdiği safahatın seyrini ve yaşadığı gelişmenin istikametini dikkat nazarına alan vukuflu bir izaha yönelmektir. Bu sadece laiklik için değil, demokrasi için de geçerlidir.
      <br/>
      <br/>
      "Çoğulcu demokrasi" tâbiri de yeni sayılır. Çoğulcu demokrasi, çoğunluğun önemsizleştirilmesi amacıyla istismar ediliyor. Anayasa Mahkemesi de, Ağır Ceza Mahkemesi de çoğunlukla karar verir. "Çoğunluk" karara dönüştürme mecburiyetinin kaçınılmaz bir ihtiyaç halinde ortaya çıktığı noktada, demokrasinin ruhunu temsil eder, ruhunu! Öyle hafife almayın! Bir sürü parti var, hepsi 3-5 oy almış, bir siyasi iktidar çıkamıyor. Ne olacak? Bütün siyasi partilerin topu birden anlamsızlaşır. Siyasi partiler ülkeyi yönetecek bir siyasi iktidarı ortaya çıkarmak için vardırlar, varlık sebepleri budur. Onlar kulüp değil, dernek değil, vakıf değil, düşünce üretim kuruluşu değil. Ya temsil edilemezlerse?! Temsil edilmeye çalışsınlar. Yazsınlar, çizsinler, basın toplantısı yapsınlar, parlamentoda temsil edilmeye layık olduklarını millete anlatmaya çalışsınlar. Besim Tibuk değerli bir insandır; sesini de epeyce duyurmuştur. Ama öyle siyasi parti olmazdı ve oy vermemekte millet haklıydı. Sayın Tibuk, temsil işini kendi başına partisiz de yapıyordu zaten. Partisel temsilin ise bir anlamı yoktu.
      <br/>
      <br/>
      … 1961 Anayasası, çoğulcu falan değildi. Milletin kime oy vereceği bilindiği için, "yüzde 70 ile yüzde 30" yapısı herkesin malumu olduğu için, "çoğunluk iktidara gelsin ama muktedir olamasın, icra iş göremesin" felsefesine göre dizayn edildi o anayasa. 1961 Anayasası "çoğulcu" değil "antiçoğunlukçu" idi! Fakat Süheyl Batum da, Sami Selçuk da bu gerçeği göz ardı ettiler ve 1961 Anayasası'nı "çoğulcu-çağçı!" göstermekte yarıştılar.
      <br/>
      <br/>
      Birinci huyumuz şudur: bir doğruyu dile getirirken 5 tane doğruyu yamultuyoruz. Biz bir doğruyu dile getirme hatırını "bazılarını da yamultma kredimiz var şimdi!" şeklinde yorumluyoruz. Peki biz rotamızı istikametimizi nasıl belirleyeceğiz bu tutarsızlıklarla?
      <br/>
      <br/>
      İkinci alışkanlığımız da şu:
      <br/>
      <br/>
      "Malumu ilam" kabilinden bir doğruyu ifade ediyoruz. Lakin ona kendi konjonktürel ve aktüel tesbitlerimize göre farklı bir çağrışım yüklemesi yapıyoruz. Bana göre, esas itibariyle, Sayın Cumhurbaşkanı'nın da, Sayın Arınç'ın da, Sayın Erdoğan'ın da, hatta Sayın Baykal'ın da demokrasi ve laiklik konusunda son söyledikleri, esas itibariyle ve büyük ölçüde doğrudur. Asıl ihtilaf ve gerginlik, yükleme çağrışımlarından kaynaklanıyor. Birbirlerini dolaylı ve dolaysız olarak eleştirmeleri de aynı çağrışım yükleme psikolojilerinin tepkiselliğiyle ilgilidir ve bu çerçevedeki böyle bir tartışmanın, yahut böyle tartışmaların fikri ve bilimsel bir katkı özelliği taşıması, sonuçta da pratik bir fayda sağlaması mümkün değildir. Tam tersine, "sağlıklı diyalog" ortamının oluşmasını zorlaştırıcı ve meçhul zamanlara erteleyici bir negatif rol söz konusudur.
      <br/>
      <br/>
      …Parlamenter sistem, kuvvetlerin ayrılıp çekişmesi değil, "mutedil" ayrılık dengesiyle âhenk içinde çalışmasını ifade eder. Laiklik, Fransız ihtilali sonrasındaki dialektik sertliğinden ve din aleyhtarlığına dönüşen safhasının Agusto Comte'u bile isyan ettiren "Ateist pozitivist olabiliriz, ama ayağımızın altındaki zemin kaymamalıdır" dedirten ilkelliğinden çoktan uzaklaşmış, demokrasinin gelişmesine paralel olarak "mutedil" bir kurumlaşma yaşamıştır. Dikkat ediniz, "mutedil" diyorum, çünkü "Sentez" noktası "itidal" kıvamının oluştuğu noktadır. "Polemik üslubu" bundan dolayı fikri tartışmaların ve diyalogların metodu değildir. Mutedil laiklik, ancak mutedil bir üslupla anlatılabilir.
      <br/>
      <br/>
      Katılımcılık da çoğulculuk da, temsili demokrasinin alternatifi değil, gelişme özellikleridir; ona eklenirler, onun varlığı üzerine inşa edilirler. Bizde ise, "temsili demokrasi", "geçti onun modası" istihzasının konusudur! Bu kadar biganelik olur mu?
      <br/>
      <br/>
      … "Nefsini öldürmek" tâbiri bir tasavvuf mecazıdır. Aslen nefs-i emmare'yi, yani nefsin kötülüklerini tasfiye etmek anlamına gelir. Bir millete, dünya vatandaşlığı gibi ütopyalar uğruna milli nefsini öldürmeyi empoze etmek; intiharı tavsiye etmek gibi bir şeydir. Toplumun milli manevi dokusundaki sağlamlık, devletin ayakta kalabilmesi için de gereklidir. Bütün konular ve gerçekler hukukun iştigal alanından ibaret değil, sosyolojik gerçekler ve reel zaruretler de var. İhatasız düşünce çabası, Mehmet Kaplan'ın dediği gibi terkip şuurundan yoksun, eşelemelere ve kurcalamalara benzer. Arıyor; ne arıyor; o an ihtiyaç duyduğunu adeta içgüdüleriyle insiyaklarıyla arıyor. Bu tavrın düşünce üretmekle hiçbir ilgisi yoktur. Bu bize medya aktüelciliğinin musallat ettiği bir aldanıştır. Geçen gün bir programcı "7 yaşında bir çocuğa anlatır gibi bana laikliğin ne olduğunu anlat hocam!" deyiverdi. Halimiz, ahval-i perişanımız, işte budur! Nüanslarla, inceliklerle, derinliklerle, ufuklarla, medyanın hiçbir ilgisi kalmadı. Sayfaları ve ekranları renklidir ama, içinde siyahtan beyazdan başka hiçbir renk ve ton yoktur. Medyanın şimdi iki meşguliyeti var: top'la oynayanlar ve kavramlarla oynayanlar! Ara sıra futbol yazmayı onun için seviyorum; kavramlar alanından dışlanan 'düşünce'nin top alanında bile elzem olduğunu göstermek, yaşadığımız bunalımın vahametini çok dramatik bir çarpıcılıkla vurgular. (Sayın Demirel bütün bunlara tüy dikti. Haftaya onun hakkında, zihnimdeki "Demirel Hânesi" açısından büyük önem taşıyan bir değerlendirme eleştirisi yazacağım.)
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24163), [web.archive.org (arşiv bağlantısı)](http://web.archive.org/web/20070613210505/http://aksiyon.com.tr:80/detay.php?id=24163)
