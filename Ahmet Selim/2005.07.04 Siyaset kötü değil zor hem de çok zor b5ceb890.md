# Siyaset kötü değil, zor; hem de çok zor

*Ahmet Selim 2005.07.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070606062800im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Pascal şöyle diyor: “Düşüncede samimiyet ahlâkın temelidir. Siyaset gibi ihtiraslarımıza doğrudan hitap eden yönü bulunsaydı, matematikte de başarılı olamazdık” (Medeniyet Krizi 163). Düğüm orada: İhtiraslara doğrudan hitap eden alanın çok imtihanlı oluşu.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Düşüncesiz ve idealsiz siyasetin yozlaşmasına, dönüşmesine engel olunamaz. Bu, siyasetin kötü değil, “zor” olmasından kaynaklanan bir durum. Bütünle, bütünlükle, ihatayla ilgili olanı; “düşünce ve ideal” yokluğunda kimse var edemez.
    <br>
     <br>
      Her kanunun altında “bu kanunu Bakanlar Kurulu yürütür” (uygular) ibaresi vardır. Her kanun için böyledir. Yürütme (icra), devleti işleten güçtür. Mahkeme kararları için de öyledir. Uygulamayı işlerliği o sağlar; bu onun görevidir, yetkisidir, sorumluluğudur.
      <br/>
      <br/>
      Bakanlar Kurulu, hükûmet siyasî bir kurum değil midir? Bunun diğer adı “siyasî iktidar” değil midir? Siyaseti kötülemek, bulaşan bir şey gibi göstermek, güvenilmezliğin kaynağı saymak, bir şeye karışmaması arzu edilen bir olumsuzluk ve tehlike odağı gibi algılamak, nasıl bir yaklaşımdır?
      <br/>
      <br/>
      Demokrasiyi çok seviyoruz, fakat siyaseti yerin dibine batırıyoruz!
      <br/>
      <br/>
      Partizanlık apayrı bir konudur. Siyasî partiler demokrasinin vazgeçilmez unsurlarıdır ama, partizanlık kötüdür.
      <br/>
      <br/>
      Partizanlığı kötülemek için partilerin ve siyasetin varlığını kötülemek, mantığı olan bir tutum sayılamaz. Lakin bu saçmalık bizde, oldum olası (önemli bir nisbette) benimsenmiş bir durumdur.
      <br/>
      <br/>
      Olumsuzluğun temel kaynağı
      <br/>
      <br/>
      Olumsuzluğun özü nefsaniyettir. Çıkarcılık, ihtiras, bencillik, sorumsuzluk, sevgisizlik, acımasızlık; hepsi nefsaniyete dahildir.
      <br/>
      <br/>
      “İyi insan” olmak, nefsaniyete yenilmemekle mümkündür. Ve iyi insan olamamışsanız, hiçbir şeyin iyisi olamazsınız. “İyi insan” olmayan; iyi öğretmen de olamaz, iyi doktor da olamaz, iyi polis de olamaz; ve hepsinden önce, iyi baba, iyi anne, iyi evlat, iyi kardeş, iyi dost, iyi birey, iyi vatandaş olamaz. Diğer vasıfların ve özelliklerin hepsi sonra gelir. Ve tabii; iyi insan olmayan, yani nefsaniyete yenik düşmemeyi başaramayan kişiden iyi siyasetçi de olmaz. Şu farkla ki siyasette, iyi insan olmanın yansımalarını canlı tutmak koruyabilmek özel icaplarla da ilgilidir.
      <br/>
      <br/>
      Öyle kişiler görmüşümdür ki, siyasetçiyi kendi menfaati için yanlışa zorladığı ve bu yönde elinden gelen her şeyi yaptığı halde; siyasetçiyi kötülemekte en önde gitme hakkına kendini lâyık görüyor! Bir yakınını işe aldırsın mı, aldırsın; sana kredi verdirsin mi, verdirsin; tayinini iyi bir yere yaptırsın mı, yaptırsın; borçlarından kurtarsın mı, kurtarsın; ceza görmeni engellesin mi, engellesin; vergini almasın mı, almasın!
      <br/>
      <br/>
      Bu durumda olanlara sormak lâzım; siyasetçi kötü de sen iyi misin? Senin siyasetçiden şikayete hakkın var mı? Dikkat ediniz; siyasetçiden başka, mesleği ve görevi zikredilerek kötülenen hiçbir kişi ve grup yoktur. Böyle bir şey yapılırsa, kınama mesajları yayınlanır, davalar açılır! Ama “siyasetçi”ye atış serbest. Ağzınıza geleni söyleyebilirsiniz!
      <br/>
      <br/>
      Siyaset meslek değil. Doğru ama eksik. Siyaset, meslekler üstü bir meslektir. Alışılmış tanımının dışında olan bir meslektir. Her meslekteki gibi onun da iyileri kötüleri, ehil olanı olmayanı, sorumluluk duygusuna sahip bulunanı bulunmayanı vardır. Ve bence “birleşik kaplar” kaidesi toplumsal beşeri alanda da geçerlidir. Siyasî boşluk olduğunda bir lider şöyle derdi: “Canım endişelenmeyin, administrasyon yürür.” Bu sözle bürokrasinin işbaşında olduğunu söylemek istiyor. Yürür de nasıl yürür? Kendi işlerliği siyasete bağlı ve muhtaç olan bürokrasi, siyasî boşlukta işleri nasıl yürütür? Bitkisel hayat gibi! Sadece siyasî boşluk şartlarında değil; bürokrasinin, siyaseti tahakküm altına aldığı şartlarda böyle olur. Rutin akışında sessiz ve derinden gider her şey. Her sükûneti huzur ve istikrar sayarsan, mutlu da olabilirsin! Öyle dönemlerde yaşadık biz.
      <br/>
      <br/>
      Siyaset bizatihi kötü değil, ama bizatihi çok zor ve imtihanlı bir iştir; çünkü denge ölçüleri çok hassastır, aklı ve iradeyi, özellikle bazı geçitlerde çok sarp ve ince meselelerle karşı karşıya getirir. “Siyaset sanatı” denilmesi bundan dolayıdır.
      <br/>
      <br/>
      Zorluklar ve sorumluluklar
      <br/>
      <br/>
      Sayın Baykal, durup dururken, bir imaj kaybına uğradı. Vatanı satmak, Damat Ferit benzetmeleri, halkı bir çeşit direnişe çağırmak… Bu sözler 1950-1960 arasında, o zamanın güçlü ve öfkeli İnönü’sü tarafından bile söylenmedi. Bence Sayın Baykal, bu sözlerinin ne derece ciddiye alındığını tespit açısından bir durum değerlendirmesi yapmalı. Basına bakmalı, parti içinin ve çevresinin dışındaki vatandaşlara kulak vermeli… Sayın Baykal, 67 yaşında ve 1973’ten beri siyasetin içinde. İkbali de idbarı da görmüş. Üstelik akademik kariyeri var… Tayyip Erdoğan’ı kamuoyu 10 yıldır tanıyor. Deniz Baykal’ı 30 küsur yıldan beri tanır. Yanlış hatırlamıyorsam 1973 “CHP-MSP” koalisyonunun kurucu aktörüdür Sayın Baykal. Hani o “tarihî uzlaşma” aldanışının bayramlık günlerinde… O Baykal, 32 yıl sonra Sayın Tayyip Erdoğan’a, AB müzakerelerinin başlama arifesinde bunları söylüyor. Duygusallık deyip kınayabilirsiniz, ama Sayın Baykal adına çok hüzünlendim. Aylar önce, bir AKP’li dostum “Aklımdan şu geçiyor, acaba Baykal cumhurbaşkanlığı için düşünülemez mi?” demişti. Geçen gün rastladım, gülümsedi.
      <br/>
      <br/>
      SHP’nin kongresinin başlangıcına şöyle bir baktım. “Güneşin zaptı yakın”la çınlıyordu salon. “Yurda faşistler dolmuş, vurun kardeşler vurun!” Karayalçın öyle bir övgüyle karşılandı ki benzeri tasavvur edilemez. Emsalsiz donanımlı harika önder, tek kurtarıcı, AB’nin kapısını açan başarılı siyaset dehası… Organizatör Ahmet Güryüz Ketenci.
      <br/>
      <br/>
      Muhalefet yok. Çünkü muhalefet düşüncesi yok. Düşüncenin olabildiği veya olabileceği yerde, AKP duruyor. Lâyık veya değil, ama duran o. Muhalefet yok, muhalefet düşüncesi yok; yani alternatif yok. Program ve çözüm olarak değil, eleştirel olarak bile yok. Siyasetin denge ölçüleri işte buradan bozuluyor. Düşüncesiz siyaset, denge tutmaz. İdeolojiye ve o mümkün olmadığı için ideolojik nostaljiye sarılırsan, sonucu da işte böyle olur.
      <br/>
      <br/>
      Bu zorluklar düşüncesiz aşılmaz
      <br/>
      <br/>
      Her meslek, düşünce yetersizliği illetine rağmen yürür; kör topal olsa da yürür. Siyaset yürümez. Genel hayatta uzmanlık ve birtakım hünerler, durumu kurtarır. Siyasette ise kuru uzmanlık ve laf hünerleri hiçbir şeyi kurtaramaz. Kadronuzu profesörlerle ve başarılı düzen teknisyenleriyle doldurabilirsiniz; partiniz dolar ama, yelpazedeki boşluk dolmaz. Dolmayınca, tutmayınca, olmayınca; kural dışı arayışlardan medet umma hırçınlıkları başlar.
      <br/>
      <br/>
      Siyaset kötü değil; siyasetsizlik, yani “düşüncesiz siyaset” kötü. Zorluklarını yenemezseniz, denge ölçülerini koruyamazsanız, düşünceyle ve ilkelerle gerçekliğini var edemezseniz; anlamsız bir mücadeleye ve kavgaya dönüşeceği için kötü olur.
      <br/>
      <br/>
      Pascal şöyle diyor: “Düşüncede samimiyet ahlâkın temelidir. Siyaset gibi ihtiraslarımıza doğrudan hitap eden yönü bulunsaydı, matematikte de başarılı olamazdık” (Medeniyet Krizi 163). Düğüm orada: İhtiraslara doğrudan hitap eden alanın çok imtihanlı oluşu… Düşüncesiz ve idealsiz siyasetin yozlaşmasına, dönüşmesine engel olunamaz. Bu, siyasetin kötü değil, “zor” olmasından kaynaklanan bir durum. Bütünle, bütünlükle, ihatayla ilgili olanı; “düşünce ve ideal” yokluğunda kimse var edemez. Bir noktaya çakılıp kalma uzmanlığıyla para da kazanırsınız, itibar da. Anatilik edebiyatı bile yapabilirsiniz. Ama “sentez ve metod”a gelince, sanal teselliler bile üretilemez.
      <br/>
      <br/>
      Siyaseti kötülemeyin, zorluğunu anlayın ve anlatın. Öyle yapın ki, düşünce eğitiminin önemi ortaya çıksın.
      <br/>
      <br/>
      “Öğretmek değil, öğrenmeyi öğretmek önemlidir”e geldik. Fakat bir türlü “düşünmeyi öğretmek” aşamasına geçemedik.
      <br/>
      <br/>
      Şu satırları yazarken “canlı bomba” olayının görüntüleri veriliyordu. İşte “en acil” meselenin, “siyasî istikrarı koruma” meselesinin vurgusu.
      <br/>
      <br/>
      Dünyada, Türkiye ile ilgili olmayan hiçbir mesele yok. Siyasî ve demokratik istikrar, belki hiçbir dönemde bu derece hayatî bir önem taşımamıştı. Olayların peşinden sürüklenmek istemeyen, olaylara ve gelişmelere tekaddüm etmek olarak da tanımlanan siyasete önem vermek zorundadır. Siyaset ve siyasî istikrar, demokratik “bilinc”in de  sivil toplum aklının da  vazgeçilmezidir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22069), [web.archive.org (arşiv bağlantısı)](http://web.archive.org/web/20070606062800/http://www.aksiyon.com.tr:80/detay.php?id=22069)
