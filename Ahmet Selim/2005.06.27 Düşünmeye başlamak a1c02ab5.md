# Düşünmeye başlamak

*Ahmet Selim 2005.06.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070803130822im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Şimdi söylenilmesi gerekenin yarın söylenilmesi, itiraflar halinde kabul edilmesi, hiçbir anlam taşımaz, ‘şimdi’nin vacipleri var. Fikrî şartları var. Çözümü değil, fark edişi işaretlemekteyim. Yarınki çözümler ona dayanacaktır. Aydın’ın görevi, modacı söylemin koristi olmak değil, kendi aklının ve kişiliğinin solisti olmaktır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Literatürde “kamusal” terimi yeni kullanılıyor değil. Yeni olan, postmodernizmin “kamusal alan” uydurmasıdır. Kamu mülkiyeti, kamu harcamaları, kamu sektörü, Kamu İktisadi Teşekkülleri, kamusal hizmetler, kamu yönetimi vs... Basitleştirelim ki ayrı bir izah faslına ihtiyaç kalmasın: burada “kamu” hem devleti içine alır, hem de ‘devletimsi’yi. Yani, dolaylı devlet ağırlığını... Bakınca üç yoğunlaşmanın göze çarptığı ifade edilir: Merkezi Kamu Yönetimi, Yerel (Kamu) Yönetim(i), Kamu İktisadi Devlet Teşekkülleri...
    <br>
     <br>
      Peki bu “kamusal alan” müphemiyeti nereden çıktı? Neden ihtiyaç duyuldu? Mesela “sosyal” ile niçin yetinilmedi? “Sosyal insan” niçin eksik kaldı da, “kamusal insan” buluşu getirildi? Postmodern anlayış, bazı kavramların sınırlarını geçirgenleştirir. Böylece modernite’yi güya tashih edip geliştireceğini düşünür. Dil analizleriyle “dip yorum” menfezleri açıp paradigma farklılaştırması yapmanın bir yoludur bu. Hep şunu söylemişimdir: Sen bunu yapıp bir yerden bir yere yorumla geçmeyi başaracaksın da, o hırpaladığın kavramlar ne olacak? “Uydurduğun” demiyorum; onları eleştirel yorumlayıp gereğini yaparız. Hırpalanmış ve pörsümüş olarak bıraktığın kavramlar ne olacak? Kavramlar, vuzuha ermek yahut vuzuh kazandırmak için yapılan düşünce yolculuğunun aletleridir. Kendisinde vuzuh yoksa, vuzuh kazandırma cehdine vasıta olma ve katkı sunma kabiliyeti kalır mı o kavramda? Şimdi “kamusal alan” terimini hukuk yorumlayamıyor. İstikrar bulmamış (taayyünü ve takevvünü tamamlanmamış) bir kavram taslağına bilimde hukukta yer yoktur. ‘Müphem’le uygulama yapılmaz çünkü.
      <br/>
      <br/>
      “Sosyal insan” denilince, ilişkilerinde rahat ve aktif olan insan anlaşılır. Sosyal fobi, bu noktadaki rahatsızlığın adıdır. ‘Kamusal insan’da, bir miktar siyaset var. Gezip tozarak da, boş işlerin aktivitesiyle canlı görünerek de sosyal olunur. “Kamusal insan”, ciddi irade var oluşunun insanıdır. Şehri şehir yapan, şehirde şehirli gibi yaşayan ve bunun ağırlığıyla gücünü artıran bir fonksiyonun insanıdır. Eski köylülük beraberliğiyle ve varlığı bilinmeyen ilişkileriyle şehirde tutunmaya çalışan insan değildir o. Tamam ama, bu nüansı belirteceksin diye, bütün ilgili kavramları pelteleştirmenin de anlamı yok.
      <br/>
      <br/>
      Aslında “sivil toplum” dahi muallakta kaldı. Adeta “siyasî olmayan ve dahi siyasete karşı olan” bir imaj çıktı ortaya. Hiç ilgisi yok. Sivil toplumsal olan, siyaseti partisel çerçeveye sıkıştırmayan ve siyasete partisel yollar dışında ağırlık koyabilen bir alandır. “Tabii olarak” ağırlık koymayı ve yansıtmayı söylüyorum, müdahaleyi değil. Esasen, “bu toplum sivil toplumdur, bu toplum siyasî toplumdur” diye bir ayırım yapılmaz. O nazari tasarruf, spekülasyonlarda kullanılan metodik (teknik) bir soyutlama kolaylaştırmasından ibarettir. Postmodern anlayış, o kavramı da alıp iyice suyunu çıkardı.
      <br/>
      <br/>
      Pozitif haklar önemsizmiş
      <br/>
      <br/>
      Bireysel, sosyal, özel, kamusal, sivil,… Kavramların vuzuhu kaldırıldığı için, herkes kendi söyleminin salatasını yapıyor. Özel hayat, belli. ‘Özel olmayan’ın tekabülü yok! “Genel” lügavîdir, kavramsal değildir. Yavaş yavaş komediye kayıyoruz.
      <br/>
      <br/>
      Negatif haklar önemli, pozitif haklar demode. Neyin yapılmayacağını söyleyeceksin, neyin yapılacağını değil. Bırakınız yapsınlar! Ne yapsınlar, nasıl yapsınlar? Sen orasına karışma! Özgür bırak yeter. Peki ahlâk, vicdan, sorumluluk, yardım, bakım, manevî borç, yetiştirme koruma yönlendirme disiplini ve yükümlülüğü olmayacak mı? “Bana şunları vermelisin, benim için şunları yapmalısın” demenin pozitif hak ve talepleri, çocuklar için gençler için vatandaşlar için, aileye topluma devlete yönelik olarak hiç mi var olmayacak?
      <br/>
      <br/>
      İnternet medyası, şahlanmış gidiyor. Şimdiden söyleyeyim, azami 5 yıl içinde, yazılı ve sözlü medya, derin bir krizin eşiğine gelecektir. İnternette ne var sorusuna verilecek cevap şudur: ne yok ki! Ömrüm boyunca “son veri” toplamaya çalışmışımdır. Bununla ilgili dosyalarım defterlerim vardır. Ama şimdi hepsini bir kenara bıraktım! Habire indiriyorum! Basit örnekler vereyim... Ekonomik kronoloji sayfaları var; hiçbir yerde bulamazsın onları. Yabancı dilin yeterliyse, bütün anayasalar elinin altında, ki, bu konudaki son yayın, 3-5 devletin anayasalarını toplayan yetersiz ve güncelliğini kaybetmiş bir kitaptan ibarettir... Sıralamaya kalkarsam, bu köşe doluverir. İyi ama, müstehcenin de kapıları ardına kadar açık! Tık dedi mi tamam. Bu yayınları, dünya düzeninin meşruiyet onayı yaptırıyor, yani, bir hayat tarzının parçası olarak kabul görüyor. Böyle bir telakki ve empozasyon, A’dan Z’ye her şeyin yeniden ele alınmasını gerektirir. Bırakınızla olur mu? Tasvip ediyorsanız, onun da gerekleri var! Bazı kısmî muafiyet aşısı uygulamalarını, özgürleştirme başlığı altında enjekte edeceksiniz. Hem koruma tercihini benimser görüneceksin hem “koruma ve pozitif haklar” konusunu dışlayacaksın; sonra da bunların en kolay ve kestirme yoldan boca edilmesini görmezlikten geleceksin. Mahrem ve münzevî masumiyet planının örtülü bir savaş alanı haline dönüşmesini seyredeceksin. Olacak şey değil. Ama olmasının bir çareye eriştirilmesi de, şu zihinlerle olacak gibi değil. Okumayı yazmayı bırakın, biz henüz ‘söz’ün önemini kavramış değiliz. Yaşanan hayatın, o sözlerin sonucu olduğunu bilmiyoruz. Konuşulanlar buysa, yaşanan hayat böyle olmak zorunda; her şeyi sonucun figürlerine bağlayarak kimse sorumluluktan kurtulamaz.
      <br/>
      <br/>
      Koruyucu hekimlik mi, önemlidir, tedavi hekimliği mi? Koruyucu tedbirler uygulanabilse, hastalıkların yüzde 80’i 90’ı yok olur zaten. (Dengeli ve şuurlu beslenme buna dahil) “Koruma” deyince birilerinin tüyleri diken diken oluyor, ekonomik korumadan ve otarşiden bahis açılacak diye. Herkeste biraz “Ördek Hüsnü” allerjisi oluştu. Hayır efendim, insandan söz ediyorum; ‘İnsan’dan. Ekonomiden değil. Aktüele saplantı yapmak hem yanlıştır, hem de “aktüel” kavramının içini boşaltır. Aktüel, aciliyet önceliğine göre belirlenmelidir. Olayın da aktüeli vardır düşüncenin de. Şimdi söylenmesine şimdi yapılmasına şimdi yazılmasına ihtiyaç duyulan şey aktüeldir. O ihtiyacın şimdi karşılanmaması halinde; hem mevcut meseleler halledilemeyecektir; hem de yeni ve ağır meseleler doğacaktır. Sizin gündeminizin aktüeli, hayatın zamanın vaktin aktüeli değil ise; kan revan içinde hastaneye gelen hastaya romatizma tedavisi uygulayanların durumuna düşersiniz. Gerçi o hastanın romatizması da var ama; acil ihtiyacı karşılanmaz ise, romatizmasını tedavi etmeseniz de olur! Modacı söylemin gündemi işgal etmesi, prim yapan tercihlerin tekrarlanıp durması; malayani değildir, boş meşguliyet değildir, ağır sonuçlar doğuran bir vahim uygulamadır. Bizden sorumluluk, görev, fedakârlık yardım, koruma beklenmesi insanların pozitif hakkıdır. Demode olur muymuş? Haddizatında bütün meşru negatif hakların konuları, pozitif hakların ve görevlerin ihlalinden doğar... Hem siz engellemelerin bazı kuralların uygulanmasıyla gerçekleştiğini mi sanıyorsunuz? Asıl “özgürlük” engelleri, kurallardan değil, şartlardan doğar; ortamın özelliklerinden doğar. Bırakınız yapsınlar. Kimler? Yapabilecek gücü olanlar?
      <br/>
      <br/>
      Sevmeyi ve düşünmeyi ertelemek
      <br/>
      <br/>
      Şimdi söylenilmesi gerekenin yarın söylenilmesi, itiraflar halinde kabul edilmesi, hiçbir anlam taşımaz, ‘şimdi’nin vacipleri var. Fikrî şartları var. Çözümü değil, fark edişi işaretlemekteyim. Yarınki çözümler ona dayanacaktır. Aydın’ın görevi, modacı söylemin koristi olmak değil, kendi aklının ve kişiliğinin solisti olmaktır. Özgürlük budur. Sahipsiz, birikimsiz, irtibatsız, istikametsiz, iradesiz, vakitsiz ve mecalsiz kalmak değildir özgürleşme. O, özgürlüğe yabancılaşmaktır; içeriğini kaybetmiş bir kavramın boşluğunda yapayalnız kalmaktır.
      <br/>
      <br/>
      Bir hanım uzman terapist Derya Baykal’a “Hiç alınma. Şu kadar yıllık tecrübeme dayanarak söylüyorum. Evlilikleri devam ettiren de bitiren de kadındır.” deyiverdi. İşte “özgün ve özgür” düşünce! Bence de öyledir. Bir şey daha ekleyeyim: evliliklerin devamı en çok kadının lehine, bitmesi de en çok erkeğin aleyhinedir. İstisnalar ayrıdır ve genel durum budur. Ama konuşulamıyor, tahammül gösterilemiyor. Devamı en çok kadının lehine de, bitmesi niçin en çok erkeğin aleyhine? Çelişki falan yok. Erkeğin paylaşımı çok kısıtlıdır ve bu paylaşımla ilgili rol şansı çok azdır da ondan.
      <br/>
      <br/>
      Milletsiz devlet olur mu? Olmaz. Etnik grup millet midir? Değildir. Ana dili, ana’nın bildiği ve ekseriya şifre yerine bazen kullandığı dil midir? Hayır. Anadili, yuvanın ailenin yaşayarak kullandığı ve tasarruf ettiği dildir... Bunları kabule sunmak için bir çuval laf etmenin anlamı var mıdır? Yoktur.
      <br/>
      <br/>
      ...AB’yi şimdi ben dün’den daha olumlu buluyorum. Düşünmeye başladı adamlar. Düşünmeye başlamak çözümün kendisini değilse de umudu getirir. Biz de başlayalım. Hemen şimdi başlayalım. Mutsuzluğumuzun kaynağı, sevmeyi ve düşünmeyi ertelememizdir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22036), [web.archive.org (arşiv bağlantısı)](http://web.archive.org/web/20070803130822/http://www.aksiyon.com.tr:80/detay.php?id=22036)
