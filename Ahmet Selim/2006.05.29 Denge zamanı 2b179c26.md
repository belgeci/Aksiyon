# Denge zamanı

*Ahmet Selim 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070606221144im_/http://aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Şu izmin bu izmin zamanı değil, Denge Zamanı… A'dan Z'ye denge zamanı… Mehil yok artık. Bir asrı bir başka asırla antitezlemeye, sentezleri hep erteleyip yanlışlama dialektiğinde uzun uykular çekmeye vakit yok artık. Nasıl bir denge seviyesine ve sıhhatine sahipseniz, ancak o kadar var olabileceksiniz. Dengeniz bozuksa, iyi niyetiniz de kurtarmaz sizi.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    O kadar çok kavram, kelime ve noktalama yanlışları var ki. Böylesine yanlışlı bir dille analiz yapmanın, havanda su dövmekten farkı kalmıyor.
    <br>
     <br>
      Mesela, eylemlerin cezalandırılması konusu o yanlışlardan biridir.
      <br/>
      <br/>
      Ortada bir eylemci var. Yakalayıp cezalandırırsınız, kolaydır bu. 'Arkasında kimler var?'a gelince, ancak bir kademe ilerleyebilirsiniz. Daha sonrası öylece kalır. Sadece düşünürsünüz, ispatlayamazsınız. Hukuk, gerçeği delilleriyle bulursa hüküm verebilir. Deliller maddî ve açık olacak… Eski dille, delâleti de sübûtu da kesin olacak. Önceden şununla konuşmuş, falancayla arası iyiymiş, bilmem nerede birisiyle görüşmüş… Bunlar suç eylemine iştirakın delili olamaz ki.
      <br/>
      <br/>
      Size 40 yıl öncesinden bir hikâye anlatayım: Kabadayının biri bir gence dükkân satmış… Önce satar, sonra o sattığı dükkânda birilerini kullanarak olaylar çıkarttırır, daha sonra da 10'a satmış olduğunu 2'ye 3'e geri alır. Âdetidir, biliyoruz. Herkes bilmez ama, gözlem yapma alışkanlığına sahip olanlar bilir…
      <br/>
      <br/>
      Dükkânın yeni sahibi, mert, temiz bir insan. Birkaç hafta geçince, olaylar başladı!
      <br/>
      <br/>
      O olayların kimin yaptırdığı belliydi. Belliydi ama, böyle işlerin delili falan olmaz. Eylemci itiraf bile etse, delil olmaz! Yaptıran "iftira ediyor" der; "bana husumeti var, ben onu çok uyardım yeniden uyarırım" der. Burada "uyarma" başka anlam taşır!... Dükkânın yeni sahibi, her gönderilen eylemciyi paketleyip kenara koydu. Yani çetin ceviz çıktı!
      <br/>
      <br/>
      Ben seyrediyorum… Ve bu işin sonunu getiremeyip eninde sonunda pes edeceğini düşünüyorum… Çünkü, zamanla o eylemlerin yoğunlaşıp boyutlanması noktasına gelinecekti. 'Yaptıran'ın büyük gücü ve imkânları vardı, sonuna kadar gidecekti.
      <br/>
      <br/>
      Üniversite öğrenciyim ama, semtte ayrı bir saygı ve sevgi görüyorum, her ikisiyle de konuşuyorum. Yani hem yaptıranla, hem mağdurla. Bir yandan da 'çare'yi irdeliyorum… Üstüme vazife değil elbette. Fakat "kendi dünyamın formülleriyle bir çözüm katkısı üretme şansım olabilir mi?" umudundan kolay vazgeçemem. Öyle bir halim vardı.
      <br/>
      <br/>
      O dükkânı alan, gerçekten yiğit bir gençti. "Ben korktum, satın aldığım dükkânı eski sahibine yok pahasına iade ediyorum" demezdi, ölümü göze alır, buna rızâ göstermezdi. Ayrıca çok da iyi bir kalbi vardı… Bütün semtin uykusu kaçmıştı. Herkes bir felaketle karşılaşılacağı korkusunu yaşıyordu… Tahrip eylemlerini yaptıran, gülümseyen bir tavırla kendi köşesinde sakin sakin oturuyor. Bedahet var, delil ve delalet yok! Rica da edemezsin, şikâyet de! Gerçi bana söylüyordu, "O'nu silip bitireceğim." diyordu. Ama bu da delil olmazdı, gücümüz yetse bile sadece bana söylenilmiş bir söz ile herhangi bir ispat ve müeyyide söz konusu olamazdı.
      <br/>
      <br/>
      Kabadayılar felsefi konuşmalar yapmaktan hoşlanırlar. İnsandı, doğruluktu, vefaydı; anlatırlar… Böyle bir anlatım sırasında, cesaretimi ve enerjimi toplayıp, "senin bir makam ve mevki sahibi olduğunu görmeden Allah canımı almasın" deyişinin kıvam uygunluğunu değerlendirme kararı verdim:
      <br/>
      <br/>
      "Abi, insana hayatta 50 kişi 100 kişi hoş davranır, yağ çeker; ama gerçekten seveni bir elin parmakları kadar ya var, ya yoktur. O çocuk seni seven ve sayan 3-5 kişiden biridir abi. Haddim değil ama, kahrolduğumu söylemek durumundayım."
      <br/>
      <br/>
      Taş kesildi! Öğrenciyken de gazetelere yazılar yazıyordum. Kendi yazımın bulunduğu gazeteyi masadan alıp yavaşça katlayarak cebime koydum ve izin istedim.
      <br/>
      <br/>
      Gözgöze geldiğimizde, yaptığım işin bir iyi niyet resti (yürek resti) olduğunu anladığını gördüm. Dumanlı bir tebessümle "rölans desem olur mu?" cevabını verdi, vedalaştık. Benim ödeyeceğim bedel, doğup büyüdüğüm semti, ailece terk etmek olurdu. Göze almıştım… Rölans ertesi günün sabahında sona erdi. Herkesin şaşkın ve korkulu bakışları arasında o ünlü kabadayı, o gencin dükkânına geldi ve boynuna sarılarak barıştı! Ve bu sürpriz gelişmenin sebebini kimse anlamadı, bilmedi.
      <br/>
      <br/>
      ****
      <br/>
      <br/>
      Hayatın ve olayların gerçekleri, her zaman yargısal bir gerçek haline dönüştürülebilme özelliği taşımaz. Onlar vardır, onlarla ilgili bazı değerlendirmeler doğrudur; lâkin, yargısal ispat ve tespit çerçevesine alınamazlar. Çeşitli sebeplerle alınamazlar. Şayet çözüm düşüncenizi ve gayretinizi, sadece yargısal gerçekliğe bağlarsanız, geniş bir alanı yok saymanın zaafları sizi o tahsisli yoğunluklu dar alan tercihinizin konularında da acze düşürür.
      <br/>
      <br/>
      Metodik formül şudur: geniş açılı dar alan analizleri yapacaksınız; alanın darlığı, açınızı da daraltmayacak.
      <br/>
      <br/>
      Ortalık, ayrıntılara boğulmuş dar açılı dar alan araştırmacılarıyla dopdolu. Ciltlerle kitap var. İnternet siteleri analiz destanlarıyla donatılmış. Bu yanlış metotla o kadar çok şey bulursunuz ki, neyi aramak için yola çıktığınızı unutursunuz!
      <br/>
      <br/>
      "Susurluk-derin devlet" deniliyor. Bu bir gerçek ise, toplumsal yapısal bir gerçek ise; devleti yeniden yapılandır, mesele çözümlensin. Meselenin, bu mahiyetiyle çözümü yargının işi değil ki.
      <br/>
      <br/>
      Bizde, her şeyi yargı konusu haline getirmek gibi bir garip hal, yavaş yavaş yerleşti.
      <br/>
      <br/>
      Danıştay'ın ve Anayasa Mahkemesi'nin bazı kararlarında, "çağdaşlığa, eşitlik ilkesine, kamu yararına" aykırılık gibi gerekçeler yer alabiliyor. Neyin kamu yararına olduğunu bilmek ve belirlemek, acaba bir yargı konusu mudur? Ve acaba, hukuk bilgisinden çok ekonomi bilgisiyle ilgili değil midir?
      <br/>
      <br/>
      Siyasi iktidar, bir iktisat politikasıyla icraat yapar. Tercih ettiği iktisat politikasının milletine ve ülkesine yararlı olduğuna inanır. Ve bu iktisat politikaları, iktidarlara göre değişir. Demokrasi bu demektir. Muhalefet kalkıp der ki, "Bu iktisat politikası ülkenin yararına değildir. Özelleştirmeler bu milleti fakirleştirir." Bunun yargısı mahkemesi olmaz; kime görev verileceğine ve kimin ülke hayrına icraat yaptığına millet karar verir.
      <br/>
      <br/>
      Çağdaşlığın ne olduğunu, bir hukukçu, bir felsefeciden daha mı iyi bilir? Bir tarihçiden, bir sosyologdan daha mı iyi bilir? Bir siyaset bilimcisinden daha mı iyi bilir? Uzmanlık bilgilerinin mahiyetinde böyle bir özellik var mı?
      <br/>
      <br/>
      Eşitlik ilkesi, demokrasinin, demokratik medeniyetin ilkesidir. Anayasalarda yazılı olması bile gerekmez. Yargı ilke bazında bunu bir hükme gerekçe yapamaz. ("İlke" bazında diyorum, dikkat edilmeli) Yargıyı ilgilendiren, eşitlik ilkesinin gereği olarak yapılmış yasal düzenlemelerin işleyişinde bir ihlal olup olmadığıdır. Yasalara ve anayasa maddelerine aykırılıkla ilgisi olmayan, "düşünce-yorum-uygulama" tercihleri yargı konusu haline getirilemez.
      <br/>
      <br/>
      Felsefe, idealler, değer ölçüleri, stratejiler, politikalar, taktikler, konjonktürel ayarlamalar, metot-üslup-tarz incelikleri, neler-neler var. Bir yere varmak istiyorsanız, bunların hepsine açık olacaksınız.
      <br/>
      <br/>
      Bir manzume oluşturacaksınız, bir dengeler bütünü ve ahengi kuracaksınız. Mayk Hammer dizileri gibi analiz serileri yazıp, sayısız isimlerin ve atıfların çetelelerini derleyerek, sadece asli meselelerin ve hedeflerin kör noktalar haline gelmesine yol açarsınız.
      <br/>
      <br/>
      Çözüm arayışları, öncelikle "fikri-siyasi" basiret tercihleri ekseninde anlam kazanır.
      <br/>
      <br/>
      …Geçen haftaki Aksiyon'un kültür sayfasında "denge zamanı" kavramı kullanılmıştı. Bayıldım! Bu benim gönlümün kavramıdır. Zamanın ruhu, bilgi çağı vs. Hayır en uygunu 'Denge Zamanı'dır. Bu zarureti, bu mesajı, bu uyarıyı kavrayan; bir yenilenme sırrının kendiliğinden yansıyan ışığını yüreğinde beyninde hisseder. Denge Zamanı'nda gaflet, Denge Zamanı'nda ifrat-tefrit sapmalarını sürdürmek, son elemeyi ve mehli kaybetmek anlamına gelir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24385), [web.archive.org (arşiv bağlantısı)](http://web.archive.org/web/20070606221144/http://aksiyon.com.tr:80/detay.php?id=24385)
