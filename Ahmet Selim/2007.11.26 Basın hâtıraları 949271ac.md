# Basın hâtıraları

*Ahmet Selim 2007.11.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080223113825im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hatıralar pasifize eden ağır hüzünlerin değil, onları mütebessim düşünce değerleriyle buluşturan dinamik duygusallıkların konusu olmalı. Türk musikisinde bu var; edebî ve fikrî hayatımızda da var olmalı. Düşünerek hatırlayıp hatırlayarak düşünürsek, hatıralar çocuklarımızın ve torunlarımızın dünyasında bile yaşar.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sayın Ergun Göze’nin hatıralarını okurken adeta yoruldum. 1950’li yıllardan başlayarak bütün basın hayatımızın iç manzarasına ait hikâyelerin önemli bir kısmını düşünmek, önceden okuduklarınızı ve yaşadıklarınızı hatırlayarak bütüne ait bir hissiyat deryasına dalmak kolay değil. Gazeteciler Cemiyeti’nin çıkardığı Türk Basın Tarihi adlı kitabı ve ondaki notlarımı açtım, adeta bütün hatıralarımı yeniden tasnif edip mukayeselere ve teftişe hazır hale getirdim. Necip Fazıl’dan Bedii Faik’e, Demirtaş Ceyhun’a, Müşerref Hekimoğlu’na kadar elimdeki basın hatıralarını raflardan masama indirdim… Alır almaz başlayan ve sabaha kadar süren ilk okuma turundan sonra, düşündüm de düşündüm. Belki bir haftadır geçmişi, bir genel muhasebe duyarlılığıyla ve hatıralar yağmuru altında düşünmeye devam ediyorum. “Yoruldum” deyişimin sebebi bu.
    <br>
     <br>
      Çocukluğumdan beri “gazete” gerçeğini severim ve çok önemserim. Sabah, benim için gazete okuyarak başlardı. Yaz tatillerinde köye gittiğimde bir tek şeyin sıkıntısını çekerdim; gazetelerin gelmemesi, yahut geç gelmesi. Gazetenin girmediği eve; dergi kitap hiç girmez. “Gazeteye yansıtılamayan gayretler, ekseriye, havanda su dövmeye benzer” diye düşünürdüm. Peki bu yapım nereden gelmişti? Bizim eve, her sabah muntazaman gazete bırakılırdı, akşam dönüşünde de babam ikinci gazeteyi getirirdi. Ben okuma yazmayı, okulda değil, okul çağı öncesinde evimizdeki gazetelere bakarak öğrendim. “Kahve köşelerinde, dedikodu oturumlarında laklak konuşmakla ve karşılıklı onay mühürcülüğü yoluyla keyif yapmak iş değildir” derdi babam.
      <br>
       <br>
        Bir şey daha söylerdi: “Bizimkiler güya gazete ister, ama risale gibi olsun ister!” Bu sözünü ömrüm boyunca o kadar çok hatırlamışımdır ki. Büyük Doğu’nun bazı sayılarını, cilt yapar gibi dikerek saklardı ama bir taraftan da söylenirdi: “Ne olurdu daha az sivri, ama daha sürekli olsaydın! Âleme nasihat ediyoruz (az da olsa, devamlı) diye, kendimiz uymuyoruz.”
        <br>
         <br>
          Hem naklediyorum, hem de tam inanmayacaksınız diye korkuyorum. Mesela “Bir akıl, (Müslümanlığımız mı, Türklüğümüz mü daha önemli?) ye takılmışsa o akıl gelişmez.” derdi. “Abes kıyas, merduttur.” hükmünü de yapıştırırdı.” Hayati dengenin her unsuru aynı ehemmiyeti haizdir, tercih ve mukayese mevzuu haline getirilemez. O bütünlük kurcalanmaz, tekamül ettirilir; fikir de bunun için lazımdır.” (Özetle) İstikamet eğitimi böyleydi.
          <br>
           <br>
            Evet istikrar önemlidir; ama bunun sıhhatli bir dengeye dayanması, canlılığını ve ruhunu kaybetmemesi de önemlidir. Evimizin kapısına bırakılan gazete, o noktaya gelene kadar nice denge labirentlerinden geçiyor. Hazırlanması, yayınlanması, dağıtılması, yönetimi; bunları yapacak kişilerin bulunması ve korunması, finansmanı, vs… Öyle bir süreç ki bu; hem büyük bir çok yönlülük, hem de özel bir “ince işler uzmanlığı” gerektirir. Bütün basın hatıralarında insanın içine işleyen buruklukların damağınıza yapışıp kalması bu yüzdendir. Hemen hepsinde tam anlaşılmamanın, aradığını tam bulamamanın, özlemlerine tam kavuşamamanın derin hüznü hissedilir. Hepsinde de, çeşitli derecelerde bir gerçeklik payı, birbirinin aleyhinde yazıyormuş gibi görünenler dahil, vardır.
            <br>
             <br>
              ***
              <br>
               <br>
                1950’lerde, sağın dinamik istikrar sahibi gazetesi olarak Yeni Sabah görünebilmiştir. Safa Kılıçlıoğlu’nun gazetesi… Önce DP’yi, sonra bir ara Millet Partisi’ni tutuyor gibiydi. Sabri Esat Siyavuşgil, Prof. Şükrü Baban, Nezihe Araz, Kadircan Kaflı yazıyordu. Hakkı Devrim, müstear ile bir kulis köşesi yürütüyordu… Ciddi ve hoş bir gazeteydi.
                <br>
                 <br>
                  Dinamik istikrar’ın ikinci ve daha tatminkar örneğini 1960’lı yıllardan başlayarak Tercüman gazetesi vermiştir. Ahmet Kabaklı, Ergun Göze, Tarık Buğra, Rauf Tamer, Yavuz Donat; gazetenin muhteva istikrarını sağlayan bir kompozisyon formülü gibiydi. Tabii ki, bu gazetede, “Son Havadis - Yeni İstanbul” özelinin tadı yoktu. Ama, olması da pek gerekmiyordu. Çünkü o tadı vermek isterseniz, kitleye hitap etme vasfı gerileyebilirdi. Nitekim, mevcut dengeye bile tahammül edemeyen gazetecilik baskısı kendini çabuk hissettirmeye başladı! “Canım nedir bu? Orada bir köşe, burada bir köşe. Bu muhafazakarlık içinde gazetecilik mi yapılır!” söylemi, “gazetecilik için gazetecilik” illetinin, yatışsa bile dipten yürüyen, ses çıkaramasa bile fısıldayıp duran nakaratıdır. Biz o fısıltıları uzaktan bile duyabiliyorduk. Buna “Kabaklı - Göze aleyhtarlığı” da diyebilirsiniz. Böyle bir sıkıntının, Nazlı Hanım’ın zuhurundan sonra güç kazanmaması düşünülemezdi zaten. 1980’den sonra bambaşka bir siyasi konjonktüre geçilmesi, istikrarsızlığa doğru gidişi, kaçınılmaz hale getirdi. Eğer Tercüman’da, “Hiçbir şey yapamazsak bile, bazı meselelerin karanlığını azaltırız. Asgari Hakikat’i yazarız” diyen ve Ali Naci Karacan’ı şaşırtıp hayran eden Peyami Safa’nın gazetecilik vukûfuna sahip bir yönetici beyin olsaydı, onların hiçbiri olmazdı ve Tercüman devam ederdi. Buradaki zaaf, sadece Ilıcak’lara ait değil.
                  <br>
                   <br>
                    Sayın Göze, önceleri dinamik istikrarı yakalayıp da, hayatiyetini (ruhunu) kaybetme pahasına istikrarını kurtaran bir başka örnekten de şikâyet ediyor. Hâlbuki, bir çiçeğin kuruması ile çürümesi arasında netice farkı yoktur. Ana illet, dengeli beslenmeyi sağlayan yönetim aklı’nın olmaması yahut korunamamasıdır.
                    <br>
                     <br>
                      Ben Tecrüman’da yazmadım ama, Necip Fazıl’la aynı gazetede yıllarca yazı yazdım, hatta başyazı yazdım. Başyazıya itiraz edince onun yazısına “taç yazı!” diyerek kurtardık durumu. Patronla istişare ederek onun yazılarına (kimse inanmaz) müdahale de ettik. Yani bazı kelimeleri ve cümleleri değiştirmesini sağladık. Şimdi bunu anlatınca, bazıları çok çirkin bulabilir. İçyüzü izah edilince, böyle olmadığı kolayca anlaşılır. Kendi haline bırakınca, kendi başı da o yaştayken derde girecek, gazeteyi de zora sokacak. Hakaret etmek; ne edebiyatın, ne tefekkürün, ne mücadele müessiriyetinin gereğidir. Bir partide genel başkan adayı olan adama “densiz!” diye başlık atarak taarruz etmenin uygun görülecek yeri var mıdır? Kızardı ama, müdahaleyi sunan patronun emsalsiz nezaketi ve samimiyeti karşısında yatışırdı ve mesele haline getirmezdi. “Başüstüne efendim!” dersen, 5 bin tirajla mahkeme kapılarında sürünürsün. Ne istikrarın kalır, ne dinamizmin. Onun şedid öfkesi, müdahalenin kendine değil, üslubuna ve usulüne karşıydı. Bir genç çıkıp “Bu böyle olmaz” derse elbette şahlanır! Biz bu açılardan iyiydik ama, denge aklı’nı başka yönlerden zaafa uğrattık.
                      <br/>
                      <br/>
                      “Usûl ve üslup” meselesi, basında, “gazetecilik için gazetecilik” yapanların çok sık hata yapmasına yol açan zor bir meseledir. Mutfaktakiler, haklı görünen şikâyetlerinde bile bu açıdan kusurludurlar… Necip Fazıl bir eserinin tanıtımını yapan cümlelere bakıyor ve “Olmaz böyle, ben yazayım!” diyor. Yani kendi kendini övmek durumunda kalıyor. Fakat adam yerden göğe kadar haklı. Mutfakçıların iki satırında bin türlü acemilik var. Övmenin sakil olanı, yermekten beterdir. “Olmamış” denilince de kızıyorsun. “Bunlar bari mutfağa karışmasalar” diye de kazan kaynatıyorsun, mutfak işleri meyânında!
                      <br/>
                      <br/>
                      ***
                      <br/>
                      <br/>
                      Sağ’da gazete, çok zor bir iştir. Sevgili Göze’nin, o kadar hüzünlenmesi beni üzdü. Birkaç noktada ise, “kendisine yaraşan hakkaniyet ve tolerans jestlerini de keşke başarabilseydi” diye düşündüğümü de, affını dileyerek, itiraf etmem gerekiyor.
                      <br/>
                      <br/>
                      Hüzn-ü Umumî, Ahmet Kabaklı Hoca’da da çok yoğundu. “Mestler mahmur olur bir gün” başlığını taşıyan yazısını hiç unutmuyorum. (Gençlere not: “bais-i şekva bize hüzn-ü umumidir…” mısraı bilinmezse, böyle bir sözü burada kullanmam yadırganabilir) Fakat milliyetçilik adına yapılan hataları ve büyük ihmale uğrayan yenilenme zaaflarını da unutmamak gerekir… Demirel’e karşı Sadettin Bilgiç’te ısrar edilemezdi! 41’ler hareketinin tepkisellik dışında herhangi bir istikamet dinamiği yoktu. Özal’ı Demirel’in mülkünü elinden almış gibi görmek yanlıştı. Ak Parti’yi Milli Görüş’le özdeşleştirip seçmenin yapmak istediği senteze soğuk bakmak ve antidemokratik tepkilerle aynı hizada durmak, üstelik bunu eleştirenleri de samimi bulmamak bir fikrî hata idi. Ve benzerleri…
                      <br/>
                      <br/>
                      Biz bize kolay gelmesi gereken başarıları sağlayamadığımız için, kendilerine zor gelmesi tabii olan işleri beceremeyenlere ve onların incitici hallerine fazla üzülmemek mevkiinde bulunduğumuzu düşünüyorum. Böyle yaklaşmak çok muhtaç olduğumuz tesellileri ve daha sabırlı bakabilmek imkanlarını bize kazandırabilir. Hiçbir şey karşılıksız kalmıyor ve boşa gitmiyor. Gençliğimde bayi büfelerine gider “ne kadar küçük gazete varsa ver” derdim! Diğerleri yakınımızda zaten vardı. O küçük gazetelerden ben çok yararlandım. İlk yazım, daha lise öğrencisiyken 1962’nin Yeni İstanbul’unda yayınlanmıştı. Siyavuşgil’in de köşe yazdığı bir Haber gazetesi vardı, oraya orta-makale’ler yazardım… Aynı günde, üç küçük gazetede yazılarımın yayınlandığı bile olmuştur. (Bizim Anadolu, Sabah, Hakikat, Dünya…) 28 yaşımdayken köşe yazarlığı teklifi aldım, Babıali’de hiç gözükmeden! O küçük tirajlı gazeteler, herkese başlangıç eğitimi veren altyapı okulları gibiydi. Yani boşuna var olmuş değiller.
                      <br/>
                      <br/>
                      ***
                      <br/>
                      <br/>
                      En hassas nokta, idealsiz gazeteciğin, yani gazetecilik için gazeteciliğin, radyasyonlu bir iş olmasıdır! Kapılıp giderseniz, radyasyona açık kalırsınız. Beneklenmeler, bozulmalar başlar. İyi niyetle başlasanız da böyle olur. İç rekabet köşe kapmacaları, kulis gerginlikleri, modaya açık durma çözülmeleri, zamanla yarışma telaşının özeleştiriye fırsat vermemesi falan… Bazı terslikler kötü niyetten değil, mesleğin bu yönünden kaynaklanıyor. Tevarüs ettiğimiz polemik üslubundan, zaruri sayılabilecek haller dışında, bir genel davranış ilkesi olarak uzak kalabilmeyi başarsaydık, gençleri korumaya alıcı seviye teminatını ekolleştirebildik. Olmadı, yapamadık. Bu ihtimalimizi görmezlikten gelmemeli ve onlara yardımcı olmak görevini, hangi had bilmezliklerle karşılaşırsak karşılaşalım, unutmamalıyız. Peyami Safa, Necip Fazıl, Nurettin Topçu, Sezai Karakoç; vazgeçilmez olan bu isimlerin makul münasebet halleri içinde bulunduğunu söyleyebilir miyiz? Onların başka mazeretleri ve şartları vardı. Samiha Ayverdi ekolünü de dahil ederek söylüyorum, bize yakışan, hepsini vazgeçilmez sayan seviyeli faydalanmalarla nasıl değerlendirmemiz gerektiğinin tefekkür şartlarını gençlere anlatabilmektir. Sayın Göze darılmasın; mesela Peyami Safa’nın Sosyalizm adlı kitapçığı mükemmel falan değildi. Piyasa işi faydalı bir sunuştu. Ama asıl beklenen ve haddizatında çok da mümkün olan, dev bir kavramlar sözlüğünü, o isimler bir araya gelerek pekala hazırlayabilirler bambaşka bir çığır açarak Türkiye’nin bahtını aydınlatabilirlerdi. “Bir araya gelemezlerdi” denilecek. Pekala gelirlerdi, yeter ki aktüelin nefsaniyet tuzaklarından uzak kalabilselerdi ve bu fırsat onlara verilebilseydi. “Düşen tutunacağı dalı seçemez” diyen Cemil Meriç’i de onlara dahil edebilirsiniz.
                      <br/>
                      <br/>
                      Bunlar olamayınca, olamadıysa; olması gereken bir başka şey var: kırgınlıklarımızı, hüzünlerimizi ve beşeri duyarlılıklarımızı aşarak, yaşadıklarımızın bileşkesinden süzülecek tek alternatif düşünce tavrını, yani “terkibi vüs’at ve ihata” zaruretini, gençlerin nazarlarına sunacak bir vakarlı tevazu olgunluğuyla işaretlemek. Tecrübe dalgalanmalarını aynen sürdürmek değil, ufkun aydınlığını gösteren bir fedakârlık tavrını sergilemek.
                      <br/>
                      <br/>
                      Şuraya hemen küskün ve tepkisel bir duygusallık içinde yaşayan 10’dan fazla çok değerli isim sıralayabilirim. Vesile ittihaz ederek, konuyu belki de yadırganacak biçimde genişletmemin sebebi budur.
                      <br/>
                      <br/>
                      Büyük hacmine rağmen kitabın dili şaşılacak kadar güzel. Çok severek okudum. Sayın Göze iyi ki yazmış.
                      <br/>
                      <br/>
                      Evet, yaşasın hatıralar! Süzülmüş güzellikleriyle ve yorumlarıyla yaşasın, çok yaşasın.
                      <br/>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28947), [web.archive.org (arşiv bağlantısı)](http://web.archive.org/web/20080223113825/http://www.aksiyon.com.tr:80/detay.php?id=28947)
