# Seçimler ve dersler

*Ahmet Selim 2007.07.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071028190410im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bizim milletimiz istişareyle oy kullanıyormuş gibi yapar seçimini. Bunun önemli bir delili, ilk gelen yüzde 10’luk sonuçların, sonraki yüzde 90 tarafından doğrulanmasıdır. İstişare etmiş gibi oy kullanmak, oyların biçilen misyonlara göre dağıtılmasıdır: “O parti şu güçle iktidar olsun, öteki parti şu güçle ana muhalefette kalsın; diğeri şu güçle parlamentoda bulunsun” der gibi ibretli ve hikmetli bir dağıtım.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Düşünüyorum, öyleyse varım, demiş Descartes. Tam doğru değil. “Varım, öyleyse düşünmeliyim, düşüneceğim” demek daha doğru olur. Çünkü düşünmek; gelişmektir, değişmektir, varlığımızı ve var oluşumuzu gelişerek değiştirerek, koruyarak devam ettirmektir. “Düşünüyorum, öyleyse varım” sözünde bu genişlik ve derinlik yok; ayrıca bir düşünce halinin “var oluşu” gerçekleştirip öylece donup kalması gibi bir “ideolojik takıntı” tehlikesine açık tarafı da var.
    <br>
     <br>
      Şaşırtıcı ve çok açık, çok sırıtkan gaflet halleriyle karşılaşırsınız. “Nasıl yapıyor, sergilediği çirkinliği, yanlışlığı nasıl görmüyor?” diye sorarsınız kendi kendinize.
      <br/>
      <br/>
      Mesele öyle değil, o kadar basit değil. Onun, düşünerek ürettiği bir iç fetvası var gönlünde. “Düşünerek ürettiği” diyorum, aslında o türlü düşünmek, düşünceyi durdurmaktır. İnsanlığın geçmişinde var; nefsani tevil kalıpları, hür düşünceyi söndüren ve düşünüyormuş gibi görünmeyi mümkün kılan hile enstrümanlarıdır. Onları kullanıyor.
      <br/>
      <br/>
      Gaflet çok karmaşık bir olaydır! İçinde neler var, neler! Ne yorgunluklar, ne beyhude emekler, ne sanatlı aldatışlar ne aldanışlar, neler-neler!
      <br/>
      <br/>
      İthal ikamesi diye bir kavram var iktisatta. Türkçesi şu: bir şeyi ithal etmemek, onun yerini tutacak bir şeyi üretmek. Nasıl olursa olsun üret ve yerine koy. Bizim 1960’da ürettiğimiz komik “Devrim” otomobili gibi… Düşünce ikamesi de var, aynen buna benzeyen bir biçimde. Gerçek düşünce üretimine başlayacağına, öyle yapıyormuş gibi görünmeni sağlayacak meşguliyetlere bağlan! Vitrindeki kavram dosyaları herkesin kullanımına açık bir halde medyatik işporta tezgâhlarında sunuluyor… Sağlı sollu bir çeşitlikle sunuluyor. Düşünüyormuş gibi yapma meşguliyetleri kadar cömertçe ortalığa açılıp savrulan hiçbir meta ve nesne yoktur. Sebil gibidir! Popülist medyada, ucuz ve renkli yaygıncılıkta, üniversite çağının lokallerinde, çeşitli sivil platform gösterilerinde bunların furyası var… Düşünce ikamesi mamülleri, müstahzarları; serbest piyasanın en bereketli alanıdır! Ve de efendim, fonksiyonu, gerçek düşünceye karşı gafletin setini oluşturmaktır.
      <br/>
      <br/>
      Dedim ya gaflet, çok zor ve çok kompleksli bir olgudur! Vatandaş safiyetle sorar: “Yahu bu iş nasıl oluyor?” hüküm vermekten çekinir ama, içini de yatıştıramaz.
      <br/>
      <br/>
      * * *
      <br/>
      <br/>
      Siz bu satırları okuduğunuz vakitte, herhalde seçim sonuçları aşağı yukarı belirginleşmiş olacaktır. İlk yüzde 10 ile ilgili bilgi şekillenmişse, tamamı hakkında yeterli ipucu ortaya çıkmış demektir. Bu ölçünün şimdiye kadar hiç istisnasına rastlamadım. Yine öyle olacağını sanıyorum. Herkes gibi benim de bir tahminim var, fakat açıklamanın faydalı ve anlamlı olacağına inanmadığım için birkaç yakınımdan başkasına söylemedim.
      <br/>
      <br/>
      Seçimlerde hep heyecanlı olurum. Elimde değil. Kendim seçilecek olsaydım daha fazla heyecanlanmazdım. Herhalde birkaç geceyi yine haber kanallarında gezinerek uykusuz geçireceğiz.
      <br/>
      <br/>
      Babam da öyleydi. Çocuk halimle sonuçları incelemeye çalışırken, o “Uşak nasıl?” diye sorardı. “Neden Uşak, ne var orada?” merakımın cevabı “Tahtakılıç var. Farklı olur.” idi ve gerçekten de bir farklılığın göze battığını görüp şaşırırdım. Deve dişi gibi adamlardı. Tahtakılıç, Ardıçoğlu, Sadık Aldoğan, Fuat Arna, Ahmet Ogüz… Fethi Çelikbaş, İbrahim Öktem, Fevzi Lütfü Karaosmanoğlu, İsmail Rüştü Aksal, Fatin Rüştü, Samet Ağaoğlu, Celal Yardımcı, Tevfik İleri…
      <br/>
      <br/>
      Fuat Arna avukattı. Siyasetle uğraşılmaktan mesleğini yapamıyordu. Geçim sıkıntısı içinde olmasına rağmen partisinin garanti kontenjanından milletvekili olma teklifini hep reddediyor, seçilme şansı olmayan kendi bölgesinden adaylığını koymayı sürdürüyordu… Öylesine idealist bir adamdı…
      <br/>
      <br/>
      Demokrasinin daha ilk yıllarıydı ama, “nisbi temsil”, “çift meclis”, “hukuk devleti”, “basın hürriyeti” “üniversite muhtariyeti”, “hakim teminatı” gibi kavramlar ve çeşitli anayasa meseleleri konuşulurdu. Şehirleşmenin başka şehirlere göç etmek değil, kendi içinde gelişerek şehirlileşmek olduğunu Sadık Aldoğan hep anlatırdı… Başka anayasalardan madde örnekleri verdiğini bile hatırlarım…
      <br/>
      <br/>
      “Ne yapmışız, ne etmişiz… Bir şey söyleyeyim size… Öyleyse öyledir…” tarzındaki yeni üsluplar bizi çok yadırgatmıştı. Bir çeşit siyaset argosu sonradan adeta ekolleşti ve biz de alıştık!
      <br/>
      <br/>
      Son günlerde milletvekiline vekil demek modalaştı… Halbuki “vekil” “bakan” demekti. Heyet-i Vekile “Bakanlar Kurulu” demekti. Nereden çıktı, milletvekiline (mebus’a) vekil demek; hiç anlamadım.
      <br/>
      <br/>
      Millet Meclisi derken; “Meclîsi” uzatması da modalaştı, Meclîsi değil kardeşim, düz-dümdüz, kısa, uzatmasız, “Meclisi” diyeceksin. Üç dört defa yazdım, birkaç defa dolaylı mesaj iletmeye çalıştım, faydası olmadı… Fâsit budanıp “fasit” haline getiriliyor, ama Meclis’in i’sine şapka ekleniyor. Sanki her şeyin tersini yapmaya kodlanmışlar… “Nema” değil, “nemâ”, “hâsılâ” değil, “hâsıla”…
      <br/>
      <br/>
      Eskiden bunları ve bunlara benzeyen hususları bilmeyen bir tek siyasi bulamazdınız. Bir tek! Birisi kürsüde konuşurken “…Meclîsi” dese, “gayr-i sâfi millî hasılâ” yahut “fasit (basit gibi) daire” dese, gülüşme seslerinden konuşmasına devam edemezdi… Demokratik yerine demıkratik, Amerika yerine Amarika, laiklik yerine lâiklik, demokrasi yerine demokrâsi, ekonomi yerine “incek”lı ekönomi; görülmüş duyulmuş şeyler değildi… Bilmeyen bilmediğini kullanmamayı; bilen, hakkını vererek kullanmayı bilirdi.
      <br/>
      <br/>
      * * *
      <br/>
      <br/>
      a) Sayılar ve kelimeler…
      <br/>
      <br/>
      b) Denklemler ve cümleler…
      <br/>
      <br/>
      c) Meseleler ve üslûplar…
      <br/>
      <br/>
      Bu tablo, kemiyeti de keyfiyeti de kapsayan ortak düşünce dilinin kültür özetidir. Genel kültür, bu temeli kazandırmak içindir. Mesleği ve diploması ne olursa olsun, bu temele asgari kifayet derecesine sahip bulunmayanın siyasette işi olmazdı. Ve bu, doğru bir kuraldı.
      <br/>
      <br/>
      Nostaljiyle ilgisi yok. Aktüel önemi olan bir gerçeklikten söz ediyorum.
      <br/>
      <br/>
      Siyaset terkip (sentez) alanının en sarp bahsidir, konusudur. Bürokraside yeterince uzman var. Uzmanlardan yararlanmak, onları değerlendirebilmeyi ve yönlendirebilmeyi becerebilmekle, yani, siyasetle mümkündür. Birçok uzmanlık konusunu ilgilendiren bir meseleyi çözebilmek; uzmanın değil, siyasetçinin işidir. Ama biz bazen bürokratik uzmanlık adına, bazen ideolojik entellik hesabına, bazen de nemelazımcılık aşkına siyaseti hep hafife aldık, hep alay konusu ettik. Ve bütün bunların üstüne, postmodern tecrübenin siyaseti daracık bir banttaki teknik mesele derekesine indiren bıktırıcı ve soğutucu tahribatı eklendi.
      <br/>
      <br/>
      Yine de tutmadı. Siyasete ve seçimlere olan millet ilgisi istenildiği kadar zayıflatılamadı. Bunu pazar günü cümle âlem görecek.
      <br/>
      <br/>
      Tahmin söylemedim ama, bu seçimlerin beklenmeyen dersler vereceğini söyleyebilirim. Alınan sonuçlar üzerinde uzun uzun konuşulacak ve tartışılacaktır.
      <br/>
      <br/>
      Hiç kimse kriz beklememeli, ama rehavete de kapılmamalı. Milletin vereceği ders mesajlarını tahmin edebilmek pek zor değil, ama o derslerin ne kadar anlaşılıp ne derece hazmedilebileceğini kestirebilmek gerçekten çok zor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27972), [web.archive.org (arşiv bağlantısı)](http://web.archive.org/web/20071028190410/http://www.aksiyon.com.tr/detay.php?id=27972)
