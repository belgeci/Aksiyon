# Durum muhasebesi

*Ahmet Selim 2005.02.07*

<div>
 <font>
  <img border="0" height="1" src="/web/20050901040100im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050901040100im_/http://www.aksiyon.com.tr/resim/531/38.jpg" vspace="5"/>
  </p>
 </font>
 <font class="content">
  Bizim insanlarımızın tarihî bir zaafı var. Yabancılaşmış gördüğü topraklarda direnç göstermiyor, göç ediyor. “Zaaf” dedim ama, bunun haklı sebepleri de var. Biz hakim durumdaysak, idaremiz altındakiler yaşar.
 </font>
 <p>
  <font class="content">
   Fakat hakimiyet kalkınca bizi huzurlu yaşatmazlar. Kerkük meselesine bir de bu gözle bakmak lazım.
   <br>
    <br>
     O denebilir bedel hesabıyla bir amaç belirleyeceksiniz, sonra da o bedeli en uygun şartlarda ödeyeceksiniz. Stratejik mantık böyle çalışır. Ödenebilir bedel, en uygun zamanda ve şartlarda ödenecektir.
     <br/>
     <br/>
     Kerkük’te bedeli ödenebilir rasyonel ve meşrû bir amacımız varsa, bunu göze almanın vakti birinci tezkere zamanıydı. Üstelik burada başka amaçlarla da ortaklık söz konusuydu. “Ödenebilir bir bedel değil bu.” diyorsanız, o da bir değerlendirme tercihidir ve saygıya lâyıktır; ama, ödenebilir bedellerden vazgeçmenin de bir bedeli vardır ve bu defa ona katlanma zaruretiyle karşılaşırsınız.
     <br/>
     <br/>
     Kerkük, şiirli sanatlı bir duygusallık konusudur bizim için. Arif Nihat Asya şöyle söylüyor meselâ:
     <br/>
     <br/>
     <blockquote>
      <i>
       <br/>
       Yıllar birer ikişer derken
       <br/>
       Beşer onar mı yürüdü
       <br/>
       Yollar silindi çoktan
       <br/>
       Tarihi duman bürüdü
       <br/>
       <br/>
       Ne kapı ne eşik ne ocak
       <br/>
       Ağlar çardağına bağ
       <br/>
       Bağına çardak
       <br/>
       Horyatlar söylenir ağıttan acıklı
       <br/>
       Ağıtlar söylenir horyattan yanık
       <br/>
       <br/>
       Bulamazsınız ey turnalar artık
       <br/>
       Çocukluğumuzu gölgeleyen söğüdü
       <br/>
       Arasanız da bucak bucak
       <br/>
       Dağılsanız da bölük bölük
       <br/>
       Ki yıllar anaları babaları gömdü
       <br/>
       Biz Kerkük’ü gömdük
       <br/>
       <br/>
       Geçerken kapılardan kemerlerinden
       <br/>
       Zaman denilen sarayın
       <br/>
       Arayın kuşlar arayın
       <br/>
       <br/>
       Perdeleri örtük
       <br/>
       Lambaları sönük
       <br/>
       Sırtında yıllar yük
       <br/>
       Hatıraları kırık dökük
       <br/>
       Bir yer olacak orada
       <br/>
       Adı Kerkük
       <br/>
      </i>
     </blockquote>
     <br/>
     Bizim insanlarımızın tarihî bir zaafı var. Yabancılaşmış gördüğü topraklarda direnç göstermiyor, göç ediyor. “Zaaf” dedim ama, bunun haklı sebepleri de var. Biz hakim durumdaysak, idaremiz altındakiler yaşar. Fakat hakimiyet kalkınca bizi huzurlu yaşatmazlar. Bir göç hikâyesini hiç unutmuyorum. “Nasıl geldiniz?” diye sormuştum. Yaşlı kadın gülümsedi: “Rüzgar getirdi. Ne paramız vardı, ne pulumuz. (Gitmeyin, ziyan sefil olursunuz. Hazırlığınız yok, çocuklarınız var.) diye yalvardılar. Geldik işte. Bizim oğlanın tramvay parası bile yoktu. Yürüyerek gidiyordu, iş aramaya...”
     <br/>
     <br/>
     Bizim “insan” planındaki tarih maceramız çok derindir. Hakim durumda olmak nedir, kim kime nasıl davranmıştır, kimlerin kimlere gönül borcu vardır, şartlar başka türlü olsaydı nasıl bir tablo oluşurdu? Balkanların ve Ortadoğu’nun “sosyal beşeri” kesiti şimdi nasıldır, bir zamanlar nasıldı? Anlatmakla bitmeyecek mukayeseli hicranlar...
     <br/>
     <br/>
     * * *
     <br/>
     <br/>
     1974’te Kıbrıs’a müdahale ettik. Bu en azından, Yunanistan’la savaşmayı göze almaktı. Yunanistan’ın yüreği yetmedi ve başarıyla yürütülen diplomatik “ortam oluşturma” çabaları sayesinde başka türlü bir tepkiyle de karşılaşmadık. Lakin, zamana yayılmış baskılarla ve ambargolarla çok ağır bedeller ödettiler bize. İstikrarımız bozuldu, konjonktürel darbeler karşısında mukavemetimiz azaldı...
     <br/>
     <br/>
     Büyük riskleri göze almıştık ama, “ya olur, ya olmaz” karakterindeki risklerin ötesindeki “ödenebilir bedel” hesabında bu kadar ağır sonuçlarla karşılaşacağımızı tahmin edememiştik. Terör, petrol şoku, 1961 Anayasası’nın icrâya iş yaptırmamayı amaçlayan yapısı; Kıbrıs için yapılan baskılarla ve getirilen yüklerle birleşince, Türkiye bir krizler yumağının içine girdi ve onyıllarını kaybetti. Bugün bizim liberal kamuoyu, Kıbrıs müdahalesinin abes olduğu görüşündedir; açıkça ifade etmeseler de... Halbuki hiç öyle değildi, müdahale rasyoneldi. Hazırlık safhasında da, başlayışıyla da, yürütülüşü ve duruşu itibariyle de öyleydi, sonrasını taşıyamadık. Batı, zaaflarımızı ve  demokratik birikimimizdeki yetersizlikleri istismar eden bir “özel bedel ödetme” yolunu seçti ve acımasızca uyguladı. Bugün Kıbrıs, ciddi bir mesele olarak bile görülmüyor. Oraya kadar vardırdılar. Yorulduk, bezdik, bu konudaki duyarlılığımızı “haklılık” kıstaslarına önem vermeden geriye ittik, “Dünya böyle istiyor, aydınlar böyle bakıyor, Kıbrıs kendi içinde istikametsiz.” diye söylene söylene bir başka kulvara geçtik.
     <br/>
     <br/>
     Duyarlılık, beyanla demeçle, var oluşunu ifade edemez. ‘Objektif izlenimler hâsılası’na bakılır ve ona göre kanaat edinilir. Yansıyan ve yansıtılan izlenimler, böyle bir duyarlılık kanaati telkin etmiyor. Maalesef öyle. Ve bu faktör, bütün belirleyici doneleri etkileyen çok önemli bir göstergedir. Gösterge gibi görünürse de, belirleyicileri etkilemek gibi bir dolaylı fonksiyona sahiptir.
     <br/>
     <br/>
     Ne Kıbrıs’la ve Kerkük’le (Irak’ın Kuzeyi ile) ilgili bir aydın duyarlılığına sahip değiliz. “Yeterli ölçüde değiliz” diyelim hadi.
     <br/>
     <br/>
     Atlanan bir nokta var:
     <br/>
     <br/>
     Diri tutulmayan duyarlılıklar, “İşte şimdi gerekiyor.” denildiği zamanda da ayağa kalkamaz. Kazanç biriktirirseniz, yeni kazançların imkanını olgunlaştırmış olursunuz. Kayıpların birikimi de öyledir ve yeni kayıpların yolunu açar. Kıbrıs, Kerkük, Kuzey Irak ve  bunların etrafındaki meseleler; soyutlanıp dondurulabilir meseleler değildir. “Kaabil-i ihmal” gibi görenler, müteselsil (zincirleme) sirayetlerin herhangi bir noktasında “bu başka!” diyebilirler. Yahya Kemal buna “Karanlıkta uyanmak” diyor. Kıbrıs’ı Avrupa Birliği ilişkileri içinde tahammül edilebilir bir sükûnete kavuşturabiliriz. Kerkük’ü “Bosna gibi faciaların zuhuruna karşı bizim varlığımız teminattır” söylemine sarabiliriz. Ne var ki, gelişmeleri yeni duyarlılık ihtiyaçlarına sürükleyebilecek sonuçların ve safhaların yaşanması ihtimallerini yok sayamayız. Ertelemek, ihmal etmek; yeni zuhur şartlarıyla yüzyüze gelmeyi göze almak demektir. Ertelenmiş görev, ertelenmiş mesele; erteleyenin peşini bırakmaz.
     <br/>
     <br/>
     Haksız ve adaletsiz bedeller ödeme mecburiyetinde kalmak, ertelenmiş ve ihmal edilmiş bedel ödeyişlerinin getirdiği bir sonuçtur. Sosyal temerrüt faizi! Ve sosyal temerrüt faizleri, hep tefeci insafsızlığıyla tahakkuk ettirilir! Katlanır da katlanır.
     <br/>
     <br/>
     Muhasebe ve kıyas dairesini, modaya  göre belirliyoruz ve çözümleri bu dairenin içinde arıyoruz. Halbuki, çok önemli olan nice etkili çözüm kavramları âletleri ve faktörleri bu dairenin dışındadır. Öyle bir alışkanlık zırhını kuşanmışız ki, onlar o değerleriyle ve özellikleriyle aklımıza bile gelmiyor. “Hileli bedel” oyunlarının arenasında halden hale girerken, “aslî-insanî-hayatî-kalbî-fikrî” vefakârlık borçlarımıza âdetâ kerhen, önemsiz ve anlamsız sayarak sırt çeviriyoruz.
     <br/>
     <br/>
     * * *
     <br/>
     <br/>
     Farklı bir bakış açısına, farklı bir perspektife muhtacız. Bu açı, dar açı. Bu bakış seviyesinin ufuk görüşü yok. Bunlarla sınırlı söylemlerin sloganlardan farkı yok. Bize imkânsızlıklar kolay görünüyor, mümkünler zor geliyor. Bunun altında bir “kültür-medeniyet” problemi var. Kendi aklımızı, kendi gücümüzü, kendi “kalbî-ruhî-tarihî-irâdî” imkânlarımızı, bir şahsiyet bütünlüğü belirten sorumluluk şuuru dengesi içinde kullanamıyoruz. O kadar ki, günlük hayatın akışı çok basit mantık hatâları yüzünden bir kara mizah konusu haline geliyor. Ertelenmiş hayatın tutarsızlıkları ve saçmalıkları etrafımızı çepeçevre kuşatmış durumda.
     <br/>
     <br/>
     Kimseye değil, kendimize borçluyuz. Kendine, kendi emânetine olan borcunu ödemeyene, haksız bedeller ödetilmesi bir sebep-sonuç ilişkisidir. Rasyonel değerlendirmeler yapma dengesini bize aydınlarımız kaybettirdi ve bundan faydalanmak isteyenlerin zulmü karşısında bu sebeple yalnızlaştık.
     <br/>
     <br/>
     Hiç kötümser değilim. Çünkü biliyorum ki kendimize gelirsek, mesâfeler önemini kaybeder. Kendimize olan borcumuzu ödeyince kazanılacak sorumluluk şuuru; alacaklarımızı da tahsil eder, ne kadar kayıpta olduklarını fark etmeyenleri de kendine getirir. Bir daha vurgulayayım: Kimseye borcumuz yok kendimizden başka.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050901040100js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19504), [web.archive.org (arşiv bağlantısı)](http://web.archive.org/web/20050901040100/http://aksiyon.com.tr:80/detay.php?id=19504)
