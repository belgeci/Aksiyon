# Gaflet derinleşiyor gibi

*Ahmet Selim 2005.04.11*

<div bgcolor="#FFFEF6">
 <font>
  <img border="0" height="1" src="/web/20060111124944im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060111124944im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Post modernizm mi, globalleşme mi, çağdaşlığın son versiyonu mu, ne derseniz deyin; etnik milliyetçiliği kışkırtan bir akım, akım da değil, "akıntı" var.
  <br>
   Aslında "etnik milliyetçilik" aslen yanlış bir kavram.
  </br>
 </font>
 <p>
  <font class="content">
   Uysa da uymasa da, bu etnisizm gibi bir şey. Çünkü milliyetçilikteki realite millet'tir ve etnisite "millet" ifade etmez, daha ziyâde "kabile-aşiret" gerçekliğiyle buluşur. Etnik bir bağ ayrıca önemseniyor olsa bile, "milliyet-millet" varlığı, onu aşan bir genişliği gerekli kılar. Yâni, aşırılık misâlleri bile, asrımızdaki millet kavramını dikkate almak mecburiyetini hisseder. Bir başka ifadeyle, "dilek-gönül-ideal birliği" veya ortaklığı yönünde genişlikler getirir.
   <br>
    <br/>
    Fakat etnik asabiyet, etnik saplantı zaafı, etnisizm; apayrı bir şeydir. Irkçılık'tan ve faşizm'den bile dardır, ufuk daraltıcıdır, ufuk karartıcıdır. Çocukluğumuzda arka mahalle (aslında sokak!) ön mahalle kavgaları yapardık! O zamanki nefsimize bir sokak bile yetiyordu! Büyümezseniz oralarda ve ona benzer noktalarda kalırsınız! En fazlası, "hemşerici" olursunuz! Öteye gidemezsiniz.
    <br/>
    <br/>
    Bizim tarihi sosyal dokumuz, hiç kimseninkiyle kıyaslanamayacak kadar esnek ve toleranslıdır. Toleranslı, yâni tolere edebilme kabiliyeti yüksek. Öyle harmanlanmışız, öyle gelişmişiz. Ben sosyal genetiğe inanmam, tarih öyle yoğurmuş.
    <br/>
    <br/>
    1950'li, 60'lı yıllar, bir tarih mirasının demokrasiyle buluştuğu ve kendini hiç saklamadan açtığı yıllardır. Bundan dolayı da çok zengin bir sosyal tahlil laboratuvarı gibidir... Azınlıklarla aramız çok iyiydi. Farklılıkları unutturucu bir özel duygusallık derecesinde iyiydi.
    <br/>
    <br/>
    Lisedeyken bir gayr-i müslim arkadaşımız vardı ve aynı sırada oturuyorduk... Öğle tatili bir saatten fazlaydı ve kendisiyle gezip dolaşarak o vakti dolduruyorduk... Sultanahmet Camii'nin önünden geçerken, girip çıkan turistler gözümüze çarptı. Arkadaşım "biz de girip gezelim" deyince, "öyle armut gibi girip çıkmak olmaz, çabucak abdest alalım da iki rekat kılarız bir köşede" cevabını verdim. Yâni unuttum onun Hıristiyan olduğunu! Ermeniler genellikle Türkçe isim kullanırlar ve çok da güzel Türkçe konuşurlardı... Hele Türk Sanat Müziği'ni çok severlerdi... "Açmam, açamam" "Nihansın dideden..."
    <br/>
    <br/>
    Bir başka hatırama geçeyim:
    <br/>
    <br/>
    Önceleri kendi evimiz vardı, sonra kiracı olduk. Hep ağır geldi âlemin evinde oturmak. Ev sahibi çıkmamızı söyleyince hattâ îma edince, biz hemen ev aramaya başlardık. Anneciğim "sahibinin rızâsı kalmamışsa evde kıldığımız namaz bile makbûl olmaktan çıkar!" diye özel bir hassasiyet gösterirdi. 1968'de yine öyle bir noktaya gelmiştik... Ev arıyoruz, bulamıyoruz... Bir gün annem "ev buldum" dedi. Yeni, lüks bir daire imiş. Bakırköy-Ataköy arasında, kaloriferli, üç odalı, sıcak sulu... "İstediğiniz zaman taşının" demişler, kapora yok, avans yok, kontrat yok... Sadece "söz" var... Binayı yapan müteahhid, "Anneciğim, sen müsterih ol. Kapora şu-bu önemsiz. Söz veriyorum. Siz bu dairenin kiracısısınız. Hazırlıklarınızı yapın, gelip yerleşin." 12 dairenin onu Ermeni imiş. Hiçbir sıkıntımız olmadı. Kapıcının 5 yaşındaki oğlu Murat, annesinin Ermenice adını duyduğu zaman, iki elini boru gibi yaparak ona seslenip dalgasını geçti. Annesi de "sus, nereden çıktı bu!" diye hem çıkışıyor hem gülüyordu. Pekâlâ, kendi yakınlarından birini oraya alabilirlerdi. Bizim muhafazakâr yapıya sahip bir aile olduğumuz belliydi. Hiç rahatsız olmadılar, oradan ayrılırken de mâteme büründüler...
    <br/>
    <br/>
    Babam eskiden ticaretle uğraşırdı. Bir müddet bir Ermeni gömlekçiyle alışveriş yapmıştı. Sonra kesildi. Sorduğumda şöyle bir açıklamayla karşılaştım: Bir tavrına kızmıştım. Ama çok duygulandırıcı bir şey oldu. Yeni alışveriş yapmaya başladığım kişi beni ona sormuş, kredi işleri için. Alışverişi kestiğim o Ermeni vatandaş aynen şöyle demiş: (Ben kefilim, istediğin krediyi aç.)
    <br/>
    <br/>
    Farklı dinden farklı etnik kökenden vatandaşlarımızla hiçbir meselemiz olmamıştır. Bir tek olumsuz hâtıraya sahip değilim. 6-7 Eylül, çapulculuğa dönüşen bambaşka bir olaydı. Hepimiz korkup evlerimize kapandık, bu arada Rum vatandaşlarımızı da korumaya çalıştık gücümüz ve cesaretimiz el verdiğince...
    <br/>
    <br/>
    Milli Takım'ın sâbit oyuncusu ve kaptanı, en sevilen kulüp olan Fenerbahçe'nin de en önde gelen futbolcusu Lefter Küçükandonyadis idi. Kadri Aytaç kendisine bazen sataşırdı ama; o, Kadri'nin mizacı ile ilgili bir durumdu! Ne kaptan olmasından kimse rahatsız olmuştur, ne de Fenerbahçe gibi bir kulübün adetâ yarı gücünü oluşturmasından.
    <br/>
    <br/>
    ***
    <br/>
    <br/>
    Ne oldu bize, anlamıyorum. Kızmak öfkelenmek falan değil; bazı yaklaşımlar gücüme gidiyor. Tam anlamıyla ve ifadesiyle "gücüme gidiyor." Herkes, bize özür diletme kuyruğuna girmiş sanki! Çıkalım dünyanın önüne ve şöyle diyelim: "Selçuklu'nun Osmanlı'nın aslî sahibi ve taşıyıcısı bizdik. O topraklardaki, o coğrafyadaki farklı inanç ve etnik köken mensubu herkesten özür diliyoruz." Bunu mu istiyorlar? "Siz nice devletler, medeniyetler, sosyal düzenler, mutlu hayat biçimleri inşâ edecektiniz ama, biz engel olduk! Size kimliğinizi, kişiliğinizi, inancınızı, geleneğinizi, yeteneklerinizi unutturduk. Özür dileriz!" Böyle mi istiyorlar?..
    <br/>
    <br/>
    Leyla Zana "etnik milliyetçilik tehlikelidir, kışkırtılmamalıdır" diyor. Peki "biz milletleşme sürecini yaşıyoruz" sözünü Öcalan kimler için söyledi? Anlamı kadar dili de yanlış. Etnik millet olmaz. Yaptıkları etnikçiliktir ve ırkçılık bile değildir. Irk'ın damarı vardır, etnisite'nin ise dar alanda dokunmuş yerel bağcıkları. Millet, bu coğrafyanın müşterek tarih içinde yoğurduğu bir sentezdir, bir bütündür. Lâkin globalleşmenin postmodern üretim merkezi; istismarları ve sapmaları kışkırtarak bütün sentezleri çözmeye, miniminize edilmiş köşesiz pürüzsüz itirazsız birimler oluşturmaya çalışıyor ki, biçtiği kalıplara şıp diye dökülüversinler. Tarihle, coğrafyayla, kavramlarla, değer hükümleriyle ve ölçüleriyle oynamalarının temel sebebi bu... "Çakıl taşları her kutuyu kendiliklerinden doldururlar" sözünü hatırlayın.
    <br/>
    <br/>
    "Oyun" denince kandırmaca akla gelir. Fakat bu öylesi değil, bu oyun zorla sahneleniyor ve açık açık oynanıyor. Aldanma kendi hareket noktaları ve temel tercihleri açısından var. Güçlü Batı, kendine ait bazı değer ölçülerini ve hükümlerini ancak böyle koruyabileceğini sanıyor. Hiç şüpheniz olmasın ki bu değer ölçülerinin ve hükümlerinin merkezinde Hıristiyanlık vardır. Ve işte "diyalog" en çok burada lazımdır. Onlar dinlerinin varlığını felsefeyle yorumlayarak temellendirip korumaya çalışıyorlar. Deizm, panteizm, tedâhüller (geçişler) göstererek burada kullanılıyor. Bizim dialog donanımımızda da bunlara dâir yorum atıfları olmalıdır. Bize lüzumsuz gelebilir, diyalog açısından çok gereklidir. "İlmi cahiller çoğalttı" diye bir söz vardır. Bu söz, talep edilen yahut hissolunan izah ihtiyacını işaret eder. Mâdem ki ihtiyaç hissediliyor, sunacaksınız. Sapma ve zaaf ne kadar kompleks ise, izahlar da o kadar zahmetli olabilir. Katlanacaksınız... Düğüm, ilmiklendiği yerden çözülür; uzantılarının kıvrımlandığı yerlerde değil.
    <br/>
    <br/>
    Mesele bize çok ağır biçimde yansıyor ama, aslında bütün insanlığın meselesi. Menfideki globalleşme hakikaten mutlaktır. Müstakil bir mesele hemen hemen yok gibidir ve meselelerin meselesi işte bu düğümlenmedir.
    <br/>
    <br/>
    ***
    <br/>
    <br/>
    Türkiye'nin birliği, bir'li nice gerçeklerden önemlidir. Avrupa Birliği'nden de, Birleşmiş Milletler'den de, Birleşik Amerika'dan da! Birlik ve bütünlük, birey'den (insan'dan) başlayan bir hayatiyet şartıdır. Gelişerek var olmanın başka yolu yoktur. Farklılıklara bir anlam kazandırmanın, farklılıkları değerli kılmanın dahi başka yolu yoktur. Farklılıklar, bir hayatiyet birleşmesi (terkibi) içindir. Farklılıkları ayrılıklara gömerseniz şuur yok olur; şuursuz bir nefsâniyet, içgüdüsel bir tepkisellikten ibarettir. İçgüdü, "dış güdü" ile beraber yürür. Şuursuzluk, "güdülme" getirir. Sömürülmenize bile ihtiyaç kalmaz. Kendiniz râm olursunuz.
    <br/>
    <br/>
    Hamasetten değil; hayattan, ruhtan, düşünce'den, şuurdan, var oluştan söz ediyorum. Maddi-manevi sıhhat dengesini, yaşamanın amacını, mutluluğu, insanlığı vurgulamak istiyorum. Evet, "insanlık" da bir bütün! Kendini aşmadan kendini tamamlamak ve kurtulmak mümkün değil. Bu dünya böyle dönüyor. "zaman'ın ruhu"nu, vaktin modası gibi algılayanlar; zaman'ın hakikatini de parçalamak durumuna düştüklerini kavrayamıyorlar. "Zamanın parçalanmaz akışını" fark etmeye şairâne bir sezgi bile yeter. Şairâne sezgi, şair olmayanlarda da vardır, çok karşılaştığım için biliyorum... Sevgisiz sezgisiz yorum olmaz. Riyâzî Sezgi'nin Pascal'ına göre matematikte bile olmaz!..
    <br/>
    <br/>
    Şuurun üstün kıvâmı, sorumluluk şuuru'dur. Sorumluluk Şuuru sürekli imtihan edilir. Hiçbir "yön verici düzelme" alttan ve asgariden başlayarak gerçekleşmez. Öğrencilerden başlayarak kurtarıcı, yönlendirici hamleleri şekillendiremezsiniz; öğretmenlerden, hattâ daha üst sorumluluk muhataplarından başlayacaksınız. Sorumluluk şuurunun muhâtaplarında bir zaaf görülmeseydi, bu sıkıntılar böyle yoğunlaşmazdı. Farklı eleştirmek, sorumluluk şuurunun muhâtabı saymaktır. Nefsâni tepki gösteren, bu liyâkatini kaybeder. Anlaşılması zor gibi görünen ifadeler onlar içindir. Basit tashih ve tespitlerin orada yeri yok. 'Fikrî sorumluluk şuûru'nun ihmali, sayılamaz yanlışlıklar halinde yansır. Tepkisellikler, tahrikler, basitin basiti aldanışlar her yerde görülmeye başlar. Demokrasi'nin reel yapısı bile işte o zaman yarınlarımızın da ufkunu karartıcı (telâfi edilemez) zaafiyetlere uğrar. AB'ye evet diyenlerin oranında düşüş olduğu bilgisi, bir gün hayır diyenlerin ekseriyetiyle karşılaşabileceğimiz ihtimalini mutlaka düşündürmelidir. Bugün kaçınılan yük, yarın hiç taşınamaz. Konuyu önümüzdeki haftaya da yazmaya devam edeceğim.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Mahhmut Güldeş, 18-Nisan-2005
> Mikro milliyetçilik: 
> Etnik veya mikro milliyetçilik konusunda samimi olsalardı, koskoca dünyayı "globalleşme" bahanesiyle kendi dev şirketlerinin işletmesi haline getirmeye uğraşmazlardı.

### Murad Bozkaya, 15-Nisan-2005
> Nedensellik...: 
> Millet olabilmek belli nedenlere veya ortaklıklara bağlıdır. Etnik köken de millet oluşumu için hayati önemdedir. Ana dili ve kimyası farklı insanlara Türk demek veya etnisizm üzerinden vatandaşlık izafe etmek büyük bir yanılgı. Millet kavramı etnisite kokuyor, toplum daha doğru olsa gerek. Etnisizm tüm toplumun uzak durması gereken, kelebek etkisi oluşturan bir faktör. Yunanlar etnik olarak koptular ve devamında Osmanlı devleti bile etnik veya milli bir devlete dönüştü.

Kaynak: [www.aksiyon.com.tr](http://www.aksiyon.com.tr:80/detay.php?id=20844&yorum_id=4064), [web.archive.org (arşiv bağlantısı)](http://web.archive.org/web/20060111124944/http://www.aksiyon.com.tr:80/detay.php?id=20844&yorum_id=4064)
