# Barış gücünden önce barış konferansı

*Ahmet Selim 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020102805im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İki yol var: Ortak değerler aramak ve bu çerçevede farklılıklarımızı barış içinde yaşamak; yahut, ortak değer bağlarını tahrip edici bir “farklılık ve farkçılık” sapmasıyla kavgadan, şiddetten yana olmak. Barış kültürü ve barış zihniyeti olmadan, barış ortamı doğmaz. Savaşın olmaması barışın olması demek değildir; savaşı düşünenler, ara verip yeniden başlarlar. Ortadoğu’da da dünyada da, “ortak değerler arama” diyaloglarının samimiyetine ve ışığına muhtacız.
  </font>
  <!--- Baslik, Spot, Resim kutusu ---------->
  <p>
   <font class="content">
    Lübnan bir devlet, ama egemenliği yok, tabii ki bu, devlet tanımıyla bağdaşmayan bir durum. Bir yerde “icra” olacak ki; hukuk olsun, orada hukukun kurallarını uygulayan kurumlar olsun. Lübnan’da duruma hakim olan güç Hizbullah’tır. Barış tedbirleri için dahi konuşan o. “Evi yıkılanlara yardım edeceğiz.” diyebiliyor.
    <br>
     <br>
      Böyle bir yerde Mehmetçiğin işi yok. Barış Gücü’nün de orada bir anlam taşıması mümkün değil. Barış gücü, “resmî ve meşru bir yönetim”le işbirliği yapar ve bu beraberlik dairesinin dışındaki her türlü silahlı gücü ve eylemi bertaraf etmek fonksiyonunu yerine getirmek için var olur. Birleşmiş Milletler’in Barış Gücü, aslen, Lübnan’daki Hizbullah gücünü tasfiye etmek için bu görevle ve statüyle oraya gidecektir. Alınan kararın gerekçesi ve mantığı budur. Ne var ki bunun geçerliliğini kimse ciddiye alamaz. Amerika’nın ve İsrail’in yapamadığını “BM Barış Gücü” gibi sadece sembolik yönüyle ağırlık taşıyan bir kuvvet yapamaz. Üstelik şimdi “zafer kazanmış bir Hizbullah” söz konusu.
      <br/>
      <br/>
      Türkiye’nin Barış Gücü’nde yer alması farklı gerekçelerle isteniyor. Barış Gücü’ne başka türlü ciddiyet ve anlam kazandırılamayacağını biliyorlar. Bu gerekçelere ve niyetlere kısaca temas edelim: a. Amerika-İsrail ve Birleşmiş Milletler, Barış Gücü’ne Türkiye’nin iştirak etmesini, İran’a, Suriye’ye ve Hizbullah’a Türkiye’nin bir tavrı ve mesajı olarak önemli buluyorlar. “İş o zaman ciddiyet kazanır. İran ve Suriye, Türkiye’yi dikkate almak mecburiyetindedir. İran ve Suriye’nin desteği çekilince de Hizbullah zaten direnemez ve tedricen de olsa çekilip etkisizleşir” diyorlar.
      <br/>
      <br/>
      b. Hizbullah yanlıları ve sempatizanları ise, “Türkiye’nin de iştirak ettiği bir Barış Gücü, mevcut şartları mecburen benimsemek durumunda kalır ise; Hizbullah’ın meşruiyet kazanmasına Türkiye’nin katkısı temin edilmiş olur.” bekleyişi içindeler. Bunu bütün Arap ve İslam âlemi nezdinde, kullanılmaya çok elverişli bir yorum konusu olarak değerlendirmekteler.
      <br/>
      <br/>
      Bunların dışında Lübnan hükümeti, bazı seslendiremediği irade özlemleri için dolaylı sonuçlar umabilir  ki, meselenin bu yönü fazla önem taşımaz. Bundan sonra artık Lübnan’ın siyaset dışı bir serbest bölge hüviyetiyle ve “ışıklı renkli eğlenceli Beyrut” simgesiyle var olması hayal edilemez.
      <br/>
      <br/>
      …Hal böyle iken bizim orada işimiz ne?
      <br/>
      <br/>
      Türkiye, farkına varmayanlar çok olsa da, önemli bir ülkedir, önemli bir güçtür, geniş ve derin manasıyla önemli bir kavramdır. Türkiye’yi gerektiği gibi dikkate almayan hiçbir değerlendirme Ortadoğu’da geçerli olamaz, kalıcı olamaz, sıhhatli olamaz. Birilerine tarih hiçbir şey öğretmese bile bu hakikati öğretmiş olmalıdır.
      <br/>
      <br/>
      Biz yan faktör falan olamayız. İstesek de olamayız. Mehmetçik oraya giderse, Türkiye’nin ağırlığını sırtında taşıyarak gider. Herkes öyle görür ve ona göre hesaplar yapmaya başlar. “Canım çatışmaya gitmiyorlar ki, herkes gidecek biz de katılacağız” denilemez. Asla denilemez. Şayet orada provokasyonla ya da provokasyon örtüsüyle bir askerimize dokunulursa, şelaleler gibi tepki yorumları ve heyecanları boşanır. Bu tepkiler tarihten başlar, günü harmanlayıp istikbali kuşatır… Ve bundan bütün dengeler etkilenir. Şüphesiz ki kendi açılarından böyle olmasını isteyenler de var, ama bunun hesabı, mühendisliği mümkün değildir ve bu türlü yaklaşımlar akılla bağdaşmaz.
      <br/>
      <br/>
      Biz orada kimleri barıştıracağız, kimlerle işbirliği yapacağız?
      <br/>
      <br/>
      Bizim yapmamız gereken şey; kültüreldir, diplomatiktir, fikrîdir sonra da siyasidir. Mehmetçiği niçin üzelim?
      <br/>
      <br/>
      ***
      <br/>
      <br/>
      Siyaset, ortak değerlere dayanmak durumundadır. Farklılıklara saygı gösterilir, ama farklılıklardan herhangi birine göre siyaset yapılmaz. Bu bir demokrasi dersi de değil, medeniyet dersidir.
      <br/>
      <br/>
      Ortak değerler, aranırsa bulunur, aranmakla bulunur. Mezhepler arasında da ortak değerler vardır; o ortak değerleri gözeten bir dikkat ve diyalog özeni göstereceğinize, mezhep siyaseti uygulamaya kalkarsanız, kimseden uzlaşma ve hoşgörü beklemeye hakkınız ve ehliyetiniz olmaz.
      <br/>
      <br/>
      Nefsime pay çıkarmaktan hicap duyarım. Ama ceddime, neslime haksızlık edemem. Büyük Suriye Haritası, Büyük İsrail Haritası, Büyük İran (Pers) Haritası var mı, yok mu? Ama bir Büyük Türkiye Haritası, Osmanlı yaşanmışlığına rağmen yok. Siyasetimizde yok, aydınımızda yok, halkımızda yok. Doğru olan, bizim tavrımızdır. (Büyük Yunanistan-Helen Haritasını da hatırlayalım.)
      <br/>
      <br/>
      “Ortak değerler şuuru” bir medeniyet felsefesidir. Alanı dardır yahut geniştir, ama her diyalog ve ilişki için bir ortak değerler mesnedi bulunabilir. Ve ihtilaflar, farklılıklar, o mesnedin sağladığı barış ortamı içinde yaşanır; çözülebilecek meseleleri varsa da çözülür.
      <br/>
      <br/>
      Ama birileri tam tersini yapıyor: Ortak değerleri tahrip edici bir taassupla farklılık saplantısına ve aşırılığına kapılıyor. Buradaki bölücülüğün de, Ortadoğu’daki dağılmışlığın ve perişanlığın sebebi de budur… Ve benim Osmanlı’ya (belli açılardan) duyduğum hayranlık, eleştirel okumalarıma ve kısmen de katkılarıma rağmen, her geçen gün biraz daha artıyor. O ne güzel duruştur, ne içli anlayış ve hissediş tavrıdır… Filozofu yok, ama belki bütün felsefelerden üstün bir “Osmanlı Felsefesi” hakikati var. “Neden yıkıldı öyleyse?” sorgusu çok ham bir tepkidir. Değişim hep iyiye doğru değildir. Dünya iyiye gitti de Osmanlı’yı tasfiye mi etti? Şartlar, özellikler, sebepler, çok çeşitli ve girift bir bütün halindedir. Düşünce, o bütüne nüfuz edebilme çabasının adıdır.
      <br/>
      <br/>
      Geçelim.
      <br/>
      <br/>
      ***
      <br/>
      <br/>
      Ortadoğu önce, “kültürel-manevî-fikrî-kalbî-zihnî” bir sıhhat dengesince konuşmalıdır. Oralardan buralara gelecek tesirlere değil, buradan oralara gidecek tesirlere ihtiyaç var. Ve bu zarureti, yazarlar-çizerler büyük bir sorumluluk şuuruyla dikkate almalıdır…
      <br/>
      <br/>
      Orada sıhhatli bir denge arayışının aklî ve kalbî şartları mevcut değil. Henüz mevcut değil. Bundan dolayı da Mehmetçik oraya asla gönderilmemelidir. Hizbullah’a destek vermek için de, kimsenin bizden bir şey istemeye hakkı ve bu türlü hesapların samimiyeti ve mantığı yoktur. Fransa bile “silahtan arındırılmamış bir yere asker vermem” diyorken, biz böyle bir adım atamayız, atmamalıyız.
      <br/>
      <br/>
      1 Mart Tezkeresi bambaşka bir şeydi. Irak’ın yapılanmasının temel unsurlarını belirleyici bir olaydı. O belirleme gerçekleşti artık. Sıhhat dengesi sağlanamadı ve sağlanamaz. Fakat biz bu sıhhatsiz dengenin içinde, “tabii bir faktör” olarak yer alamayız, almamalıyız. Aksi halde, bölge, bütün şansını ve umudunu kaybeder.
      <br/>
      <br/>
      Önce bir Barış Konferansı düzenlensin ve bizim iştirakimiz orada ciddiyetle var olsun. Herkes olsun, fakat biz de olalım ve ağırlıklı bir konumda olalım. “Ortak değerler arama” ilkesinin sözcülüğünü ve savunuculuğunu yapalım. Think-tank zıpırlıklarıyla değil, nefsimize pay çıkarma küçük hesaplarıyla hiç değil; vakarla, tarihin sesini, geleceğin vazgeçilmez umudunu ve günün hicranlı çelişkilerini yansıtan mesajlarla ve çağrılarla var olalım o barış konferansında.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25083), [web.archive.org (arşiv bağlantısı)](http://web.archive.org/web/20061020102805/http://www.aksiyon.com.tr:80/detay.php?id=25083)
