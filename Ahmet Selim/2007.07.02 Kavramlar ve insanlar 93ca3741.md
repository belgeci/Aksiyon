# Kavramlar ve insanlar

*Ahmet Selim 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071028193043im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Demokrasiyi bütün kural ve kurumlarıyla ortadan kaldıran 27 Mayıs, anayasa ihlalinden adam yargıladı! Önce demokrasinin kalbine hançeri sokmak, sonra topuğundaki nasırın yahut parmağındaki sivilcenin davacısı kesilmek, insanlığın asgari müşterekine ait evrensel hukuk ve mantık dilini alaya almak demektir. Bilmeliyiz ki hakikati alaya almak mahrumiyet getirir. Her alanda nasipsizliğe yol açar.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Tereddüt ve şüphe var ise ceza verilmez. Hele sert ceza hiç verilmez. Bu gerçeğin yargı kararı öncesindeki mahiyeti, herkesçe bilinir ve tartışma konusu yapılmaz.
    <br>
     <br>
      Ben burada yargı kararını da kapsayan geniş açılı keyfiyet üzerinde durmak istiyorum.
      <br/>
      <br/>
      Mesela ekseriyetle idam cezasına karar verilemeyeceği, verilse bile uygulanamayacağı ifade edilirdi. Sadece idam cezasında değil, bazı büyük cezalarda ve ağır kararlarda da bu mantık geçerli olmalıdır.
      <br/>
      <br/>
      Bir hukukçu, bir hukukçu akademisyen, karar oluşturma görevi sırasında, “bana göre bu olay Anayasa’ya aykırı değildir; yahut bana göre bu kişi suçlu değildir” diyor ise, hukuken o konuda o şüphe ve tereddüt var demektir. Tartışmalı bir durum, sübût’un gerçekleşmemiş olması anlamına gelir. Kabul edilmiş tabii (pozitif) halin; beraat-i zimmet halinin, veya uygulama teamülü halinin, veya benimsenmişlik geleneğinin ortadan kaldırılması için aksinin sabit olması (sübût bulması) gerekir.
      <br/>
      <br/>
      Bir basit futbol maçında bile, şüphe varsa ceza düdüğü çalınmaz. İçinde bir “acaba?” var ise; ofsayt, penaltı, faul, ihraç düdüklerini çalamazsın.
      <br/>
      <br/>
      Galip ihtimale göre ceza verilemez. İhtimalî ceza hükmü olmaz. Eski dilde “şek ile had sâkıt olur” denilirdi.
      <br/>
      <br/>
      Öyle durumlar vardır ki, normal akışın devam edememesi söz konusu olur; mutlaka bir karar vermek zarureti doğar; işte o zaman galip ihtimal ile de karar verilir. Mesela bazı tıbbî kararlar böyledir. Seyredildiğinde hasta hayatını kaybedecek ise; galip ihtimale göre (tedbirini alıp) karar verilmesi gerekli olabilir. “Fayda” mülahazası durumlarında, telafisi mümkün bazı tercihlerde, galip ihtimal geçerli olabilir. Ama, telafisi gayr-i kabil sonuçlar söz konusu ise, eski ve mevcut durumun sürdürülmesi mümkün ve tabii bir hal olarak görünüyorsa; ihtimale göre, ihtimalin derecesine göre yeni kesin durumlar oluşturulamaz.
      <br/>
      <br/>
      Mesela ekseriyet kararıyla bir partinin kapatılması da temel hukuk felsefesine aykırıdır. Kararın ekseriyetle alınması, hele hele bir beraat şerhinin bulunması, hukuken tartışmalı ve şüpheli bir meselenin varlığını gösterir.
      <br/>
      <br/>
      <br/>
      YARGISAL ALANIN SINIRLARI
      <br/>
      <br/>
      367 meselesinin bu açıdan da düşünülmesi gerekir. “Bazı hukukçuların öyle, bazı hukukçuların böyle” yorumlaması; bütün yorumların samimi, ciddi, düşünce ve değerlendirme emeklerinin verildiği kabullenilse de; hukuk mantığına göre, temel hukuk literatürüne, birikimine ve felsefesine göre, yargısal açıdan mevcut duruma müdahale edilemeyeceğini gösterir. Ortada içtihadi bir mesele değil, bir düşünce ve tercih müphemiyeti var demektir; bunun halli de siyasete ve siyasetin yasama gücüne ait bir görev olarak kabul edilmek gerekir. Bir yasadaki yahut anayasadaki belirsizliği, müphemiyeti gidermek yargının görevi değildir.
      <br/>
      <br/>
      Aslında, hukukla ilgili olsun veya olmasın, bir ‘fikrî mesele’nin çözümü yargının görev alanına girmez. Mesela “eşitlik” ilkesinin yorumu, mesela “çağdaşlık” kavramının yorumu böyledir. Bir anayasa mahkemesi, “neoliberal ekonomi politikası eşitlik ilkesine aykırıdır, ona bağlı bütçenin de bu sebeple iptali gerekir” diyebilir mi?
      <br/>
      <br/>
      İçtihadi yorum, meselenin ve olayın, var olan sarih ve vâzıh yasa yahut anayasa metnine arzı demektir. Metnin yorumu olmaz, yorumlanmaya muhtaç anayasa metni olmaz; yorum, metne arz edilecek mesele ve olay üzerinde yapılır. Medeni kanundaki “boşluğu takdiren doldurma” hali, siyaset ve anayasa hukukunda geçerli olamaz.
      <br/>
      <br/>
      Anayasa bir vecizeler yahut hikmetli sözler manzumesi değildir. Bir anayasa metininin gerekçesi olur, yapısal tercihleri ve özellikleri olur; ama içtihadi yoruma bağlı ve tâbi boşlukları, müphemiyet cümleleri, ibareleri ve noktaları olmaz. Yargı o metnin cümlelerine, kelimelerine, bir bütün halinde uyulmasını denetler; anayasanın zahirini yargılama ve yorumlama konusu haline getiremez. Bu, anayasa için de, anayasa değişiklikleri için de aynen geçerlidir. Bir anayasanın dilini, yapısal özelliklerini ve tercihlerini, denge bütünlüğünü, tutarlılık yönlerini inceleyip eleştirmek, yargının değil, aydınların üniversitelerin siyasetin işidir.
      <br/>
      <br/>
      Taltif etmeyi ekseriyetle yapabilirsiniz; ama mahrum ederken bu olmaz. Mahrum edici hükümler, “bana göre” ile değil, “hukuka ve objektif tespite” göre, sarahati ve sübutu gerçekleşmiş bir objektiflik ifade etmelidir. Her ehil akıl ve irade, o konuda o hükmü verebilir olmalıdır. Ehil aklına ve iradesine ve de tartışmasız bir sarahat metnine göre.
      <br/>
      <br/>
      Birisi hakkında “bu kişi siyaset dışı kalmalıdır” görüşünde olabilirsiniz. Bu görüşünüz “iyilik, yararlılık, güzellik” kriterlerine göre isabetli de olabilir. Ama bu sübjektif görüş, karar ve referandum konusu haline getirilemez. Böyle bir hak mahrumiyeti cezası vermek hukukla bağdaşmaz. Gerekçelerinizi açıklar, millete “seçme bunu” dersiniz. Yapabileceğiniz budur, bu kadardır. Fikrî tartışma alanı ile yargısal karar ve takdir alanı asla birbirine karıştırılmamalıdır. Yargısal alan, yasalarla ve anayasayla belirlenmiş bir objektif sarahat ve vuzuh alanıdır. Yargısal alanda kavram, ilke, felsefe, ideoloji tartışmalarına ve yorumlarına yer yoktur. Üniversitelerin hukuk kürsülerindeki faaliyet alanı ile yargısal alan dahi birbirinden çok farklı ve ayrıdır.
      <br/>
      <br/>
      DEMOKRASİYE AYKIRILIK
      <br/>
      <br/>
      Demokrasiye aykırılık anayasaya aykırılıktan daha önemli bir kavramdır. Çünkü anayasaya aykırılığı önleme çabası, demokrasiye aykırılığı önlemek içindir. Ve demokrasiye aykırılık ihtimalinin çok azaldığı ülkelerde ‘anayasa yargısı’nın lüzumsuzluğu halen tartışılmaktadır.
      <br/>
      <br/>
      Tasavvur ediniz ki biz, demokrasiye aykırı olarak yapılmış 27 Mayıs Darbesi’nin kurduğu gayr-i meşru bir mahkemede anayasa ihlali iddiası ile bir seçilmiş iktidarı yargıladık!
      <br/>
      <br/>
      Niçin ve hangi amaçla nasıl yargılıyorsun?
      <br/>
      <br/>
      Demokrasi için, demokrasiyi kurmak ve geliştirmek amacıyla, darbecilerin isteği üzerine!
      <br/>
      <br/>
      Peki senin demokrasi önündeki durumun ne? Senin demokrasiyle ne alakan var? Sen gayeyi peşinen kurban etmişsin, onun savunulması uğruna ve onun adına nasıl bir demokratik ve hukuki yargılamadan söz edebiliyorsun?
      <br/>
      <br/>
      Her anayasaya aykırılık, anayasa ihlali değildir. Anayasa ihlali, sistematik kasdı gerektiren bir kavramdır. Sen anayasayı bütün kurumlarıyla cebren ortadan kaldırmışsın, o anayasaya aykırılıktan adam yargılıyorsun!
      <br/>
      <br/>
      Böyle bir hukuk ve demokrasi trajedisi yaşandı Yassıada’da.
      <br/>
      <br/>
      Demokrasiye aykırılığı, hangi gerekçeyle olursa olsun, bilerek (bililtizam) benimsemek; meşruiyet sınırının dışına çıkmaktır. Anayasaya aykırılık öyle değildir. Demokrasiye kasden (bile-bile) aykırılık; bütün demokratik anayasalara ve demokrasinin evrensel meşruiyet temeline aykırılık demektir.
      <br/>
      <br/>
      Demokratik temel kavramların ve ölçülerin evrensel dili, evrensel uzlaşmanın ve müktesebatın dilidir. Bu dil, her demokrasi ülkesinde, yazılı yazısız her demokratik anayasada aynıdır. Demokrasiye bililtizam (bile-bile) aykırılık, anayasayı ve onun meşruiyet şartını yok sayan bir sapmadır. Vatandaşın zaman zaman gösterdiği “böyle demokrasi olmaz” şeklindeki tepkisi bu sapmayı işaretler.
      <br/>
      <br/>
      Kavramlar, fikrî samimiyeti olmayan insanlara karşı kendi özünü kapatır ve onları “özleriyle değil gölgeleriyle oyalanma” meşgalesine sevk ederek açmaza sürükler. Kavramlar dava açmaz, kendilerini böyle savunur! Bunun sonucu da fikir hayatımızın gelişememek talihsizliğine duçar olmasıdır. Ve bu bir çeşit hak mahrumiyeti cezasıdır ki herkesi hepimizi kayba uğratır. Düşünce üretme hakkından ve liyakatinden mahrum edilmek, 27 Mayıs’ın başlattığı bir makus talihtir ve inşallah bir gün aşılacaktır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27804), [web.archive.org (arşiv bağlantısı)](http://web.archive.org/web/20071028193043/http://www.aksiyon.com.tr/detay.php?id=27804)
