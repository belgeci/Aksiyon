# Hatırlamak ve düşünmek

*Ahmet Selim 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061014161325im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Eski bir temenni örneği vereyim: "Hayırlı, feyizli, tefekkürlü, ışıklı Ramazan'lar diliyorum." Bir özel dua üslubu nakledeyim: "İstikamet üzere bulunabilme takati bahşeyle Yâ Rabbi!", 'Aile Mektebi'nden verilenler, okumalarımızı bir bütünlük şuuru içinde değerlendirmemizi kolaylaştırır. Eğitimin sırrı, uygun yıllarımızda hafızalara yerleştirilen "düşünce bilgisi" tohumlarıdır, tesirleridir.
  </font>
  <!--- Baslik, Spot, Resim kutusu ---------->
  <p>
   <font class="content">
    Ramazan bir iç (derunî) muhasebe mevsimi gibidir. "O'nun vakti mi olur? Muhasebe-murakabe her zaman mümkün" demeyiniz. Ramazan-ı Şerif, hatıralarıyla, ihsan olunan takarrup vesileleriyle, bambaşka bir iklimi de beraberinde getirir. Yaza da kışa da rastlasa öyledir.
    <br>
     <br>
      Bizim çocukluğumuzda bahar aylarına rastlardı. Bakıyorum, 1953 Ramazan Bayramı, haziranın; 1957'de ise, mayısın başında. İlkokul ve ortaokul çağlarım… Evimiz, Karagümrük'teki asmalı ev. Diyebilirim ki ömrümün en ahenkli en mutlu yıllarını yaşadığım ev…
      <br/>
      <br/>
      İlkokul dönemi, alışma alıştırma aşamasıydı. Önce sadece sahura kalkarsınız. Biz de isterdik ama, istememiz için uygun şartlar da sağlanırdı. "Sen niye kalktın" denilmez, ciddi bir iştirakçi gibi muamele edilirdi. Babam sonradan şerh etmiştir: "Eğitim, yaşamakla olur. Görmek bilmek yetmez. Bir çocuğun oruç tutmasa da bazen sahura kalkması, onun unutulmazları arasında yer bulur. Bazen sahura kalkması, iftarlarda sofraya oruçluymuş gibi oturması, çok önemli bir oruç eğitimidir. Bunu sağlarken davranışlara yön veren incelikler, bilmezlikten gelmeler, empatiler, zımni uzlaşmalar, karşılıklı anlayışlara kavrayışlara ve sezgilere dayanan telkinler neşveler, tatlar, genel eğitime dahi ışık tutar." (mealen) (Bunlar benim ifadelerim ama, hiç şüpheniz olmasın ki, babamın ifadeleri daha cemiyetli oturaklı ve incelikli idi.)
      <br/>
      <br/>
      İlk ciddi hedef; birinci gün, son gün ve Kadir'de oruçlu olmaktı.
      <br/>
      <br/>
      Teravih bu eğitime eşlik ederdi.
      <br/>
      <br/>
      Semtin bütün camilerine mescitlerine, ilk defa teravih vesilesiyle gitmişimdir… Beyceğiz, Akşemsettin, Hırka-ı Şerif, Eski Ali Paşa, Atikali Paşa, Sultan Selim, İsmail Ağa, Fatih-Şehzade-Süleymaniye-Beyazıt-Nuruosmaniye; sonra Cuma'larla Hocapaşa, Yeni Cami, Sultanahmet, Yerebatan ve ismini hatırlayamadığım daha niceleri… Hepsini, daha ortaokul çağındayken ziyaret etmiş durumdaydım.
      <br/>
      <br/>
      Zorlamayla hiç ilgisi yoktu ve öyle tatlı bir eğitimdi ki anlatamam.
      <br/>
      <br/>
      Babamın iki defa ağladığını gördüm. 27 Mayıs sabahında ve Yemis'teki mescidin kapısında. Koşuşturmalı iş yoğunluğundan bütün çırpınmalarımıza rağmen Cuma'yı kaçırmıştık. Bir taşın üstüne oturdu, süzülen gözyaşlarını elinin tersiyle silip saçlarımı öptü… Kimse bilmedi bunu, ilk defa zikrediyorum. Birkaç gün, yüzünden o hüzün gölgeleri hiç eksik olmadı. Annem defalarca sormuştu "bir şey mi var?" diye.
      <br/>
      <br/>
      Derdi ki: "Namaz bir ihsandır, bir zenginlik ve güzelliktir. Külfet gibi gördükçe, hikmetine mazhar olunamamışlık var demektir."
      <br/>
      <br/>
      Mahallenin mescidine çocuklarla beraber ben de Kur'an öğrenmeye gitmiştim. Sıra bana gelince Hoca Ali Efendi "e, sen biliyorsun!" dedi. "Bundan ötesi mümarese. Evde okursun." Halbuki ben babamın karşısında diz çöküp öğrenme faslı yaşamamıştım. Bazı öğretici cüzler vermişti, onlarla zaman-zaman uğraşmıştım ve babama da ara sıra bir şeyler sormuştum… Hepsi bundan ibaretti. Fakat namaz surelerini öğretip ezberletirken, doğru telaffuz vurgu, ses, (adeta tecvit) esaslarını hep telkin ederdi… Peyami Safa "ferahnak" kelimesi ile diksiyon teşhisi koyarmış. Ben "S.A.S" ifadesinin telaffuzundan bir ilk "teşhis ve tanım" notu çıkarabilme alışkanlığını hep kullanmışımdır! 'Ne kadar aşina, ne kadar içinden?'in cevabı o telaffuzun nüanslarına yansır!
      <br/>
      <br/>
      Demek istediğim şu: hayatın içine sinmiş bir sürekli ve ince emek, ailedeki eğitimin özüdür esasıdır.
      <br/>
      <br/>
      Zaman geçtikçe sorularım ve ilgilerim farklılaştı. Bu halimi hep özel bir ihtimamla takip etmiştir… Bir gün şöyle bir çıkış yaptım: "Bu bir tarihî rivayet. Mahiyeti itibariyle öyle. Hatta yorumları açısından siyasi de diyebiliriz. Bu rivayetin bilgisini edinmem de farz değil, bir yoruma gitmem de. Red ve kabul öncesindeki kavşak noktasında tevakkuf ediyorum! Meşru mudur?" Gözlerime baktı ve "meşrudur" dedi. Ve şunu ekledi: "Bunu nereden öğrendin? Söylediğin, bilhassa tasavvufta çok önem taşıyan bir usul bilgisidir. Çok hızlı gitme!"
      <br/>
      <br/>
      Gören halim selim, (biraz da modern) bir kalem efendisi zannederdi. Halbuki yeri geldiğinde salabet hatta celadet hamleleri yapmayı da bilirdi.
      <br/>
      <br/>
      Bir Ramazan günü, bir işyerinin yönetim salonunda oturuyoruz. (Orayı yazıhane gibi kullanırdı) Oranın müdürü var, hatırlı misafirler var, anlatıyorlar… Tam o sırada oranın sahibi olan "F. Bey" teşrif etti. Babamı çok sayar, severdi… Fakat bir tuhaflık oldu ve "F. Bey" müdürünün teklifine uyarak bir kahve söyledi. Ramazan günü! Babamın çehresi değişmişti. Kalkıp gitsek, dargınlık oluşacak ve işi açısından da önemli sonuçlar doğurabilecekti… Kahve gelmek üzereydi!
      <br/>
      <br/>
      F. Bey'e döndü ve yumuşak ama titreyen bir sesle konuşmaya başladı:
      <br/>
      <br/>
      "F. Bey. Herkesin saydığı, itibar sahibi bir şahsiyetsiniz. Elbetteki hürriyetiniz vardır ve esasen mekan da sizin mekanınızdır. Ama bunları söylemeye kendimi mecbur hissediyorum. Siz oruç tutmayabilirsiniz. Mazaretiniz olabilir. Lakin örnek teşkil etme vasfınız dolayısıyla bu açık tavrınız şahsi takdir çerçevesinde mütalaa edilemez ve başka bir mesuliyetle irtibatlanır…"
      <br/>
      <br/>
      F. Bey derhal ellerinden tutup "Sağolun ve bağışlayın. Çok teşekkür ederim!" asaletiyle bahsi noktaladı… Ve daha sonra "F. Bey", ömrünün sonuna kadar babamla cami-cemaat arkadaşı olarak yaşadı.
      <br/>
      <br/>
      * * *
      <br/>
      <br/>
      Ramazanı bir şenlik ve (maddi) ziyafet mevsimi gibi görmeye bazı itirazlarım var. Bir küçük belirtisini işaretleyeyim: Ramazan'da kilo almak neredeyse alışkanlık haline gelmeye başladı! Oruç bir vakit ayarlamasından ibaret kalamaz. Açlığı hissedeceksiniz, o ruh haliyle tefekkürünüz var olacak. 24 saat içinde yenilen miktarı ikiye üçe katlayarak oruç tutmak anlam kayması getirir. Kendimizi kandırırsak bütün kavramların ve ölçülerin sınırı müphemleşir.
      <br/>
      <br/>
      Çok telaşlıyız. Çok hareketliyiz. Kendimizle başbaşa kalma fırsatlarını bir yorgunluk rehavetiyle örtmek istiyor havasındayız. Ramazan telaşından Ramazan'ın ruhunu özünü ihmal ediyor gibiyiz. Yapmayalım bunu.
      <br/>
      <br/>
      Davetlerimiz iştiraklerimiz anlamlı olsun. Hep koşup koşturmayalım; durmayı durulmayı, hatırlayıp düşünmeyi de bilelim. Devirler değişti, eşya değişti; fakat bazı odaların sofraların yolların duruşların bakışların ışığını ışıltısını rengini kokusunu kalıcı zenginlikler olarak değerlendirme ve özleme basiretinden uzaklaşmayalım. Fazla uzaklaşmayalım.
      <br/>
      <br/>
      Hafıza-ı beşer, muhakeme-i beşer'den ayrılmaz. Hafıza-ı beşer'in nisyan ile malul olmasından hiç rahatsız olmuyoruz; biz unutkan olmakla övünürüz bile! Peki hafızası nisyan ile malül bulunanın muhakemesi aklı nice olur?
      <br/>
      <br/>
      Ufuk sizi çevreleyen dairevi bir çizgidir, bakış açınıza sıkışmış bir doğru parçası değildir. Mazisi karanlıkta olanın ufku aydınlık olamaz.
      <br/>
      <br/>
      Bir şeyi daha hatırlatmak isterim: Düşünmek boş zaman meşgalesi değildir; en dolu zamanınızda düşüneceksiniz, en dolu!
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25379), [web.archive.org (arşiv bağlantısı)](http://web.archive.org/web/20061014161325/http://www.aksiyon.com.tr:80/detay.php?id=25379)
