# Tarihî gücenikliğimiz ve bugünkü görevimiz

*Ahmet Selim 2005.05.02*

<div bgcolor="#FFFEF6">
 <font>
  <img border="0" height="1" src="/web/20060111132143im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060111132143im_/http://www.aksiyon.com.tr/resim/543/38.jpg" vspace="5"/>
  </p>
 </font>
 <font class="content">
  Dünyanın en demokratik ülkesi Türkiye’dir. Ağyar her şeyi söyleyebilir bu ülkede. Bize gelince, “aman yanlış anlaşılır, aman sırası değil, aman huylananlar olur, aman gücendirmeyelim, aman keyifleri kaçmasın.” Herkes her an bülbül  gibi şakır, bizim gırtlağımız kırk boğum!
 </font>
 <p>
  <font class="content">
   Bir Müslüman Türk; Yunanistan’da Yunan vatandaşı olarak, Bulgaristan’da Bulgar vatandaşı olarak, Ermenistan’da Ermeni vatandaşı olarak (olur a!), İsrail’de İsrail vatandaşı olarak, Rusya’da Rus vatandaşı olarak, Amerika’da Amerikan vatandaşı olarak, Fransa’da Fransız vatandaşı olarak, (böyle götürün bunu), iyi yetişmiş entelektüel bir kişi hüviyetiyle, oraların gazetelerinde televizyonlarında Türkiye’nin uğradığı haksızlıkları, yakın tarihten ve genel tarihten göstereceği örneklerle kıyaslamalar yaparak anlatabilir mi?
   <br>
    <br>
     Mesela Yunanistan’daki Müslüman Türk, Yunan vatandaşı olarak, “Kıbrıs’ta Rumlar şovenist duygularla ortak yaşama imkanlarını yok ettiği için Türkiye müdahale etmek zorunda kaldı. Aslında Kıbrıs Rumları bağımsızlık falan değil, elenizmin bir zaferi peşindeler. Türklerle karışık yaşamak istiyor olmalarının sebebi, adanın bütününü elenizmin zafer konusu haline getirmek amacına bağlıdır.” diyebilir mi? “Yunanistan, demokrasinin kültür beşiği olarak bu duygulardan arınmalı, aklın aydınlığına kavuşmuş sonraki Batı Kültürel Gelişmesi’nin gerçek sahibi olma sıfatına yaraşır bir demokratik politika izlemelidir.” diye yazabilir mi? Yazsa bunu Yunan kamuoyu hoş karşılar mı?!
     <br/>
     <br/>
     Bir Müslüman Türk, Amerika’da hem Amerikan vatandaşı hem de sosyoloji profesörü olsa, “Türkiye bazı kuşkularında haklıdır. Türkiye’nin demokratik gelişmesini istiyor ve yeterince demokratik olmadıkları için onları kınıyoruz ama, orada demokrasinin sekteye uğraması sonucunu doğuran çelişkileri Amerika kendi çıkarı için istismar etmedi mi? Menderes’i 300 milyon dolar için eli böğründe bırakarak, ilk ekonomik sıkıntısında Türkiye’yi yalnızlığa ve darbe şartlarına itmedi mi? 12 Mart’ta sol-sağ kavgasının bir müdahaleyi zaruri kılması olayı, Amerika’nın tercihi yüzünden yaşanmadı mı? 1970’li yıllarda acımasız ambargolar uygulayarak, yardım şöyle dursun, kendi buğdayını bile satmasını engelleyerek onun çözümsüz bunalımlara düşmesine ve darbe şartlarına sürüklenmesine sebep olmadı mı? Amerika’nın Türkiye’ye karşı işlediği demokratik günahlar küçümsenebilir mi? Bu Türkiye, Kore’lerin NATO’ların Türkiye’si. Amerika bu dostluğun takdirle karşılanması konusunda gerekeni yaptı mı?” diye demeçler verip makaleler yazabilir mi? Mesela tezkerenin müzakeresi sırasında böyle bir şey olabilir miydi?
     <br/>
     <br/>
     Hatta Suriye’de Suriye vatandaşı olan bir Müslüman Türk, “Türkiye İslam Dünyası’na yakın durmadığı İsrail ve Amerika ile dostane ilişkiler kurduğu için eleştiriliyor. Bir tarih muhasebesi yaptık mı hiç? Osmanlı’nın yıkılışını bir özgürlük fırsatı gibi değerlendirenler arasında biz olmalı mıydık? 1970 sonrasında sırf Amerikan karşıtıdırlar diye Türkiye’yi yıkmak isteyen teröristlere kucak açmalı ve onları eğiterek ellerine silah verip geri göndermeli miydik? Apo’yu yıllarca bir imtiyazlı turist gibi barındırmalı mıydık? Bütün bunlara rağmen, Türkiye’nin Amerika’ya karşı bir uyaran duruşla kişilikli politika uygulamaya çalışması anlayışla takdirle karşılanmalı değil midir?” diyebilir mi?
     <br/>
     <br/>
     Bu tür mesajlar oraların itibarlı medyasında yer bulabilir mi?
     <br/>
     <br/>
     Belirttiğim açıdan, dünyanın en demokratik ülkesi Türkiye’dir. Ağyar her şeyi söyleyebilir bu ülkede. Bize gelince, “aman yanlış anlaşılır, aman sırası değil, aman huylananlar olur, aman gücendirmeyelim, aman keyifleri kaçmasın...” Herkes her an bülbül  gibi şakır, bizim gırtlağımız kırk boğum!
     <br/>
     <br/>
     ***
     <br/>
     <br/>
     Vakar hüznün ikiz kardeşidir.
     <br/>
     <br/>
     İnanın ki, bazı sataşmalara, bazı haksızlıklara ve iftiralara cevap vermeye tenezzül edesim yok.
     <br/>
     <br/>
     Güceniklik başka şeydir. Zaten ben beklediğimi alamadığım ve beklemediğim bir şey aldığım için gücenmişim. “Al bunu kafana çal, onu da bana ver” dersem, güceniklik ortadan kalkmaz ki. Beklediğim, arzu ederek vermendir. Beklemediğim, hiç aklından geçirmemen gereken şeydir.
     <br/>
     <br/>
     Müslüman Türk, vakarlı bir hüzün içinde tarihsel gücenikliğini yaşamıştır hep. Söyledim; gücenikliğin mesajı şekvası davası olmaz. Ben ne yaşadığımı biliyorum. Niçin yaşadığımı da biliyorum. Halimin söze ihtiyacı yok ki.
     <br/>
     <br/>
     Birine bir ömür boyu yardım etmişim, sevgi şefkat göstermişim, sonunda bana “kötü adamsın” demiş! Söylenecek tek kelime var benim için: “Eyvallah!”
     <br/>
     <br/>
     Birisi dönmüş bana şöyle diyor olsun: “Sen beni kendinden saymışsın ama, ben senden değilim!” Ne cevap vereyim buna? Bir ‘acı tebessüm’den başka ne gelir elimden?
     <br/>
     <br/>
     Gönül kusurundan çok korkarım. Ama gönül fazlam için bir şey yapamam. Deli gönül gem tutmaz. Bu fazlalar başıma hep iş açar ama, ben karakter değiştiremem. Böyle geldim, böyle gideceğim.
     <br/>
     <br/>
     ‘Beni bırak, kendin için yanlış yapıyorsun’la başlayıp bir rasyonel tartışma ortamı açmak mümkündür ama çok zordur.
     <br/>
     <br/>
     Çok sevdiğim bir dostum “tarih alanı başka, inanç alanı başka” diyor... Bir parantezlik itirazım var. İnanç alanı, tarih alanının tamamen dışında değildir. Entelektüel fark buradadır. Bir soyutlama yaparız, sonra da somut’un altından girer üstünden çıkarız; “akıl” ile. Böyle bir metot var mı, var efendim. Var ama, sağlam yürek ister. E canım yüreğin akıl’la ne ilgisi var, denilebilir. Şöyle bir ilgisi var: bazıları bazı alanlarda ve konularda aklı kullanmak cesaretine sahip değiller. Hem de bunlar, rasyonalizmin büyük taraftarlarıdır!
     <br/>
     <br/>
     “Mevzu hadis” ne demektir? Uydurma hadis. Böyle cevap verilecektir. Peki ben, “mevzu hadis gerçek olabilir” dersem nasıl anlayacaklar? Hatta şöyle bir söz nakledersem nasıl karşılayacaklar: “Zayıf hadis asılsız olabilir, mevzu hadis gerçek olabilir.” Bu nasıl açıklanır? Çelişki falan yok. Açıklanması gayet kolay ve basittir: O değerlendirmeler rivayet senedi itibariyledir. Senet, ravileri ve teselsül zincirini inceler. O söz senedi itibariyle zayıf yahut mevzu (uydurma) olabilir de, o sözü peygamberimiz söylemiş olabilir. Dahası var; söylememiş bile olsa o söz doğru olabilir. Ve bu nüanslar ancak akıl’la korunabilir, akıl’la düşünceye mal edilebilir.
     <br/>
     <br/>
     İnsan’ın insan kimliğini bizatihi İslam öne çıkarır. Şuradan kolayca anlayabiliriz:
     <br/>
     <br/>
     Kur’an herkese hitap eder. “Ey insanlar” deyişinden belli. Ben “insanî duruş” şartını belirtmek istediğim için bir başka hususa dikkat çekeceğim. Herkese hitap eder, inanmayanlara da hitap eder... Lakin bazıları için “dag u derûn olur” ihtarı da var. O ihtar, işte o ‘insanî duruş’u işaretler. İnsanî duruş, muayyen bir hakikat duygusu taşımanın duruşudur. “Ne olursa olsun, neyle karşılaşırsam karşılaşayım, reddedeceğim!” duruşu insanî duruş değildir. İman böyle bir şeyi gerektirmez. Bir mümin olarak ben, “insanî duruş” şartına bağlı aklî müzakerelerde bulunabilirim. Bunu ister bilimsel bir disiplin gerektiriyor olsun, ister bir diyalog prensibi gerekli kılsın; orada ben varım. Ben varım da başkaları yok! Ve birçok çözümsüz görünümlü meselenin temelinde bu “var, yok” çelişkisi yatar. Ama en firaklı en netameli bahistir. Döneriz döneriz, oraya gelemeyiz. Çağrışımlar, semboller, teşbihler; uçuşup uçuşup geri gelirler.
     <br/>
     <br/>
     ***
     <br/>
     <br/>
     Ne demek istiyorum. Herşey vülgarize edilmez. Demek istediğimi anlayabilecek durumda olanlar anlasa, herkesin anlayabileceği sonuçlar kendiliğinden doğacak. Bazı hitaplar herkes içindir de herkese değildir.
     <br/>
     <br/>
     Gelelim gücenikliğimize...
     <br/>
     <br/>
     Bir soyutlamadan sonra rasyonel platformun kâr-zarar muhasebesine geçip ona tercüman olucu düşünceler ve uyarılar üretmek görevimizdir. Lakin buna, gücenikliğimizin sebepleri arasında yer alan bazı zaaf faktörleri engel teşkil etmektedir. Ne var ki görevi ifa etmenin bir yolunu bulmak da görevdir. Hüzünle, vakarla, gücenikliğimizin dünyasından sıyrılarak... Şunu iyi bilmelidir: “Millîciliğimizin bin katı milyon katı insancıyız, hakikatçiyiz.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Alaattin Çankaya, 05-Mayıs-2005
> Tarih kaydediyor her şeyi bir bir: 
> Derdimiz derindir lakin söyleyecek dil yok, Öfkemiz engindir fakat paylayacak el yok. Dertliyiz; az-buçuk insan olduğumuz, Anadolulu olduğumuz, Müslüman olduğumuz için. Hem derdimizi deşen hem derdimize tercüman olan Ahmet Selim gibi aydınlara samimiyetle minnettarız. Osmanlı Devlet-i Aliyesi yıkılıp giderken kendi öz evlatlarının biganeliği haricilerden daha acımasızca vurdu onu arkasından. Şimdi de yüzyıllardır et-kemik olan unsurlar masumiyete bürünüp vurmak için fırsat kolluyor. Irk diyor, dil diyor durmuyor. Güneydoğu mahrumiyet bölgesi diyor, insan hakları diyor birileri. Peki İç Anadolu, Karadeniz, Ege, Akdeniz, Marmara?.. Her farklı dilden, her farklı ırktan olan devlet isterse, isyan ederse, polis-asker demeden saldırırsa ne olur bu memleketin hali? Dünyada ilk 500'de Türkiye'den bir tane bile üniversite "yök" iken, kilim, halı, başörtüsü ile vakit geçiren 'aydınlar' ülkesinde yaşamak ilginç geliyor bana. Anne-baba tarafından şehit torunuyum, dedelerim "Allah Allah" diyerek şehit oldular. Bu ülkeyi bize armağan edenler başta Mustafa Kemal olmak üzere dinibütün insanlardı. Mustafa Kemal'in de annesinin başı kapalıydı. Hanımların başlarını kapatması kendi tercihleridir. Bu durum ilim yuvalarının derdi olmamalıdır. İlim yuvaları olan üniversiteler ilimle uğraşmalıdır. Tarih her şeyi bir bir kaydediyor. Bir gün çocuklarıma, torunlarıma her şeyi bir bir anlatacağım.

### Orhan Kavuncu, 03-Mayıs-2005
> Ne diyelim: 
> Hocam güzel yazmış, hüzün vakarın ikiz kardeşidir. Ne diyelim, baht utansın.

Kaynak: [www.aksiyon.com.tr](http://www.aksiyon.com.tr:80/detay.php?id=21088&yorum_id=4274), [web.archive.org (arşiv bağlantısı)](http://web.archive.org/web/20060111132143/http://www.aksiyon.com.tr:80/detay.php?id=21088&yorum_id=4274)
