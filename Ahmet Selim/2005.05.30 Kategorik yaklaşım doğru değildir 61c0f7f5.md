# Kategorik yaklaşım doğru değildir

*Ahmet Selim 2005.05.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070608020526im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608020526im_/http://www.aksiyon.com.tr/resim/547/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçmişi doğru okumazsak geleceğe yol bulamayız. Doğru okumak, doğruları okumaktan önemlidir. Doğru okumak ve bütün’ü içselleştiren bir dolgunlukla ufku en geniş açıdan gören bir perspektifin aydınlığında fikir üretmek. Doğru metot budur.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İletişim yayınları tarafından çıkarılan İslâmcılık cildini inceledim ve sürç-ü lisan etme ihtimali yüksek bile olsa bir şeyler yazılması gereğini hissettim. Bu türlü derlemeler o kadar daraltıcı ve “ne ararsan var” intibaı veren “özel yanıltıcı” etkileri oluşturuyor ki, sessiz kalmak doğru değildir.
    <br>
     <br>
      Siyaset, geniş manada siyaset, (harp darp dahil) birçok realitelerle zaruretlerle doludur. Sürekli çalkantılarla akıp giden siyasî-ekonomik-sosyal hayat, toplumların önüne çeşitli acılar sıkıntılar zaruretler getiriyor. Düşünce üretmek tabii ki bunlarla da ilgili olacaktır, ama bunları aşan yükselişlerle ufka da bakacaktır. Vesile ne olursa olsun, kalıcı birikime katkıda bulunmayı ihmal eden bir düşünce asliyetinden ve sahihliğinden söz edilemez. Olması gereken özellik ilk nazarda görülemeyebilir; fakat gerçek değerlendirmeler onun varlığını tespit etme amacından uzak kalamaz.
      <br/>
      <br/>
      İttihatçılar önce ittihad-ı anasır taraftarıydılar; sonra şartlar değişince milliyetçiliğe yöneldiler... Osmanlı bir değişim zaruretinin önüne geçmiş, yok olmadan değişmeye çalışıyor. “Osmanlıcıkla ne sonuç alabiliriz?” diye bir arayış elbette olacak... “Bak geriledik, birbirimize sarılalım, onlar gibi çalışalım” denilmesi tabiidir. Dönemleri bırakın, fertler bile tahavvülat ile doludur: Akif “ben ki evet Arnavudum” demişti ama, İstiklal Marşı’nda “ırkıma yok izmihlal” de dedi. Bununla beraber Akif’te her zaman fayda sağlayacak düşünce değerleri de vardır… Birkaç örnek daha hatırlayabiliriz... Nurettin Topçu, milliyetçilikten Anadolu Sosyalizmi’ne kadar dalgalandı. 1960’tan sonra sol moda haline gelmeseydi, böyle olmayacaktı. Yine de Nurettin Topçu çok önemlidir, fakat bunları görmek ve tespit etmek gerekir... Peyami Safa ile Necip Fazıl da öyledir. İkisinin de kendi geçmişlerinde şaşırtıcı yazılar vardır (örneklemek istemiyorum).
      <br/>
      <br/>
      Altını çiziyorum: Kalıcı ve belirleyici değerleri önde tutan okumalara ve incelemelere ihtiyacımız vardır. Bir düşünürü 500 sayfalık bir ciltle inceleyip de, 400 sayfasını “vazgeçilmiş yahut geniş tadillere uğramış” nakillerle doldurmak iş değildir. Bir sözün ne zaman söylendiği, hem kendi bütünlüğü hem de yaşanılan şartlar açısından mutlaka dikkate alınmalıdır. Kategorizasyon zaten nâhoş ve yanıltıcıdır; bir de kronolojik istifçilikle bir araya gelince iyice tatsızlaşıyor. Sadece zaman ve sosyal şartlar değil, bazen “mekân ve vitrin” farklılıkları bile önemlidir. Bunun en çarpıcı örneği de Cemil Meriç’tir. Rastgele yapılmış nakillerle Cemil Meriç ne anlaşılabilir; ne anlatılabilir; hattâ kafa karışıklığını daha da arttırabilir... Bir düşünce adamının kitaplarını okuduktan sonra kendini de okumanız gerekir ki; emeğiniz boşa gitmesin, bir şeyler alabilesiniz... Çok mu gereklidir bir şeyler almak. Evet, öyledir... İslâmcılar arasında Peyami Safa yoktur, Yahya Kemal yoktur, Cemil Meriç zaten yoktur, niceleri yoktur; (Ziya Gökalp’ı da dâhil edebilirsiniz); ama onları hiç doğmamış hiç yazmamış sayarsanız büyük eksiklikler meydana gelir. Bunu bilhassa gençler için söylüyorum. Bütün millî ve liberal etiketli değerlere “anti” tavrıyla reddiye çekip, İslâm açısından hayatı yorumlayamazsınız. Aynı  kural  diğerleri için de geçerlidir (Yani batıcılar, solcular, milliyetçiler için de).
      <br/>
      <br/>
      Bu “metotla ilgili eksiklikler” üzerinde biraz durmak istiyorum:
      <br/>
      <br/>
      Metot meselesi
      <br/>
      <br/>
      “İslâmcı” kategorisinde mütalaa edilen birçok değerli fikir adamı vardır ki ekonomi üzerinde yazdıkları çok önemli yahut yeterli şeyler değildir... 500 sayfa yazmış, 450’si kapitalizmin tenkidi. Geri kalan 50 sayfada da sadece genel ve mücerret doğruların özeti var. Bundan bugün için elbette ki bir şey çıkmaz. Hatta, bir “basitlik ve kolaycılık zannı” telkin ettiği için çok yanıltıcı da olabilir. (Hadi biraz daha rahat davranayım.) İslâm’ın ekonomik strüktüründe, “Âdil Düzen” broşürlerinde, İdeolocya Örgüsünde ekonomik-siyasî çözüm tamamiyeti ifade eden bir tatminkarlık var mıdır? Onlarla sınırlanırsan, hayatı dünyayı yorumlayamazsın. Necip Fazıl’ın bir tek şiiri bile insana bir dünya kazandırabilir. Ama siyasî aktüel yazıları farklıdır. Bunu tefrik edeceksiniz. İnternet sitesinde gördüm: “Necip Fazıl ve siyasetçiler.” Bunalım zamanlarında, bir siyasetçi Necip Fazıl’la görüşürse doğru şeyler alamaz; Ali Fuat Başgil kendisine daha faydalı olur. Özal’a “doğrulum, aydıntürk” gibi parti adları teklif etmiş... Mücerret’in ustaları, müşahhas’ın aktüeline daha geniş açılı ve daha uzak durmalıdır. Daha uzak, yani daha yüksek, daha perspektif’li...
      <br/>
      <br/>
      Ben Necip Fazıl’larla büyüdüm. Babam Büyük Doğu’nun ilavelerini iğne iplikle dikip ciltlerdi. Nurettin Topçu hocamızdı... Ama daha 1972’de “Hür Ekonomik Sistem, İktisat Politikamız, Kalkınma Modeli” adlı makaleleri yazdım. Ekonomi Necip Fazıl’dan da Nurettin Topçu’dan da öğrenilemez. Teorik temellerle ilgili felsefî tahlil tatları ve renkleri alabilirsiniz, fakat siyasetin yüzde 75’i demek olan iktisat, apayrı bir işleme ve düşünce alanıdır. Durmuşsun oturmuşsun, sıkışınca da “acil yardım ve ikame” paketleri halinde ekonomik teori denemeleri sunuyorsun! Olmaz. Adil Düzen bunun en çarpıcı örneklerinden biriydi. Dünya’ya İslâm açısından bakma anlamındaki İslâmcılığı buraya bindirirsen, ileride faturayı İslâm’a çıkarırlar. Anlama zarureti dolayısıyla bir keskin ifade daha kullanayım: İktisat politikası açısından, yaptıkları yahut yapmak istedikleri itibariyle, Menderes’in Demirel’in Özal’ın tercihleri, Necip Fazıl’ın Nurettin Topçu’nun Sezai Karakoç’un Erbakan’ın o alanda söylediklerinden daha doğrudur, geçerlidir. Bunun arkasına bir sürü tercüme eseri de koyabilirsiniz.
      <br/>
      <br/>
      Doğru okuma, doğruyu okumaktan daha önemlidir
      <br/>
      <br/>
      Kültür, mânevi muhassala; medeniyet, maddi muhassala. Aralarındaki etkileşimin hakim yönü, birincinin ikinciyi belirlediğidir... Bu herkesçe kullanılan bir tanım özüdür; ama Gökalp’ten (ona da  Durkheim’den) müdevverdir. Daha iyisi çıktı mı? 1959’da Türk Yurdu diye bir dergi yayımlanıyor ve bir genç bunu “Türkçüdür” diye okumuyorsa, İslâm’ı ve günü anlama açısından çok şeyler kaybeder. Öyle değil miydi? İslâmcı, ille de bir İslâmcı bilinenden; solcu, ille de bir solcudan; batıcı ille de bir batıcı’dan her şeyi almaya mecbur değil. Böyle bir mecburiyet varsayılırsa, “nisbet” iddiası sadece aslına zarar verir ve iddia sahibine hiçbir şey kazandırmaz.
      <br/>
      <br/>
      Bir sömürge ülkesinin aydını yahut düşünürü eser vermiş... Tarihî dönemini ve ülkesinin şartlarını gözetmelisiniz; o eserde onun öfkeleri vardır, öfkesine bağlı darlıklar ve sivrilikler vardır. Kalıcılık değerlerinin eleğinden ne geçiyorsa, geçebiliyorsa, onu alacaksınız. Aldığınızı da yeniden yoğuracaksınız.
      <br/>
      <br/>
      Hangi dönemde yazılmış, kendi hayatının hangi safhasında yazılmış; eserin bütünlüğü, zamanın bütünlüğü, insanlık birikiminin bütünlüğü, hayatın bütünlüğü, İslâm’ın bütünlüğü var. Arayışa yön tâyin edilir ama sınır konulamaz. Gençler bir zamanlar Benna’yı Kutub’ları okuyacak yani yanlış seçimle ve ona da yanlış okuma uygulayarak okuyacaklarına; keşke doğru okumayla Tanpınar’ı, Ayverdi’yi, Ülgener’i, P. Safa’yı, Mektubat-ı Rabbani’yi, Risaleleri okusalardı... (Benna’nın yazar kardeşi, şimdi, “50 yıl önce yazmış onları, değeri yoktur” diyor!)
      <br/>
      <br/>
      ...Öyle bütünlüklü ve ufuklu bir donanımın sahibi olacaksınız ki (bu, çeşitli kifayet ve tekamül seviyelerinde gerçekleşebilir) yaşadığımız hayatı içselleştirebilesiniz. “Eklektik” falan değil bu. Hemen yafta asmayın. Bunu, çapı nisbeten küçük ama sıhhatli bir bütünlük dairesinin sahibi de başarabilir. Bu örneğin eklektik olması maddeten mümkün değil, onun için belirtiyorum. Fakat, “ufka açık” bir içselleştirme dengesinin ve bütünlüğünün sahibidir o. Yorumlayarak, içine dolanla zenginleşen bir bilgelik dengesini yansıtarak yaşar... İddia sahibi değildir ama, kişilik sahibidir. Fazla okuma imkanı bulamamış bu türlü insanları ben çok yakinen tanımışımdır. Çünkü istikameti doğrudur, ve bir metodu da sentezi de vardır onun. Siz onun aydını ve düşünürü olacaksınız, onu aşacaksınız; onunla o örnekle tersleşmeyeceksiniz. Evet, “metot” meselesine geliyorum...
      <br/>
      <br/>
      İçselleştirmek ve bütünlük hakikati
      <br/>
      <br/>
      Âletleri, âlet hükmündeki değişken tezahürleri belli etiket kalıplarına oturtmaya çalışmanın anlamı yok. Kendinize göre bir dünya yapamazsınız. Herşeyi yeşile boyamanız ne mümkündür ne doğrudur. Engeli, çengeli, zarureti, elverişsizlikleri, iniş-çıkışları, kıvrımları ve çeşitli renkleri olmayan dümdüz yaşayış güzergâhları oluşturmak muhaldir. Gerekenlerin mümkün olanını yaptığınız zaman doğruyu yapmış olursunuz. Yaşamanıza yetecek kadar düşünemiyorsanız, yol gösterecek yahut yol göstermeye katkı sunacak kadar düşünmeyi hiç beceremezsiniz. “Avam” deyip geçmenin bazı açılardan büyük mahzurları vardır. O ‘avam’a yansımayan, (bir derecede yansımayan)  düşünce, düşünce değildir. Birey’i insan’ı atlayarak yol bulamazsınız. İdeolojilerin ve ideolojik yorum yakıştırmalarının temel hatası budur. Böylelerini sahilde bir kenara çekilip kumdan saraylar yapan çocuklara benzetesim geliyor. Hayat, hiçbir kalıbın ve sarayın içine sığmaz; ama senin içine, yüreğine sığar. Özüyle, coşkusuyla sığar ve sana bütünlük şuuru ve sezgisi kazandırır. Sonra; buyursun, engeller, çengeller... Düşünürsün, mümkün olan çözümleri üretirsin. İstikamet üzereysen, “metot ve sentez” donanımını edinmişsen, üretirsin. Fakat tepkisel genellemeler, kategorik darlıklar, bütün gözetmeyen keskin ve uçkun soyutlamalar, “hepsi yanlıştır”, “hepsi doğrudur” bağlanışları ve reddiyeleri; düşünce üretiminin önünü keser. Zaruretler, sıkıntılar, engeller değil; işte bunlar keser.
      <br/>
      <br/>
      O bitti, bu bitti, şimdi yenisi var... Bir yaklaşım böyle... Bittiyse, yanlışmış ve yetersizmiş, kalıcı fikri değerlere varamamış ki bitti. Ama ‘yeni’nin sıhhat alameti nedir ki? Yaklaşım aynı ise o da bitecek, geriye bir şey bırakmadan. “Evet ama böyle böyle gelişme sağlanır.” Hayır, sağlanmaz. Gelişme sağlanması için “kalıcı birikim” zenginliğine ihtiyaç vardır. O birikim var da görülemiyor ve gösterilemiyor ise, o da ayrı bir meseledir. Tefekkürün şartı olan “kalıcı yönleri hakim” eserler üretmeye önem verilmedi. Nadiren üretilenler de cazip bulunmadı. O yönleri de olan eserlerin, sadece yanılgıya çok yakın tarafları öne çıkarıldı. Bir tercüme furyası kolaycılık zaaflarını şaha kaldırdı.
      <br/>
      <br/>
      Kırılma noktası olan 27 Mayıs’tan sonra, 1960’lı 1970’li yıllar, baraj kapakları açılmış gibi değil, duvarları patlamış gibi; atları ‘yokuş aşağı yuvarlanan araba’nın arkasına bağladı, yani aksiyon düşüncenin önüne geçti ve düşünce üretme işi “ithal ikamesi” gibi ‘şıpşakçı düşünce ikamesi’ne dönüştü. Var mı, var işte! “500 sayfadan 5 sayfa çıkmaz” cinsinden ‘yapıt’larla aktüel’in vitrinleri şenlendirildi. Belliydi ki; bu bir aşağılık kompleksine ve özgüven çöküşüne müncer olacak, açık alana çıkıldığında benzeşmelerden ve iflas kökenli nedametlerden geçilmeyecek (Aynı şeyi sol da yaşadı, milliyetçiler de). Düşünmek için; durmak, derinleşme derecesinde geniş ufuklara açılmak, lazımdır. Veya şu bu biçimlendirme kalıplarına ve kavramsal soyutlamaların gecekondularına aslen bütünlükle ilgili olan hakikat tezahürlerini ve verilerini tıkıştırmak ne yorumdur, ne de düşünce. Nefes nefese sürdürülen tepkisel koşuların, azık heybesini “tıkıştırma yorumlarıyla” doldurma metotsuzluğu yerine, şu veya bu müşahhas tezahürleri bile değil, hayatın ve hakikatin bütününü içselleştirip; o dolgunluğun ifade olunabilenlerini, göz nuruyla, sorumluluk ürperişleriyle, ihtiyacı duyulan farklı bir üslupla, daha doğrusu yeni bir “kavramlar düzeni” telakkisiyle damla damla sunabilme işidir düşünce üretmek. Yetersiz olanları bile, yapabildikleri kadarını böyle yaptı... Bir atıfta bulunmadan geçemeyeceğim. Bir insan her şeyi bilemez; fıtraten mümkün değil: Öyleyse “ya her şeyi biliyorum, ya da hiçbir şeyi” sözü niçin söylendi? Bu söz, bir metot dersinin ifadesidir. “Bütünü içselleştirme” metodunun eğitimidir. Böyle dersler ancak o kadar açılabilir. Alan alır, alamayana açarsan zaten şaşırır. Hitap, düşünce erbabınadır, yani özeldir. Burada öyledir. Bütünü içselleştiren, her konuda konuşma (hele hele müstahzar üretme!) cesaretini kendinde bulamaz. O sadece ufkun genişliğini işaretler bu yöndeki davetini seslendirir, sonra da kendi nasibinin ve misyonunun gayretini yaşamaya devam eder.
      <br/>
      <br/>
      Düşünce kategorik tahdidleri kaldırmaz
      <br/>
      <br/>
      O kadar kaldırmaz ki; Marx’da bile liberal değerlerin payı, Liberalizm’de dahi Marx’ın bir yeri vardır. Mümeyyiz vasıf; ağırlıklı tercihi ifade eder; kendi dışındakileri yok sayma emrini değil. Halbuki bizdeki uygulama, yakın benzerlerini ve alışveriş mecburiyetinin dairesi içinde olanları bile yok saydı. Sonunda “ben de yokmuşum!” türünden itirafların doğması bundan dolayıdır. Düşünen adam, ışığın aydınlığından yararlanır, onun kaynağını ve yapısını pratik ve pragmatik onay istihsali için kurcalamaya kalkmaz; onu yürüyüş yoluna ve bakış ufkuna yönelteceğine kendi gözüne çevirme şaşkınlığına da düşmez. Düşünce alanında her şeyi dinî kavramlarla (istılahlarla) ifade etmeye çalışmak gerekmez; dinî kavramlarla ifade edilmemiş, (hatta bazı uymazlıkları görülmüş) olsa bile hiçbir beyanın ve eserin bütünü  sırf bundan dolayı yabancılanıp dışlanmaz. Hep doğruları okuyacak değilsiniz, baştan sona doğrulardan ibaret metin de bulamazsınız (Kur’an’dan başka). Önemli olan doğru okumaktır. Yanlışlısını da doğru okuyup süzerseniz faydalanırsınız; doğru okumuyorsanız, doğruyu okursanız da faydası olmaz. Kalıcılığı önde tutmayan, yani, kalıcılık birikimine katkı sağlama ciddiyetiyle ve sabırla yazılmamış bir eseri, aynı metotla (metotsuzlukla) okursanız, “sıfıra sıfır elde sıfır” sonucu doğar. Ama o eserin bu zaafını bilen biri doğru okuma metoduyla onu süzerse yine de bir şeyler almayı başarır. 1960’lı 1970’li yılların sömürge aydınları tarafından kaleme alınmış tepkisel eserlerin bir tercüme furyası oluşturması işte böyle bir anatomik manzara arz eder. Burada, fikri değerini hâlâ (hem de arttırarak) sürdüren ve kategorik heyecanlara ve aktüel kolaycılık tepkilerine cevap vermediği için dikkate bile alınmayan bir sürü eser ismi sayabilirim. Ne var ki o zaman rağbet gösterilenlerin büyük çoğunluğu şimdi sandıklarda yahut ıskarta raflarında duruyor. “İslâmcılık” sözüyle “siyasal İslâm” denilen şey kastediliyorsa, öyle bir İslâmcılık aslen yoktu zâten; çünkü orada, İslâm’ın ruhuyla özüyle ufkuyla bütünlüğüyle genişliğiyle derinliğiyle ilgili içselleştirme zenginliği ve fikrî kalıcılık değerleri üretme itidâli sabrı sükûneti yoktu. Yadırganacak ama, sıradan bir Müslümanda (belirli bir seviyeye bağlı bulunsa da) var olan bazı şeyler yoktu. Sıradanlığı geçip üst seviyenin bir örneğine geçelim: mesela Yunus Emre bana göre İslâmcıdır... Z. Fındıkoğlu’nun ıstılah gibi kullandığı ‘içtimai mesele’yi dışlamak elbetteki söz konusu değil. İbn Haldun’un yönelişine  benzeyen (bir açıdan benzeyen) nice gayretler olmalıydı ve Mukaddime’de kalınmamalıydı. O bir başka bahis... Ama kestirmeci darlıklar ve kolaycılıklar; ihmalleri telafi etmez, daha da vahim ve dramatik dönüşümlere götürür. Öyle de olmuştur.
      <br/>
      <br/>
      Daveti anlamak lâzım
      <br/>
      <br/>
      Geniş açıyı işaretleyip özü içselleştirme derinliğinin önemini vurgulayan “metot ve sentez” davetine bir miktar tahammülsüzlük gösterilmesi tabiîdir. Lâkin bunun da bir ölçüsü olmalı... Bu dâvet anlaşılamazsa nedameti duyulan ve boşluğu itiraf edilen geçmiş yanılgıların da anlaşılamadığı, ‘yanılgı yenileme’nin ötesine geçilemediği sonucu çıkar. Temenni edelim ki öyle olmasın. Bu yazı uzunmuş gibi görünüyor ama, aslında çok kısadır, tabir caizsizce, ‘ana ve ara başlıklar’dan ibaret gibidir. Fikir yazıları, hiçbir unsuru ihmal etmeme hassasiyeti dolayısıyla Cemil Meriç’in dediği gibi cebirsel ifadelere benzer, benzemek durumundadır; bu yüzden de özetledikçe daha sevimsiz olurlar. Şu “dâvet” bölümünü biraz açmak isterdim ama, hem Aksiyon yönetiminin hem sizin sabrınızı daha fazla zorlamaya hakkım yok.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21807), [web.archive.org (arşiv bağlantısı)](http://web.archive.org/web/20070608020526/http://www.aksiyon.com.tr:80/detay.php?id=21807)
