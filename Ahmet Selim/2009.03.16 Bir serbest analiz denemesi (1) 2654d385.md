# Bir serbest analiz denemesi (1)

*Ahmet Selim 2009.03.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090323011148im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Karpuz kabuklarının bir kısmı kavramların ön bahçesinde bir kısmı arka bahçesindedir. Özensiz gezinmeler sırasında onlardan birine basarsak çok uzaklara kayarız; değer ölçülerinin bulanıklaştığı bir gölgeler ormanına doğru sürükleniriz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090323011148/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090323011148/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090323011148oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090323011148oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Araştırmalarda konuyu kavram kaymalarıyla dağıtmamak önemli bir husustur. Bunu temin için bazı serbest teknikler uygulamak, daha doğrusu yaşanmışlığın akışını öne çıkaran bir üslup kullanmak yararlı olabilir.
    <br>
     <br>
      Şöyle düşünelim... 1950'lerde, liselerde, üniversitelerde okuyanlar nasıl bir düşünce yapısına sahiptiler? Büyük bir kısmı, “Tevfik Fikret-Abdullah Cevdet” çizgisinin kendilerine işlenen tesirleri altındaydı. Bu çizgi, laik-devletçi-pozitivist-Batıcı bir çizgiydi. Mesela bizim Tabiat Bilgisi hocamız, özenle, “Tabiat böyle yaratmış” derdi herhangi bir canlının yapısını anlatırken… Asla “Allah böyle yaratmış” demezdi. Böyle denilmesi, bilimselliğin ve aydın olmanın gerekleriyle bağdaşmayan bir üslup olarak görülürdü. Lise'deyken Astronomi hocamız, güneş sistemini anlatırken, “yobaz kafası buna bir sahip bulur ve ona Allah der!” demişti.
      <br>
       <br/>
       Tesbiti doğru yapalım. Bu çizgi aslında Ziya Gökalp'ten hoşlanmazdı. Bu çizgi aslen milliyetçi değil, devletçiydi. Milletin iradesine ve manevi değerlerine önem vermemek, milliyetçi bir duruş olamaz... Ben okul hayatımda, Ziya Gökalp'e değer veren bir tek CHP'li öğretmene rastlamadım. Sevmeyi, değer vermeyi geçin, dikkate almazlardı. Falih Rıfkı, Hüseyin Cahit, Yakup Kadri, Hıfzı Veldet, Nadir Nadi, Nurullah Ataç, İnönü, Ecevit….Oralardan başlayın, okullardaki öğretmenlere, beşinci sınıf yazarlara kadar... Ziya Gökalp adı geçmezdi. Ama Tevfik Fikret bol bol vardı... İnönü CHP'sinin resmî ideolojisi, sanıldığı gibi Namık Kemal-Ziya Gökalp çizgisine değil, son versiyonuyla Abdullah Cevdet-Tevfik Fikret çizgisine dayanıyordu. “Vatanım ruyi zemin, milletim nev-i beşer” mısraı da bunun edebi simgesiydi.
       <br/>
       <br/>
       Yanlış mı bu tesbitim? Değil.
       <br/>
       <br/>
       MİLLİYETÇİ DEĞİL MİLLETSİZ DEVLETÇİ İDİLER
       <br/>
       <br/>
       Aynı şartlar içinde söylüyorum: Ziya Gökalp'ı sevenler, genellikle Mehmet Âkif'i de severlerdi. Tevfik Fikret, Mehmet Âkif kavgasında Mehmet Âkif'i tutarlardı. Canlı bir örnek verelim de, konunun müşahhas tarafı iyi toplansın. Mesela bir Ferruh Bozbeyli, bir Tevfik İleri öyle değil miydi? Onlar ve benzerleri; Fikret'i, Abdullah Cevdet'i, onlardan gelen çizgiyi sevmezler; ama Âkif'e ve Ziya Gökalp'e sempati duyarlardı.
       <br/>
       <br/>
       Aynı şeyi o zamanki aktif CHP'liler için söyleyebilir misiniz? Hayır, Âkif''e İstiklâl Marşı'nın şairidir diye, sadece katlanırlar. Ziya Gökalp'i de sadece Osmanlı'yı atlayıp İslâm öncesi tarihine kapı açma aracı olarak kullanırlar. Ama dolu dolu Fikret okurlar! Darwin'i çok önemserler. Pozitivizme, deizme açılan dallarda dolaşırlar. Tesettürün olmamasını bir modernizm gerekliliği olarak görürler. Türk Müziğini ilkellik sayarlar, anlamadıkları Batı müziğini överler.
       <br/>
       <br/>
       Bu farklılığı görmeden hepsini bir kefeye koyarak doğru analizler yapılamaz.
       <br/>
       <br/>
       Ezan'ın Türkçe okunması uygulamasından memnun olduğunu söyleyen insanların, aydınların; büyük çoğunluğu camiye pek gitmeyen insanlardı. Ve bu insanlar; milletin iradesine, demokrasiye önem vermezlerdi. Bırakın ekonomik kalkınmayı; ekonomiyi, gerçek anlamdaki serbest ekonomiyi, ticareti de sevmezlerdi. Böylesine bir darlıkları vardı. Güya Batıcı'ydılar ama, Batı'nın ekonomisinden sanayiinden demokrasisinden hiç anlamazlardı! Öylesine garip bir durum yaşanıyordu. Böyle bir aydın tabakası vardı karşımızda. Batı onlar için, biraz Aristo, biraz Comte, biraz Darwin'di. Batı müziğini ve Batı edebiyatını da bunlara ekleyin. Bu aslında modernite falan da değildi. Üretim biçiminden, üretim ilişkilerinden, sanayileşmeden demokratikleşmeden kopuk bir modernite olur mu? Bizde oldu!
       <br/>
       <br/>
       1950'lerde biz, böyle bir aydın kadrosuyla demokrasi yapmaya çalıştık. Ve maalesef yeni bir aydın kadrosu alternatifi de oluşturamadık. Millet çok mahzun kaldı; DP'ye sarılışının en önemli sebebi de budur.
       <br/>
       <br/>
       Farklı bir muhitte tanıdığım ve etkileyip kazanmak amacıyla tartışmalı ama ölçülü sohbetler yaptığım biri, benim Cuma'ya gitmek için ayrıldığımı anlayınca “Senin gibi aydın biri Cuma'ya mı gidecek?” dediğinde, sanki içimde bir şeyler kopmuştu. Dönüp “Şu çöküşünü görmemek için, bilseydim gitmezdim.” demekten kendimi alamamıştım. (Üniversite sıralarındaki bir hâtıra.)
       <br/>
       <br/>
       Bizim o zamanki milliyetçiliğimiz milletin bütün değerlerini ve varlığını kucaklıyor, hattâ evrensel'e de açık duruyordu. Bana bunu söyleyenlerde milliyetçilik  kuşa döndürülmüş bir dip notuydu sadece.
       <br/>
       <br/>
       Biz azınlıkları bile bu milletin varlığının bir parçası olarak görüyorduk. İstediğimiz hayal ettiğimiz mutluluk onları dışlamıyordu. Hele etnik, hele o “etnik”... Zerresi yoktu zerresi! Olması da mümkün değildi. Yine bir canlandırma yapalım: Ali Fuat Başgil'de Tevfik İleri'de, Menderes'de, Bozbeyli'de, Mehmet Turgut'da var mıydı böyle bir “aydın çocuk” hastalığı? Bir Nihal Atsız'ı kim tanır, kim bilir, kim okur? Ömrümde tek satırını okumamışımdır. Çevremde de okuyanına rastlamamışımdır. Türeyiş efsanesi Roma'da var, mitoloji biraz masal demektir. Yetişme çağımda, bunu ciddiye alan bir tek kişiye rastlamamışımdır. Darwin masalı gibi bir şey o da. Gülümseyip geçerdik... Millîlik, milliyetçilik o zamanki tabii ve samimi hâliyle ciddi ve farklı bir şeydi. Bizi fikren-ruhen-aklen-kalben ilgilendiren tarih, Müslüman olduktan sonraki tarihimizdir. Öncesi sadece tarih bilgisidir; orada da bilimsel olmakta fayda vardır. Ama Nurettin Topçu “Türk'ü İslam'dan ayırmak İnsanı ruhundan ayırmaktır. Bizim milliyetçiliğimiz Batı'nın zalim milliyetçiliğine de benzemez” dediği için 1939'da sürgüne gönderildi.
       <br/>
       <br/>
       ALTINCI BOYUT
       <br/>
       <br/>
       Yüzey'in eninden boyundan sonra, derinlik üçüncü boyut, zaman dördüncü boyut, bilinen maddenin dışı beşinci boyut. Hepsini ilgilendiren yönlere sahip bir de “bütünlük” boyutu var. Araştırmacılar, fazla nazarî, yüzeysel ve tâbir caiz ise “kâğıtsal!” davranıyor. Söylemekten çekinir olduk; Âkif, milletin algıladığı manada milliyetçidir. Atsız'ı okumadım ama, Âkif'i kıyaslı not haritalarıyla, kelime-kelime okumuş ve araştırmışımdır. Bir mütefekkir, hayatının gelişen safâhatıyla, ileriye doğru incelenip öğrenilir. Bir tarihte şunu demiş; ama yıllar sonra şunları da söylemiş, şunları şunları yapmış. İnsanın hayat sayfaları bir kitabın sayfaları gibi değildir. İnsanın hayat sayfalarında; nesih'ler, tavzih'ler, inkişâflar, değişimler vardır. Varılan sonucu ihmal ederek bazı seçilmiş beyanlar üzerine hüküm kurulamaz.
       <br/>
       <br/>
       Rahmetli babam derdi ki: “Rumeli'den geldiğimiz için Arnavut diyorlar. Değiliz ama, itirazla uğraşamam. Rumeli'de her Müslüman Türk diyorlardı. İhtidâ edene 'Türk oldu' diyorlardı. Ben kalbimle ruhumla Müslüman-Türk'üm ve hayatımdan çok memnunum. Etnik'le metnik'le hiç işim olmaz...” Ve tatlı tatlı gülerdi. Ben zorlardım bazı bilgiler için, bazen... Bana dedemin mushafını gösterdi bir gün, Hıfz tarihini düşmüş. Uşak'ta basılmış. Eski nüfus kâğıdını gösterdi: “Devleti Aliyye-i Osmaniye Nüfus Tezkeresi'dir...” Yine gülerdi: “Sana söylemiyor muyum? Biz oradayken orası Türkiye idi. Yugoslavya nereden çıkmış!”
       <br/>
       <br/>
       “Arnavutça bilir misin?” derdim. El cevap: “bilsem ne olacak? Arnavutça da bilirim, Sırpça da Boşnakça da... Ama en iyi Osmanlıca'yı Osmanlı Türkçesi'ni bilirim. Senin bazı hocalarının Osmanlıca'yı hatalı kullandıklarını görecek kadar bilirim. Dedemin dedesinin, anamın ninesinin dilini ben merak etmem. Benim, hayatımın, ruhumun, ufkumun dili Osmanlı Türkçesi'dir, Türkçe'dir. Seninki de öyledir. Ama yarın bu dilin yerini kuş dili alırsa, çekiver kuyruğunu! Kim hangi cehennemi isterse oraya gitsin!” Kızması bile hoştu, güzel babacığımın.
       <br/>
       <br/>
       Türkçe'yi çocukluğumda oyunlarla öğretirdi. Beni işyerine götürürken, biraz zıpırlık ettiğimi görünce şöyle demişti: “Mâdun, mâfevk'in bir adım gerisinden gelir.” Nedir bu “mâdun” “mâfevk”? “Bak lugat'e” derdi. Eğitiyor. Bu olayın üstünden 60 yıl geçmiş, hâfızamda taptâze.
       <br/>
       <br/>
       Daima Millet Partisi'ne oy vermesine rağmen, sabahın köründe 27 Mayıs'ın anonsunu duyduğu zaman radyo başında dakikalarca ağladı ve ben onu yatağımdan öylece seyrettim. O sabahki sesi, hiç affetmedi. İsim vermek istemiyorum. “Menderes'i devirenlerden ve devrilmesini onaylayanlardan milliyetçi de olmaz, maneviyatçı da, demokrat da” derdi ve ondan sonra o kadar sevdiği Bölükbaşı'na da, “ihtilal meşrudur” dediği için bir daha oy vermedi. 2,5 lira para cezasıyla bir sulh mahkemesi tarafından Millet Partisini kapatışı, Kırşehir'in ilçe hâline getirmesi gibi sebeplerle DP iktidarına çok kızdığını bildiğim için bu hassasiyetini yadırgamıştım. Hele infazdan sonra söyledikleri aklımdan hiç çıkmaz: “Balkan Harbinde çocuktum. Cihan Harbini, Millî Mücadeleyi yaşadım. İki defa askerlik yaptım. Bu millet hiçbir zaman böyle gücendirilmedi. Bundan sonra itidalli olmak ateşten gömlek.”
       <br/>
       <br/>
       Altın cümleleri vardı: “İslâmcıyım demek, İslâm'ı kendi nefsiyle tahdid etme riski taşır. Şuurlu Müslüman ol yeter. İslâm'a lâyık olunur, mâlik değil.” “Milliyetçilik de biraz öyledir. Millî olmak yeter aslında.” “Menderes İslamcıyım demedi ama İslâm'a büyük hizmeti oldu.” “Millîliğin ihmal edildiği yerde, bir “asli muhteva muayyeniyeti”ymiş gibi oraya sıkışıp kalmaksızın milliyetçiyim diyerek bir tefrik sinyali verilebilir.” “Şuurlu Müslümanın İslamcılık yapmaması şuurlu Türkün Türkçülük yapmaması bir Osmanlı olgunluğudur”
       <br/>
       <br/>
       ...Milletin bağrında, bir aydın yetiştirme üretimi filizlenmeye başlamıştı. CHP'yi de asıl çileden çıkaran buydu. Seçilmeden önce ne Bayar önemli biriydi ne Menderes. Hatta ne Demirel, ne Özal... Millet seçti ve millet yükleme yaptı; yapabildiği, izin verildiği kadar.
       <br/>
       <br/>
       Benzeri var mı bunun? Bu millet böyle bir millet... Ama, yapabileceğini yapmasına izin verilmedi, “tabii gelişme ekseni”nde sapmalar bozulmalar oluşturuldu. Baskılardan doğan ve kıvamsızlık anlamıyla özdeşleştirilebilen bir taşralılık zaafı bir türlü aşılamadı. Burada sadece darbeleri kastediyor değilim; oyunlar, darbelerden önemlidir.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32611), [web.archive.org (arşiv bağlantısı)](http://web.archive.org/web/20090323011148/http://www.aksiyon.com.tr:80/detay.php?id=32611)
