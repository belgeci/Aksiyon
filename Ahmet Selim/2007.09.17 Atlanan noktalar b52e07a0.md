# Atlanan noktalar…

*Ahmet Selim 2007.09.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080223113748im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yapıcı eleştiri, iç ve yakın eleştiri var olamazsa; atlanan noktalar hep meçhul kalır, bilinen alanlarda yoğunlaşan çözüm emekleri hep zaafa ve akamete uğrar, kıvamlı ve dengeli verim elde edilemez. Atlanan noktalara erişmek; somut engel duvarlarını yıkmaya değil, gaflet zarını incecik ferâset dokunuşlarıyla delmeye benzer ve o da gönülden eleştiri diyaloglarıyla gerçekleşir. Bunun kemaline yükselmek meşveretin hikmet köküyle beslenmeye bağlı. Batı’ya da örnek olacak böyle bir yükümlülüğümüz varken Batı’nın bile çok gerisinde olmak ne kahredici bir çelişki.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Birileri birilerini karşılıklı olarak sürekli eleştirir. Atışır gibi sataşır gibi, takışır gibi eleştirir. Adı eleştiridir bunun. Fikrî, ilmî, rasyonel, adil ve vicdanî değer ölçüleri yoktur. Üslup, ya kavga ve hakaret ya da sinir bozma ve gıcık etme üslubudur.
    <br>
     <br>
      Siyasette hep böyle oldu. Sabırlı ve ilkeli olanlar bile, zamanla o basınca dayanamayıp gidişata bir miktar ayak uydurur.
      <br>
       <br>
        Haklı olmak, yozlaşmaya ayak uydurmanın gerekçesi de mazereti de olmaz. Yaptığın iş aynı ise, aynı noktada benzeşiyorsan, temeldeki haklılık anlamını kaybeder. İnsanın kendine yaptığı zulüm, başkasının yaptığı zulüm yanında hiç kalır. Bir numaralı zalim, iki numaralı müfteri, üç numaralı insafsız tarzında derecelendirmeler; bir helake uğrayış turnikesinin resmidir. Aralarında mahiyet ve akıbet farklı yoktur. “Zulme zulümle mukabele olunmaz.” ölçüsünün hikmeti kısaca böyle anlatılabilir. Çirkinliğe çirkinlikle, akılsızlığa akılsızlıkla, edepsizliğe edepsizlikle, insafsızlığa insafsızlıkla, kahpeliğe kahpelikle, istismara istismarla ve daha nice benzer negatif hallerle de mukabele edilemez. Mukabelenin meşruiyeti, “adil ve makul” olmak şartına sımsıkı bağlıdır.
        <br>
         <br>
          Peki bunlar niçin oluyor?
          <br>
           <br>
            Anlatıldı, yazıldı, örneklendi, izah edildi, bildirildi, öğretildi; nasıl oluyor da bu gidişat bir türlü değişmiyor?
            <br>
             <br>
              Zor sorularda, mutlaka atlanan bir yer vardır. Geneldeki onca gayretler boşa gidiyorsa, görülemeyen fark edilemeyen bir yerde düşünce ihmali söz konusudur.
              <br>
               <br>
                Şimdi oraya geçiyorum.
                <br>
                 <br>
                  * * *
                  <br>
                   <br>
                    Her dönemde bazı yeni düşünce arayışları ve ilgileri, bir de buna karşı koyanların tepkileri vardır. Bunlar birbirlerini alabildiğine eleştirirler, adına eleştiri demek caiz ise. Zaten siyasetteki hal de bunun beterleşmiş yansımasıdır.
                    <br>
                     <br>
                      Ama, bir yenilikçinin, yenilik adına öne sürülenleri eleştirdiği hiç görülmemiştir. Hepsi koristtir, yani koro halinde aynı şeyleri söylerler. Aralarındaki “solist” hiç yoktur; yani, temyiz şuuruna bağlı özel bir dikkat ve yorum üslubunun sahibi kişiler içlerinde bulunmaz. Aralarında yardımlaşma eleştirisi de yoktur, iç eleştiri (otokritik) de yoktur, evrensel (yani genel-fikrî) eleştiri de yoktur.
                      <br/>
                      <br/>
                      İçlerinden biri çıkıp da “Yahu bunu savunuyoruz ama, bazı noktaların altını çizmemiz ve tekraren düşünmemiz gerekir” demez. Yahut kendi arkadaşına “fazla ileri gidiyorsun, kullandığın üslup düşündüğümüz şeylerle bağdaşmıyor” uyarısını yapmaz. Tam tersine, birbirine coşku verip ifratta yarışırlar!
                      <br/>
                      <br/>
                      Dün Yeni Osmanlılar zamanında da böyleydi, şimdiki neoliberaller için de durum böyle.
                      <br/>
                      <br/>
                      “Tadını kaçırmak, suyunu çıkarmak, kabak tadı vermek” gibi deyimler kullanırız ya tam da öyle.
                      <br/>
                      <br/>
                      Zalime iftira etmek, ona yapılacak en büyük yardımdır. Evet Amerika’nın menfi bir rolü var; ama her menfi şey için “Amerikan, İsrail oyunu” derseniz, onlara en büyük yardımı yapmış olursunuz. Önce kendilerine yöneltilen ciddi eleştirileri de inandırıcı olmak gücünden mahrum bırakmış olursunuz; sonra da, “mücadele edilemez”, “karşı konulamaz”, “her şeyi yapmaya muktedir” bir heyula kompleksi oluşturursunuz.
                      <br/>
                      <br/>
                      AB’yi öyle övüyorsunuz ki, öyle “çekirdeksiz üzüm, pürüzsüz mükemmeliyet” santimantalizmi ile örnek ve rehber olarak dayatıyorsunuz ki; en önce “samimi ve ölçülü” AB’ye girme taraftarlarının boynunu büküyor, elini kolunu düşürüyorsunuz; sonra da bir  “çaresiz boyun eğme” baskısını reddeden isyan duygularını kışkırtıyorsunuz. Senin AB’ye yönelik hiç mi bir eleştirin olmaz yahu? Türkiye’de gelmiş geçmiş ne var idiyse kötü; AB’nin dünü de bugünü de yarını da mükemmel, mükemmelin de fevkinde! Bırak o zaman, öylesine kötü olanın öylesine iyi olandan bir şey almaya liyakati yok demektir zaten. Nasıl gelmişsek öyle gidelim, öyle tükenelim. Kulüpsüzlük amigoluğundan beter bir şartlanmışlık körlüğü ile ne konuşulur, ne yazı yazılır. Şu satırları yazarken bile, tepkiselliğe kaymamak için kalemin gemini çekeliyorum. Benim bile sabrımı taşıran bir ifrat inadına insanların tahammül etmesi beklenemez.
                      <br/>
                      <br/>
                      “Demokratikleşme” büyülü ve güzel bir kelime. Ama her meselede, her meselenin her noktasında, her noktanın her zerresinde; küçücük bir “insan ve akıl” davranışıyla çözülüverecek her sıkıntılı durumu “hiçbir şey düzelmez, çözüm demokratikleşmedir” tekerlemesiyle karşılarsanız, o kelimenin büyüsü de bir gün bozulur. Bir kavramın içeriğini, keyfiyetini, mahiyetini, dengesini bu kadar boşlarsanız; sihrî cazibesini de kullanamaz hale gelirsiniz.
                      <br/>
                      <br/>
                      * * *
                      <br/>
                      <br/>
                      Diğer tarafa dönelim:
                      <br/>
                      <br/>
                      Yozlaşmaya karşı çıkmak, belli bir bilgi ve düşünce seviyesini gerektirir. Bir muayyen seviyenin dilini, tavrını ve kültürünü kullanamaz durumda iseniz, aşağıdan bağırıp çağırarak kendi gürültünüze makes bulamazsınız. Güzel ifade içindeki yanlış mana, çirkin ifade içindeki doğru manayı her zaman yener.
                      <br/>
                      <br/>
                      Bir kural bellemişler, içte eleştiri olmazmış. Tabii ki senin yaptığın gibisi olmaz, çünkü ona eleştiri denilmez. Gerçek eleştiri, meşveret hikmetinin tecellisini ve inkişafını sağlayan bir sorumluluk edebidir. Yapıcı eleştirinin manevi tanımı budur. Bu tanım, oraya yakınlık iddiası ve alakası taşıyanların daha has malı olmak gerekmez mi?
                      <br/>
                      <br/>
                      …Bana göre en güzel iftar tablosu; babanın işten yorgunca ama tebessüm ederek gelip çocuklarıyla bir derin sevinci paylaştığı, annenin orta halli ama sıkıntısız hazırlıklarla sofrayı kurduğu, ailenin yaşlılarının (varsa) apayrı bir bütünleniş güzelliği kattığı şartlarda oluşan sımsıcak bir yuva güzelliğidir. Ben bunları sadece yaşamadım, hep içimde sakladım. O tabloda her şey güzeldi. Sac soba da, tarhana çorbası da, bazı istisnai ekleme şansları da; soğuk da, sıcak da… Hepsi güzeldi… “Bir fakir de gelsin soframıza” yerine, bizim soframızın kaynağından o fakire bir şeyler gitmesi onun da kendi yuvasında aynı sıcaklığı yaşaması düşünülürdü. Resmî yahut resmileşen ve merasim tarafının ağır bastığı hallerde, iftarın manevi hazzı kayba uğrar kanaatindeyim. Yakın akraba davetleri olurdu, ama mesela komşu davetleri falan olmazdı… Çok uğraştım, fakat ‘çadır’lara bir türlü içime sindirici yorum üretemedim.
                      <br/>
                      <br/>
                      … “Kısa kolla namaz” konusu için, çok özel ve uzun bir İslâm Tarihi araştırması yapmıştım. “Bir parça kumaş yerine iki parça ile örtünsek?” sorusuna “çok iyi olur ama herkes o imkâna sahip mi?” diye cevap verildiğini okuyunca, araştırmamı gözyaşlarıyla tamamlamıştım. Epeydir içimden geçen bir araştırma konusu daha girdi zihnime; acaba Asr-ı Saadet’te iftar davetleşmeleri yaşanmış mıdır? Bir yahut birkaç sahâbi, eşlerini alıp bir başka sahâbinin iftarına gitmiş midir? Resulullah Efendimiz (S.A.V) bu gibi davetler yapmış mıdır? Ben hiç sanmıyorum ve bu âdetin köşkler konaklar döneminde çıktığını düşünüyorum.
                      <br/>
                      <br/>
                      Sofraların, külfetsiz tekellüfsüz merasimsiz, ama “samimi rahat ve huzurlu” olmayı engellemeyen bir düzen içinde bulunanı güzeldir. İftar sofraları evleviyetle (haydi haydi) öyledir.
                      <br/>
                      <br/>
                      … Saldırganlaşabilen delinin bile bir zahiri mantığı vardır. Tenhada saldırır mesela… Öyle bir komplo teorisyenliği oluştu ki, içimde rasyonel isyan duygularının kabarmasına engel olamıyorum. 11 Eylül’ü Amerika kendi kendisine yapmış! Böyle bir şeyin bin türlü yolu var; koskoca Amerika’da binbirincisine yuvarlanmanın abesliğini görecek kadar akıl yok mu? Ankara’da yakalanan korkunç teşebbüs, ATV’deki bir programda bazıları tarafından hemen komplo teorisine bağlanmak istendi. Bıktırdılar ki bıktırdılar. “PKK bunu yapmaz” diyebilmek, soyut analiz varsayımıyla olmaz. Bu somut bir iddiaya dönüşmüş olur. Bir ihtimali yok saymak da somut delil ister. Bir ihtimali var saymak, kesinlik ifade etmez; ama “yoktur” hükmüne bağlamak kesinlik ifade eder. Bu kadar sorumsuzluk ve ciddiyetsizlik olur mu? Ezberini kurmuş tercihini yapmış, öyle gidiyor. Eleştiriyi asla ve kat’a kabul etmez. Eleştirisizlik onun için bir mesleki var oluş şartıdır.
                      <br/>
                      <br/>
                      * * *
                      <br/>
                      <br/>
                      Diyalog, eleştiri için lâzımdır. Teyid ve red için elektronik mesaj yeter. Yanyana durmak değil, birlikte samimiyetle ve eleştiri kabulüyle gelişme ufuklarına bakıyor olmak önemlidir.
                      <br/>
                      <br/>
                      … Gerçeklik hissimiz zaafa uğruyor ve sükûnet gibi görünen düşünce durgunluğu bunun sonucunda oluşuyor. Çare ve çözüm, atlanan noktaların diyalog ve eleştiri yoluyla aydınlatılabilmesine bağlı.
                      <br/>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28413), [web.archive.org (arşiv bağlantısı)](http://web.archive.org/web/20080223113748/http://www.aksiyon.com.tr:80/detay.php?id=28413)
