# İstismarı önlemek

*Ahmet Selim 2006.06.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010202740im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İstismar ortamı, kavramları ifadesizleştirir. İnsanları çok şey söyleyip hiçbir şey ifade edemez hale getirir. Dil'in gönül ve lisan beraberliği bu noktada apaçık bir tecelliyi yansıtıyor. İstismarı önleme samimiyeti, zihnimize de gönlümüze de dilimize de verimlilik kazandırır.
  </font>
  <!--- Baslik, Spot, Resim kutusu ---------->
  <p>
   <font class="content">
    İstismar hep vardır. Yüksek değere sahip kavramların olguların ve gerçeklerin istismarını kesinlikle önlemek mümkün değildir. Tabii ki istismarla mücadele de hep var olacaktır.
    <br>
     <br>
      Fakat başka bir durum da söz konusu olabilir. "İstismarla mücadele ediyoruz" diyerek, belli yönlerdeki her şeyi istismar olarak göstermek, iyi niyetten mahrum genellemelere gitmek, istismarın istismar edilmesi anlamına gelir. Ve asıl tahribatın da bundan kaynaklandığını söylemek yanlış olmaz. Şikayetçi görünüyorsun ama, sen bu istismar muhabbetinden memnunsun! Ve asıl etkili istismar senin bu yaptığındır.
      <br/>
      <br/>
      Bir değerin istismarını önlemek; o değeri samimiyetle benimseyenlerin, savunanların hatta eleştirenlerin hürriyetlerini ve ifade imkânlarını güçlendirmek suretiyle olur. Bizde ise, neredeyse, istismar edilen değerleri iptal etmek tedbiri savunulacak! Nasıl bir tedbir anlayışıysa…
      <br/>
      <br/>
      Samimi ve seviyeli değerlendirmeler, istismarı önlemenin, onu etkisiz ve geçersiz kılmanın yegâne yoludur. Diğer tedbirler, sadece bu hedefe yardımcı olduğu nispette faydalı olabilir.
      <br/>
      <br/>
      İstismarın her türlüsünü besleyen iki ana kaynak vardır: biri samimiyetsizlik, diğeri seviyesizlik. Seviyesizlik var olmasa, samimiyetsizlik yaygın bir etki meydana getiremez. Samimiyetsizlik var olmasa, seviye yetersizlikleri onarılamaz hatalara sebebiyet vermez. Hatalar görülür, uyarılar yapılır; yardımlaşma ağı, o eksikleri ve gedikleri bir biçimde halleder.
      <br/>
      <br/>
      Lakin istismarın istismarında başka bir farklılık var. İdeolojik istismarlar, bir haklılık ve ona bağlı bir faydalılık felsefesi üretir. Kabaca şöyle diyebiliriz: çıkarı için hırsızlık yapanları biliyoruz; birileri de "ben de hırsızlık yapıyorum ama, elde ettiğim şeyleri fakirlere dağıtacağım!" gerekçesiyle nasıl herhangi bir meşruiyet üretemez ise; istismar korkusu salarak hatta bunu iftiralara dönüştürüp iyice şiddetlendirerek topluma insanlara ve değerlere zarar verenler kendilerini asla mazur gösteremezler. Gösteremezler ama, o yolda çaba harcarlar. Zaman zaman kendilerini coşturup kandırarak, büyük istismar oyunlarında rol üstlenme girişimlerinde bulunabilirler.
      <br/>
      <br/>
      Bir istismar bir başka istismarın gerekçesi olarak kullanılmaya başlayınca, bunun karşılıklı uygulamaları devreye girince; ortaya bir istismarı teşvik tablosu çıkar. Ve işte bu noktada, her şeyin asliyetinden çok istismarı, adeta "rağbet" görmeye başlar. Samimiyetsizlik, ideolojik tevillerle; seviyesizlik, kavga oyunlarının kısır döngüleriyle kurumlaşır.
      <br/>
      <br/>
      Şimdi yapılan, yahut yapılmak istenen nedir? Bir sun'î rejim krizi oluşturarak, belirli ideolojik tercihlerin önünü açmak… O kriz nasıl oluşturulur? Karşı tarafa "istismar" vurgusu yaparak. "Biliyorsunuz ki bunlar istismarcıdır, bazı örnekleri hatırlıyorsunuzdur. Şimdi en büyük istismarlarını gerçekleştirerek demokrasiden yararlanıp demokrasiyi ortadan kaldıracaklar" denilecek; öyle olmadığı biline-biline, herkesi tek örnekte aynileştirme sakatlığı ve insafsızlığı fark edile-edile, değişimin inkâr götürmez realitesi görüle-görüle, böyle denilecek. İstismar idealize edilip sosyalleştirilecek, entelektüel bir faziletmiş gibi benimsenecek! Nefsanî basit istismarlar bunun yanında çok önemsiz kalır.
      <br/>
      <br/>
      Bu herkese kaybettiren bir yoldur. Bu, samimiyet ve seviye kaybını genelleştirmenin yoludur. Dinin istismar edilmesi örneklerini laikliğin veya solun temel harcı olarak kullanmaya çalışmak da yanlıştır; laikliğin istismar edilmesi örneklerini, din ve vicdan hürriyetinin temel harcı olarak kullanmaya çalışmak da yanlıştır. Gelin, samimiyette ve seviyede uzlaşmanın ortamını oluşturalım, her şeyin asliyetinden çok istismarını konuşma yerine verimli düşünce üretme "özgürlüğünü ve özgünlüğünü" yerleştirelim… Yok, bu çağrılar cevap bulmaz! "İstismarın istismarı" oyunları daha kolay, daha cazip!
      <br/>
      <br/>
      İSTİSMARIN HER TÜRLÜSÜNE KARŞI OLMAK
      <br/>
      <br/>
      "İstismarın istismarını bile istismar etmem!" dersem şunu ifade etmek istemiş olurum:
      <br/>
      <br/>
      Evet, demokrasinin ortadan kaldırılacağı ithamı ve istismarı şeklinde kendini ortaya koyan oyunda samimiyet yok. Fakat işi buraya vardıran muhalefet duygusunun bu biçimde tezahürüne yol açan bazı hatalar da yok değil. O hataları böyle bir oyuna tenezzül etmeden eleştirebilirlerdi. Verimli tartışmanın gereği budur. Eski CHP'nin de eski Demokrat Parti'ye yöneltebileceği haklı ve yapıcı eleştirileri olabilirdi olmalıydı. Demokrat Parti de o eleştirilerden yararlanabilir, kendini düzeltip geliştirebilirdi. Fakat CHP, istismarı seçti. Onun istismarı seçmiş olması, haklılık paylarını görmemizi engellememelidir. Şayet "DP'nin hiç hatası yoktu; CHP tamamen saçmalıyordu" der isek, biz de CHP'nin istismarını istismar etmiş oluruz.
      <br/>
      <br/>
      "İşte istismarın istismarını bile istismar etmem" derken bunu söylemiş oluyorum. CHP'nin affedilmez yönü, Demokrat Parti'yi hatalara istismarlara kasden sürüklemesi, onun sinirini bozmaya çalışması ve DP'nin gerçekten var olan hatalarına ciddi iftira senaryolarını eklemesidir. Demokrat Parti için doğru olan tavır; mukabil istismarlar üretme yoluna sapmak değil, bir özeleştiri faslı açarak "evet bazı hatalarımız oldu ve oluyor, ama hepsini düzeltip aşacağız" diyebilmekti. Bunu yapabilselerdi "oyun" bozulurdu.
      <br/>
      <br/>
      "Oyuna karşı oyun" tavsiyelerinde bulunan siyaset bilmişleri vardır.
      <br/>
      <br/>
      Bu çok bilmişlerden korunmak ve sakınmak hayati önem taşır. Onlar hiçbir şey bilmez hiçbir düşünce üretemez; istismar oyunları alanı, onlar için mesleki bir alandır. Var oluşlarının vazgeçilmez ihtiyacıdır! Bunlar muhalefeti de iktidarı da şaşırtan, onların zaaflarına kırmızı halılar döşeyen medyatik tiplerdir. Basit istismarcılardır, ideolojik yönleri falan da yoktur. Nitelikli istismarcılığın dolgu maddesi gibidirler. Kullanılmaya elverişlidirler ama, acze düşenleri de onlar kullanırlar. Bazı dönemlerde çok öne çıkmaları, konjonktürel acziyet yoğunlaşmalarıyla ilgilidirler. Negatif etkilerinden ziyade, pozitif boşluklar oluşturmaları açısından incelenmelidirler.
      <br/>
      <br/>
      "Karanlıkla mücadele için bir mum yakmak" benzetmesi yapılır ya; istismarla mücadele tam da onun izdüşümlerine denk düşer. Sıra dışı davranmak, istismar sıradanlığını yırtan normalizasyon jestleri sergilemek, son derece etkilidir. Böyle bir "duruş zerâfeti" gerçek cesâretin ifadesidir. Halkın kabadayılık sempatisi aslen böyle bir şeydir ve kabalığın tam zıddıdır. O kadar anlamıyoruz ki, halkın mahalle kabadayılığına yaptığı yüklemeyi ve "hüsn-ü zan" esaslı terbiye yönlendirmesini, "siyaset kabalığı" biçiminde yorumlama yaklaşımları dahi görülebiliyor.
      <br/>
      <br/>
      Bir istismar arınmasına fevkalade muhtacız. "İstismarın istismarı" kolaycılığının cazibesine asla taviz vermeyen örnek tavır istismarına büyük hasretimiz vardır. Globalleşme sınavlarının çok daha duyarlı hale getirdiği istismar şartlanmalarını, kurumlaşarak sabitlenme noktasına erişmeden mutlaka bertaraf etmeliyiz. İstismarın masumu ve güzeli olmaz. En acımasız istismarları en haklı öfkelerde istismar etmek dahi çirkindir ve istismar kavramına meşruiyet kazandırmaktır.
      <br/>
      <br/>
      Mukabil oyunlarla işimiz olamaz; biz çözüm ve düşünce üretme gönüllüsüyüz. Fıtratımıza karakterimize idealimize yolumuza yaraşan budur.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24649), [web.archive.org (arşiv bağlantısı)](http://web.archive.org/web/20061010202740/http://www.aksiyon.com.tr/detay.php?id=24649)
