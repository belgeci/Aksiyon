# Hile-i hukukîye ve fikrîye…

*Ahmet Selim 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070507172545im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hiçbir fedakârlık, “fikrî samimiyet” ve “hakikatseverlik” ilkeleri kadar sürekli bedel ödeme yükü getirmez. Ama bu yük, insana (aydına) üslubunu, kimliğinin, kişiliğinin, hürriyetinin ve mutluluğunun kıvam sırrını kazandırır. Bir noktadan sonra siz onu taşımazsınız, o sizi taşır… “Hile-i hukukîye ve fikrîye” kolaycılığının tezahürlerini gördükçe, hasretten içim yanıyor, bize ne mahrumiyetler getireceğini bilmenin kahrı yüreğimi kanatıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir örnekle başlayalım.
    <br>
     <br>
      Anayasanın değiştirilemeyecek hükümleri var. Bu konu 4. madde ile düzenlenmiş.
      <br/>
      <br/>
      Altını çizin: Anayasanın 4. maddesi, değişmez hükümleri belirtip hükme bağlayan bir maddedir. Ama bu 4. maddenin değiştirilemeyeceği yahut kaldırılamayacağı hakkında bir hüküm yoktur!
      <br/>
      <br/>
      Zâhirî mantığa göre; 4. maddeyi değiştirir yahut kaldırırsanız, değiştirilemeyecek hükmü kalmaz! Çünkü böyle bir bilgi kalmaz! Halbuki, bu değiştirilemezlik hükümlerini sağlama almak için, onu düzenleyen 4. maddenin de değiştirilemez hale getirilmesi, kendi içine yerleştirilecek bir teyid hükmüyle sağlanmalıydı. Şeklî bir kusurdur, ihmaldir. Anayasa yapıcının amacı bellidir ama, bu şeklî kusurun ve ihmalin mevcudiyetinden yine “şekli” mantığa göre hile-i hukukîye yoluyla yararlanmak isteyenler çıkabilir.
      <br/>
      <br/>
      367 hikâyesi de buna benzer.
      <br/>
      <br/>
      Anayasa Yapıcı’nın amacını dışlarsanız; 1982 Anayasası’nın cumhurbaşkanı seçimini kolaylaştırmak niyetleri ve mütalaaları arasında tedvin edildiğini unutursanız, 12 Eylül’ün meydana gelmesinde cumhurbaşkanı seçimini sonsuz turlar halinde uzatma gafletinin önemli bir rol oynadığını ve yeni anayasa yapmanın önemli gerekçelerinden birini oluşturduğunu hiç yaşanmamış sayarsanız, “Her tur için geçerli olan bir üçte ikilik toplanabilme şartı vardır” yaklaşımının hiçbir demokraside olmadığını, olamayacağını, ve bunun pratik mantık açısından tatbik kabiliyeti taşımayan bir ütopik tasavvur niteliğinde bulunduğunu görmezlikten gelirseniz; hile-i hukukîye sayılabilecek bir yorum üretebilirsiniz. Ve bu, yol olursa, “fikrî hukuk” hayatımız çok büyük bir “tutarlılık ciddiyeti” kaybına, hasarına maruz kalır.
      <br/>
      <br/>
      Fikrî-ictihadi yorum; güçlü delile, güçlü bilgi ve mantık değerlerine (ihtimallerine) göre yapılan yorumdur. Bir savunma avukatının davalıyı savunması türünden, temeli mesnedi delili zayıf da olsa müvekkilinin lehine yorum üretmeye çalışması kabilinden, “fikrî-ictihadi” yorum yapılamaz. Hile-i hukukîye de hile-i fikrîye de câiz değildir. Hukuk bilginleri ve düşünürleri, hasbi ve samimi olmak zorundadır; hiç kimsenin hatırını çıkarını gözetmeden, böyle bir hesaba hiç yer vermeden, gerçeği ve hakikati ararlar, bu arayış sonucunda bulduklarını ve bildiklerini savunup yorumlarlar.
      <br/>
      <br/>
      Cindoruk, “Cumhurbaşkanı’nın hükümetle uzlaşması gerekmez” dedi.
      <br/>
      <br/>
      Kuvvetler Ayrılığı’nın öbür yüzü, ‘kuvvetler dengesi, ahengi’dir. Eski dille ‘kuvvetler tevazünü’dür (Prof. Başgil). Parlamenter Sistem’de cumhurbaşkanlığı kuvvetler tevazününü sağlamanın ana kurumudur. Temsilî yetkilerle böyle bir uzlaşma zemininin dinamik alanını oluşturur. Kuvvetler Ayrılığı’nın “itici-farklılaştırıcı” etkileri, onun “temsilî-dinamik” alanında buluşur ve dengelenir. “Cumhurbaşkanı hükümetin frenidir” sözü demokrasiyi hiç bilmemenin ifadesidir. Hiç mi hiç!
      <br/>
      <br/>
      Bir hatıra anlatayım:
      <br/>
      <br/>
      Cumhurbaşkanı Fahri Korutürk, İhsan Sabri Çağlayangil’e partilerin hâlinden şikâyet eder. Uzlaşamamalarından uzlaşma aramamalarından yakınır. Çağlayangil de şu cevabı verir: “Peki Sayın Cumhurbaşkanı, Başbakan ile Genelkurmay Başkanı ile sizin aranızda niçin diyalog (ve uzlaşma arayışı) yok?”
      <br/>
      <br/>
      Bir çağrışım daha hatırıma geldi. Onu da zikretmek isterim:
      <br/>
      <br/>
      Cumhurbaşkanı Cevdet Sunay, zaman zaman parti liderlerini Çankaya’da toplantıya çağırırdı. (Tabii, Meclis Başkanı’nı da.) Söyledikleri hep 12 Mart dönemi şartlarında askerlerin istediklerini ve temennilerini siyasilere intikal ettirmek türünden sözler. Bir ara Ferruh Bozbeyli söz alıyor ve Cevdet Sunay’a şunları söylüyor: “Sayın Cumhurbaşkanı! Askerden gelen değerlendirmeleri bize intikal ettirerek bir orta yol bulmaya çalışıyorsunuz. Fakat bu tek taraflı bir tercihtir ve ahengin teessüsüne yetmez. Bizim değerlendirmelerimizi de askere intikal ettirmek uzlaşma ve denge sağlama görevinizin icabı değil midir?”
      <br/>
      <br/>
      Sayın Cindoruk, “Cumhurbaşkanı hükümetle uzlaşmak durumunda değildir.” (uzlaşmadan uzak durması gerekir, dercesine!) hükmünü nereden çıkarıyor?
      <br/>
      <br/>
      Kuvvetler Ayrılığı, kuvvetler dengesinin oluşamaması hâlinde tam bir irtibatsızlığa ve kopukluğa dönüşür; savunulacak hiçbir meziyet de kalmaz.
      <br/>
      <br/>
      Yargının bağımsızlığı, her demokratik sistemde vardır. Kuvvetler Ayrılığı, yasama ile yürütme arasındaki ilişkilere ait bir kavramdır. Kuvvetler Ayrılığı’nın bir istikrarsızlığa dönüşmemesi için, parlamentonun hükümeti “düşürme” yetkisine karşı; parlamentonun fesh edilebilmesi söz konusudur. Bu yetkiyi icra adına Cumhurbaşkanı kullanır. Cumhurbaşkanı burada icranın istikrarından yanadır ve yetkisini hükümetle istişare ederek kullanır. Cumhurbaşkanlığı, parlamenter sistemde ‘siyasi itidal müessiriyeti’ni canlı tutma fonksiyonun makamıdır. Hâlbuki ne kadar ters biliniyor!
      <br/>
      <br/>
      Prof. Dr. Ersin Kalaycıoğlu çok önemli bir hususu dile getirdi. Parlamenter sistemde Cumhurbaşkanı’nı halk seçmez, seçemez. Seçerse, cumhurbaşkanının tarafsızlığı ve denge fonksiyonu ortadan kalkar; seçimlere iştirak ederken yaptığı siyasi icraat vaadlerini yerine getirme hakkı ve sıfatı doğar. Hem öyle bir cumhurbaşkanı hem başbakan, iki başlı bir idare demektir ki; sistemi de modeli de geçerliliği de yoktur.
      <br/>
      <br/>
      Biz kuşkularımıza sistem arıyoruz! Ama böyle bir sistem henüz icad edilmedi. Ne konvansiyonel sistem, ne parlamenter sistem, ne başbakanlık ne yarı başkanlık bizim kuşkularımıza cevap verebilir.
      <br/>
      <br/>
      * * *
      <br/>
      <br/>
      Sanıyorum Talleyrand’ın sözüydü. “Bir adamın bir sayfalık bir yazısını verin ben ondan bir idam gerekçesi çıkarabilirim” diyordu. Çok büyük bir gerçek payı var bu sözde. Ölçülere tam bağlı olarak yorum üretmek oldukça zordur; fakat “bağlıymış gibi” görünerek yorum üretmenin sınırı yoktur. Sınırı bir defa aşan için sınır yoktur çünkü. Yürü yürüyebildiğice. Evet sınırı ve endazesi yoktur ama; öz hasarı ve zayiatı çok büyüktür. Özgüveniniz erir, sezgileriniz kapanır, sinsi bir kötümserlik duygusunun loşluğunda çok mutsuz olursunuz. Kendinizle bile konuşamayacak kadar yalnızlaşırsınız.
      <br/>
      <br/>
      Hile-i hukukîye, hile-i fikrîye yolu; siyaseti tam bir çorak araziye çevirir. Süremezsin, sulayamazsın, ekemezsin, biçemezsin. Tın-tın öter. Uğraşıp durursun, demokrasi üreteceğim diye… Su suya benzemez, tohum tohuma, cihazlar cihaza. Önümüzdekiler hile-i fikrîye ve siyasiye’nin elinize tutuşturduklarıdır çünkü.
      <br/>
      <br/>
      Demokrasiyi geliştirecek olanlar da, gelişmesini engelleyecek olanlar da aydınlardır. Halka rağmen demokrasi, tedricen bir süreç hâlinde gerçekleşebilir. Ama aydınlara rağmen demokrasi, gelişmiş kurumlarıyla bile yürümez; şekli bir çerçevede yozlaşıp tükenir.
      <br/>
      <br/>
      Batı’nın bize verdiği zarar, ekonomik falan değildir. Batı milletimizi, demokrasinin kendi şartlarımızda gelişmesini sağlayacak aydınlardan mahrum etti. O aydınların yetişmesini kendiliğinden sağlayacak olan “tabii gelişme” eksenimizden uzaklaştırdı bizi. Derin hikâyedir; anlatması da anlaşılması da zordur. Şöyle bir ipucu verilebilir: emek verdiklerimizden bile, çeşitli donanımlarla zenginleştirdiğimizi sandıklarımızdan bile, “ince işler” üretiminin sonuçlarını alamıyoruz. Yakın tarihimizden belki en çok andığım isim, Rahmetli Ali Fuat Başgil’dir. Yarım asırda niçin bir Ali Fuat Başgil benzerini yetiştiremedik acaba?
      <br/>
      <br/>
      Anayasa’nın 104. maddesindeki Türkçe’ye bakınız. O madde öyle mi yazılırdı?
      <br/>
      <br/>
      Anayasa üslubu, bir eli eldiven gibi saran üsluptur. Öyle olmalıdır. Peki üslup adamı ve üslup dikkati diye bir şey kaldı mı? Kalemimizde ve kelamımızda değil de, hayatımızın akışında bir üslup kimliği ve kişiliği var mı? Karinelerle, sembolik çağrışım rüzgârlarıyla, biraz ondan biraz bundan karışımlarıyla idare ediyoruz. Görünmeyen ama tıkır tıkır işleyen bir liyakat hiyerarşisinin üslup aşılayan süzgeçleri çalışıyor mu? Aydın, başka nasıl yetişecek peki?
      <br/>
      <br/>
      Hürriyet, insanın önce kendine kazandıracağı bir şeydir. Önce nefsinin prangalarını söküp atacaksın. Sonra kolaycılık illetinin primlerini elinin tersiyle iteceksin… Sonra başkalarından başka şeyler talep etme hakkına ve gücüne sahip olursun. Ama Batı sana bunu öğretmez, öğretemez, öğrenmeni istemez; çünkü “düşünce üreten” olmanı kendi yolunun icaplarına aykırı bulur. Niceleri, Batılı eğitimle tanıdıklarının dünyasına girince, havası emilmiş tenekeler gibi dış basınç çökmesine uğradı. İç basınç, iç olgunluk yeterli değilse; daha doğrusu “ayarlanabilir” değilse; yükseklikler de tehlikelidir, derinlikler de! Düzde, kumda, kenarda köşede kalma arzusu; işte o zaman bir savunma içgüdüsü gibi size hâkim olur. Kolaycılık, işte bu içgüdünün telkin ettiği bir mecburiyettir. Canın sıkılırsa “hile-i hukukîye ve fikrîye” işleriyle de oyalanabilirsin!
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27298), [web.archive.org (arşiv bağlantısı)](http://web.archive.org/web/20070507172545/http://www.aksiyon.com.tr:80/detay.php?id=27298)
