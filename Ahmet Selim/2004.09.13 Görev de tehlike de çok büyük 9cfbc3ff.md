# Görev de, tehlike de çok büyük

*Ahmet Selim 2004.09.13*

<div bgcolor="#FFFEF6">
 <font>
  <img border="0" height="1" src="/web/20060101040934im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101040934im_/http://www.aksiyon.com.tr/resim/510/38.jpg" vspace="5"/>
  </p>
 </font>
 <font class="content">
  Teröre samimiyetle ve fikri cesaret şuuruyla karşı çıkmak, terörün sebeplerini ve türevlerini ilgilendiren kördüğüm olmuş bir meseleler yumağının çözülmeye başlamasını sağlayacaktır. İnsanı insan olmaktan çıkarmak, ona bir şey kazandırabilir mi? İnsan olarak varlığının gerçekleşme şansını ve imkanını yok ettiğiniz insana ne vereceksiniz de, onu birşey kazanmış sayacaksınız.
 </font>
 <p>
  <font class="content">
   İnsan, yahut insanlar, yahut çeşitli topluluklar... Canlı bomba bireysel değil; yakınları, benzerleri, destekleyenleri, bundan birşey bekleyenleri var... Diğer terör olayları da öyle. Canlı bomba ne hale gelmişse, ardında duranlar da "aledderecât" aynı tükenişi ve yok olmayı yansıtıp yaşarlar.
   <br>
    <br>
     İnsan melek değildir elbette. Tarih boyunca sayısız savaşlar yapılmış. İnsan meşrû çerçevede savaşır da. Ama savaş savaşçılar arasında yapılır. Sivillere, kadınlara, çocuklara, mâsumlara kastetmenin savaşlarda hiçbir meşrû mücadeleyle de ilgisi yoktur. Meşrûiyet için, haklı olmak bile yetmez. Haklı da olsanız, bırakın terörü, birçok şartı mevcut da olsa, savaşmak dahi doğru olmayabilir. "İnsanî" şartları mutlaka düşüneceksiniz. Bir toplumun yok olması sonucunu doğurmak bir savaşın, yani intihara benzeyen bir savaşın ne kadar haklı olunursa olunsun, meşrûiyeti düşünülemez.
     <br/>
     <br/>
     Terörde ise bırakın bunları, hiçbir kural tanınmaz. Çocuk, sivil, kadın fark etmez. Kendinden yana olan kadınları, çocukları, yaşlıları bile düşünmez. Onların arasına karışarak, onları kalkan yaparak icra edebilir mel'anetini. Karşı tarafın bir noktadan sonra sabrının taşacağını bile bile yapar bunu. Taşsın da kullansın! Bu kanlı sarmal, en insanlık dışı boyutlara doğru genişlesin. Böyle bir insan yapısında, insani bir varoluş özelliğinin ve ideallerinin kalması mümkün müdür? Terör öyle kanlı öyle kanalsız ve acımasız bir olgudur ki, bulaştığı insanları da idealleri de tüketir. Akıttığı kanlara değil, asıl bu tükenişin bilançosuna bakmak gerekir. Hiç hesabı, muhasebesi yapılmamıştır bunun. 1970'li yılların terörüyle yapılan tahribat, 13 Eylül'de bitmiş midir? Asla. O tahribat, farklı benzeşme veya tepkisel yozlaşma uzantılarıyla hâlâ devam ediyor... Filistin meselesi de öyledir. Hiçbir eylem yapmayıp kınanan bir sükûnet içinde yaşasalardı bugün daha iyi bir noktada bulunurlardı. Terör için harcanan para ve emek, insan için harcansaydı, bugün Filistin meselesi diye bir mesele kalmazdı.
     <br/>
     <br/>
     Fikre bakın önce...
     <br/>
     <br/>
     Elinizin altında bir düğme olsa ve ona basarsanız bütün Amerika bütün insanlarıyla yok edilebilse idi, basar mıydınız o düğmeye? Birilerinin buna "evet" diyeceğinden şüpheniz var mıdır? İşte önce bu kafa ve ruh yapısının tedavi edilmesi lâzım.
     <br/>
     <br/>
     Tıp, beyindeki hastalıklarla uğraşır. Ruh hastalıkları da modern görüşte bu sınıfa dahil ediliyor zaten... Ama bir de "düşüncede hastalık", ve "düşünce hastalıkları" var. Bu kavram yerleşmedi, fakat mutlaka yerleşmesi ve tanımlanması gerekiyor.
     <br/>
     <br/>
     Hafızamdaki bir örneği canlandırayım... Öyle bir adam ki, sırf ünlü olup kabadayılar arasında ismi anılsın diye, öldürecek adam arıyor! Bu gencin, her klinik muayeneden ve testten sağlam çıkacağına eminim. Sabırlı, tahammüllü, istediğinde toplumsal uyum güçlüğü çekmiyor, günlük yaşantısındaki çıkarlarının hesabını iyi yapıyor. Hiçbir hastalık belirtisi yok. Ama, o "zaman ve mekan" kesitinde yaşarken aldığı tesirler onu böyle düşündürüyor idi. Bu basit bir örnek; lakin ideolojilerle yahut ideoloji haline getirilen saplantılarla ilgili olan örneklerin bundan (özde) önemli bir farkı yok. Karışık gibi görünen uyduruk renklerini ve süslerini sıyırın, aynı özle karşılaşırsınız. İnsanlar, "doğru düşünme" kabiliyetini geliştirecek eğitim (öğretim değil) gıdalarından yeterince faydalanamadan yetişiyor. "Nostalji" demeseler, "eskici" diyecekler bizim uyarılarımızı yapanlara. Olsun, biz devam etmek görevindeyiz. Yalın ezbercilik ile, "düşüncesiz öğretme" arasında önemli bir fark yoktur. Düşünce eğitimin paralelinde yürümez ise, verilen bilgilerin pek faydası yoktur; hatta zararı bile söz konusudur. "Öğrenmeyi öğretmek" sözü güzeldir ama, eksiktir ve "algılanış" biçimiyle de yanlıştır. Öğrenmeyi öğretmek, sadece bilgi kaynaklarını ve araçlarını gösterip tanıtmakla, yahut akıtmakla olmaz. Düşünülüp yorumlanarak 'bilinç'e mal edilememiş bilgiler; yani düşünme eğitimi verilmeden aktarılmış, adresleri değil şifreleri işaretlenmemiş bilgiler, (sezdirilmemiş de diyebiliriz) sadece zaruretlerle ve mecburiyetlerle sınırlı kalır. O insan okumayı da aramayı da sevmez; düşünce eğitimini ve heyecanını iç zenginliğinin ışığı haline getiremediği için sevmez. Düşünce zaaflarına ve hastalıklarına karşı korunmasız kalır. Çevre şanssızlıkları onu kapıp götürebilir. Eğitim denilince diplomayı hatırlayan kafa bu meseleyi göremiyor; teröre de, terörün etrafında halkalanan meselelere de nasıl bakacağını fark edemiyor.
     <br/>
     <br/>
     Bizim büyüklerimiz, belki İslam hakkında daha az bilgiye sahiptiler ama, İslamı daha iyi anlıyorlardı. Bunun en bariz delili, kendi hayatlarının bütünlüklerini daha iyi kurmaları ve hayatlarındaki "acıları-sıkıntıları" hatta sevinçleri daha dengeli bir biçimde taşımalarıydı. Rahmetli babam 1970'li yılların terörüne çok sinirlendiği bir sırada şöyle demişti: "Bunların bir tanesi silahıyla bizi Sultanahmet'ten çıkarıp tek sıra yapabilir. Bu, korkak olduğumuz için değil. Meşrûiyet inancımızdan dolayıdır. Ben meşrûiyet meydanının aslî kavgalarında öylelerinin nasıl titrek ve sarsak bir korkuyla küçüldüklerini iyi bilirim." Sonra da birkaç damla yaş süzüldü yanaklarına... Ölçüyü de şöyle özetlemişti: "İnsana ve İslam'a zarar veren şey meşrû olamaz. Kimden ve nereden gelirse gelsin." Coştuğu zaman filozoflaşırdı böyle! Anneciğim de öyleydi. Onlar bana çok şey verdiler ama, ben bazı yakınlarıma (onlardan çok daha fazlasını bilmeme rağmen) aynı derecede veremedim. Tabii ki başka sebepleri de var ama, bu farklılığın en önemli sebebi; sokağın, okulun, sosyal hitap araçlarının ve örneklerinin olumsuzluğudur. Güçlüklerin artmasına karşılık, bazı dikkatlerin de duyarlılıkların azalması; insanda düşünme mecali ve vakti bırakmamayı öngören tasallutların çok donanımlı hale gelmesidir. İmtihanları büyürken, "birey" küçüldü. Düşündürmeme tasallutu bu kadar donanımlı iken, bunu fark etmeyen "düşünce özgürlüğü" taleplerindeki tutarsızlığın nasıl bir düşüncesizlik olduğu 'izahtan vâreste'dir.
     <br/>
     <br/>
     Teröre samimiyetle ve fikri cesaret şuuruyla karşı çıkmak, terörün sebeplerini ve türevlerini ilgilendiren kördüğüm olmuş bir meseleler yumağının çözülmeye başlamasını sağlayacaktır. Öyle bir hedef ki bu, en uzağında veya en sarp görünen 'terörle ilgili bir mesele'nin bile, Peyami Safa'nın deyişiyle "hemen çözülmese bile karanlığı azalacaktır." Aksi halde herşeyin aydınlığı azalacaktır. Tehlike de görev de öylesine büyüktür.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15468), [web.archive.org (arşiv bağlantısı)](http://web.archive.org/web/20060101040934/http://aksiyon.com.tr:80/detay.php?id=15468)
