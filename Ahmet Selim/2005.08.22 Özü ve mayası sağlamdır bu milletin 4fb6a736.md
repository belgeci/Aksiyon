# Özü ve mayası sağlamdır bu milletin

*Ahmet Selim 2005.08.22*

<div bgcolor="#FFFEF6">
 <font>
  <img border="0" height="1" src="/web/20051217065611im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051217065611im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Benim doğup büyüdüğüm yer, Fatih, Karagümrük... Bir İstiklal Gâzisi’nin dediği gibi semt-i meşhur! Dengeleri, (bütün İstanbul gibi) yerindeydi ama, kabadayılık geleneği birazcık ağır basardı... Üniversite yıllarında arkadaşlarla buluşmak için kahvehaneye uğrama alışkanlığı edinmiştik... Hem de şoförler kahvehanesi! Tam bir laboratuar...
 </font>
 <p>
  <font class="content">
   İnsan tanımak için ideal bir gözlem evi... İstanbul’un her yerini, her işini bilen 30-40 şoför... Hemen hepsi de arkadaşım, dostum, kardeşim yahut ağabeyim...
   <br>
    <br>
     Dalarsam çıkamam, bağlayacağım yere geleyim:
     <br/>
     <br/>
     Kahvehanenin sahibi Arap Vâdullah... Semtin diğer ismi, Arap Sülo... O da başka bir kahvehanenin sahibi... Bizim kahvede Katip Ali isminde yaşlı bir amcamız vardı, tulumbacılardan bu yana yaşanmış kabadayılık merhâlelerini ve hikâyelerini anlatırdı...
     <br/>
     <br/>
     Kabadayılar arasında zımnî bir hiyerarşi vardı. Bu semtte o, diğerinde öteki... İstanbul ve Türkiye çapında, her biri çeşitli ağırlıklarla sıralanır, ilişkileri öyle yürür... Kürt İdris, Kürt Hasan, Kürt Fevzi, Malatyalı Osman; hemen hatırlayabildiğim isimler... “Kürt” denilenleri özellikle önce saydım... “İtelenmek” diyorlar ya, o yüzden... Etnik ekleme, soyadı gibi kullanılırdı; yâni  tanım ve tefrik için... Ne üstünlük sebebiydi, ne de küçültme. Gerçek soyadlarını kimse bilmez, böyle tanınırlar idi. Oğlu Hasan, Oflu İsmail, Dündar, Arnavut Remzi ve başkaları da vardı tabii... Diyeceğim şu: Kürt kökenli olanların küçümsendiği kanaati yahut yakıştırması burada da bir masaldan ibâretti. Yoktu böyle bir şey. Karadenizli, Arap, Arnavut, Çerkez ne ise; Kürt de oydu 1960’ların İstanbul’unda... Kabadayılıkta da, ilimde de, ticarette de öyleydi.
     <br/>
     <br/>
     “Pala Remzi” türküsü var ya, o türkü tam da Pala Nurettin’e yakışırdı... Tekirdağlı, İstanbul’un belli rüzgârlarına kapılıp üniversite sondan ayrılıp şoför olmuş, bambaşka bir adam... Kabadayılıkla işi yok ama, her kabadayı ona farklı davranmak lüzumunu hisseder... “Sefte etmedik daha.” deyince takılırdım. “Hası odur” diye hep aynı cevabı verip gülümserdi... Genç külhanilerin biri bir gün terbiyesizlik edince, kaldırıp arabanın tavanına oturttu! “Edepsizden edepsiz olur Velet!” diye birkaç defa sarstı ve bıraktı... Sonra da yanıma gelip sordu: “Haddi aştım mı?” Neyin cevabını beklediğimi biliyordum: “Yarın gelip elini öper.” “Sen söyleme” vurgusunu aldım ama, söylemez olur muyum? 1962’de otomatik Cadillac sahibiydi. Camlar, direksiyonun yanından düğmeyle açılıp kapanırdı... Sekiz silindirli otomatik Cadillac!.. Semtimizin en kabadayısına “Benim arabam çok benzin yakar. Kısa mesafede benim arabama binmesen iyi olur” demiştir rahatça... Para almasa bile onu o adama kimse söyleyemez; Pala Nuri söyler!
     <br/>
     <br/>
     Etnik de neymiş. Herkes adamlığına insanlığına göre muamele görür. Tabii belli bir idrak açısından...
     <br/>
     <br/>
     Bu konularla ilgili bir şey ararken internette, Prof. Niyazi Öktem’in hatıralarına rastladım. Zeyrek’te yaşamış, Çilli Burhan’ları ve Heybetli’leri tanımış. Okulu anlatırken “Laz, Kürt, Çerkes, Boşnak, Arnavut, Ermeni arkadaşlarla diyalogdan da öte, kardeş kardeşe yaşadık” diyor. Tastamam öyleydi.
     <br/>
     <br/>
     ...Durup dururken kabadayılık da neyin nesi denilebilir. Nefse en açık olanlardan biridir. Üstünlük iddiasının alanıdır. Toplumun çok içindedir. (Öyle “idi”) Etnik övünme ve itelemenin zerresi burada bile yoktu. Ulema arasında zaten olmaz.
     <br/>
     <br/>
     1960’lı yılların sonlarında sol çıkardı bu meseleyi. “Yumuşak karın” lazımdı, icad etmeye çalıştılar. Gelişme bir bütündür. “İnsan” zedelenmemişse, toplumsal gelişme her şeyi halleder. Kabadayılığı da halledecekti, köylülüğü de. Ama toplumsal gelişmenin önünü ideolojik yozlaştırmalarla kestiler.
     <br/>
     <br/>
     Yukarıda anlattığım Pala Nurettin’in kardeşini, (ki mahalle arkadaşımdı), 1983’te çağırttım. Gözünün içine içine bakıp, birdenbire “ne haltlar karıştırıyorsun, tuhaf şeyler duyuyorum” diye çıkıştım. Kızardı bozardı, yutkundu... “Bozulmayan ne var ki” deyip sustu. Annemin elini öperken, yaşaran gözlerini saklamaya çalışıyordu... Şimdi ağabeyi de kendisi de öbür alemde... Ben fakültedeyken “Abi, tehlike varsa uzaktan da koruruz, ne olur izin ver” derlerdi.
     <br/>
     <br/>
     Bir gün Yenikapı sahilinde başıbozuk yürüyorum, yağmuru sindire sindire... Bir arabanın takibini neden sonra fark ettim. Topuz kardeş, iş dönüşü karşıdan görmüş ve takılmış peşime… “Canım sıkılıyor olmasa yalnız başına bu yağmurda burada dolaşmazsın. İş bitti şu anda. Çalışmayacağım. Akşama kadar arabayla gezeceğiz...” Çaresiz, tâbi olmuştum.
     <br/>
     <br/>
     İçlerinden biri, hekimin verdiği şırıngaları kırıp suyla içmiş. İğneden çok çekindiği için öyle yapmış. Babam, “Tam Arnavut olamamışsın, reçeteyi eritip içecektin” deyince gülmekten bir hal oldu... Kemal Usta, bir karış boyu ama dağ gibi yüreği olan bir Karadenizliydi. İlk oğlu Yıldırım, ikincisi Fatih... “Abdülhamid’e kadar yolu var İbrahim amca!” derdi.
     <br/>
     <br/>
     Hepsi rahmetli... Nur içinde yatsınlar.
     <br/>
     <br/>
     <b>
      İhmal ve kasıt iftirası
     </b>
     <br/>
     <br/>
     1960’ta “Size yapmıyacağım yoktur” diyen muhalefet lideri Malatyalıydı. Asılan da Türkiye’nin başbakanı Aydınlı Adnan Menderes... Doğum yeri farklılığının zerrece önemi yoktu. Zerre kadar önem veren bir tek kişi çıkmamıştır... Çünkü böyle bir hastalık yoktu. Ama 1960’lı yılların sonuna doğru, komik bir ideolojik tutkulanmaya istismar mesnedi oluşturmak için etnik bağları kullanmaya başladılar. Görmüşlerdi ki Marksizim maya tutmaz. “Belki  buradan tutar” dediler. “Bir gerçeklik olsun elimizde.”
     <br/>
     <br/>
     Doğu, Güneydoğu gelişmemiş. Gelişme ne zaman başlamış, ne kadar zamanda nerelere gelmiş? Kasdi bir şey mi var? Ben İstanbul’daydım, evimizde su ve kanalizasyon yoktu 1950’lerin başında... Sadece yoğurtçular ve macuncular değil, sakalar ve lağımcılar da geçerdi kapının önünden. Yukarıda ismi geçenlerden olan Topuz’un evi, bir ahırın 5-6 metre yakınındaydı... Yalınayak gezen çocuklar çoktu... 1950’lerin İstanbul’un da bile bunlar vardı... Bırakın ötesini.
     <br/>
     <br/>
     1950’lerde bu, 1960’larda ideoloji! Sömürü var, ihmal var, kasıt var... Bunlar, kendilerinde vardı. İdeolojik istismardaki acımasızlık ve insafsızlık hiçbir ideolojinin özünde yoktur.
     <br/>
     <br/>
     1965-71, büyüme ve enflasyon temel göstergeleri açısından en iyi dönemlerden biridir. 1950-60 arası da öyledir. Şöyle bir tasavvur edin: 1960 darbesi olmasaydı da, 1950-65 arası tek dönem olsaydı? Yani yüzde 10’ların altında enflasyon, yüzde 5’in üstünde büyüme istikrarı... Boş vakti olan bir hesaplasın... Üçüncü iyi dönem olarak 1983-87 gösterilir... Toplamı, 20 yıl... 1950’den bugüne 53 yıl... Biz o yirmi yılı, 1950 sonrasında sürekli yaşasaydık; Türkiye bugün nerede olurdu? Hem kemmiyetçe hem keyfiyetçe nerede olurdu? Bu hesap, paranın pulun maddenin değil; adamlığın, insanlığın, medeniyetin, kültürün hesabı ve hicranıdır.
     <br/>
     <br/>
     Birileri ideolojik istismarla yola çıktılar, tatmin şansı olmayan bencil ihtirasları uğruna her türlü istismarı meşru ve hak bildiler; fakat sonunda hasmı olmakla övündükleri kapitalizmin, çeşitli ilgi alanlarında çeşitli biçimlerde oyuncağı oldular. Kimse kimseyi istismar etmedi, kapitalizmin onları istismar ettiği kadar!
     <br/>
     <br/>
     Eski el kitaplarına bakıyorlar; “Süreçte feodal aşamadan sonra uluslaşma gelir” Bunun siyasal karşılığı şudur.” Yazıyor ya... Kapitalizm Bush demek, Bush’lar demek. Onlar da gülüyor! Gülüyorlar, çünkü bunun etnik despotizme kayan çok elverişli bir “stratejik istismar kartı” oluşturacağını biliyorlar. Ve onlar şunu da biliyorlar ki; Türkiye, bütünlük sıhhatiyle, mükemmel bir demokrasiye sahip olsa da, hem AB hem ABD için risk teşkil edecektir. Ne riskidir o? Hazımsızlığa yol açar, sindirim ve dolaşım komplikasyonları doğurur, stratejik ivme düşüklüğüne sebebiyet verir, uyku ve rüya konforunu zedeler, muhayyile zenginliğini gölgeler... Daha sayayım mı?
     <br/>
     <br/>
     <b>
      Asıl önemli olan
     </b>
     <br/>
     <br/>
     ...Bunları anlatırız, daha açık seçik, daha ayrıntılı anlatırız. Fakat anlatılması ve anlaşılması gereken daha önemli bir konu var:
     <br/>
     <br/>
     Bu millet, bu toplum, tezahürlerini artık tam yansıtamıyor olsa bile, iç ve dış istismarcıların zannettiğinden çok daha sağlamdır, dirençlidir, rezervlidir, nasiplidir. Kendi yalanlarıyla kendilerini aldatıp oryantalist hayallere kapılanlar, güya “tarih felsefesi” geveleyerek tarih sentezinin parçalanamaz dinamikleriyle oynayanlar hiç ummadıkları sonuçlarla karşılaşabilir. Asıl bunu anlatmak, incitmeden ve incitmeden anlatmak, yüreklere erişerek anlatmak çok büyük önem taşıyor. Hep oraya getirmek için tekrarın sıkıcı zaruretlerine katlanıyorum. Bir milim ileri gitmek için bir daha baştan alıyorum. Ama çok önemlidir, çok.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22385&yorum_id=1), [web.archive.org (arşiv bağlantısı)](http://web.archive.org/web/20051217065611/http://www.aksiyon.com.tr:80/detay.php?id=22385&yorum_id=1)
