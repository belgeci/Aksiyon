# Kuşatma altındayız

*Ahmet Selim 2005.02.14*

<div bgcolor="#FFFEF6">
 <font>
  <img border="0" height="1" src="/web/20060103212704im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103212704im_/http://www.aksiyon.com.tr/resim/532/38.jpg" vspace="5"/>
  </p>
 </font>
 <font class="content">
  Ekonomik göstergeler pozitif yönde. Enflasyon ve faizler indi; büyüme hızlandı... Ancak, krizin varlığı ile krizin doğmasına müsait bir ortamın varlığı birlikte düşünülmelidir.
 </font>
 <p>
  <font class="content">
   AK Parti’ye sunulacak en önemli uyarı, eleştiri ve tavsiye buketi; siyasî istikrarı zedeleyici inatlara kapılmamaları, herşeyin bir anda kriz değişimine girebileceğini unutmamaları şeklinde özetlenebilir.
   <br>
    <br>
     Herşey iyiye gidiyormuş gibi görünüyor. Enflasyon düştü, hem de büyümeyi gözden çıkarmadan. Döviz rağbette değil, Türk Lirası değer kazandı... 2001 krizinden sonra bunlar hayal edilebilecek göstergeler değildi.
     <br/>
     <br/>
     İyiye gideni görelim iyiye götüreni de takdir edelim. Fakat zaafları ve tehlikeleri görmezlikten gelerek değil. Enflasyon ve faizler indi; büyüme hızlandı... Ne var ki; dövizin TL karşısında düşük kalması ve câri açığın kapanabilirlik belirtisi göstermemesi hayra alâmet değil. Krizin varlığı ile krizin doğmasına müsait bir ortamın varlığı birlikte düşünülmelidir.
     <br/>
     <br/>
     2001 krizi patlamadan önce, bir takım uyarılar yapılıyordu “böyle gitmez” diye. O zaman da dövizin TL karşısında değeri düşük tutuluyordu. Açık’lar sıcak para ile dolar, yahut ikame edilir. Gerçekçi olmayan kur politikalarını “sıcak para” çok sever, çünkü açıklarda ve boşluklarda gezinip kolay ve cazip kârlar elde etmek onun varlık sebebidir. Normal sayılabilen şartlardayken bile, sıcak para bir sirkülasyon alanı bulur; Batı’da da bulur. Fark şuradadır: Oraların uygulamaları risk üretmez. Sıcak para, haddini bilerek ve makul sınırlar içinde kalarak dolaşır. Yâni “ben kaçıp gidersem, görürsün dünyanın kaç bucak olduğunu” diyemez. Çünkü oralarda “siyasi” kriz olmaz!
     <br/>
     <br/>
     İşte yaşanan iyileşmelerin ana sebebi: AKP’nin başarısı, siyasi istikrarın varlığıyla ilgilidir. İlk büyük krizin tetikleyicisi mahalli seçimlerde Refah Partisi’nin gösterdiği başarı, ikinci büyük krizin tetikleyicisi de “Ecevit-Sezer” ihtilâfıdır. “Eyvah siyasî istikrar bozuluyor” kaygısı paniğe yol açtı, sıcak para hareketlendi, denge faktörleri çöktü...
     <br/>
     <br/>
     Krizi tetikleyebilecek ortamlarda, “sürdürülebilir, döndürülebilir çarklar dengesi” önem taşır. Devlet borçlanabiliyor, devletin ekonomik rolü işlemez hale gelip tıkanıklığa uğramıyor ise, kriz ortamı dengede demektir! Yâni bıçak kemiğe dayanmamıştır, böyle bir ihtimalin sinyalleri yakın gelecekte ortaya çıkacakmış gibi bir kanaat henüz doğmamıştır. Buna “sürdürülebilir” denge de “sürünme” dengesi de diyebilirsiniz! Öylesine önemlidir ki bu konu; derinlemesine bir şey bilmedikleri halde, sürdürülebilir dengenin palyatif ve pragmatik taşeronluklarını iyi becerdikleri için bazı boş kişiler sırf bu becerileri sebebiyle hep rağbette kalmışlardır. “O bilir bu işleri!” sözü, kriz şartlarının tetiklenmesini denge oyunlarının sunuşlarıyla erteleyebilenler için söylenir. Bir noktadan bir yere varmak durumunda iseniz, onlarsız olmaz; ama sadece onlarla da olmaz! Bütün mesele, onlarla “devlet adamı” arasındaki münasebetlerin durumuna ve sıhhatine bağlıdır. Gerçek devlet adamı, sürdürülebilir dengenin sürünme dengesiyle özdeşleşmesine izin vermez. Onları da, onların göremediği faktörleri de yönlendirir. Yönetmese de yönlendirir. Siyasî istikrarın varlığı bu açıdan da önem taşır. Kemmiyet çoğunluğu, yalnız başına istikrarı ne sağlayabilir, ne koruyabilir. Meselâ 1978’de CHP sayısal gücü olan bir iktidar durumunda bulunsaydı bile istikrarı sağlayamazdı.
     <br/>
     <br/>
     AKP’ye sunulacak en önemli uyarı eleştiri ve tavsiye buketi; siyasî istikrarı zedeleyici inatlara kapılmamaları, herşeyin bir anda kriz değişimine girebileceğini unutmamaları şeklinde özetlenebilir. Kendimizi biraz rahatlamış gibi hissettiğimizde bir dert çıkarma eğilimi göstermemiz, geleneksel huyumuzdur. Kendimizi rahatlamış gibi hissetme avantajlarını “orta vâde”li çözümlere yönelme yolunda kullanacağımıza, başımıza dert açmanın fantezileriyle uğraşma kredisi olarak kullanırız. “O kadar sabırlı ve tutarlı davranma çabası gösterdik. Denge yorgunluğu çektik. Hadi şimdi kendimizi biraz dağıtalım!” türünden mizah çağrışımlarına hak verdirici nice sıkıntılar yaşadık biz. “Öyle denilmiyordur” itirazları yükselebilir. Aynen öyle değilse de ona benzer bir şeylerin var olduğunu düşündürücü belirtilerle çok sık karşılaşmaya başladık.
     <br/>
     <br/>
     Dert açmamak, iş çıkarmamak, gaza gelmemek, gurura kapılmamak, istismar açıkları vermemek; vakarla ve tevâzuyla “çözülebilir meseleleri çözme” basireti sergilemek. Çözülebilir meseleleri çözme tutarlılığı içinde bulunursak, çözülemez gibi görünen meseleler de çözülebilirlik özelliği kazanmaya başlar. Önce karanlığı azalır, sonra görünümü değişir.
     <br/>
     <br/>
     Aslında sabır, “katlanma” değil, “aşma” direncidir. İsterseniz “aktif sabır” deyin buna. Ancak sabredenler düşünebilir; sabredenler başarabilir. Sabırsızlık, aslen geciktirme ve gecikmedir. “Olmadı, baştan!” tekerrürlerinden daha büyük gecikme mi olur? Ekonomiyle başladık, öyle devam edelim. Niçin bir “iktisadi düşünce” geliştiremiyoruz. Doğruluk payları parsellenmiş, her bir parselin üzerinde “bu benim doğrum” bayrağı sallanıyor! Ama kardeşçiğim, bana milletin hayatın insanlığın hakikat’in doğruları lâzım... “IMF bizi sömürüyor.”, “Amerika bize saldıracak”, “AB bizi yok edecek”, “AB ülkemizi cennete çevirecek”. Bu türlü aşırılıklar, saçmasapan şeylerdir. “Şartlar AB’ye girmemizi gerektiriyor. Fakat zorluklar var, ciddi meseleler var.” diyerek, bu başlangıç noktasından böyle bir açıyla ve bütün’ün her yönünü düşünerek yola çıkacaksın. “Ortak akıl” değil, özel akılların yardımlaşması ve dayanışması çözer bizim meselemizi. “Özel” olmazsa, “yardımlaşma ve dayanışma” ortaklığı da doğmaz. Herkesin, kendi parselinin (payının) iddiasıyla ve bencilliğiyle yalnızlaştığı bir ortamda; ne ekonomi düşünülebilir, ne siyaset, ne hukuk, ne eğitim... IMF’ye karşı olanlar, IMF’ye taraftar olanlar... AB’ye karşı olanlar, AB’ye taraftar olanlar... Biz bu tasnif mantığının görüp saydıklarından ibaret isek, “yokuz!” demektir... “Karşı olanlar, taraftar olanlar.” İdeolojiler gitti, mirasları kaldı. İddia ve etiket olarak değil, illet ve metot (üslûp) olarak kaldı.
     <br/>
     <br/>
     Bazı kavramlar matlaştı gözümüzde. Eğitim bunlardan biri... Yazılmıyor, konuşulmuyor; yazılıp konuşulsa bile, okunup dinlenilmiyor. Böyle olduğunu bildiğimiz için, zımnî bir mutâbakat oluşturup dışladık eğitim’i! Rating’i yok! “Edip iktisatçı” ekolünün mükemmel müşahhası Prof. Sabri Ülgener’di. Aynı ekolden olma iddiası taşıyan bir liberal profesörün en sık kullandığı iki kelimesi ise şunlardır: Sâdecene, ayrıcana! Bir türlü alışamadım, her duyduğumda kafama balyozlar iniyor...
     <br/>
     <br/>
     Hiçbir mesele, analiz metodunun zarureti olanak dahi soyutlanamıyor. Çünkü bütün temel meselelerimiz köklü ihmallerin ve illetlerin müşterekliği yüzünden içiçe geçip bir kaos yumağı haline gelmiş durumda... Tasrih edeyim, uyarım istikametinde: bir yönüyle böyle. Mesele çözmeye başlamadan önce, bu yumağı idrakinizle sıkıca kavramak gibi bir mecburiyetiniz var. Ve bizim “metot-sentez-dil” ana meselesine bağlanmayan hiçbir meselemiz yok. Biz kendimizi ve birbirimizi yalnızlaştırdıkça meseleler bizi sürüler halinde kuşatmaya başladı. İçte dışta, gönülde okulda, basitte komplekste, pratikte düşüncede; acımasızca kuşatılıyoruz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Emrah Altınkaya, 25-Şubat-2005
> Rakamlar ve gerçekler: 
> Ahmet Selim'in yazısı çok güzeldi. İlginç saptamaları var. Ekonomik göstergeler olumlu; liberal sistemin taşları yerine oturuyor; içte dışta iyiye gidiş gözleniyor; rakamlar iyi. Fakat manevî noktalarda halkımızda gerileme var. Rakamlar hayata yansımıyor. Niçin diğer köşe yazarları bu gerçekleri söyleyemiyor?

### Erdinç Koçbağlı, 17-Şubat-2005
> Sütten ağzı yanan...: 
> Sütten ağzı yanan yoğurdu üfleyerek yiyor. Türkiye'nin ve Türk insanının mevcut hali de bunun ötesinde bir şey değil. Geç bulduğumuz istikrar ortamı, onu kaybetmeme adına sahip olduğumuz endişelere sevk ediyor bizi. Bu bir bakıma alışma ve zaman meselesi yani. Sabrımızın nihai hedefine ulaştıracak olan ise şüphesiz yatırımların artıp işsizliğin gerilemesini görmek olacaktır. Hükümet şu an cari açıklar ve bütçe disiplini konusunda düşük faizli kredilerle geçmiş borçları düşük müliyetle geçiştirirken, diğer taraftan da döviz rezervlerimizin tatminkar seviyede olmasını sigorta gibi muhtemel risklere karşı kullanıyor. Lakin bu yatırım beklentimiz tatminkar seviyeye ulaşana kadar da devam edecektir. Asıl tehlike de buradadır. Yatırımlardaki ciddi bir gecikme, kriz riskini artıracağı gibi hükümetin mevcut politikalarının da sürdürülebilirliğini tehlikeye sokar. Kalifiye eleman yoksunu bir ülkede yabancı yatırımların gecikmesi kacınılmazdır. Yabancı yatırımların kalıcılığı ise eğitime, özellikle de teknik kalifiye elemanların yetiştirildiği bir eğitim sistemine bağlıdır.

Kaynak: [www.aksiyon.com.tr](http://aksiyon.com.tr:80/detay.php?id=19534&yorum_id=3061), [web.archive.org (arşiv bağlantısı)](http://web.archive.org/web/20060103212704/http://aksiyon.com.tr:80/detay.php?id=19534&yorum_id=3061)
