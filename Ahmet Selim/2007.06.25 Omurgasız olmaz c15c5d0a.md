# Omurgasız olmaz

*Ahmet Selim 2007.06.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070629060408im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Omurgasızlık küllî felç demektir. Omurgası kırılanın ne sağı kalır, ne solu; ne bugünü olur, ne yarını. Olamazları zorlayıp olabilirlerin en kötüsüne mahkûm olma bahtsızlığını reddeden bir ortak şuurda uzlaşamazsak; müştereken omurgasızlığı savunmuş, yani bir küllî felç kaderinde uzlaşmış oluruz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Gündüz Aktan’ın bazı sözlerinde önemli fikrî özellikler var. Eleştirilse bile ciddiye alınması gereken, (bundan dolayı da diyalog arayışları için) iyi bir muhatap olduğunu düşünüyorum. Fikrî ağırlık, kendiliğinden oluşmaz; bir özeleştiri yatkınlığını barındıran ayrı bir kıvam ister. Bundan dolayı da, sahiden düşünen insanlarla diyalog kurmak mümkündür ve verimli bir uzlaşmalar zemini oluşturmanın başka yolu da yoktur.
    <br>
     <br>
      Sayın Aktan’ın işaretlediğim ilk tesbiti şuydu: “Türk kimliği bir üst kimliktir. Onu bir etnik kimlik gibi tanıtmak, ciddi bir hatadır.”
      <br/>
      <br/>
      Şimdi bir genel çerçeve çizelim:
      <br/>
      <br/>
      Evet, Türk kimliğini bir üst kimlik gibi görüp kabullenmek, ben de yaşayarak tanıklık etmişimdir ki, toplumca benimsenen bir anlayıştır. Çocukluğumu 1950’li yıllarda yaşadım. Kimsenin şartlandıracağı çağda değildim. Gördüklerim, saf ve objektif tesbitlerdi. Akrabalık, komşuluk, arkadaşlık ve çeşitli tanışıklık ilişkilerimizde, her türlü etnik kimlik bağı vardı. Ama ben “Şunlar Çerkez’dir, bunlar Arnavut; onlar Boşnak kökenlidir. Fakat filancalar Türk etnik kimliğine sahiptir” denildiğini hiç duymadım. Bir defa bile duymadım. Hepimiz Türk’tük, etnik köken ilgileri bu şemsiyenin altında bulunurdu. Hiç kimseye sen Türk değil, Çerkez’sin, yahut Arnavutsun, yahut Karadenizlisin, yahut Arapsın, Kürtsün denilemezdi. “Türk değilsin; şusun, busun” denilirse şiddetli tepki ile karşılanırdı ve kavga çıkardı. Bunu ben uydurmuyorum, yüzlerce binlerce hatıra portresindeki katıksız gerçektir bu. Böyleydi durum, böyle yaşamışızdır. Ve bu anlayış, bir kültür baskısından falan da doğmuş değildi. Tarihin getirdiği “kimlik tekabülü” buydu. Üstelik benim ailem, kültürel baskılara ve biçimlendirmelere açık bir aile de değildi. Mesela ben İnönü’yü tanıdığım kadar, Karabekir’i de tanırdım. Babam beni küçücük bir çocuk olduğum halde, Mareşal’in cenaze törenine götürmüştü… Ve ben milli kimlik tanımı olarak, “Hepimiz Türk’üz, hepimiz Müslümanız”dan başka bir şey duymadım çocukluğumda. Sadece ailemden değil, etrafımdan da duymadım. Üstelik çok soran bir çocuktum. Aldığım cevaplar arasında şunlar vardı: “Rumeli’de birisi Müslüman olursa, ona Türk oldu derlerdi”, “Biz kendimizi böyle tanıtmak için uğraşmış değiliz. Avrupalı bizi böyle tanıyor, böyle biliyordu.” (Bu intibalar ve hatıralar cumhuriyet öncesine ait…) Benim babam Ziya Gökalp’i tanımazdı. Dediği şuydu: “Yugoslavya’da doğmuş değilim. Orası o zaman, Devlet-i Osmaniye idi. Nüfusum duruyor. Oku: Devlet-i Aliye-i Osmaniye.” Asimile eden falan yok, bir tarih harmanı var. Dedem, Devlet-i Aliye-i Osmaniye’nin memuru, hocası. İlk hıfzının notunu kaydettiği Mushaf, Uşak’lı bir hattatın elinden çıkmış… Babam, Osmanlı Türkçesi’ni çok iyi yazan, konuşan biri… Burasını da, İstanbul’un, gerçek İstanbul’un her semtinde ve kesitinde çocukluğumu gençliğimi yaşayarak bizzat müşahede ettim. Bu toplumun kimlik meselesi diye bir meselesi asla yoktu. Evde, mahallede, okulda, kahvede, camide, çarşı pazarda, sohbette, bayramda seyranda, oyunda şarkıda türküde hiçbir mekanda iklimde renkte seste kimlik problemi diye bir şey yoktu.
      <br/>
      <br/>
      “BİLİMSEL” DEDİKLERİ
      <br/>
      <br/>
      Önceleri sadece teknik branşlara ilgi gösterirdik. Yakın zamanda güya bu eksiğimizi (yahut ifratımızı) tashih edici bir gelişme olarak sosyal bilimlere yöneldik. Şimdi habire “sosyolojik analiz” örnekleri veriyoruz. Aslında yapılan şudur:
      <br/>
      <br/>
      Önce dipnot malzemelerini topluyoruz, sonra onlara cümleler istif ediyoruz. İlk bakışta “çok bilimsel” görünmenin en kestirme yoludur bu. Bol bol gölgeli kavram çizgileri, bir sürü dipnot malzemesi; getir konuyu yahut meseleyi, bu şablona oturtup analizini üretiverelim:
      <br/>
      <br/>
      Halbuki önce aradığımızın ne olduğunu, sonra nasıl aramamız gerektiğini, daha sonra da bütün gözeten ve her meselenin her konunun o bütün içindeki yerini hep akılda tutan bir düşünce planının kurulmasına ihtiyaç vardır. Her analiz bir sentez içindir. Her analiz bir sentezden arta kalanı (yahut, tezahür edeni) inceleyip yeni bir senteze bağlanan yolu aydınlatmak içindir. Ve maalesef dipnotlarıyla ağırlık kazanmaya çalışan kolaycılık örneklerinde bu şuurun zerresi yok. Cevabı önceden belirlenmiş sorular soruyor, cevabına gerçekten ihtiyaç duyduğunuz sorular da sorgulamalar da bahis dışı kalıyor. Herkesin kendini tekrarladığı buluşmalar ise, sadece bir dekorun tamamlanmasına yarıyor. Hayatın içine girememiş yaklaşımların “bilimselliği” güldürücü bir çelişkidir. Bilimselliği nesnellikle özdeş sayarlar; hayatın gerçeklerine göz yummanın nesnelliği sadece bilim dışı değil, akıl dışıdır. Birtakım olaylara ve belgelere atıfta bulunarak, bolca dipnotlarla “tarihî gerçek buydu” hükmüne varmak; kimlik araştırmalarında yalnız başına hiçbir işe yaramaz. Osmanlı’nın Rumeli fethindeki iskan politikası ve evlâd-ı fatihan hakikati, başka hiçbir yerde ve vesilede övünme bağırttırma türünden zikredişlere konu edilmemiş bir millî kimlik tavrının ifadesiydi
      <br/>
      <br/>
      Medrese etrafındaki resmî din tutumunun, tasavvuf dallanmasını hatta saçaklanmasını dolaylı yoldan disipline edişi de böyle bir “omurgayı koruma” ağır başlığının tedbir anlayışını ifade ediyordu. Osmanlı bazı şeyleri bağırttırmamanın onu etkili kılma ile doğru orantılı olduğunu bilen bir şuura sahipti. Bunun bilgisi dipnot malzemelerinden elde edilmez. Tarihe bir tefekkür nazarıyla bakmazsanız, ana hatları hiç fark etmeyen bir teferruatçılık içinde kaybolur gidersiniz. Düşüncenin ışığı olmadan “sosyal bilim” olmaz; dipnot yığınlarındaki “içine işletilmiş” ideolojik mayalanmalar sizi bilimsellik adına şartlandırıp sürüklemeye başlar. Kabul edilmiş kuru bilgi anlamındaki dipnot malzemelerinden ne Fransız ihtilalini öğrenebilirsiniz, ne Tanzimat’ı; ne Batı’nın kimliğini öğrenebilirsiniz, ne bizimkini. Osmanlı’nın bir omurgası vardı; evet, vardı. Bu omurganın omurları millî bir duruşu yansıtıyor, omuriliğini İslam (Sünni-Maturidi-Hanefi İslam) oluşturuyordu. Bunun dipnotlarını veremem. Ama doğru düşüncenin istikametindeki bir değerlendirme olduğunu istenilen her seviyenin üslubuyla vuzuhlandırabilirim. Batı’nın nasyonalizmini falan geçiniz, burada başka bir derinliği ifade etmek istiyorum. Nihal Atsız’la, Turan’la, mitolojik masallarla ilgili bir durum değil bu. O türlü meşgalelerin dar bir tepkisellikle kullanılması, ayrıca tahlili gereken başka bir durumdur.
      <br/>
      <br/>
      BİR BAŞKA YAKLAŞIM
      <br/>
      <br/>
      Gündüz Aktan’ın bir başka ilginç tesbiti daha var. Özetle şöyle diyor: “Bizim laikliğimizin önceleri dinî bir tercihi (dinî bir farklı bakışı) vardı. Bu, Sünni-Matüridi-Hanefi İslam anlayışına yakın duran, yani liberal İslam diyebileceğimiz bir anlayışa yakın duran, ama selefi-siyasi yorum anlayışını da dışlayan bir tercihti. (Eşit mesafe) tabiri doğru değil, Batı için de doğru değil… Fakat sonraları, o tercihin içeriği ihmal edildi ve bazı sıkıntılar doğdu.” Gündüz Aktan bunları söylerken Seyyid Bey’in yorumlarına da atıfta bulunuyordu.
      <br/>
      <br/>
      Bu görüş, eleştirecek olanlar için bile dikkate alınması gereken bir düşünce ağırlığını ifade ediyor. Hiçbir bilgi metni, son kodlama donmuşluğunun sınırları ve yüzeyselliği içinde irdelenemez. Hele tarih ve mekan farklarını yok sayan standart bir soyutlama tanımcılığıyla kavramların ortalama anlatımı bile gerçekleştirilemez. Laiklik Batı’daki gelişimiyle “eşit mesafede tutmak” değil, “farklı mesafeleri eşit korumalar altında bulundurmak” anlamını taşır. Esasen laikliğin bu gelişimi, demokrasinin gelişimindeki farklı özelliklere paralel olarak yürümüştür.
      <br/>
      <br/>
      “Bilimsellik” yakıştırmalarıyla daracık bir alanda bazı ezberleri tekrarlayıp durmak, önce çok kolay gelir ve yürür; fakat sonra bir tıkanıklık noktasına gelerek büyük zorluklara ve çözümsüzlük sancılarına yol açar. Şimdi olan budur.
      <br/>
      <br/>
      Omurgasız demokrasi olmaz. Omurganın var olabilmesi için, demokrasiyi geliştirecek olan toplumun farfaralık yapmayan ölçülük ve vakarlı bir millî duruşa, ayrıca bununla iç içe olarak, yine farfaralık yapmayan ve farklılıkları dengede tutan mutedil bir manevi dokuya sahip bulunması gerekir. Bunlardan laiklik adına birini, farklılıklar adına değerini, hem de sözde demokratikleşme uğruna reddetmek; demokrasiyi omurgasız bırakır, yani çözülmeye götürür.
      <br/>
      <br/>
      Olamazları zorlamak, olabilirlerin en kötüsünü getirmenin metodudur. Niyetiniz farklı da olsa, bu metodla o sonuca varmaktan kurtulamazsınız. Düşünce hayatımız, özellikle siyasi düşünce hayatımız mutlaka bu cendereden kurtulmalıdır. Olamazların ütopik kolaycılığı ve cazibesi, olabilirlerin en kötüsüne mahkûmiyet gerçeğini unutturmamalıdır.
      <br/>
      <br/>
      UZLAŞMA NE DEMEK?
      <br/>
      <br/>
      Uzlaşma, ilkelerde ve temel özelliklerde, yani “omurga gerçeği”nde uzlaşmaktır. Bu uzlaşmaya iyi niyet yetmez, bir tefekkür açısı gerekir. İnsanlar göremedikleri üzerinde uzlaşma tartışması da yapamaz, böyle bir ihtiyacı da duyamaz. Ve bu tür uzlaşmalarda taviz söz konusu değildir. Olamazları zorlamanın olabilirlerin en kötüsünü getireceği gerçeğini görerek olamazların varlığını kabullenip olabilirlerin en iyisini getirebilme arayışlarının yolunu açmak, herkesin lehinedir.
      <br/>
      <br/>
      “Düşünce değeri” taşıyan hiçbir görüş ve tavır dışlanmamalı, ama düşünce değeri taşımayan inatlardan ve ısrarlardan da titizlikle uzak durulmalı. Seçmenin, okuyucunun, vatandaşın bu noktada hayati bir uyarı sorumluluğu var.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27745), [web.archive.org (arşiv bağlantısı)](http://web.archive.org/web/20070629060408/http://www.aksiyon.com.tr:80/detay.php?id=27745)
