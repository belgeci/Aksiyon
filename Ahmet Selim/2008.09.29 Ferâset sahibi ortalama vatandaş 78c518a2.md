# Ferâset sahibi ortalama vatandaş

*Ahmet Selim 2008.09.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20081007125932im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Çok meşgul, çok mahmul, çok aktif olmak; örtülü bir verimsizliğe ve durgunluğa dönüşebilir. Bazı sinyallere açık olmazsak böyle bir durumun doğmasını önleyemeyiz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20081007125932/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081007125932/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081007125932oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081007125932oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Mantıklı, insaflı, basiretli, ülkenin meseleleriyle itidal üzere ilgilenen, kendi hâlinde oldukça derinlemesine yaşayan, gönlü açık insanlarımız vardır. Her devirde vardır. Bunlar adeta toplumun iç sesi gibidirler ve mâşerî vicdanı temsil ederler.
    <br>
     <br>
      Bu vatandaşların, yaşadıkları dönem hakkındaki kanaatleri çok önemlidir.
      <br>
       <br>
        O vatandaşlara mesela şöyle bir soru sorabilirsiniz: “Rüşvet, yolsuzluk, kayırmacılık, haksız kazanç açısından ne durumda olduğumuzu düşünüyorsunuz?” Düşünceli düşünceli bakar, sakin bir sesle size bir şeyler söyler. Ve onun söyledikleri genellikle doğrudur. Delilmiş, belgeymiş, yargıymış, basınmış; hepsi bir yana, o vatandaşın samimi kanaati apayrı bir yerdedir.
        <br/>
        <br/>
        Ferâset sahibi ortalama vatandaş acaba ne diyor? Çok önemli bir kriterdir bu. Onun ne dediği, uzman görüşlerinden, bilmiş yorumlarından çok daha değerlidir.
        <br/>
        <br/>
        Ferâset sahibi ortalama vatandaş, basının yaygaralarına hiç itibar etmez. 1950-1960 arasında, basın neler neler yazdı. Ama o hiç umursamadı. Ona göre yolsuzluk molsuzluk yoktu. Menderes samimi bir vatan evladıydı ve ülkesine hizmet için çırpınıyordu. Hata yaptığı da oluyordu ama, özünde iyiydi. Kendisinden, işinden aşından mutluluğundan yanaydı. İnsanlarını seviyordu. Sevdiği için de, sevilesi bir insandı… Yapmak isteyip de yapamadıkları vardı ve çoktu; ama yapabildikleri, başkalarının yapabileceği şeyler değildi.
        <br/>
        <br/>
        Ferâset sahibi ortalama vatandaş diyordu ki, “Asıl yolsuzluk ondan önce vardı.”  Ona göre, açıklık olmadığı için gizli kalıyor ve yokmuş gibi  görünüyor ve konuşulmuyordu o işler. Mesela şöyle diyordu ferâset sahibi ortalama vatandaş: “1950’den önce bürokratik bazı işler, özel takviyesiz yürümezdi. Bugün git yarın gel, denilirdi. Aslında bu, başka türlü gel demekti… 1950’den sonra bitti bu işler.” Tatlı tatlı gülümserdi, geçmişin hikâyelerini anlatırken… Ağa zulmünden şikâyet için Ankara’ya dilekçe yazılmış; Ankara, tahkikini mahalli birimlerine havale etmiş. Mahalli birimlerin merkeze gönderdiği cevap şöyle: “Lâzım gelen tahkikatın neticesinde müştekinin tecennün alametleri gösteren bir kişi olması hasebiyle!!!” Bunu anlatırken ağa’nın nasıl kahkahalarla güldüğünü, “bir istidâ daha yazarsan tedaviye sevk edilirsin!” tehdidiyle nasıl eğlendiğini çok renkli bir biçimde anlatırdı o ferâset sahibi ortalama vatandaş. Ve ilave ederdi: “Bu hâller o kadar çoktu ki…”  “Demokrat Parti gelince bürokratik kapalılık ve loşluk yıkılıp kayboldu. Her şey duyulur, bilinir, konuşulabilir hâle geldi. Gizlisi saklısı kalmadı işlerin ve derin bir nefes aldık…” “Bir vatandaş için, bir ocak başkanı bile başbakana gidip derdini söyleme cesaretine ve rahatlığına kavuştu.” “Oraya kadar gitmesine ihtiyaç kalmazdı ama, öyle bir cesaretin var olması başlı başına bir güven kaynağıydı…” Ferâset sahibi ortalama vatandaş, DP’ye yöneltilen suiistimal iddialarından, Yassıada sırasında bile hiç etkilenmedi. Hep acı acı gülümsedi.
        <br/>
        <br/>
        * * *
        <br/>
        <br/>
        Tabii bu meselenin iki yönü var.
        <br/>
        <br/>
        Ferâset sahibi ortalama vatandaş, bazen, iyi görünen hâllerde de hüzünlenir. Bakışları donuklaşır. Böyle olunca, bileceksiniz ki, rahatsızlık verici bazı şeyler var. O bunu hisseder. Görebildiklerinden göremedikleri hakkında sonuçlar çıkarmayı iyi bilir. Havayı çok iyi koklar, arka planları çok iyi algılar. “O ne demiş bu ne demiş?”e bakmaz o. Yüreğine, gönlüne, vicdanına bakar. Ufukların rengine bakar.
        <br/>
        <br/>
        Ferâset sahibi ortalama vatandaşın bakışlarında hüzün gölgeleri varsa, ciddi meseleler de var demektir. Ara sıra içini çekiyorsa, dalıp dalıp gidiyorsa, canının sıkıldığını söylüyorsa; önemli meseleler var demektir.
        <br/>
        <br/>
        Ferâset sahibi ortalama vatandaşın hâli, anketlerden araştırmalardan gezilerden çok daha anlatışlıdır, çok daha fazla “bilgi verici”dir. “Acaba memleketin hâli nicedir?” merakına kapılan, gidip birkaç “ferâset sahibi ortalama vatandaş”ın yüzüne hâline şöyle bir bakmalıdır. Bu  müşahede şayet “keyfi kaçmış!” dedirtiyorsa, bir özeleştiri zarureti doğmuş demektir.
        <br/>
        <br/>
        Bazen, yurdun herhangi bir köşesindeki ferâset sahibi bir ortalama vatandaşı arayacaksın ve soracaksın: “ahvali nasıl görüyorsun?” Bunu yapamayan, hayati bir irtibat nimetinden mahrum kalmış demektir. Bunu yapamayan, mutlaka “verimsiz bir meşguliyet yoğunluğunun baskısı yüzünden acaba kalabalıklar içinde yalnızlaşmaya mı başladım?” diye düşünmelidir. Davetler, toplantılar, polemikler, gösteriler, koşuşturmalar, merasimler arasında verimsizleşmek; doğal iletişim bağlarının birer birer kopmasıyla oluşan çok özel bir yalnızlaşmadır. Ferâset sahibi ortalama vatandaş, kendini göstermeyi sevmez. Dikkat çekmeyi hiç sevmez. O, dilekleriyle dualarıyla sevgileriyle, kendi köşesinde kendi hâlinde yaşar. Onların arasında birkaç dostunuz ahbabınız aşinanız yok ise, siz araştırma ve değerlendirme falan yapamazsınız! Sun’î, resmî, zahirî platformlar; gürültülü ama dilsizdir, renkli ama örtülüdür, hareketli ama cansız ve dekoratiftir. Oralarda gerçek sesler, renkler, işaretler pek bulunmaz. Size ve  etrafınıza göredir her şey; onlara göre durumun ne olduğunu anlatan gösteren hissettiren hiçbir şey yoktur.
        <br/>
        <br/>
        * * *
        <br/>
        <br/>
        Başkaları insana birçok zararlar verebilir. Ama bazı zararları kendine ancak kendin verebilirsin.
        <br/>
        <br/>
        Kurnaz ve usta muhalefet, bir iktidarın kendi kendine zarar vermesini düşünen, planlayan muhalefettir.
        <br/>
        <br/>
        Akıllı iktidar ise, bir meselede mazlum olmayı zalim olmaya tercih eder. Çünkü mazlum olmanın telafisi tedbiri çaresi vardır; fakat zalim olmak, kendi kendine telafisiz zararlar vermek anlamına gelir. CHP’nin vaktiyle DP’ye yaptığı zalimane muhalefetin bütün zararlarını toplasan, Bölükbaşı’ya kızıp Kırşehir’i ilçe yapmak zulmü kadar tahripkâr olmamıştır. O operasyon DP’nin ruhunu zedelemiş, ferâset sahibi ortalama vatandaşın yüreğini sızlatmıştır. Ona, “yakışmadı, olmadı” dedirtmiştir. Her tartışmasız haksızlık, teknenin dibinde açılan bir rahnedir. Demirel’in, sonradan Demokratik Parti’yi oluşturan arkadaşlarını itelemesi, kovması; aslen, 1970 sonrası Türkiyesi’nin en belirleyici hareketi ve gafletidir. İsteseydi onları kazanırdı, hoşgörüyle ve bazı tashihlerle memnun edebilirdi; yapmadı. Ve bu hata, Türkiye’yi 12 Mart’lara 12 Eylül’lere sürükledi. Ferâset sahibi ortalama vatandaş, o olay sebebiyle Adalet Partisi’nden gönül desteğini çekti, oy verdiyse bile kerhen verme noktasına geldi. Sandık başına gitme şevki kırıldı ve katılım oranları içten değişti. “İçten’ şu demek: toplam katılım oranı değişmeyebilir; ama, onun içindeki paylaşım oranı değişir. 1950’de 1954’te sağ seçmen sandık başına askere yahut bayrama gider gibi gitmişti. Ama 1957’de öyle değildi… 1961’de 1965’te 1969’da katılım neşesi tamdı. 1973’te 1977’de öyle değildi.
        <br/>
        <br/>
        … Örnekleri hep geçmişten verdim alınganlıklar olmasın diye. Ama sebepler ve vesileler özel olsa da, sonuç anlamları geneldir. Ve, “ferâset sahibi ortalama vatandaş” ölçüsü, hiç değişmez.
        <br/>
        <br/>
        … CHP’yi anlatmak, o zihniyeti eleştirmek, yalnız başına pek bir şey ifade etmez. CHP ile ve temsil ettiği zihniyetle mücadele etmenin asıl manası, ona öfkelenen bir tepkisellikle kendi ölülerinden uzaklaşma zaafına düşmemektir. Ve bu, çetin bir itidal sınavıdır.
        <br/>
        <br/>
        … Ferâset sahibi ortalama vatandaşın hâl dilinden ben bunları okuyorum. Başkaları daha derin okumalar da yapabilir, yapmalıdır.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31304), [web.archive.org (arşiv bağlantısı)](http://web.archive.org/web/20081007125932/http://www.aksiyon.com.tr:80/detay.php?id=31304)
