# ‘Negatif eleştiri’ kirliliği

*Ahmet Selim 2005.08.08*

<div bgcolor="#FFFEF6">
 <font>
  <img border="0" height="1" src="/web/20060106154207im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106154207im_/http://www.aksiyon.com.tr/resim/557/38.jpg" vspace="5"/>
  </p>
 </font>
 <font class="content">
  Din yanlış anlaşılıyor, eleştirel bakılmıyor, kabukta ve biçimde kalınıyor, öze inilmiyor, uydurma ve zayıf hadisler çok, akla yer verilmiyor, istismar ediliyor, kaba saba uygulama tavırları gösteriliyor, ezberci-tekrarcı-nakilci davranılıyor, namazla her şey bitmez hacca gidileceğine yardım yapılsın, işin hikmetine ruhuna bakılmıyor; vesâire, vesâire…
 </font>
 <p>
  <font class="content">
   Söylenenlerin doğruluk payı taşıması ayrı mesele ve buradaki konumuz değil. Üzerinde durmak istediğim husus şudur:
   <br>
    <br>
     Bu negatif (negatifleri gösteren) üslup, son derece yaygın hale geldi. Peki din’in doğru anlaşılmasına, hikmetine ruhuna özüne uygun bir olgunlukla anlatılmasına dair pozitif üslubu kim nerede ne zaman kullanacak?
     <br/>
     <br/>
     Adam dinle ilgili yılda 30 yazısı yazmışsa, hep negatif üslubu kullanmış. Anlaşılmıyor, anlatılamıyormuş. Anlat öyleyse! Bir yazını da ona ayır.
     <br/>
     <br/>
     Hayatım boyunca, öyle belirli tiplere rastlamışımdır ki; her sohbete giriş cümlesini, din hakkında bir negatif tespitle kurmuştur. Senin hiç mi pozitif zihni meşguliyetin arayışın değerlendirmen, merakın ve meselen yok? Benim var; açalım da bir de o türlü yardımlaşma sohbetinin tadına varalım. Hep yanlış anlaşılmasının örneklerini konuşacağımıza bir defa da doğru örnekleri emekleri ve eserleri konuşalım; hem onlardan faydalanalım, hem de kafamız ve gönlümüz yetiyorsa onları tamamlayıp ileriye götürme çabası gösterelim.
     <br/>
     <br/>
     Vatandaş açısından durum daha da dramatik. Geçenlerde bir tanıdığım, “yanlışların anlatılmasından bıktım ve doğruların açıklanmasına hasret kaldım” diyordu.
     <br/>
     <br/>
     Temel yanlışlık şurada: Yanlışları anlatmaktan ibaret bir gayretten doğruların izahı çıkmaz. Lakin doğruların açıklaması yapılırsa yanlışlar kendiliğinden açığa çıkar. Sonra insanların ille de “mesele” yoğunluğu ve sertliği ile karşılaştırılması gerekmiyor. Sükûnet, hassasiyet ve tevazu içinde yapılacak sunuşlara insanların büyük ihtiyacı var. Şu fırtınalı savruluş trafiğinde sıkışan ve bunalan ruhlara bir avuç aydınlık serp. Kendini kurtarmış ve tedip vekâleti almış bir mütehakkim edasıyla şunu veya bunu anlatmak yerine, yüreğinin sesiyle hitap et. Teknolojiyi yahut eylem kasvetini anlatma bana; benim yüreğime, acılarıma, fikri sıkıntıma, yalnızlığıma seslen. Kimseyi eleştirme, haklı da olsan duymak istemiyorum; bana, dengemi ve mutluluğumu kurup korumana yardımcı olacak bilgiler ve de düşünce değerleri kazandır. Yardım et bana!
     <br/>
     <br/>
     Sırasında güler yüzlü, sırasında gözü yaşlı bir gönül dostu olarak yardım et...
     <br/>
     <br/>
     Eleştiri, bilgi ve düşünce
     <br/>
     <br/>
     Diyelim ki Descartes’i anlatacağız. “Bu adam yanlış anlaşılıyor. Öyle demek istememiş, böyle demek istememiş, şöyle demek istememiş.” Peki ne demek istemiş, ne demiş? Nietcshe’yi örnek göstermek daha uygun olurdu. Çünkü o hep “ne demek istemediği” ile anlatılır. Bu tercih, aslında Batı kültürünün temelinde var. Her filozof antitez tepkisiyle düşünmüştür. Bir yanlışı ortaya çıkarmak; ayrıca da ters yöndeki bir başka yanlışı, o yıktığının yerine koymak. Sonra bir başkası gelip, aynı işi ona uygulayana kadar, bir geçici rağbetin zevkini tatmak... Aksi halde “kalıcı, olamazsın! Hasbilik aslında güzeldir ve doğrudur. Cemil Meriç’in itirazına katılmıyorum. Maddi değil, entelektüel bir nefsaniyet hasbiliği, yani ‘hakikat sevgisi’nin asaletini içten kemiriyor. Keşke tam hasbilik olabilseydi.
     <br/>
     <br/>
     Eleştiri, iki verimlilik şartına bağlıdır:
     <br/>
     <br/>
     1. Önce kendini eleştirme (murakabe) olgunluğuna sahip olacaksın.
     <br/>
     2. Eleştirilerden önce, “tam anlama ve anlatım” bilgisi var olacak.
     <br/>
     <br/>
     Bir Hint atasözü şöyle diyormuş; “Herkesin gerçeği bilgisi kadardır.” Çünkü “bilgi” sadece verilen ve taşınan bir şey değildir. Sonra her bilgi bir yorumlanış algısıyla (idrakiyle) edinilir. Yani sizdeki bilginin bir üretilmiş tarafı da var olacaktır. Bunu kötüleme ağzıyla söylüyor değilim. Bir şeyin bilgisine sahip olmaya çalışırken, o yorum zaruretini hissettiğimizde saplantılı (nefsani) davranırsanız, öğrendiğiniz gerçek sizin gerçeğiniz olur. O saplantılı davranış şudur;
     <br/>
     <br/>
     Herkes bir tepkisellik ihtiyacı taşır. Çocukluğunda ezilmiştir, birilerinden kötülük görmüştür, tatminsizlik acıları vardır... Bütün bunların etkisini o “bilgiyi algılama” yorumuna kadar ise; kendi gerçeği, tarihin gerçeği olmaz. Objektif ve bilimsel olma iddiası, içten hasarlı olan ve belki dıştan “aldatıcı tatminkarlık “görüntüsü taşıyan bir biçimde tezahür eder.
     <br/>
     <br/>
     “Bilgisiz düşünce olmaz” sözünü herkes bilir. Burada eklemeye çalıştığım ise şudur: Düşüncesiz bilgilenme de olmaz. Doğru düşünemeyen doğru bilgilenmeyi de başaramaz. Bu hal ile eleştiriye kalkışması, kolaycılık ihtiyacından ve arayışından dolayıdır. O bilgi alanından bir şeyi anlat desen anlatamaz, ama eleştirir! Eleştirel akıl, güzel bir şey. Ama önce, öğrenmesini ve düşünmesini bilen akıl. Önce bu lazım. Üslup ve metot yanlışlarıyla malül eleştiriler sadece atmosfer kirliliğine yol açar. Bir negativite kokusu kömür kokusu gibi, teneffüs ettiğiniz havaya karışır, ne şiiriyete ne tefekkür sevincine ne ideal heyecanına mecaliniz kalır.
     <br/>
     <br/>
     Eleştiri ve özgürlük
     <br/>
     <br/>
     Eleştiri eksikliğinin eleştiri kirliliği ile birlikte var olması bir çelişki değil. (“tezat ama tenakuz değil” demem gerekirdi; bu kalp ağrısı da hep içimdedir, bilesiniz!)
     <br/>
     <br/>
     “Bilgi edinme” yorumunu, diplomanın yahut kariyer etiketinin muhafazasına alırsanız, “bilgiyi değerlendirme” yorumunu eleştirmeniz etkili olmaz. Prim yapmaz, rağbet görmez. Eleştiri eksikliğinin gerçeği de bu. Öyle olması istendiği için öyle! Var olsa da fark edilmez. Negatif eleştiri kirliliğini yaşandığı yerde; pozitif eleştiri, erbabına yönelik bir dolaylı mesaj olmanın hüznünden kurtulamaz.
     <br/>
     <br/>
     “Düşünce özgürlüğü” ilânât ile var olmaz. Düşünebilme özgürlüğü, nefsâniyetten arınıp hakikat sevgisine bağlanma ve bunun bedelini severek ödeme cehdiyle ferdin içinde kendi iradesinin zaferi olarak kazanılmamışsa; düşünceyi açıklama özgürlüğü tamamen düşüncesizliği dışa vurma komedisine dönüşür. Ve bir gerçek daha: düşünceyi de düşüneni de yasaklar durduramaz; çünkü yasakları aşan ifade özellikleri daima vardır. Düşünceyi de düşüneni de, ilgisizlik susturur ve soluksuz bırakır. Özgürlüğün iç (derûnî) şartları dış şartlarından önemlidir ve özgürlük düşüncesi bu olgunlukla doğmadan, düşüncenin özgürlüğü bomboş bir kavram halinde kalır.
     <br/>
     <br/>
     Kalın bir sis perdesi gibi üstümüze çöken negatif eleştiri bulutları, özgürlük düşüncesinin doğmadığını göstermeye yetmiyor mu?
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Emine Çelik, 04-Eylül-2005
> Kolaycılık...: 
> Şimdi güzel güzel eleştirmek, canım şunların da şu eksiği, bunların da bu yanlışı var demek dururken, öze inmek niye! Kafa konforumuz için okları başkalarına hem de acımasızca yöneltmek daha kolay. Vicdanın ve aklın sesine kulak verilerek yazılmış "Negatif eleştiri kirliliği" başlıklı yazınız ne kadar da isabetli tespitleri barındırıyor. Teşekkür ederim Ahmet Selim Beyefendi.

### Ömer Faruk, 10-Ağustos-2005
> Eleştiri ve inat: 
> Negatif eleştirinin âlâsını Emin Çölaşan'a sorun. Bu sıralar şehitlerin sorumluluğunu tertemiz insanlara mal etmek için neler yazmadı ki... Ben de sorumluların kimler olduğunu göstermek için Doğu Perinçek'le ilgili fotoğrafları ona gönderdim. Belki birşeyler öğrenir diye... Bu fotoğraflar pekçok şeyi anlatıyor aslında. Kör olmayan ve inat etmeyenler bütün problemlerimizin kaynağını hemen anlar, bunlara bakarak.

Kaynak: [www.aksiyon.com.tr](http://www.aksiyon.com.tr:80/detay.php?id=22305&yorum_id=5769), [web.archive.org (arşiv bağlantısı)](http://web.archive.org/web/20060106154207/http://www.aksiyon.com.tr:80/detay.php?id=22305&yorum_id=5769)
