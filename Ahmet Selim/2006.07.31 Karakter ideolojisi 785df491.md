# Karakter ideolojisi

*Ahmet Selim 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020033550im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Uyanmak istemeyeni uyandırmak, görmek istemeyene göstermek, duymak istemeyene duyurmak, anlamak istemeyene anlatmak elbette ki mümkün değil. Ama bu inadı, insanlara açıklamak mümkün. Yeter ki "karakter ideolojisi" şartlandırmalarının gölgelerini alışkanlıklarını temizleyebilelim.
  </font>
  <!--- Baslik, Spot, Resim kutusu ---------->
  <p>
   <font class="content">
    İdeolojik tavır, bazen (bizde ekseriya!) herhangi bir ideolojik fikirden kaynaklanmaz. Öyle ideoloji eylemcileri vardır ki, savunur göründükleri ideolojinin literatüründen haberleri bile yoktur. Bizim 68 kuşağı öyleydi. Bir isyan psikolojisinin ihtiyaçlarını karşılamak için Marksizm'in figürlerine motiflerine sarıldılar. "68 kuşağı" tabiri sadece gençleri ifade etmez. Onların akıl hocaları da aynı kapsamdadır. Bir dalganın adı o. Mesela Cemal Madanoğlu da, yaşlı başlı bir asker olmasına rağmen aynı kapsama dâhildir. Karakter ideolojisi dediğim şey, işte böyle bir haldir. Karakteristik zaaf, ifratçı malzemeyi nasılsa bulur, yahut üretir.
    <br>
     <br>
      Amerikan düşmanlığı da bir karakter ideolojisi malzemesidir. '6. Filo'ya hayır'dan bugüne bu açıdan hiçbir şey değişmemiştir. "Amerika muhabbeti" diye deli saçması bir şey olur mu? Amerika bir "realite"… Taş gibi, ateş, kaya gibi bir realite. Çarpmamak, yanmamak lazım; bunun için de gözeteceksiniz. Şimdi, İsrail'in gücü oradan geliyor… Peşmergeler, kendilerini bir "açık kart" halinde ona teslim etti ve bundan dolayı Amerika, "elde var bir, İsrail", "elde var iki, peşmergeler" rasyonelliği ile onları tutuyor. Sevdiği ve haklı bulduğu için değil, hesabına uygun davrandıkları için tutuyor. PKK'ya karşı politik davranmasının sebebi de bu.
      <br/>
      <br/>
      Amerika'nın bu hesabı, Amerikan düşmanlığı ile değil; Amerika ile rasyonel ilişkiler kurmak suretiyle bozulur. 200 milyon Arap var, koskoca bir Türkiye var; peşmerge ve Yahudi Amerika'ya ne verecek de, bize tercih edilmelerini sağlayacak? Amerikan düşmanlığı edebiyatını bırakın, "dostane" ilişkiler içinde kapitalizme uygun davranın, sağlayacağınız elverişsizlik konumunun imkânlarını kullanarak 'medeniyet problemi'nin çözümü yolundaki mesajları ve tesirleri daha sonra oluşturmaya çalışın. Yapılacak şey budur… Amerika ve İsrail, özünde-temelinde, bir korku yaşıyor. Fakat bu öyle bir korku ki; sadece Amerika için değil, bütün bölge için bütün dünya için farklı ve özel paylaşımlara konu olabiliyor. Bir Saddam bölgeye hâkim olsaydı, sadece Amerika mı zor durumda kalırdı? Bir Humeyni bölgeye hâkim olsaydı, sadece Amerika mı zarar görürdü? İran nükleer silah üretir ise, sadece Amerika mı etkilenir? Şunu demek istiyorum: Amerikan aleyhtarlığı ile bir müşterek cephe oluşturmak çok kolay; fakat sonra o aleyhtarlık cephesi birinin sivrilmesiyle herhangi bir başarıya ulaşırsa, aleyhtarlık ittifakı derhal dağılır ve korkunç bir iç hesaplaşma başlar. Karakter ideolojisi husumette birleştirir ama; inşada, yapıcılıkta, denge kurmada hiçbir pozitif özellik taşımaz. Sadece yıkmaya yarar.
      <br/>
      <br/>
      Ben peşmergeler konusunda Amerika ile gül gibi anlaşırım. İsrail'in mevcudiyetini meşru sayma garantisi vererek; bunun siyasi dengesini sağlama gücümü göstererek Filistin konusunda da bal gibi anlaşırım. Sonra da Amerika ile, dostane oturumlarda, kapitalizmin herkese zarar verme istidadı gösteren küresel sorunlarını adam gibi de tartışırım... AB'yi de buna paralel bir ciddiyet ilişkisi içine rahatça oturturum. Bütün bu stratejik düşünce özetlemesinin politikasını ve pratiğini, dantel işler gibi örerim. Yol bu işte. Defol demek, bayrak yakmak, bağırıp çığırmak yol değil; sadece bir psikolojik tatmin çırpınışı. Söyleyince kızıyorlar.
      <br/>
      <br/>
      Hiçbir şey yapmaya gücünüz (ve aslen niyetiniz) olmadığı halde herkesi ürkütmeniz, kime ne yarar sağlar? Karakter ideolojisinin tepkisellikleriyle ciltler yazabilirsiniz, fakat bir süzgeçten geçirdiğinizde geriye hiçbir şey kalmaz. Geçenlerde Ertuğrul Özkök bir yazı yazdı ve doğrusu "başka biri yazsaydı" hayıflanmasıyla beni kıskançlığa sevk etti. İfrat kesimlerin sesi tepkisi çoktur ve prim sahnesini onlar yönlendirir; yazı yazanlar da onları önde tutarak kolayı seçer. Peki, sessiz ve haklı olarak da tepkisiz duran asıl mutedil zenginlik kitlesinin sağduyusuna hitap eden yazıları kim yazacak? Aferinleri yaşa'ları önemseyecek yerde; birilerinin özlemine, bir türlü hareketlenme neşvesini yakalayamamış durgun görünümlü zenginliklere kim hitap edecek? Karakter ideolojilerinin toplamındaki hiçliği kim işaretleyecek? Tribünlerin amigolaşan seyircileri önce bütün camialarla özdeşleşecek, onların yerini alacak; sonra takımı yönetecek, direktörleri yönetecek! Böyle bir şey olur mu? Böyle bir komedi fikir hayatına uygulanırsa ortaya bir trajedi çıkar.
      <br/>
      <br/>
      Hiç kimse, başkasının canını geleceğini umudunu insanlığını mutluluğunu malzeme haline getirerek eylem meylem yapamaz. Haklılık payına sahip bulunması hiçbir önem taşımaz. Filistin'de halk, yıllardır acıklı şartlar içinde yaşıyor. Oranın çocukları çocukluğunu unutmuş. Dün de böyleydi, bugün de böyle. Peki sen neyin mücadelesini verdin şimdiye kadar? Ne elde ettin? Sonuç ortada, eser meydanda. Örgüt, örgüt, örgüt… 40 yıldır milyonlarca insan geldi göçtü o topraklarda. "İnsan" gibi yaşama hasretlerinin gözbebeklerindeki ışıltısını kara topraklar örttü. Örgüt, örgüt, örgüt… Destanlar yazdınız, slogan destanları ve lisanları ürettiniz habire… Tutup sıksan, bir damla düşünce çıkmaz. Zulmün partneri oldular adeta… Şimdi Saddam kendini savunuyor. Yanlış yargılandığı için rahat savunuyor. Ben olsam onu zulme alet, partner, piyon olmaktan yargılardım. Mensubiyet iddia ettiği değerlerin özüyle ruhuyla, evrensel tekabülleri de olan insanî değer hükümleriyle yargılardım. Onun şahsında bir gafleti bir ihaneti yargılardım.
      <br/>
      <br/>
      Nefsânî tutkuların en azgını en sinsisi en tehlikelisi, düşünce egoizmidir. Hakikat sevgisi ve samimiyeti olmadan, nefsini tatmin için düşünce değerlerini istismar etmek; maddi suçların ve istismarların topundan çok daha ağır bir vebalin konusudur. Her istismarın sınırı vardır, bunun yoktur. Kalıcılık hatta dokunulmazlık kazanır. İşler de işler.
      <br/>
      <br/>
      İdeolojiler kötüdür denilir. Kötü olan; ideolojik tutkular, tavırlar, karakter ve kafa yapılarıdır. İdeolojilerin hepsi, usareleri alındıktan sonra Batı'nın çöplüğüne atıldı. Ama ideolojik tavırlar ve kafa-ruh yapıları yerli yerinde duruyor. Acıdır ama özellikle Şark'ta duruyor!
      <br/>
      <br/>
      Birisi konuşuyor ekranda ve ben seyredip söyleniyorum:
      <br/>
      <br/>
      "Yüzünden sıhhat fışkırıyor. Bu adam mutlu bir adam. Çilesi, kaygısı, acısı yok bunun. Rolünü zevkle oynayan gururlu bir aktör…" Ne söylediğini dinlemiyorum bile. Açmışım ucunu öbür kulağımdan gidiyor; lüzumsuz meşguliyet subaplarım çok şükür çalışıyor. Fakat portre tahlilleriyle zihnim uğraşıyor da uğraşıyor… "Nasıl oluyor, niçin, neden?"
      <br/>
      <br/>
      Türkiye'de tuhaf bir şey oluyor. Milliyetçi sol, solcu millilik yakınlaşması gibi bir hal!
      <br/>
      <br/>
      İnsan anlayamadığı şeyi anlamaya çalışır. Kendini geliştirir, bilgisini artırır, anlamaya çalışır. Bizde öyle olmuyor. Anlayamadığın şeyi kendine göre formatlayıp kesip biçeceksin ve kafanın içine sığabilecek hale getireceksin. Karakter ideolojisi böyle emrediyor çünkü! Geçmişteki "tarihî uzlaşma" lakırdısı da böyleydi.
      <br/>
      <br/>
      Her dönemde farklı bir ifrat ideolojisi söylemi vitrine konuluyor, ekrana oturtuluyor. Yahu, itidali bir cazip sunuşla vermek mümkün değil mi? Tasarımcılar, dizayncılar, programcılar, (ve aynı familyadaki bilumum teknik eleman potansiyeli) ile müzmin ve şedid bir ihtilafım var benim. Kolaycılık zaafının her şeyi gitgide daha da zorlaştırdığını ve anlamsızlaştırdığını, "özgür ve özgün" olmanın başıboşluk anlamına gelmediğini, disiplin bilinciyle ve sorumluluğuyla sonsuzluk ufuklarına açılınabileceğini kendilerine bir türlü anlatamadım.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24930), [web.archive.org (arşiv bağlantısı)](http://web.archive.org/web/20061020033550/http://www.aksiyon.com.tr:80/detay.php?id=24930)
