# Herkesin sorumluluk payı var

*Ahmet Selim 2005.05.09*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Siyaset yazısı; kulis yazısıdır, ucuz kahramanlık yazısıdır. O kadar! Neler olup bittiğini, insanlar kahvehane dedikodusundan bile öğrenir. Önemli olan, bugünlerin bizi hangi yarınlara götürdüğüdür; olabilecekleri ve olması muhtemel bulunanları, olması gerekenlere doğru götürme sorumluluğudur. O sorumluluğun gösterdiği görevi (entellektüel görevi) yerine getirmektir. Aydın bunun için vardır.
 </font>
 <p>
  <font class="content">
   Bir de başka açıdan bakalım:
   <br>
    <br>
     12 Eylül 1980’e yaklaşırken Türkiye’nin manzara-i umumiyesi nasıldı?
     <br/>
     <br/>
     Her gün 10-15 kişi öldürülüyor. Sokağa çıkmak bir cesaret işi... Sadece üniversiteler değil, liseler dahi vuruşma alanları haline dönüşmüş.. Töbder’lerle Polder’lerle, eğitim ve güvenlik kadroları bile ideolojik kavganın içine girmiş... Ekonomi de berbat, asayiş de... Devletin giremediği kurtarılmış bölgeler var...
     <br/>
     <br/>
     Bu manzaraya basının ve siyasî partilerin bakışı nasıldı? İktidar ve ana muhalefet ne düşünüyordu? Basın, Ecevit’i “DİSK’in paraleline tam girmemekle” suçluyordu! Ecevit’in temsil ettiği “sol umut” azınlık hükümeti tecrübesiyle çökmüştü ve Demirel hükümetinin ekonomiyi biraz toparlamaya çalışan uygulamaları (24 Ocak) kimse için hiçbir şey ifade etmiyordu.
     <br/>
     <br/>
     Anarşi-terör hem önlenemiyordu, hem de önlenebilmesi ümidi ve düşüncesi kalmamıştı.
     <br/>
     <br/>
     Demirel “Ne yapalım, gittiği yere kadar gider” diyordu. Ecevit, Arcayürek’i çok şaşırtan bir ifade kullanarak ‘Allah’ın dediği olur’la yetinip noktayı koyuyordu.
     <br/>
     <br/>
     Demirel hep “11 Eylül’de var olan terör, 13 Eylül’de nasıl durdu?” sorusuyla bir şeyler anlatmak istemişti. Haklılık payı varmış gibi görünse de, bu sorgulama ‘doğru teşhis’in sesi değildir.
     <br/>
     <br/>
     Demirel sıkıyönetim komutanlarıyla bir araya gelir ve şunu söylerdi: “Yetki istiyorsanız, yasa çıkarıp yetki verelim. Araç-gereç lazımsa, her ihtiyacınızı karşılarız. Önleyin bu terörü!” Bu, yeterli bir “icra tavrı” mıdır?
     <br/>
     <br/>
     Aydınlar AP iktidarını istemiyor. Bürokrasinin en alttan en üste kadar her türünde ve her kademesinde bir oylama yapılsa, AP’ye yüzde 1-2 civarında oy ya çıkar ya çıkmazdı. Aydınların alternatifi “sol” idi, ama bunun somutu, ne parti olarak, ne de “çözüm düşüncesi ve planı-programı-projesi” olarak vardı. Ülkede tam bir kilitlenmişlik olgusu yaşanıyordu. Seçim yapılsa, yine AP kazanacaktı ama; böyle bir sonuç herhangi bir olumlu değişim getirmeyecekti ve bunu Demirel de biliyordu.
     <br/>
     <br/>
     Ecevit’le Demirel bir araya gelseler, bugünkü liberalizm heveslerinin yüzde 1’i kadar bir ideolojik yumuşama ve uzaklaşma gerçekçiliği üzerinde uzlaşsalar, 24 Ocak Kararları’nın daha akıllıcasını birlikte uygulamaya koysalar, bu ‘demokratik uzlaşma’yı aydınlar destekleseler; bir çıkış yolu bulunurdu. Ama böyle bir şey, hayal bile edilemezdi.
     <br/>
     <br/>
     12 Eylül öncesinin bütün belgelerini, bütün yazılı sözlü görüntülü beyanlarını tek-tek inceleyin. Bir tek çözüm önerisine rastlayamazsınız! Öneriyi bırakın, azıcık da olsa bir farklılaşma eğilimi yoktu. Bunun bir ölçüsü şudur: Hiç kimse kendi tuttuğu partiyi zerre kadar eleştirme ihtiyacını hissetmiyordu. Herkes kendinden ve siyasî taraftarlığından memnundu! Herkes kendinden ve takımından memnun, kendisi dışında herkesten şikayetçi! 1965’ten beri, (12 Mart’a rağmen) yaşanan bir terör ve anarşi belası var; ama hiçbir uyanış ve umut alameti yok. Böyleydi.
     <br/>
     <br/>
     “Ne olacak, nereye gidiyoruz?” sorusu, vatandaşın ruhunu karartıyor; beynini, içini kemiriyordu. Anneler babalar, çocuklarını yürek çarpıntılarıyla bekliyordu. Sokaklara bakkallara bahçelere kadar inmişti silahlı teröristler.
     <br/>
     <br/>
     Evet, bunları sıralamak tatsız bir iştir ve de çok can sıkar; biliyorum. Fakat yaşadığımız realite buydu.
     <br/>
     <br/>
     13 Eylül sabahı bir referandum yapılsaydı, yüzde 99’luk bir onay çıkardı. Memleket o hale gelmişti.
     <br/>
     <br/>
     Dış etkiler, bahs-i diğer’dir. O kilitlenme, özünde iç gafletin eseridir ve dış etkiler de bundan yararlanmıştır. Çözüm düşüncesinin olmaması, çözüm arayışının ve böyle bir arayış sorumluluğunun yokluğundandı. Sorumluluk şuuru, sanki her şey kendi tutumuna bağlıymış gibi kendini sorgulamayı gerektiren bir özelliktir. Kendi anlayışını, kendi liderini ve partisini, kendi tercihini, kendi benzerlerini bir defacık ve sadece bir noktada olsun eleştirip sorgulayan, böyle bir belirti gösteren bir tek insana; eşe, dosta, yazara çizere rastlamamışımdır! Kilitlenme, duygu düşünce şuur irade zaaflarının merkezine çöreklenen bir nefsaniyet kilitlenmesiydi. Bu kısır döngünün baş aktörü de aydınlardır.
     <br/>
     <br/>
     ***
     <br/>
     <br/>
     Adam her gün yazı yazmış, bülbül gibi kanallarda panellerde şakıyıp durmuş; bir Allah’ın gününde bir saniye bile kendini, partisini, liderini ön kabullerini, alışkanlıklarını huyunu suyunu şöyle bir sorgulama nazarıyla süzmemiş. “Ne oluyor, nereye gidiyoruz?” sorusu onu ilgilendirmiyor. Nereye gidersek gidelim, bildiğini okur o!
     <br/>
     <br/>
     Siyaset yazısı; kulis yazısıdır, ucuz kahramanlık yazısıdır. O kadar! Neler olup bittiğini, insanlar kahvehane dedikodusundan bile öğrenir. Daha da çok merak ediyorsan, şöyle bir savrulup dolaş; daha fazlasını da kolayca öğrenirsin. Önemli olan, bugünlerin bizi hangi yarınlara götürdüğüdür; olabilecekleri ve olması muhtemel bulunanları, olması gerekenlere doğru götürme sorumluluğudur. O sorumluluğun gösterdiği görevi (entellektüel görevi) yerine getirmektir. Aydın bunun için vardır.
     <br/>
     <br/>
     11 Eylül’de, 12 Eylül akşam baskısında yayınlanmak üzere bir yazı göndermiştim. 12 Eylül’de darbe olunca, telaşla gazeteye telefon edip “aman, sakın basılmasın” dedim. Niçin? Çünkü yazı, darbenin yaklaştığını ima ederek, herkesi sorumluluğa çağıran bir tahlil yazısıydı. Yazıişlerinde görev yapan Hüseyin Tanrıkulu kardeşim “Abi, tarihi belge bu. Yayınlamak istiyorum” ısrarını (latife yollu) sürdürünce epeyce çıkışmıştım. Belge neyin belgesi? “Bak, dediğimiz çıktı” diye övüneceğiz! Nefsimiz için yazmıyoruz ki. İşe yaramamış yazılardan biriydi, o kadar. Övünmek değil, işe yaramadığı için dövünmek gerekirdi. Ayrıca riski de çok büyüktü.
     <br/>
     <br/>
     Kimi eleştiriyordum. Solu mu? Hayır, bizimkileri! Sol sağ’ı, sağ sol’u eleştirirse, sürüklenme hızlanır. Herkes kendi içini ve etrafını eleştirirse bir toparlanma umudu doğabilir... Öyle düşünüyordum, yine de öyle düşünüyorum. Türban meselesini Bedri Baykam ile Hüseyin Üzmez’e tartıştırırsan, gerginliği tırmandırmaktan başka bir işe yaramaz. Bu meselenin her iki tarafında duranlar, kendilerini eleştirerek (özeleştiri yaparak) bir gelişmenin gerçekleşmesini sağlayabilirler. Bu da tabii ki zaman alır ve  düşünce gayretini gerektirir. Fakat boşa harcanmış zamanlar yaşanmasaydı bugün böyle bir noktada olmazdık.
     <br/>
     <br/>
     ***
     <br/>
     <br/>
     Kolaylaştırın’ı, biz; “kolaycı olun!” tarzında anlamışızdır. Kolaylaştırmak; anlayış, incelik, düşünce ister. Kolaylaştırmak, mevcudiyetini ve sürekliğini mümkün ve verimli kılmaktır; lüzumsuz ayrıntıları ayıklayıp derinlemesine ve bütünlük şuuruyla yaşama gücünü, vaktini, imkanlarını çoğaltmak demektir. Basitleştirme ve “nefs’e kolay gelme” anlamındaki kolaycılık ise; zorluğu, imkansızlığı ve çözümsüzlüğü getirir. Tavsiye edilen kolaylaştırma, düşünce üreterek sağlanan bir sonuçtur, eserdir, güzelliktir. Ama “düşünce üretmek” kolay değildir ve nefse çok ağır gelen bir iştir!
     <br/>
     <br/>
     Kavramları öğrenmek ve keşfetmek, irtibatlarını aydınlatmaktır. Bunu başarmanın tek yolu da düşünmektir. Ezberleyerek, resmini çıkararak falan olmaz bu iş. Bir bağlantılar haritasının koordinatları canlanacak gözünde. “Demokrasi” denilince, onunla ilgili bir mesele gündeme gelince; yüzlerce kavramın çağrışımları gelecek yardımına. “Yorum” bundan doğar.
     <br/>
     <br/>
     “Sosyal temerrüt faizi çok ağırdır” diye yazmışım. Çok söylerim de, yazdığımı hatırlamıyorum doğrusu. Fikri temerrüt faizi ondan da ağırdır. Geciktikçe, görevimizde borcumuz da ağırlaşır... Tersinden övünüyoruz ama son derece yanlıştır; biz çocuklarımıza ve torunlarımıza, kolaylıklar değil, çok ağır görevler borçlar ve yardımsızlıklar (yalnızlıklar) bırakma yolundayız. Dolar borcu bir şey değil ve yorumu da zırvadır. Asıl yük onun dışında. (ODTÜ’lü öğrenciler hâlâ, sol’u tek sığınak olarak görme psikolojisinin dört duvarı arasında sıkışıp kalma talihsizliğinden kurtulamamış. 40 yıl, 40 gramlık bir değişim getirmemiş.)
     <br/>
     <br/>
     ... “Bilgi çağı” çok hoş bir ifade. Fakat bilgi hamalı, bilgi şaşkını, bilgi şımarığı, bilgi bitkini, bilgi çarpması, bilgi saptırması gibi gerçekler de var. Bilgi ve “bilinç” arasında “düşünce ve kişilik” eğitiminin köprüleri kurulmazsa, o hoşluk bir boşluk halinde kalır. Sorumluluk şuurunun yokluğu, bütün iyi niyetli hamlelerin ve çabaların önünü bir noktada keser.
     <br/>
     <br/>
     Bugün en önemli katkı ve yardım, özeleştirinin lüzumunu ve yolunu, farklı bir kavramlar örgüsü içinde anlatabilmektir; hiç değilse böyle bir anlatıma ışık tutabilmektir. ‘Vukuat bilgisi ve haberi’ ile ‘Kulis ve komplo varsayımları’nın masallarıyla üretilebilecek hiçbir sahih değer yok. “Somut” da önemli, ayrıntı da; ama bir sis gibi etrafımızı kuşatan “negatif enerji” duvarının farkında olmak şartıyla ve şuuruyla.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21162&yorum=4342), [web.archive.org (arşiv bağlantısı)](http://web.archive.org/web/20060128103850/http://www.aksiyon.com.tr:80/detay.php?id=21162&yorum=4342)
