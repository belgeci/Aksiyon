# İmlâ kuralları ve zaruretleri

*Ahmet Selim 2005.02.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080602192113im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080602192113im_/http://www.aksiyon.com.tr/resim/534/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İmlâdaki en tehlikeli ve asıl bozucu tasarruf, “okunduğu gibi yazılmalı” tezine dayanıyor. Okumak, okunmak, cümlenin yazının ses hakkını ritmini ve bütünlüğünü alabilmek ve yansıtabilmek açısından önemlidir. Sadece imlâ kuralları değil, imlâ zaruretleri de var. Örneklerle açıklamaya çalışırsak daha iyi anlaşılabilir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080602192113/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080602192113/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080602192113oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080602192113oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    <br>
     Kabul edilen  kurala göre, ancak yazılışı aynı olan kelimeleri ayırdetmek için “^” işareti kullanılır. Kar ile kâr gibi... Biz öğrenciyken Dil Kurumu’nun kuralı buydu. Yâni tekâmül’ü yazarken “^” işareti olmayacak.
     <br>
      <br>
       Kelimeler biliniyorsa, uzatma inceltme işaretlerini hiç kullanmasanız da olur. Ama bilinmiyor, hem de fecî halde bilinmiyor. Nema hep dillerde. Bu herhalde “nemâ” olacak, latincede falan bir benzeri yok ise! Aslında kullanılan bir kelimedir. Fıkıh’ta “nâmî” denilir, “nemâ” getiren şeyler için. Lâkin öyle yaygın ve şaşkın galat-ı meşhurlar var ki, tereddüte düşmemek mümkün değil. “Falanca kişi bunu bilmez olur mu hiç” diyerek kendimi kontrol etme ihtiyacını hissettiğim bile oluyor.
       <br/>
       <br/>
       Genel seviye düştükçe, bazı imlâ işaretlerinin kullanılması ihtiyacı da artar, hattâ zaruret kesinliğine dönüşebilir. Televizyon spikerleri bile ‘azamî’nin telaffuzunu bilmiyorsa, o kelimenin resmini çizsen câizdir; “âzåmî” gibi! (ikinci a’nın üstüne bir nokta koyup “uzatılmayacaktır” işareti vererek!)
       <br/>
       <br/>
       Tecrid-i Sarih şerhinde, ince uzatmalar için “^”, kalın uzatmalar için “-” işaretleri kullanılmıştır. Olmaz iş değil bunlar. ‘İkame’yi doğru telaffuz eden (adetâ) yok gibi. Herkes ‘k’yı inceltiyor. Tecrid-i Sarih tercümesinin özel imlâsı bütün bunları halleder.
       <br/>
       <br/>
       İşin aslı böyle değildir elbette. İşaret heceye değil kelimeye lâzımdır ve yeterlidir. “T, k, m, l” yi görünce tekamül-ü çıkaracaksın. Âşinalığın, ülfetin varsa hemen okursun. Bugünkü durumda ise “tekâmü...” yazsan, sonundaki ‘L’yi çıkaramazlar!
       <br/>
       <br/>
       Adem, ile “âdem” iki ayrı kelimedir. Birincisi mâruftur, ikinci değildir. “Yokluk” anlamına gelen adem’i bilen yoktur! Bu itibarla Dil Kurumu’nun kuralı burada geçerli değildir, özel isim olan ‘Adem’i yazarken üzerine “^” işaret koymak gerekmez. “Adem-i mevcudiyet, adem-i merkeziyet...” kullanılsaydı, özel isim olan Adem’i ayırdetme gereği duyulabilirdi. Yok böyle bir ihtiyaç. Günün birinde, ‘Âdile’yi adile, (Arif Sağ’ın yaptığı gibi) Nâzım’ı “nazım” olarak telaffuz ettikleri gibi, Adem’i de kısaltırlarsa, o yeni ihtiyacı da karşılarız.
       <br/>
       <br/>
       Herkes yârın diyor, herkes hâtırâ diyor. Yarın’ın uzun hecesi yok, hâtıra’nın son hecesi kısa ve derdimiz çok büyük. Tabii ki ben hâtıra’yı yazarken birinci a’nın şapkasını koyacağım; belki “ikinci a’da niye yok” basiretini doğdururum umuduyla!
       <br/>
       <br/>
       * * *
       <br/>
       <br/>
       Yetmişdokuz’un telaffuzunda “miş” hecesine tokmak gibi bir vurgu yapılıyor. Bulgaris’tan, Yunanis’tan, hep öyle... Nereden çıktığını, hangi lehçeden şiveden sirâyet ettiğini bilmiyorum. En yakıştıramadığım uygulayıcısı da Yaşar Nuri...
       <br/>
       <br/>
       Hece’lerle de bitmiyor. Cümlenin bir dalgalanışı var. Bize okulda intonation çalışmaları yaptırılırdı. Türkçe’nin bir dalgalanma ve akış çerçevesi var ama, her üslup ayrıca kendi özellikleriyle bir dalgalanma karakteri de gösterir. Ben lüzumundan fazla virgül ve noktalı virgül kullanıyorum, sırf bu akış karakterini tebârüz ettirmek için. Yakınlarımda test ediyorum, buna rağmen akışlı okumayı başaramıyorlar. Anlama zorluğunun en önemli sebeplerinden biridir bu. “Bazı kelimeleri bilmiyorum” mâzereti ciddi değildir. Yazıyı ben okuyayım, bilmediği kelimeyi bile takriben çıkarır! (denenmiştir)
       <br/>
       <br/>
       Her yazılı, sözlü, sesli eser; bir “tek cümle” gibidir. Başlarsınız, bitirirsiniz. Şarkı da böyle okunur, şiir de, yazı da. Adam şiir okuyor, her dönemeçte ayrı bir parçalanma yaşatıyor... Sakarya’yı böyle okuyan birini susturmuştum. “O bir nefesle okunur.” Olur mu canım? “Olur.” Defalarca soluk alıp verirsin ama; başlarken aldığın derin nefes, yâni “vurgu, akış-dalgalanma” nefesi, ancak son mısraın son hecesinde biter. Her şair ve herbirinin farklı şiirleri, özel bir ses-nefes ritmiyle ve rengiyle okunur. Şiir okumak gırtlak paralamak değildir. Bir sırrı açayım: yazmak, okumakla başlar. Birinde yazarlık kaabiliyeti olup olmadığını, ben onun okuyuşundan anlarım. Nesirde de şiirde de...
       <br/>
       <br/>
       Çok okumak hızlı okumak, boş şeydir. Yakalayarak okumak, sindirerek keşfederek bir enstrümanla bir besteyi seslendirir gibi okumaktır aslolan. Anlamak yorumlamaktır. Anlayıp yorumlayanın eleştirisinden güzel bir şey yoktur dünyada. Katılmasam da bayılırım. Bilirim ki vereceğim cevap yerini bulacaktır; daha da derinleşmenin vesilesini oluşturacaktır. Sataşma, karalama türünden şeyler; uzakta ve kabukta kalmanın asabiyetinden doğar. Nefsâniyetin özel bir şubesidir. İster ki kendisini tekrar edesin, bir düşünce zahmetine davet etmeyesin. Beni lügata baktıran yazı, yazı gibi yazı, bende minnettar bir sevinç uyandırmıştır hep. Bir kelimeyi, kullanılış uygulamasından öğreneceğim. Böyle bir imkânı nerede bulurum? Kelime lügattan öğrenilmez. Lügatta delâletlerin düz ve yalın işaretini görürsün; kotları, kullanılış örneğindedir. O kelime senin tasarrufuna ancak öyle geçer. Bütün bu gerçekler, imlâ zaruretlerinin karşılanmasını önemli hâle getiren sebeplerdir.
       <br/>
       <br/>
       “Ne, ne” ile tanzim edilen cümle olumlu fiille biter. Tamam da, bunun dahi istisnası vardır. Cümle, cümleciklerle uzayıp şişmişse, ‘ne’lerin atıf etkisi zayıflamışsa, mânâ da çok önemli ve biraz da muhâtaralı ise fiil olumsuz da bitebilir. Ben bir lâyiha metnini, tartışma açarak böyle bir uygulamanın konusu haline getirmiştim. Bir gün örneklerim...
       <br/>
       <br/>
       Gençler bazan kusur bulma hevesine kapılırlar. “Elmalarla armutlar toplanmaz” kuralına benzeyen hatırlatmalara yönelirler. Elmalarla armutların toplandığı da olur! Hattâ bir de ayva ekleyip sorarsın: “kaç meyve var bu masanın üstünde?” Soruyu değiştirip bir ampul de ekleyebilirsiniz; “kaç cisim var bu masanın üstünde?” Kurallar, kullanım becerisine göre farklı özellikler kazanır. Peyami Safa’ya “beni orta okul öğrencisinin imlasıyla bağlayamazsın” dedirten sebep budur. Çünkü kuralların “hikmet-i teşriiyesi” vardır. Hikmeti istikametinde yorumlanabilir, tevil edilebilir, uygulanabilirler. Yapılan iş, bir farklılıkla güzelleştirip  geliştirerek aslını pekiştirmek midir, değil midir? Ona bakarsınız.
       <br/>
       <br/>
       Bir yazının, “deneme-makale” türündeki yazının, ayrıymış gibi görünen bölümleri olabilir, sonra onlar bir bileşkeye rapt olunur. O ayrışmış gibi görünen bölümleri eskiden yıldızla ayırırdım. Fakat yer sıkıntısı, her zaman olmasa da, bazen var. Bunu çözmek için, okunmasını kolaylaştırmak için; O ayrıymış gibi görünen bölümlere üç nokta ile (...) başladığım oluyor. Bu üç noktayı bazen, içeride dalgalanma ritminin işareti olarak da kullanıyorum. İmlâ kitapçığını alıp, üç noktanın ‘arkası var ama, yazmıyorum’un darlığına inhisar ettiğini söyleyip alışverişi sekteye uğratma bilmişliğinin, yukarıda anlattığım zaruretler önünde bir anlamı var mı? Kaldı ki onun da özel uygulama örneklerini meraklısına sunabilirim. Uzunlar-kısalar, ince’ler kalınlar, uzun okunan kalınlar, ince okunan kısalar; cümlesiz, bütünlüksüz âhenksiz parçalanışlar; bir takım zaruretleri öne çıkarıyor.
       <br/>
       <br/>
       İmlâ’nın biçimsel yönü, mânâ özünün ve bütünlük sıhhatinin emrinde olmalıdır. “Bu kelime d ile değil, t ile biter.” Öyle yapıyoruz zaten; fakat bazen bitmez benim güzel kardeşim! Orada d’yi korumak gerekir; aksi halde öyle bir sırıtkanlık oluşur ki, bütün ciddiyet kıvâmı buharlaşıp gider. Bu tâvizler ne kelimesizlik cehlini ne cümlesizlik aczini örtebilir.
       <br/>
       <br/>
       * * *
       <br/>
       <br/>
       İmlâdaki en tehlikeli ve asıl bozucu tasarruf, “okunduğu gibi yazılmalı” tezine dayanıyor. Okumak, okunmak, cümlenin yazının ses hakkını ritmini ve bütünlüğünü alabilmek ve yansıtabilmek açısından önemlidir. Bir’i bazen “bi” gibi telaffuz ediyormuşuz; öyleyse “bi” diye yazmalıymışız! Yapacağım yerine, yapıcam vs... Oradaki yumuşak g, yaydırılmaz ve öyle hoş toparlanır ki, sen ikisinin ortası bir ses duyarsın. Televizyoncu Aydın gibi Türkçe’yi caklatıp da onu imlanın temeline mi oturtacaksınız? Bunca hüzün ve zaruret ortasında böyle oyunlar oynanır mı?
       <br/>
       <br/>
       İnsan, sevdiği, önem ve değer verdiği şey için gönül rızâsıyla bazı zahmetlere katlanır. Hattâ o zahmetler zevkli bir meşguliyet haline de gelir. Biz düşünmeyi sevmiyoruz, Türkçe’yi sevmiyoruz; çocuklarımıza bu sevgiyi aşılayamıyoruz. Nevval Sevindi’nin eski bir yazısındaki şu sözü çok beğendim: “Düşünen sever.” İki kelimeden ibaret ama, delâleti çok şumullü. Düşünmeyende tutkular vardır, sevgi değil. Cemil Meriç bir batılıya atfen bunu daha keskin ifade etti ama, bir îzah bütünlüğü içinde diğer kavramlarla irtibatlandırılmış biçimde işlenmesi, meselâ “dil ve demokrasi”, “din ve dil” gibi fasıllar açılması, sosyal ve fikrî hayatımızın ufuk dertleriyle ilgili devasâ bir meseledir. Bu özlem, bu heyecan; imlâ zaruretlerinin de kurallarının da ışığı olmalıdır.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20234), [web.archive.org (arşiv bağlantısı)](http://web.archive.org/web/20080602192113/http://www.aksiyon.com.tr:80/detay.php?id=20234)
