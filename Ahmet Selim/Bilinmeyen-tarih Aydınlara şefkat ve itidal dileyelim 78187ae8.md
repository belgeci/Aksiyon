# Aydınlara şefkat ve itidal dileyelim

*Ahmet Selim Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061025053251im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kavramlara adeta deli gömleklerine benzeyen daraltıcı saptırma yüklemeleri yaparak düşünce geliştirmek mümkün değildir. Düşünce, kavramlarla oynayarak değil, onlar arasındaki ilişkileri aydınlatarak gerçekleşir ve gelişir. Aydınlatılması gereken ilişkileri budamak veya karartmak, düşünme imkanlarını ortadan kaldırır ve böylesi, düşünce hürriyetini kısıtlamaktan bin beterdir.
  </font>
  <!--- Baslik, Spot, Resim kutusu ---------->
  <p>
   <font class="content">
    Tahammüllerin zorlanacağını düşünüyor olsak da, bazı fikrî meselelerde, tespit cesaretine ihtiyaç vardır. Burada taraf olmanın bir anlamı yoktur; tespit keyfiyetinin tarafı taraftarı olmaz. Yorumdan değil, tespitten söz ediyoruz çünkü.
    <br>
     <br>
      “Eşit mesafede durmak, işlerin ayrılması, hürriyet sağlanması” gibi anlatımların hiçbiri bir” tarif belirleyicisi” değildir. Uygulamaya ait bazı özellik çizgileri oldukları söylenebilir.
      <br/>
      <br/>
      Doğrudan söyleyelim:
      <br/>
      <br/>
      Laiklik, din hukukunun (yahut dinî hukukun), “resmî-pozitif-mevzu-mer’i” hukuk düzeninde yer almaması, alamaması demektir. Temeli, aslı, budur. Evrensel olan ve ekseriya birçok dinde yer alan bazı ilkelerin ve kuralların alınabilmesi, “dinî referans” atfıyla değil, aklî-iradî-hür değerlendirme tercihine tâbidir. Batı’daki laiklik böyle bir kurumdur, böyle bir uygulama modelidir.
      <br/>
      <br/>
      Ve bunun yobazlıkla hurafecilikle bir ilgisi yoktur. Yobazlıkla ve hurafecilikle meşgul bulunan bir kimse laik sınırlara riayetkâr olabilir. Buna karşılık çağdaş görünümlü bir kimse laikliğe muhalefet ediyor olabilir.
      <br/>
      <br/>
      Laikliğin din istismarıyla da doğrudan bir alakası yoktur. Samimi olan biri, laikliğe taraftar olabilir de olmayabilir de. Burada “samimiyet” bir kriter değildir.
      <br/>
      <br/>
      SIKINTILARIN KAYNAĞI
      <br/>
      <br/>
      Laikliğin esası yukarıda anlatıldığı gibidir.
      <br/>
      <br/>
      Fakat öylece kabulünde bazı sıkıntılar hissedildiği için, çeşitli yorumlar yapılmıştır.
      <br/>
      <br/>
      Geçenlerde Demirel bir TV sohbetinde mealen şöyle konuşmuştu:
      <br/>
      <br/>
      “Ben vatandaşa soruyordum, (İslâm’ı yaşamakta bir zorluğa maruz kalıyor musunuz, bir şikayetiniz var mı?) diye. İbadetinizi yapıyorsunuz, kimse karışıyor mu? Yok. Bazı hükümler uygulanamıyor diyorsanız, onlar sizin bildiğiniz şekliyle uygulanamaz, uygulanmayacak. Ama evrensel değerler var. Evrensel değerlerin oluşmasında da tarih içinde dinlerin katkısı var. O evrensel değerlere bağlı uygulamaları dine aykırıymış dine muhalifmiş gibi görmeyiniz. Hikmet planına ait yorumlar da önemlidir. Mesela hürriyet, adalet idealleri gelişir. Böyle bakarsanız huzursuzluk duymazsınız…”
      <br/>
      <br/>
      Neden böyle söylüyordu sayın Demirel? Bunu geçmişte bazı profesörler de söylemiştir. TBMM’sinin tarihî müzakere zabıtlarında buna benzer yaklaşımların varlığı herkesçe biliniyor. Demirel de biliyordur. Bu kabil değerlendirmeler laikliğin İslâm’a da aykırı olmadığını ifade etme ihtiyacına bağlıdır. Ama aslında laikliğin böyle bir ihtiyacı yok. Laiklik, sınırladığı dinin mahiyetine bakmaz. Ve bir dinin mahiyetine karışmak, laiklik adına karışmak, bizatihi laikliğe aykırıdır. İster İslam olsun, ister Hıristiyanlık olsun; laikliğin gerek sınırlama getiren gerek imkanlar sunan veçhelerinde bir farklılık olamaz. Böyle bir farklılık meydana gelirse, o uygulamanın adına laiklik denilemez. Laiklik Hıristiyanlara uygulanır, müslümanlara uygulanamaz, bizde ancak yarım laiklik olabilir” diyen Prof. Hıfzı Veldet Velidedeoğlu gibilerin  baskıcı laiklik anlayışı temelsiz ve anlamsızdır.
      <br/>
      <br/>
      “AŞIRILIK” KAVRAMI DA FARKLIDIR
      <br/>
      <br/>
      Azlık, çokluk,  gibi  dereceli durumlarla laikliğin benimsenmesi arasında bir açıklayıcı münasebet mevcut değildir. “Aşırı gitmeyin” ölçüsü İslâm’ın ölçüsüdür. İfrat ve tefrit, bir azlık çokluk meselesi değil; bir “mâhiyet sapması” keyfiyetidir. Fart-ı muhabbet, yâni aşırı sevginin sevgiden başka bir tutkuya dönüşmesi hâli bunun örneğidir.
      <br/>
      <br/>
      Marjinallik, bir şeyi çok istemek, tamamını istemek, tam olarak istemek gibi anlaşılıyor. Hayır; marjinallik “yanlış istek”tir. Asliyetten uzaklaşmadır. İslâm için konuşursak; marjinallik, her şeyden önce İslâm’a aykırıdır. Marjinallik, “laikliğe taraftar olmama”ya irca edilemez. Bazı marjinaller bunu kendi lehlerine bir özellikmiş gibi kullanmak istiyor. İslâm’a da laikliğe de aykırı bir hâlin sahibi olmak böyle bir kullanımı anlamsızlaştırır.
      <br/>
      <br/>
      Aşırılık İslâm’a da aykırıdır; laikliğe de. Çünkü akla aykırıdır. Prof. Ali Fuat Başgil “mutedil laiklik” kavramı üzerinde önemle dururken bunu işaretliyordu.
      <br/>
      <br/>
      “Üç derece yürürsen böyle olur, onu geçersen şöyle olur” deyip de derece noktalarına göre tarif üretmek aklî ve bilimsel bir aykırılıktır.
      <br/>
      <br/>
      Bir açıdan, “köktencilik” denilen şey de öyledir. Bir şeyi kökleriyle bilmek değil, yüzeysel bilmek taassup getirir. Çağdaş jargonda tam tersi bir kullanım var.
      <br/>
      <br/>
      TESBİTTE OBJEKTİF OLMANIN FAYDALARI
      <br/>
      <br/>
      Gelişmeler, uzlaşmalar, terkibi düşünce ve çözüm üretimleri, daima ve mutlaka, kavramları asılları ve asliyetleri ile ele alma şartıyla gerçekleşir. İtidal, o asılları ve asliyetleri kavramanın vazgeçilmez bir metot şartıdır.
      <br/>
      <br/>
      Bir taraf, laikliği hep din hürriyetiyle anlatacak ve onun örneklerini verecek. Buna karşılık diğer taraf da hep laikliğin sınırlayıcı özelliklerini anlatacak ve onun örnekleriyle laikliğin bütününü tanımlayarak laikliği başka bir şeye, adeta ondan mülhem bir ideolojiye dönüştürecek.
      <br/>
      <br/>
      Böyle bir fikrî hayat olamaz.
      <br/>
      <br/>
      Din “mer’i-mevzu” hukuk olamaz; laiklik işte bu. Mümkün olan bireysel uygulamalar yer bulacak. Mesela sen gücün yeterli ise, faiz almazsın ve vermezsin. Mirastan sana yasal olarak düşen payından bir bölümünü, canın istiyorsa özel uygulamanla başkasına devredersin… “Enflasyon oranı kadar fark” gibi meseleleri birileri düşünür tartışır, sen de bakıp değerlendirmeye çalışırsın… Dinin ibadetlerini yerine getirmeye ve ahlâkını yaşamaya laiklik adına engel olunamaz, demokrasinin gerçek varlığı bunun teminatıdır.
      <br/>
      <br/>
      İtidâl şuuru ile asliyetler doğru tespit edilmiş ise; hem laiklik hem de İslâm adına savunulacak doğruların varlığı görülebilecektir. Samimi ve mutedil olmak, bunları aklen görmeye yeter.
      <br/>
      <br/>
      Samimi ve mutedil olmak, karşılıklı güven eksikliğini gidermeye de yeter. Akıl o zaman, polemik malzemesi değil, “çözüm” üretmeye başlar.
      <br/>
      <br/>
      AYKIRILIK VE İHLÂL KAVRAMLARI
      <br/>
      <br/>
      27 Mayıs’ta tartışıldı ve sanık avukatları büyük bir hukuk başarısıyla izah etti:
      <br/>
      <br/>
      Anayasaya aykırı bir kanun çıkarılmış olabilir. Bu, anayasayı ihlâl değildir. İhlalde özel kasıt aranır. Düzenli (sistematik) olarak anayasaya aykırı kanunlar çıkarılırsa, orada ihlâl kastı ve suçu aranır.
      <br/>
      <br/>
      Bir adam çıkar, sizin camiye gitmenizi engeller ise, din hürriyetini engelleme suçunu işlemiş olur. Laikliği ihlal bu değildir. Tabii, anayasayı ihlâl de değildir. Anayasayı ve laikliği ihlâl, bir düzeni kaldırıp bir başka düzeni getirme kastını ifade etmelidir. İrtica tehlikesinin var olması da “demokratik laik düzen”in yıkılması tehlikesinin var olması demektir. O kastı taşıyanlar böyle bir tehlike oluşturuyor mu? Hurafeciler, istismarcılar, yobazlar, masalcılar; bu tehlikenin asli konusu değil. Onların hepsi önce İslâm adına eleştirilmeye müstahaktırlar ve eleştiriliyorlar da zaten. Ve bu eleştirileri önce Diyanet Başkanlığı yapıyor. İrtica kastı taşıyanlar var mı? Herhalde vardır, bazı internet sitelerinde gözüme çarptığı oluyor. Ama hiçbir şansları yok.
      <br/>
      <br/>
      Dinin doğru öğretilmesi ve hurafecilere istismarcılara aldanılmaması yolunda çabalar göstermek her zaman gerekir. Bizim toplumumuz tarihten süzülüp gelen “itidal” karakteriyle bu türlü yardımlara ve bilgilendirmelere son derece açıktır. Yeter ki bilgilendirme ve uyarı hitabının üslubu seviyeli ve samimi olsun.
      <br/>
      <br/>
      FİKRÎ GELİŞME
      <br/>
      <br/>
      Daima tekrarladığım bir ilke vardır: “Fikren çözülemeyen fiilen çözülemez.”
      <br/>
      <br/>
      En ciddi sıkıntımız düşünce üretiminin olmayışıdır. Aydınlar maalesef kavramların teorik gölgeleriyle oynayıp oyalanıyor. İlk bakışta ciddiymiş gibi görünenleri bile böyle. Ayakları yere basmıyor. Yer çekiminin olmadığı bir boşlukta yürüyor (yürümeye çalışıyor) gibiler. Tahfif için değil, tespit için söylüyorum; “yüzeysel” bile değil, “havaî”ler… Seyrederken yahut okurken defalarca söylenmişimdir: “Söylediğin yazdığın doğru ama; ele aldığın meselenin doğrusu değil o. Başka bir meselenin ve konunun doğrusunu, getirip buraya tıkıştırıyorsun.”
      <br/>
      <br/>
      … Fikir hayatımızın biraz serinlemesi, biraz soluklanıp ferahlaması lazım. Çok sıkıldık ve sıkıştık. Aydınlarımız için şecaat değil şefkat ve itidal dilememiz gerektiği görüşündeyim.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25604), [web.archive.org (arşiv bağlantısı)](http://web.archive.org/web/20061025053251/http://www.aksiyon.com.tr:80/detay.php?id=25604)
