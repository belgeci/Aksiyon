# Siyasetin en zor dönemeci

*Ahmet Selim 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070607202548im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Siyasetteki çirkinlikleri herkes biliyor. Fakat siyaset onlardan ibaret değil, onları bertaraf edecek olan derinlikler ve incelikler de siyasete dâhil. "Misliyle mukabele, layık olunan cevapları verme, altta kalmama" gibi basit tepkiselliklerin hiçbir kıymet-i harbiyesi yok bugün. Siyasetin kısır döngüsü ancak incenin incesi bir tekaddüm hamlesiyle kırılabilir. Bugün o gündür.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir darbe olma sevimsizliğini taşıyormuş ama, 27 Mayıs bize çağ atlatmış. Mükemmel bir anayasa kazandırmış, anayasa mahkemesini ve devlet planlamayı kazandırmış, vs. vs…
    <br>
     <br>
      27 Mayıs, çağ falan atlatmadı; Türkiye'ye doğal gelişmesini mihverinden çıkaran bir düşünce ilkelliği getirdi. Keskin söylemek gerekiyorsa, bu böyledir. Pıtrak gibi cunta birimleri faaliyet göstermeye başladı, aydınlar soldan aldıkları hızla dirsek teması kurup aynı paralele girdi. 1961 Anayasası ise, kimse kullandığı kavram bolluğuna bakarak aldanmasın, icrâ'ya iş gördürmemek için hazırlanmış bir vesayet anayasası idi. O anayasa ile milletin seçeceği sağ iktidarlar engellenecek, öte yandan gençlik ve sokak manipüle edilerek yarım kalmış 27 Mayıs'ı tamamlamanın yolları aranacaktı. "Aydın hazırlığı" buydu.
      <br/>
      <br/>
      NEREDEN GELDİĞİMİZİ UNUTMAYALIM
      <br/>
      <br/>
      1975'e atlayalım.
      <br/>
      <br/>
      Sol'un merkezindeki ve Ecevit'in önderliğindeki CHP ne düşünüyor, nereye nasıl hazırlanıyordu.
      <br/>
      <br/>
      23. Kurultay öncesinde bir program hazırladılar. Esasları şunlardı:
      <br/>
      <br/>
      - Demir, çelik, çimento, yakıt gibi temel maddelerin dağıtımını devlet yapacak.
      <br/>
      <br/>
      - Enerji üretim ve dağıtımı devletleştirilecek, bu alandaki kuruluşlar kamulaştırılacak.
      <br/>
      <br/>
      - İç ve dış ticarette aracılar kaldırılacak.
      <br/>
      <br/>
      - Toprak işleyenin su kullananın ilkesi vurgulanacak.
      <br/>
      <br/>
      - Kamu görevlilerine sendika hakkı verilecek.
      <br/>
      <br/>
      - Köy-kent'ler kurulacak.
      <br/>
      <br/>
      Bu kurultaydan sonra yapılan seçimlerde CHP yüzde 40'ın üstünde oy aldı… O zamanlar oy kullanma mecburiyeti yoktu; merkez sağ seçmen, neşesi kırılınca katılım azlığı şeklinde bunu sandığa yansıtırdı. Böyle de olsa, yüzde 41 önemli bir orandı.
      <br/>
      <br/>
      15 yıldır bu konuşuluyordu. Herkes solcuydu, yahut da baypas ile sola açılmaya çalışılıyordu. "Deneyelim bakalım!" psikolojisi çok yaygındı. Ne yapmak istediklerini şimdi düşünebiliyor musunuz? Herşeyi devletleştirecekler, bildikleri çözüm bundan ibaret. Şimdi ise bütün aydınlar liberal, esasen 1990'dan sonra öyle olmaya başlamışlardı.
      <br/>
      <br/>
      1977 seçimlerine ait bir hatırama temas etmek istiyorum… Aldıkları oyların iktidar olmalarına yeteceğine inanmışlar, zafer kutlamaları yapıyorlardı. Biz de çoluk çocuk Fatih'e doğru yol alıyoruz… Tam CHP ilçe merkezi önünde, korna çalarak kutlamaya katıldıklarını göstermeyen arabaları çevirmeye başladılar. Resmen durduruyorlar, korna çalmayanlara hesap soruyorlardı… Çocuklar ağlamaya başlayınca ister istemez biz de alkışlayıp katılarak kurtulduk ellerinden. Bir zihniyetin belirtisi olduğu için zikrediyorum.
      <br/>
      <br/>
      Devletleştirmek, sosyalleştirmek… Bildikleri başka bir şey yok. Fiyat kontrol komitelerini de kuracaksın; öyle her isteyen zam yapamayacak! Aracılar, sömürücüler kalkınca; bir de köy-kent'ler fışkırınca; Türkiye cennete dönecek!
      <br/>
      <br/>
      70'li yıllar, böyle yıllardı. 1980 noktasına biz bu kafayla geldik. CHP o zaman iktidar olamadı ama, daha sonra transferlerle eksiğini tamamlayarak oldu. Oldu da ne oldu? Paltolarla Bakanlar Kurulu toplantısı yaptılar! Petrol yok! Yağ yok, tüpgaz yok, ampul yok, yok oğlu yok. Sopayla ekonomi yönetilir mi? Ekonomi bir dengeler manzumesidir. İpin ucunu kaçırınca, oturur seyredersin… Terörü önleyeceklerdi, kayıp sayısı birkaç kat arttı. (Bunu hep saklarlar, arşivdeki istatistik bilgileri ortadadır.)
      <br/>
      <br/>
      Sol toparlanmalıymış. Nerede hangi değer ölçülerinde hangi yönetim ilkelerinde bir araya gelip toparlanacaklar. Arıyorlar, bulsalar ifade edecekler. Yok böyle bir şey. 23. Kurultay'ın programını öne sürme cesareti hangi aydında var?
      <br/>
      <br/>
      Hiçbir şey üretmediler. Ne değer, ne düşünce; ne katkı özelliği olan eleştiri, yorum; hiçbir şey. Sol'un bizdeki geçmişi koskoca bir sıfırdır. Kemal Tahir'i farklılardan saymışımdır ama, Mete Tuncay'ın ona dair söylediği şeylerin hepsi doğru. Nâzım, o, Attila İlhan, İdris Küçükömer, Doğan Avcıoğlu; tarihi ideoloji adına masallaştıran insanlardır. İstersen masallaştır, istersen şiirleştir; anlatım hünerleriyle yanlışları doğru haline getiremezsin… Durup durup "Ama ne güzeldi yâ!" deyişleri beni çok güldürüyor. Eleştiri bile bir üretimdir. Üretken eleştiri, üretilen eleştiridir. "Faşistler, sömürücüler, gericiler" demek, tüketim eleştirisidir. Yapanı da tüketir, dinleyeni de. Eskiler "içim tükendi" derlerdi. Bir deyimdir. Sabır ve tahammül çabasıyla dinlersiniz, dinleyip katlanırsınız; ama bir noktada dayanamaz hale gelip "yetti gayrı" dersiniz. Negatif eleştiriler de böyledir. Negatif suskunluklar da buna benzer. Anlatırsınız, anlatırsınız, tık yok. İnsanın içi böyle de tükenir.
      <br/>
      <br/>
      Mehmet Barlas, Emre Kongar'ın karşısında dervişane bir sabır gösteriyor. 27 Mayıs'ın faziletine vurgu yapmadan tek cümle dahi söylemiyor sayın Kongar. Bayıltır insanı! İncelemeleri var; düşünceleri ve değerlendirmeleri bir tarafa bırakılırsa, önemli bilgileri bir araya getiren kitapları var. İnadına konuşuyor.
      <br/>
      <br/>
      GERGİNLİK HAYIR GETİRMEZ
      <br/>
      <br/>
      Geçmiş ne yeniden yaşatılmak ve yaşanılmak, ne de bir daha reddedilip karalanmak içindir. Geçmiş değerlendirilmek ve o değerlendirme sonuçlarından bir düşünce birikiminin gerektirdiği temellendirmeyi gerçekleştirmek için incelenir. Bir siyaset düşüncesinin temeline 27 Mayıs övgüsünü ve ona bağlı bühtanı yapı taşı olarak koyarsanız, kıyamete kadar yanlış düşünmeye kendi kendinizi mahkum edersiniz.
      <br/>
      <br/>
      "Antiemperyalizm" deniliyor. Kendi kendine iftira edenin, kendi kendini sömürenin, kendi nefsinin kölesi olanın, emperyalisti de kendisidir. Onun antisinden ne olacak. Amerika'yı Avrupa Birliği'ni protesto, red, yahut tahkir etmek; antiemperyalist bir tavır değil, emperyalist emellerin tuzağına düşme tavrıdır. Dürüst akılcı samimi ve tutarlı politikalar, her türlü olumsuzluğa karşı mücadele etmenin en etkili yoludur. Herkesle kavga eden veya etmek isteyen, aslında kendisiyle kavga halindedir; bir kişilik ve bütünlük çatışmasının ve dağılmasının içindedir o. Lehine ve aleyhine olanları, arka plan hakikatiyle kavrayabilmesi mümkün değildir.
      <br/>
      <br/>
      "Bu iktidar gitsin. Seçim yapmaya mecbur edelim. Seçim sırasında özel gerginlikler oluşturarak seçmeni baskıyla yönlendirmenin yolunu bulalım." türünden yaklaşımlar, bir düşünce değeri taşımaz. Taşımaz çünkü aklın eseri ve üretimi değildir, nefsânî ve içgüdüsel bir tutkunun ifadesidir. Böyle olduğu için de fikren tartışılacak bir tarafı yoktur. Bu tavır, niyetiyle ve hedefiyle ayrıca ele alınıp değerlendirilmesi gereken bambaşka bir konudur. Tahlilini ve tesbitini yaptıktan sonra, yeni bir 'itidal tedbirleri paketi'nin hazırlanıp sükunetle uygulanmasını başarmak, iktidara düşen bir görevdir. Ne var ki; iktidar da bu basireti gösteremiyor ve tepkiselliğe kapılıyor.
      <br/>
      <br/>
      Herkesle kavga etme ihtiyacı hissettiren bir ruh hali içine girmişseniz, dinlenmeye ihtiyacınız var demektir. Dinlenmek çok derin bir kavramdır. Çalışırken de dinlenmek mümkündür. Farklı bir bakış açısının penceresini açarsınız, hassasiyetlerinizi oradan gelen aydınlıkla yeni bir düzenlemeye tâbi tutarsınız, ışıkla yıkanma duşları alır gibi kendinizi dinlendirir, yeniden biriktirirsiniz. En doğrusu, kendinizi yenilersiniz. Yenilenmenin sabit bir periyodu yoktur; her ihtiyaç, her sıkıntı, kendi fırsatını ve vaktini beraberinde getirir.
      <br/>
      <br/>
      Gergin siyaset, hayır getirmez. Gerginlik, "haklı-haksız" tartışmasını anlamsız kılan bir iktidar görevini işaretler. Gerginlik, verimsiz çabaların yorgunluğunu bir zamk gibi yapıştırır; insanın eline, koluna, dimağına. Lider bu halleri bilecektir, görecektir.
      <br/>
      <br/>
      Meseleler "insan" düşüncesinin derinliklerindeki cevaplara takılmış olmanın bunalımlı sonuçlarına doğru gidiyor. Sayın Erdoğan, büyük bir imtihanla karşı karşıyadır. Başarırsa, büyük bir zafer kazanmış olur; başaramazsa, bütün ülkeyi mahzun eder.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24589), [web.archive.org (arşiv bağlantısı)](http://web.archive.org/web/20070607202548/http://www.aksiyon.com.tr:80/detay.php?id=24589)
