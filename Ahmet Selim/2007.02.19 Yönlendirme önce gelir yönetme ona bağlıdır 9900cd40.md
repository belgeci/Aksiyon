# Yönlendirme önce gelir, yönetme ona bağlıdır

*Ahmet Selim 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070623055241im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu yazının başlığı “Aydın’ın adı var” da olabilirdi. Yönlendirme ağlarının ve çarklarının refakatçisi olan medyatik aydın, “sorumluluk bilinci” ve “tutarlılık kaygısı” taşıyan bir aydın duruşuna sahip değil. Yönlendirme oyunlarının bir parçası olan tepkisel aykırılık gösterileri bu gerçeği örtemez.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Geçmişi hatırlamak, benzeri hataları yapmamayı ve bazı değerlendirme sonuçlarından yararlanmayı mümkün kılıyorsa anlamlıdır. Kavga tazelemek veya içimizde kalmış öfke, kırgınlık, kin duygularını tatmin amacıyla geçmişten söz etmek, sadece içimizi ve yolumuzu karartır.
    <br>
     <br>
      Demokrat Parti dönemini anlatan diziyi, ilk bakışta gördüğüm benzemezlik rengi dolayısıyla hiç seyretmedim. Çok eğreti bir şey. Tamamen yabancı ve alakasız bir kesitte hiçbir gerçek anlatılamaz. Önce ortamın rengi, iklimi var olacak. Ötesi tam oturmasa bile, yine bir şeyler vermek mümkün olur. Bazı çizgiler, iyi anlatılamazsa bile kendiliğinden belirir. Ama pencere sun’i bir manzaraya açılıyorsa, aynen alınmış sözleri ve bilgileri de kullansanız işe yaramaz.
      <br/>
      <br/>
      O günlerin dramı, genel akışa pek yansıtılmayan, yansıtılmak da istenmeyen derûni kaygılar ve hüzünler halinde yaşandı. İstanbul ve Ankara’daki 3-5 bin kişilik öğrenci olayları dışında, sonradan başımıza geldiği gibi öyle terör ve anarşi sarsıntılarını andıran eylemler yoktu. Millet sessizdi. Hiçbir şey yokmuş gibi davranıyordu. Yassıada ve İmralı fecaatleri yaşanırken bile öyleydi. Öğrenci olaylarına ve gösterilerine katılanların büyük çoğunluğu da vurdulu kırdılı bir mizacın sahibi değillerdi. Asıl anlatılması gerekenler milletin ruhunda, yani dışavurumsuz olarak “ruh planında” yaşananlardı. Menderes’in idamından bir ay kadar sonra, Saraçhane Meydanı’nda, seçim propagandaları vesilesiyle toplanmış 50 bin kişinin arasındaydım ve görebildiklerimin çoğu ağlıyordu. Sağnak yağmur altında, şemsiyelerle öylece duruyor ve Gümüşpala’nın neler söylediğine kulak vermeden, gönül yoluyla dayanışıp, gözyaşlarını yağmura karıştırarak ve şemsiyeleri bir psikolojik örtü gibi kullanarak ağlıyordu…
      <br/>
      <br/>
      Millet duyarsız olduğu için değil, çok duyarlı olduğu için sessizdi… Anlayamazsanız göremezsiniz. Onlar gibi hissedemezseniz de, anlayamazsınız… Menderes bir kere değil ki, her gün idam edildi. Eriyor, tükeniyor, kayboluyor; besbelli bir hal… Millet ruhi dengesini ve o dengeye bağlı değerleri koruyup kurtarma görevini yerine getirmeye çalışıyordu. Menderes, bireysel varlığıyla değil, milletin sevgisi sebebiyle zulme maruz kalıyordu ve asıl mazlum onunla bütünleşen milletin kendisiydi, ruhuydu, yüreğiydi. Şuuru bozulan kişiler vardı tanıdıklarımız arasında… Gazeteci Ali, Hemşire Saadet Hanım, Hallac Hamdi gibi… Bizim toplumumuz, o zamanlar başka bir toplumdu. “Neyin tepkisini göstereceğiz? Hangi eylem ne işe yararsa, söyle!” diyebilen insanlardan oluşuyordu o toplum. O toplumda daha o zamanlar, 27 Mayıs felaketinin nelere yol açacağını, nasıl bir kırılma noktasının nasıl bir yırtılma fayının oluştuğunu ve gelecek on yıllara nasıl yansıyacağını görebilen, sezebilen bir şuur vardı. Şimdi bazılarının tepkisizlik olarak nitelendirdikleri hal, o şuurdan doğan çok ağır bedelli bir itidal asaletiydi. Bugün umut ışığını hâlâ canlı tutabiliyor isek, o çok ağır bedelli itidal sabrı ve asaleti sayesindedir.
      <br/>
      <br/>
      Teşbih perçinin tam yeridir şimdi:
      <br/>
      <br/>
      Bu millet 27 Mayıs’ı ve onun önceki sonraki mevcudiyetini, aynen bir deprem yaşıyor gibi algılamıştır. Hiç abartmıyorum. Somut tespitlerim ve gözlemlerim var. “Bu bir istasyonluk, bir merhalelik gecikme yahut arıza değil. Türkiye’ye makas değiştirttiler ve bambaşka bir yola mahkûm ettiler.” sözünü ben babamdan duydum. Daha ilk darbe günlerinde… “Tırmanırsın, tırmanırsın da; tam bir çıkış dalına tutunacakken biri gelip ellerine vurur ya, işte öyle oldu.”, “Yine oturduk dibe.”
      <br/>
      <br/>
      * * *
      <br/>
      <br/>
      Yönlendirmek mi önemlidir, yönetmek mi?
      <br/>
      <br/>
      Elbette ki “yönlendirme.”
      <br/>
      <br/>
      Yöneten, başkasının yönlendirdiğini yönetir.
      <br/>
      <br/>
      Türkiye’yi medya yönlendiriyor. Medya, yani medyatik aydınlar. Küçük farklarla, hep böyle oldu.
      <br/>
      <br/>
      27 Mayıs’la noktalanan sürecin basınını inceleyin, 27 Mayıs’ı görürsünüz.
      <br/>
      <br/>
      Millet seçecek, milletin seçtikleri ülkeyi yönlendirip yönetecek. Hiç olmadı bu. Seçilenler hep yönlendirileni yönettiler.
      <br/>
      <br/>
      Mesele, müdahale meselesi değil. O sadece bir yanı… Bir yanının da bir çizgisi belki.
      <br/>
      <br/>
      Rağbette olan, prim yapan, modayı kollayan, Batı’yı muhtevasıyla ve denge bütünlüğüyle değil vitrin sunuşlarıyla tutan ve bunun batıcılığını yapan, hep kolaycı kestirmeci bencil tutkularla evrilip dönüşen, milletin duygusallığını bağlılıklarını özlemlerini akıl dışı bulup gelişememe sebebi sayan ‘aydın’lardır asıl meselemiz.
      <br/>
      <br/>
      İdeolojiler, ideolojiyi andıran kalıpçı ve modacı söylemler; sadece vesiledir, bahanedir, alettir, vasıtadır onlar için. Belli bir kavramlar dosyası konjonktürel bir dalgayla takım kutusu gibi önüne gelir ve o da “kolaycı-kestirmeci-bencil” tutkularıyla onları kullanarak yönlendirme işçiliğini yapmaya çalışır.
      <br/>
      <br/>
      “Solcular böyledir” demeyeceksiniz.  “Onlar bazen solcudur” diyeceksiniz.
      <br/>
      <br/>
      “Milliyetçiler böyledir” demeyeceksiniz, “onlar bazen milliyetçidir” diyeceksiniz.
      <br/>
      <br/>
      Evet onlar bazen pozitivisttir, bazen liberal, bazen demokrat, bazen devletçi, bazen şucu, bazen bucu… Mevsimine göre, rüzgârına göre… Bu açıdan, değişim başarıları sahiden vardır. Fakat “kestirmeci-kolaycı-bencil-modacı” tutumları hiç değişmez. Dünyanın “yönlendirme” dengesiyle sürekli barışık olmaları o dengenin sanki entelektüel ilgilerden nefret ediyormuş gibi duran unsurlarıyla içli dışlı bir halde bulunmaları, hem kültürcü hem medyatik olabilmenin çelişkilerini hiç sıkıntı duymadan yaşamaları; hep o değişmeyen taraflarının doğal sonuçlarıdır. Ve bu aydınların en uzak en yabancısı oldukları şey, “sorumluluk bilinci ve tutarlılık kaygısı” temelindeki ‘aydın duruşu’dur!
      <br/>
      <br/>
      * * *
      <br/>
      <br/>
      Demokrasi “yönetme” ile ilgili bir kavram.
      <br/>
      <br/>
      Lakin ‘yönlendirme’nin kavramları bile yok. Mevcutları kullanıyor!
      <br/>
      <br/>
      Bu farklılığı ve aralarındaki ilişkiyi düşünce konusu haline getirmemek, hâlâ getirmemek affedilebilir bir ihmal midir?
      <br/>
      <br/>
      Batı’nın zaaflarını hatalarını tersliklerini apaçık bir biçimde görmek isteyen bize baksın; çünkü bizde, hep olumsuz tarafları var; hem de telafi edici ve dengeleyip maskeleyici tedbirlerden soyunmuş olarak bütün çıplaklığıyla var. “Yönlendirme ve yönetme” meselesindeki batılı düşünce çirkinliğinin en açık uygulaması da yine bizde yaşanıyor. Taklit böyledir; negatifleri karbon kâğıdı gibi abartılı lekeleşmelerle aktarır.
      <br/>
      <br/>
      Demokrasi, özellikle bizim demokrasimiz, yönlendirme çarklarını ve ağlarını dışlayan yahut yok sayan yönetim tartışmalarıyla gelişemez. Yönlendirme çarklarını ve ağlarını fikren (dedektif fantezileriyle değil “fikren”) sorgulayabilen, onlarla sarmaş dolaş olup medyatikleşmeyen, “sorumluluk ve tutarlılık” omurgasına sahip aydınlara muhtacız.
      <br/>
      <br/>
      Yarım asrı aşan demokrasi tecrübemizin yaralı ve hasarlı birikimi, bu meselenin “halline” değil, “anlaşılmasına” bile yetmiyor. Yetemiyor.
      <br/>
      <br/>
      “Aydın” kavramı yenilenmeden, yeniden inşa edilmeden; bu kısır döngünün ancak akıntıya kapılıp gitmeyen sade vatandaşın temyiz ve yardım ferasetiyle kırılabileceğini görmeden, bir çıkış yolu bulamayız.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26771), [web.archive.org (arşiv bağlantısı)](http://web.archive.org/web/20070623055241/http://www.aksiyon.com.tr:80/detay.php?id=26771)
