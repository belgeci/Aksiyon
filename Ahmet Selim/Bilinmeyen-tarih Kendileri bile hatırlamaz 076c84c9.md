# Kendileri bile hatırlamaz

*Ahmet Selim Bilinmeyen-tarih*

<div>
 <font>
  <img border="0" height="1" src="/web/20040818230132im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040818230132im_/http://www.aksiyon.com.tr/resim/505/46.jpg" vspace="5"/>
  </p>
 </font>
 <font class="content">
  Galatasaray tribününün tam önündeydi. Beşiktaşlı Küçük Ahmet, çok sık yaptığı “iki ayağının arasına topu sıkıştırıp aşırmak” numarasını, hem de süratle top sürerken öyle bir denk ettirip uyguladı ki, bizim bek Candemir elleriyle yüzünü kapadı ve onun nereye gittiğine bakmadı bile!
 </font>
 <p>
  <font class="content">
   “Nasıl yedim bunu?” diye kahırlanıp utandığı belliydi. Bir gülüşme dalgası yükseldi bütün seyircilerden.
   <br/>
   <br/>
   Necmi bir başka kaleciydi. Bazı isimler, nedense zor hatırlanıyor. Sanıyorum Mümtaz Soysal’ın çok hoş bir yazısı vardı Necmi hakkında... Turgay’ın unutturup gölgede bıraktığı değerli kaleci çoktur. Özcan, Sabih, Ömer ve daha niceleri... Turgay, konuşmadaki tevazuuna (tavır değil anlam açısından) bakmayın; sâhiden büyük kaleciydi. Rüştü’den söz ederken, hakşinaslık ve teşvik duygularıyla öyle şeyler söylemişti ki; doğrusu içerledim! Turgay kim, Rüştü kim? Turgay “kaleci değil, ceza alanı nöbetçisi” idi. Bütün savunmayı yönetirdi.
   <br/>
   <br/>
   Bir GS—FB maçında, Lefter, etrafına bakınarak küçük çalımlar atıyor, pozisyon icad etmeye çalışıyordu. Böyle zamanlarda yaptığı “çivi” vuruşları vardır. Gerilmez, ayağını bile fazla geriye çekmez, burun vuruyormuş gibi sürpriz çivilemeler yapar. Ona hazırlandığını sezdi Turgay. Ve bir haykırış: “Saim, Lefter’e dikkat!” Ve Lefter’in dudaklarında muzip bir tebessüm... “Anladı niyetimi” dediğinden eminim! Sadece aksiyon değil, düşünce seyrederdik!
   <br/>
   <br/>
   Karşıdan gelen yüksek topa, hiç indirip kontrol etmeyi düşünmeden, yükselip de sağ ayağının içiyle yumuşacık dokunarak “transfer sihri” kazandıran bir adam. Suat Mamat... “Canım, anladık, bunlar önemli değil, koşacaksın!” Bir kerecik sizin de yaptığınızı, beş altı temastan sonra önce top kontrolünü başarma çırpınışını aşabildiğinizi bir görsek, fena mı olur?!
   <br/>
   <br/>
   Televizyonda bir gün Suat’ı dinledim; o da kendine haksızlık eden ‘mütevâzı’lar kafilesine katılmış. “On—onbeş dakikada yorulurduk” anlamına gelen bir şeyler söyledi. Peki ben şu tabloyu rüyâda mı gördüm:
   <br/>
   <br/>
   Metin oynamıyordu, Suat dokuz numarayı giymişti. Yağmur, çamur, soğuk... Suat, Metin için de oynuyordu sanki. Çamurdan adam gibiydi. Saha ağır, top ağır, şartlar ağır, o tek başına bir hedefe koşuyor. ‘Hazırlayıcı’lığının yanına, vuruculuk misyonunu raptetmiş, bütün teknik ve fizik gücünü kullanıyor. En çarpıcı özelliğini söyleyeyim: Kıvrak oyuncular dikey oynayamaz. Can da öyleydi, Yusuf Tuna da, benzerleri de. Bunun iki istisnası vardır; biri Suat, diğeri Lefter. Suat bu noktada daha da başarılıydı.
   <br/>
   <br/>
   Bir başka zemin bir başka zaman lâzım. Demin kıvrak oyuncuların dikey oynayamamasından söz ettim. Bunun dışarıdaki çarpıcı istisnası Maradona’dır. Ve bu mesele, Brezilya için bile meseledir. Yan sambalar boş iştir. Buradaki evrensel kriter, bir asgari ve zaruri terkip dengesine ulaşmaktır. Bunu yapamayanlar kumsalda oynar.
   <br/>
   <br/>
   Aslında bizim futbolumuzun geleceği de buradadır. Bizi disiplinli bir Balkan takımı, İspanya’dan Brezilya’dan daha kolay yener. Hatta biz, Brezilya ekolüne karşı, Avrupa’dan daha şanslıyızdır. Şöyle tercüme edeyim: bizim ‘terkip’ bahsindeki işimiz daha kolaydır ve ‘ekol’ oluşturma birikimimiz çoğundan daha elverişlidir.
   <br/>
   <br/>
   ‘Eskileri hatırlamak ne kazandırır?’ın cevabı da buradadır. Düşünerek hatırlamayı bilirsen çok şey kazandırır.
   <br/>
   <br/>
   Ersun Yanal şöyle bir oyun felsefesine sahipmiş: “Topu ileri atın. Düştüğü yere de hepiniz birden koşun... Biz topu taşıyamayız çünkü.” Buna “Karambol felsefesi” denir ve nevzuhur bir taktik müsveddesidir. Uzun toplarla oynamak, az ama etkili adamlarla hücum etmeyi gerektirir. Bunu Almanya (B.Münih) eskiden beri yapıyor. Brezilya bu işi, çok şaşırtıcı takım çalımlarıyla (bireysel değil), yâni 2—3 etaplık dalga iniş çıkışlarıyla hallediyor. Hem çabuk gidiyor, hem kalabalık gidiyor. Bunu biz de yapabiliriz. Ersun Yanal asıl bunu düşünmeli.
   <br/>
   <br/>
   Kendi miktarının kendi nasibinin bütünlüğünü sağla. Ne kadarsan o kadar sağla... İşte size her sahada uygulanması gereken bir hayâtiyet ve gelişme felsefesi. Önce var ol, sonra geliş. Dünü olmayanın yarını da olmaz.
   <br/>
   <br/>
   Daima iki kişiyle marke edilen Metin Oktay sakatlanmamıştır da, Nedim çok sakatlanmıştır. Çünkü Nedim, engelin (yahut engel yoğunluğunun) üstüne bodoslama giderdi; Metin özel bir boşluk oluşturma sezgisiyle koşardı. Biri bunu Hasan Şaş’a anlatsa fena mı olur? Şimdiden haber vereyim, böyle giderse yine sakatlanır. “Pozisyon tahrikinde ve tâcizinde” bulunanın başı dertten kurtulmaz. İşine bakacaksın, kavganın bile sanatlısını yapacaksın, riskleri aramayacak, zarâfetle savaşacaksın; işini sanatkârca yapan, öfke ve asabiyet değil, saygı ve sevgi telkin eder... Kişilikli oyuncu, gücünü her zaman yüzde 50 artırabilen bir mücadele adamı demektir.
   <br/>
   <br/>
   Onları seviyoruz. Bu sevgi sebepsiz değil. Onlar top sahasında bile hayatımızın bir parçası olmayı kişilikleri sayesinde başardılar. Onları anlatarak bir “futbol ders kitabı” yazılabilir. Beşiktaş’a gideceği belliyken, son maçında Beşiktaş’a gol atan Suat ve ona “Çok sevdik bu tavrını” diyen Beşiktaşlılar...
   <br/>
   <br/>
   Kadri Karagümrük’e, Suat Beşiktaş’a gitmişti... Amigo Fuat’ın değerlendirmesi şöyleydi: “Bu G.S’den adam almayacaksın. Kromozomlarında problem var! Oynamasalar iyi. Güzel oynuyorlar da, zurnanın zırt dediği yerde kimliklerini sinyal çakıyor.” Ne kadar gülmüştüm. Metin Oktay’ın vefası duygusal olmaktan çok, rasyoneldi. Avrupa Şampiyonu olan G.Saray kadrosu bu şuurdan haberdar olsaydı, Türk futbolu ekolleşme eşiğinden geri dönmezdi.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=14000&yorum_id=1), [web.archive.org (arşiv bağlantısı)](http://web.archive.org/web/20040818230132/http://aksiyon.com.tr:80/detay.php?id=14000&yorum_id=1)
