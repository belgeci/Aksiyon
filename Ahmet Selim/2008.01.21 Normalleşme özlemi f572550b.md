# Normalleşme özlemi

*Ahmet Selim 2008.01.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080502181810im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Anormalliği, tezatlar değil; tenâkuzlar ve tutarsızlıklar doğurur. Normalleşmeye yönelmenin bizim için hârikulâde bir fikrî ve aklî enerji kaynağı olduğunu öğrenecek kadar acı çektik ama hâlâ her şeye rağmen bir türlü ayılamıyoruz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080502181810/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080502181810/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080502181810oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080502181810oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Önce bir düşüncenin özetini sunmak istiyorum:“İnsanlar genellikle bir dine inanmak ihtiyacındadır. İlkel dönemlerden bu yana böyledir. Anlayamadıkları bilemedikleri tabiat olayları karşısında acizlikleri onları bu yöne itmiştir. Ama zamanla, akıllarını kullanmayı ve tabiata hükmetmeyi öğrendiler. Hayretle ve bazen korkuyla karşıladıkları olayların içyüzünü öğrendiler. Düşünce hayatlarını da bu yönde geliştirdiler. İnsan bilgilendikçe düşünmeyi öğrendikçe, dinden uzaklaşıp özgürleşir; özgürleştikçe de yeni değer ölçülerine doğru gelişir… Modern insan böyle oluşur. Modern insan, hümanist ahlâka sahiptir. İnsana değer vermek için dinî bir bağlılığa ihtiyaç duymaz… Dinî bir bağlılığa ihtiyaç duymak, gelişmemişliğin ifadesidir ve dinler bu açıdan, hümanist bir yorumlama ve biçimlendirmeyle o gelişmemişler için yararlı da olabilir. İnsanlar geliştikçe ve özgürleştikçe zaten o bağlılıklar gevşeyecek ve önemsizleşecektir. Bizim modernite sürecimizde, eğitimle ve ekonomiyle ilgili şartlar, başörtüsü meselesini kendiliğinden çözecektir. Okuma, çalışma, şehirde yaşama gibi mecburiyetler tutuculuğa izin vermez.”
    <br>
     <br>
      BİZİM AYDINIMIZIN ÖNCE KENDİSİ MESELE
      <br>
       <br>
        Bizim aydınlarımızdaki mantalite bu değil miydi? Açıkça ifade ediyor olsalar da olmasalar da, benimsedikleri “toplum-insan-eğitim-hayat” felsefeleri bu değil miydi? Samimiyetle değerlendirirsek, böyle olduğunu kabullenmek durumunda kalmaz mıyız? Darwin teorisi bilimsel bir gerçekmiş gibi bu amaçla kullanılmadı mı? Bir Victor Hugo “Felsefenin görevi İncil’i tamamlamak” diyordu ama, bizdeki pozitivistlikle Batı’daki pozitivistlik arasında dağlar kadar fark vardı. Batı’da pozitivizm, “Batı Kültürü” bütünlüğünün bir antitez damarıdır; ama tamamı değildir. Bizim aydın telakkimizde ise pozitivizm yer çekimi kanunu kadar çıplak yalın ve kesin bir gerçek durumundadır! Batı’da pozitivizmi panteizm ile dengelemeye çalışan sayısız düşünür vardır, bizde ise pozitivizm bizatihi bir mistifikasyon konusudur! Bir çeşit dogma’dır. Öyleydi… Tabiat Bilgisi hocamız Faik Raşit Bey “Tabiat öyle yaratmış ki…” diye başlıyordu söze. Sınıfımızın duvarında, Darwin panosu vardı. Dört ayaklı maymundan nasıl evrimlendiğimizin resimleri yanyana duruyordu! Fakat biz bu hâli, “onlar da doğruluğuna inanmıyorlar ama, böyle bir rol üstlenmişler işte!” diyerek hiç ciddiye almıyorduk ve bizim bu duruşumuzu onlar hiç fark etmiyordu! Böyle bir komediydi! Toplumunu ve insanını tanımayan aydın, ancak bu kadar olurdu.
        <br>
         <br>
          1950’de demokrasi tecrübesinin başlamış olması, millete bir tepki verme imkânı kazandırmıştı. “Abdullah Cevdet - Tevfik Fikret” sivriliklerinde sembolize edilebilen anlayışın havada kaldığını bazı aydınlar görmeye başladı. Liberal kimlikli bir Demokrat Parti’ye bir Adalet Partisi’ne “gerici” yaftasının yapıştırılması bu yüzdendir. “Abdullah Cevdet - Tevfik Fikret” pozitivizminin seçkinci ve baskıcı felsefesi (!), ye’se öfkeye kapılmıştı. “Otarşik, otokratik, antidemokratik, antiekonomik (ve tabiatıyla) akıl dışı” bir dünya görüşü; ilkel bir pozitivizm kalıbının dışında kalan herkese gerici diyordu. 1960’dan sonra “solcu olmayan” herkese gerici demeye başlamaları ise anormalliğin beklenen bir aşamasıydı!
          <br>
           <br>
            “Solcu olmak” da Sovyetlerin dağılışından ve küreselleşme denilen değişimden sonra anlamını kaydedince, “batıcı aydın”ın özel (bize has) entellektüalizmi tam bir açmaza düştü.
            <br>
             <br>
              Gelişme yönünde hiç değişmedikleri için, gelişmeye açık olmadıkları için; hem kendileri tıkandı, hem de demokrasiyi tıkadılar. Onlarla demokrasi olmuyor, ama onlarsız olmaz. Türkiye’nin temel sıkıntısı işte bu.
              <br>
               <br>
                ÇÖZÜM ÜRETME SÜRECİ İŞLEMİYOR
                <br>
                 <br>
                  Sayın Baykal, “Başörtüsü meselesini çözmek değil, kullanmak istiyorlar. Bize oy verin ben çözerim” diyor. Nasıl çözeceksin, bir anlatıver! Laf olsun diye konuşuyor; hem çözemez, hem de nasıl çözüleceği hakkında hiçbir fikri yok. Bu gibi meseleler, sihirli formüllerle çözülmez. Bir çözüm birikimi yeterince oluşacak ki, çözüm sonucuna varılabilsin. Böyle bir birikimi oluşturmak için, gereken yapılamadı ve gereğinin yapılabilmesini de dünyada benzeri kalmamış olan yerli pozitivizmin aydınları engelledi. Çözüm süreci engellenirse, çözüm sonucunu kimse gerçekleştiremezdi.
                  <br>
                   <br>
                    Sanıyorum ki Özbudun’dan naklen, “simge olsa da sakınca teşkil etmez” diye bir söz ortaya çıktı. Soyutta, genelde doğru; ama somutta ve özelde yanlış. Dinî bir konunun siyasî simge hâline getirilmesi gibi bir “açık” oluşuyor. “Dinin siyasette kullanılması”nı çağrıştırıyor. Böyle bir eleştiri tepkisinin geleceği belli. “Öyle bile olsa (velev ki)” parantezine alınsa da uygun değil. İfadeler, ibareler, cümleler, kelimeler, virgüller, noktalar arasında kılı kırk yararak incelemeler, egzersizler, tadiller, buluşlar yaparak çözüm üretilemez. Mesele o alandan doğmuyor ki orada çözülsün. “Yargının bilinen kararları var iken, anayasa değişikliği yapmaksızın o kararlara rağmen bir çözüm uygulaması mümkün değil” tespiti doğrudur. Ama bunun doğru olduğu bile bugüne kadar kabul edilmedi ve “Yargı kararları ile yasa bağlayıcılığı sağlanamaz. Yasalarda bir kısıtlama olmadığına göre zaten herhangi bir mesele yoktur” görüşü savunuldu. Söylersiniz ama, tatminkâr ve etkili anlam ortaya çıkmaz. Özbudun’un bu husustaki uyarısını önceden görmek çok mu zordu? Yargı kararları, yasa yerine geçemez ama, yasaların uygulanma alanını daraltabilir ve bunu aşabilmek için yeni bir yasa çıkarmak, aynı yargı yorumu yine devreye gireceği için, çözüm oluşturamaz.
                    <br>
                     <br>
                      Şuraya bağlayacağım: çözüm birikimi oluşturmak bahsinde, çoğunluğu ne olursa olsun, her şeyi bir partiden beklemek nasıl doğru değil ise; çözüm sonucunu gerçekleştirme işini de sadece o partiden beklemek de doğru değil. “Çözün bu meseleyi” talebi sadece AK Parti’ye değil, bütün siyasilere bütün aydınlara yöneltilmeli. Herkes çözüme değil de çözümsüzlüğe katkı yaparken, AK Parti bu meseleyi nasıl çözebilir? Mesele uygun ifadeleri bulma tekniğiyle çözülebilecek bir mesele değil.
                      <br/>
                      <br/>
                      Birisi çıkıp Sayın Baykal’a şu soruyu sormadı: “Başörtüsü aynı türban ayrı diyorsunuz. Peki önceki yıllarda olduğu gibi, saçının bir kısmını açıkta bırakacak tarzda başörtüsü kullanan bir kızımız için ‘Bak işte bu başörtüsüdür. Bu üniversitede okurken de kullanılabilir’ diyecek misiniz? Mantosunu pardösüsünü giymiş, başörtüsü takmış, belki sacının ön kısmı biraz görünen, bildiğimiz bir başörtülü şehir kadını vardı. O durumda olan birine o kıyafetiyle üniversitede okuma hakkını verecek misiniz?”
                      <br/>
                      <br/>
                      Asla evet demez. Baykal’ın başörtüsü tanımı biçimle ilgili değil. Okumayan, çalışmayan, kırsal kesimde mahalli şartlara göre yaşayan, ve benzeri durumda bulunan kızlarımız ve kadınlarımız başlarını nasıl örtüyor olurlarsa olsunlar; onların kullandığı, başörtüsüdür. Onların zaten herhangi bir talepleri ve izin ihtiyaçları yok! Bizim annelerimizin de yoktu, bacılarımızın da. Ama “ben bu başörtüsü ile okula gitmek istiyorum” deseydiler, (ki demeye cesaret bile edemezlerdi) kendilerine elbette ki “olmaz” denilecekti. Bunun siyasetle falan hiçbir ilgisi yok. “Ben başörtüsüne değil, türbana karşıyım” demek, “başörtüsü ile üniversiteye gidilmesine karşıyım” demekle eş değerlidir. “Üniversiteye giden kızın başörtüsüne türban denir” tanımı, ansiklopedilerin değil, Baykal gibi düşünenlerin tanımıdır. “Başınızı örtebilirsiniz, saygı duyarım. Ama onu tercih ediyorsanız, sonucuna katlanıp evinizde oturmayı da bilin!” mesajı ima ediliyor. Bilmezlikten gelme tavrıyla Sayın Baykal soruyor: “Bugüne kadar böyle bir mesele yoktu da, şimdi neden var oldu?” Belli bir tarihe kadar böyle bir mesele yoktu; çünkü ve mesela benim üç kız kardeşim de ilkokulu bitirdikten sonra, İstanbul’un göbeğinde oturmamıza, çok yetenekli gördükleri için ilkokul öğretmenlerinin yalvarmalarına, okutmanın da ekonomik imkanlarına bolca sahip bulunmamıza rağmen, 1950’li yıllarda okumayı bıraktılar ve biçki nakış kurslarına gittiler. O takdirde mesele olmuyor tabii! (Yahut da mesele içsel planda kalıyor. Ben o tarihte ailenin söz ve etki sahibi bireyi olmak yaşına erişmiş bulunsaydım babama farklı önerilerde bulunabilirdim ama, bu ayrı bir konu) Sayın Baykal’ın çözüm üretmeye zerre kadar katkısı yok. Kelime oyunlarıyla hep aynı şeyleri tekrarlayıp duruyor. Genel siyasi duruşuyla ilgili “pozitivist-seçkinci” zaaflardan kurtulma çabası zaman zaman var oldu; ama bu konuda tık yok! Bırakın yumuşamayı daha da katılaşıyor. “Simge” sözünü duyunca şahlanması; “eyvah böyle bir tehlike varmış” diye değil, “Amacını aşan bir sehve düştü. Ben şimdi bunu gönlümce köpürtüp kullanırım” değerlendirmesini yaptığı içindir.
                      <br/>
                      <br/>
                      CİDDİ BİR ANORMALLİK VAR
                      <br/>
                      <br/>
                      … Altını çizerek ve tekraren ifade ediyorum: Birikimini oluşturamadığınız çözümün ve gelişmenin, sonucunu da oluşturamazsınız. Bugüne kadar yapılan katkılar, çözümün değil daha ziyade çözümsüzlüğün birikimine yapılan katkılardır. Diğer bazı önemli meselelerde de durum böyledir. “Hadi çözelim”le olmaz; çözüm’ün yolunda olmak, sürecinde bulunmak, o yolda ve süreçte devamlı birikim katkıları üretmek gerekir. Çözüm bir sonuçtur; çözüm birikiminin ve sürecinin doğum’a benzeyen sonucudur. Vakitsiz doğumlara (erken, yahut geç) benzeyen çözüm kılıklı sonuçlar, ki zoraki değişimlerde yaşanan budur; bir meseleyi şeklen bir miktar iyileştirir, öte yandan birçok temel meseleyi daha da ağırlaştırır. Bir yansıma çalkanışında bir de bakarsınız ki çözüm zannettiğiniz mesele daha da beter hâle gelmiş. (Darbeci çözüm arayışlarının hepsi böyledir.)
                      <br/>
                      <br/>
                      Zorlamalar, saptırmalar, aykırılıklar, ayak sürümeler, hiçe saymalar, kestirmecilikler, kolaycılıklar; tabiî süreçleri arızalara uğratır. Bizim yakın tarihimize binbir pencereden bakıp, birbiriyle hiç bağdaşmayan farklı iddialara ve tezlere bağlamak mümkün. Çünkü bizim tarihimiz tabiî süreçlerin değil; aksayan, arızalanan, hastalanan, çarpılan süreçlerin tarihidir. Sebep-sonuç ilişkilerini bilimsel ve objektif tarihçilik kriterlerine göre bulup açıklamanız çok zor. “Sonuçlarını çok istediği şeylerin sebeplerine karşı çıkmak, sonuçlarını hiç istemediği şeylerin sebeplerine taraftar olmak” gibi akıl almaz gariplikler bizim tarihimizde pek çok.
                      <br/>
                      <br/>
                      … Bir türlü normalleşemedik. Normalleşmeyi en büyük ideal bellesek yeridir!
                      <br/>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29360), [web.archive.org (arşiv bağlantısı)](http://web.archive.org/web/20080502181810/http://www.aksiyon.com.tr:80/detay.php?id=29360)
