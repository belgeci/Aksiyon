# Kavramlar ve sorumluluk şuuru

*Ahmet Selim 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070807052559im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807052559im_/http://www.aksiyon.com.tr/resim/570/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Tavırlarımızda olgunluk yok. Verme tarzı, verilen şeyden önemlidir. Allah rızâsı için ise, sen borcunu tediye ediyorsun. Sen de Allah’ın kulusun, o da. İnanma planında var olan budur. Ona bin defa Allah râzı olsun dedirtmende bilesin ki Allah’ın rızâsı yoktur. Onun senden alacağı yok, ama sen ona borçlusun! Tevazuunu takın, şükran zerafeti içinde  mihnetle değil minnetle uzat elini.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kavramları biraz derinleştirmeden, ki bu birbiriyle irtibatlandırmak anlamına da gelir, özüyle anlayamayız.
    <br>
     <br>
      Affedilmeyi istiyoruz. Cehennemden kurtulmak istiyoruz… Yâni ateşte yanmayalım, âmiyane deyişin ifadesiyle tokmak yemeyelim, şu veya bu biçimde acıya azâba mâruz kalmayalım. Yâni bu günkü hayatımızın devamını istiyor gibiyiz! Şu duayı okursan, günahlar misli hazan dökülür; şu ibâdeti yaparsan yüksek dereceli sevaplar kazanıp terâzinin pozitif kefesi daha ağır basar, kurtuluruz.
      <br/>
      <br/>
      Biraz irtibatlanıp, ilerleyelim…
      <br/>
      <br/>
      Cenab-ı Hak bizi “insan” olarak yarattı. İrâde verdi, akıl verdi… Eşref-i mahlukât, mükerrem kılınma…
      <br/>
      <br/>
      İnsan, önemli bir varlık. Cenab-ı Hak, öyle yarattığı için önemli ve değerli… Bunu bilirsen; şuuruna ererek bilirsen, sorumluluk ve şükür düşünceleri ve duyguları o şuurla beraber gelir. İnsan, önemli ve değerli ama, dağların taşların kabullenmediği emâneti üstlenme sorumluluğu da bununla birlikte var.
      <br/>
      <br/>
      İnsana kendini anlatırken, ‘sen nesin ki’den başlamamak lâzım. Eğer onda bir sorumluluk şuuru uyandırmak istiyorsan, önemini ve değerini anlatmalısın. Rızıklar da nimet, ama akıl daha büyük bir nimet. İman, sevgi, mutluluk, sıhhat de öyle.
      <br/>
      <br/>
      Bu dünyadaki imtihan nedir? İnsanın, değerine önemine sorumluluğuna yaraşır biçimde yaşamasıdır. Öyle yaşayacaksın ki, Allah’ın rızâsını kazanacaksın. Senden râzı olacak. Cennet işte bu! Cennet, Allah’ın rızâsına lâyık görüldüğünü anlama ve görme mutluluğuna erişilen yer. Cehennem de bunun tersi! Cehennem ateşi, hasretin ve hüsrânın ateşi. Müşahhas tanıtım tezâhürlerinin ardındaki öz keyfiyetleri bu.
      <br/>
      <br/>
      Sen kendini, ahvâlini beğeniyor musun? Herkesin bilmediğine ve görmediğine mâkes olan vicdan aynasındaki görüntünden memnun musun? Murâd-ı ilahi, senin bir tekâmül seviyesine gelmeni istiyor. Af ile gelir misin sen oraya? Cehennemî ceza yok diyelim, bildiğin anlamıyla. Rahatlayacak mısın?
      <br/>
      <br/>
      Bir matematik hesabı yapar gibi; 3 tane günah 4 tane sevap, 3 de yan taraftan gelir; hayır-hayır, böyle değil… Bir sıkıntısından dolayı ömrü boyunca acı çeken bir adam senin yanı başında yaşamış, sen onun sıkıntısını halledebilecek imkâna sahipken onu seyretmişsin. Bir ömür boyu seyretmişsin… Allah bundan râzı olur mu? Böyle bir dilek, dua konusu dahi yapılamaz. Affetsin, cehennemine atmasın. Bunu umarak mı o irâdi gafleti gösterdin?
      <br/>
      <br/>
      Manevî imtihan, bir liyâkat beratını kazanmaya benzer. Tekamül edeceksin, bir seviyeye erişeceksin; rızâî onayın mükâfatına nâil olacaksın. Dünyadaki diplomalar için bile anlamsız ve geçersiz olan bir şeyi, manevî imtihanın rızâ ve liyâkat beratı için istemek nasıl bir şeydir? Sana şimdi 40 tane tıp diploması 50 tane hukuk diploması verilse ne olacak?
      <br/>
      <br/>
      Affın da liyâkat şartları var. Aynı hale devam ediyorsun; önce nedâmetin sonra tövben yok. Adeta bir sistematik devamlılık içinde, bile bile gaflet ve ısrar göstermişsin. Hâlâ da gösteriyorsun. Ve öyle bir berat formülü arıyorsun ki, bütün bunları yok edip seni rahatlatsın!
      <br/>
      <br/>
      Sanki dünyevî hâlin devamını istiyor gibiyiz. ‘Din Günü’nün bir manası bu işte. Yevmid-din var ya… Mehiller, örtülü iltimaslar, görüntü aldanışları ve aldatışları; yok orada. Orada, öz’ler, hakikatler, keyfiyetler, yürektekiler, beyindekiler, gönüldekiler, bilinmeyenler, görünmeyenler, apaçık ortada! Yenişehirli Avni Bey’in deyişini hiç unutmam. “Biz günah etmedik ki insancasına!” diyor. Tabii ki günahsız hatâsız kul olmaz. Ama insancasına olmalı!
      <br/>
      <br/>
      Bizim israflarımız, yüzbinlerce insanı birazcık fedâkarlıkla istihdam dairesi içine almaya rahatlıkla yeter. “Yemek yedirip, erzak dağıtmalar vs.” yerine, insanlara iş verin. Kendi erzakını kendisi alsın. İslâm’da bir “yakın daire” formülü vardır. Herkes kendi etrafına ve çevresine gören gözlerle baksın, en mükemmel yardımlaşma ağı kurulur.
      <br/>
      <br/>
      İlk okuyuşumda çok etkilenmiştim, hâlâ o etkiyi taşırım. Rumeli göçmenlerini İstanbul halkı yardım için yakalamaya çalışıyor, tren istasyonunda. Onlar da görünmeden kaçmaya çalışıyor. Çünkü yardım almak güçlerine gidiyor, alışmamışlar böyle şeye! Şimdi bir avuç bir şey dağıtmak için insanlar izdiham meydanlarında birbirine kırdırılıyor…
      <br/>
      <br/>
      Tavırlarımızda olgunluk yok. Verme tarzı, verilen şeyden önemlidir. Allah rızâsı için ise, sen borcunu tediye ediyorsun. Sen de Allah’ın kulusun, o da. İnanma planında var olan budur. Ona bin defa Allah râzı olsun dedirtmende bilesin ki Allah’ın rızâsı yoktur. Onun senden alacağı yok, ama sen ona borçlusun!Tevazuunu takın, şükran zerafeti içinde  mihnetle değil minnetle uzat elini.
      <br/>
      <br/>
      Ah kavramlar ah!
      <br/>
      <br/>
      El’le, dil’le, gönül’le… Bunun toplu ifadesini güncel ihtiyaca göre verelim; şuur’la! “O şuur bu toplumda var” kanaati yerleşmişse, en sağlam teminat gerçekleşmiş olur. Anayasalar o teminatı veremez. Yurtlar, okullar, kurumlar ne durumdaymış. O şuur’un varlığı hissedilmedikçe, kontrol mümkün değildir. Bir ilgi rüzgârı eser ve geçer…
      <br/>
      <br/>
      Bayram tatili trafik kazalarıyla başladı… “Mutedil olun. Can size emânettir, başkalarının canı emanetin emanetidir. Müslüman sorumlu ve ölçülü olur” diye yeni bir vahiy yahut ilham mı duymamız lâzım? Yüzlerce binlerce “kavram” ihtarı ve iş’ârı var. “Gazlama” gibi bir çocukça nefsaniyeti bir “ebediyet yolculuğu” sorumlusunun yenememesi nasıl açıklanabilir?
      <br/>
      <br/>
      Şuurlu bayramlar diliyorum.
      <br/>
      <br/>
      Şuur, dengedir; mutluluğa liyâkattır.
      <br/>
      <br/>
      Sorumluluk şuuru’na sahip olmayan, bayramın tanımını bile bilmez. Ramazan bayramı Ramazan Şuuru’nun bayramıdır. Bu şuurla bayramlaşalım.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22802), [web.archive.org (arşiv bağlantısı)](http://web.archive.org/web/20070807052559/http://www.aksiyon.com.tr:80/detay.php?id=22802)
