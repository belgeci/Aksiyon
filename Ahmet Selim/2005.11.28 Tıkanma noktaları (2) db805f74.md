# Tıkanma noktaları (2)

*Ahmet Selim 2005.11.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070406014209im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Neyi hangi ortamda hangi üslupla hangi metotla hangi referanslarla müzakere edeceğimizi ve savunacağımızı bilmezsek, habire “tıkanma noktaları” oluşturma talihsizliğinden kurtulamayız. Bugün demokrasi, “en az kusurlu uygulamadır” diyen Batı’nın kendisi dahil, her düşünce her ekol için bir zarurettir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İdeali ile reel varlığı arasındaki çelişkileri aşmanın yolu, onu özel ve derin düşünce emekleriyle ve diyaloglarıyla geliştirmektir.
    <br>
     <br>
      Yanılgı şuradan doğuyor:
      <br/>
      <br/>
      Dinî bir hükmün aydınlatılması ve yorumlanması ayrı, din ve inanç hürriyeti ayrı bir bahistir. Bir dinin bağlıları arasında, yanlış da olsa herhangi bir farklı yoruma yalnız başına sahip bulunan bir tek kişi bile, diğerleriyle aynı derecede hürriyetlerden faydalanır. Kimse ona demokrasi adına “nereden çıkarıyorsun bunu” diyemez. İnancı, kanaati, yorumu öyledir; öyle yaşamak ister. “Senin dinî gerekçen sağlam mı bakalım” testinden geçirip de bir liyâkat ve tahkik sınavı düzenlenmesi söz konusu olamaz elbette. Nitekim başörtüsü konusunda “libâs-ı takvâ önemlidir” diyen tasavvuf dalı bile var. Hem de bu dal, birçok ünlü entelektüel tarafından temsil edilegelmiştir. Samiha Ayverdi, Safiye Erol, Nezihe Araz bunlardandır... Ayrıca, örtünün sarkıtılarak bir bölgeyi kapatması işaretinin asıl olduğunu, murâdın da işaret edilen bölgenin kapatılması hedefine bağlı bulunduğunu söyleyen modern yorumcular da var. Demokrasi ve devlet bu farklılıkların mahiyetiyle ve eğrisiyle doğrusuyla ilgilenmez.
      <br/>
      <br/>
      Yanlış’tan yanlış doğar
      <br/>
      <br/>
      Fakat, laikliğin savunulması adına; başörtüsünün dinde önemli olmadığını, yanlış yorumlandığını, bunun daha ziyade geleneklerle ilgisi bulunduğunu, çağdaşlaşma ve modernleşme sürecinde yeni yorumlarla durumun değişeceğini ve değişmesi gerektiğini, hele son uygulama biçiminin dinî değil siyasî ve ideolojik bir mahiyet taşıdığını ifade eden söylemler de mevcut: İşte burada “siz laiklik adına böyle bir değerlendirme yapamazsınız, (dinde şu yok bu var, var olan da ancak böyle bir çerçeve içinde var) diyebilme ve dinin mâhiyeti hakkında belirleyici kararlar verme hakkına sahip değilsiniz” demek ihtiyacı doğar. Çünkü bir dinin asliyeti, mâhiyeti, demokratik sınırlama ölçüsü olamaz. Sen, “kamu düzeni”, “insan hakları”, “demokratik kurallara, hak ve hürriyetlere saygı” gibi kriterleri, her dine eşit olarak uygulamak durumundasın. Hıristiyanlığa da Museviliğe de Budizme de...
      <br/>
      <br/>
      Ne var ki, “dinî değil, ideolojiktir, siyasidir” ithamı, “dinîdir” cevabını yanlış bir karşı söylem haline dönüştürdü. Böyle bir mâhiyet araştırmasını laiklik adına yapmak yanlışı, dinî hürriyetleri talep etmenin mesnedi ve haklılık gerekçesi gibi kullanılmaya başlandı. 1988’de çıkarılan kanunda “boynun örtülmesi” gibi ifadelere yer verilmesi bu ‘tersten yanlış’ın tezahürüdür. “Biz başörtüsüne değil, türbana karşıyız” diyenler, aslında “bildiğimiz başörtüsü kullanılsa üniversite için de uygun görürüz” demek istemiyorlar. Öyleymiş hissini veriyor gibi görünseler de; aslında, “eskisi gibi örtünen milyonlarca kadın var halkın içinde, onlara sözümüz yok” mesajıyla iyice antipatik görünme ihtimalini bertaraf etmek istiyorlar. Üniversitedeki türbana itirazlarını da, “zaten dinî bir esasa dayanmıyor” şerhiyle yumuşatmayı arzuluyorlar. Bunun mefhum-u muhalifinden, “din bunu gerektiriyor olsaydı, kabul ederdik” anlamını çıkarmak yanlıştır. Onu ayrıca cevaplandırırsınız; ama, “özgürlük” talebinde bulunurken dinî bir gerekçeyi kullanmak yanlışından da özenle uzak duracaksınız. “Onun inanış, yorumlayış, herhangi bir yorumu benimseyiş tarzı böyle. Başka bir dinde, yahut aynı dinin değişik bir yorumunda, yahut herhangi bir dünya görüşünde tercihler farklı olabilir. Demokrasi, laiklik, hukuk ve insan hakları açısından bunun eğrisi doğrusu, aslına uyanı uymayanı ayrımı yapılamaz. Hepsine aynı demokratik kriterler uygulanır.” denilmesi gerekir.
      <br/>
      <br/>
      “Birkaç stilist çalışsın da bir uygun biçim bulalım” tavrı ise tamamen uzak ve bigâne bir yaklaşımdır. Başörtmenin biçimini ve modelini devlet yahut devletin kurumları tayin edecek! Böyle bir “demokratik-laik” uygulama tasavvur edilebilir mi?
      <br/>
      <br/>
      Bunlar hep tıkanma noktaları oluşturan hatalardır.
      <br/>
      <br/>
      Demokratik çerçeve
      <br/>
      <br/>
      “Batı’daki demokrasi ve laiklik, oradaki özellikleriyle (farklılıkları yanında var olan ortak özellikleriyle) burada da uygulansın” söylemi, aslında doğru bir söylemdi ve buna laikliğin önde gelen savunucuları durumundaki bazı profesörler (Prof. Hıfzı Veldet Velidedeoğlu, Prof. Muammer Aksoy...) itiraz ederek, “Hayır bizde oradaki gibi tam laiklik uygulanamaz. Bizde ancak yarım laiklik uygulanabilir. Çünkü Hıristiyanlığa ve Hıristiyanlara verilen özgürlük, İslâm’a ve Müslümanlara verilemez” görüşünü savunuyorlardı! Bu görüşe verilecek cevap şudur: “Sen demokratik ölçüleri ve sınırlamaları koyup uygula; bunlara riayet etmek, riayet etmek durumunda olanların sorumluluğu ve meselesi olsun. (O lâyıktır sen değilsin) şeklinde bir ayırım yapılamaz.” “İslâm demokrasi ile ne kadar bağdaşır, nasıl bağdaşır” konusu, fikrî bir meseledir. Bu meselenin hangi açılardan nasıl düşünülmesi gerektiği konusu da öyledir. Siyaset ve hukuk bununla ilgilenmez; sadece demokratik kurallara ölçülere ve değerlere uygun davranılmasını talep eder. Müslümandan da Hıristiyandan da, Budist’ten de, ateistten de bunu ister. Örtünmenin biçimi, dinin mâhiyeti ve yorumlanması, siyasetin işi değildir. Şiddeti öngören bir düşünce hiçbir din, hiçbir felsefe, hiçbir yorum adına savunulamaz; genel sınırlama kıstası da budur. Ve: siyaset adına dine nasıl karışılamazsa, din adına da siyasete karışılamaz. Hürriyet talepleri, sınırlama yetkisinin olmadığı veya olmaması gerektiği gibi yanlış mesnedlere değil, “sınırlama yetkisinin de sınırlı olduğu” tarzındaki demokratik hukuk gerçeğine dayanmalıdır. Nitekim demokratik anayasalar, önce devleti sınırlar. “Dinde bu yoktur. Sen yanlış yorumluyorsun” gerekçesiyle hürriyetleri kısıtlamak ne kadar yanlışsa, “Dinde bu vardır. Ve olduğu için de sen kabul etmek zorundasın” talebinde bulunmak da yanlıştır.
      <br/>
      <br/>
      İslâm’a nisbet iddiasında bulunan sayısız yorum vardır. Bunlardan birinde var olan bir olumsuzluk, asla İslâm’ın özüne bütününe yansıtılamaz. Böyle bir bühtanla karşılaşılır da; terör ve zorbalık gibi musibetler, bazılarının uygulaması istismar edilip İslâm’ın özüne ve bütününe bulaştırılarak bir genel sınırlama ve mahrumiyet hükmü verilmek istenirse; işte o zaman İslâm’ın ne olup olmadığını her düşünce ortamında anlatırız, tartışırız. Prof. Hıfzı Veldet’in ve Muammer Aksoy’un “bizde ancak yarım laiklik (dolayısıyla yarım demokrasi) olur” şeklindeki tezleri, “genel mahrumiyet ve liyakatsizlik” iddiasını bir açıdan taşıyordu ve fakat artık tedavülde değildir, “militan demokrasi” görüşünde bir miktar uzantısı varsa da ciddiye alındığı yoktur.
      <br/>
      <br/>
      Çözüm’ün yolunu açmak
      <br/>
      <br/>
      Neyi hangi ortamda, hangi üslupla hangi metotla müzakere edeceğimizi ve savunacağımızı bilmezsek, habire “tıkanma noktaları” oluşturma talihsizliğinden kurtulamayız. Bir yazar ikide birde TV’ye çıkıp “ben demokrat değilim, demokrasiye inanmıyorum” demeyi marifet saymaktadır. Bugün demokrasi, “en az kusurlu uygulamadır” diyen Batı’nın kendisi dâhil; her düşünce, her ekol için bir zarurettir. İdeali ile reel varlığı arasındaki çelişkileri aşmanın yolu da onu reddetmek değil, özel ve derin düşünce emekleriyle geliştirmektir.
      <br/>
      <br/>
      “Diyanet lağvedilsin; İmam Hatip Okulları, İlahiyat Fakülteleri kapatılsın; din dersleri kaldırılsın, herkes kendi özelinde bildiğini yapsın” tezi bir düşüncedir ama, çözüm ortamının müşahhasına sunulacak bir mesaj değildir. Klerikal olmamayı laik olmakla özdeşleştiren bir surî mantık gereğince, örfî hukuka ancak şer’i hukuk çerçevesinde yer veren Osmanlı’ya laik demek; buna dayalı yahut bununla irtibatlı olarak çok hukukluluğa atıfta bulunmak; düşünce üretmektir ama, çözüm arayışına katkı sunmaktan ziyade tıkanma noktalarını arttırmak anlamına gelir.
      <br/>
      <br/>
      Çözüm, yukarıda belirttiğim demokratik düşünce çerçevesinde zaruretlere yer veren rasyonel kabullerle geliştirici detant ve diyalog yaklaşımlarını benimseyip, gönüllü ve güvenli uzlaşmalar oluşturmaktan geçer. Bunun için de, tıkanma noktalarını birer birer bertaraf eden bir itidal şuûruna ve tefekkürüne ihtiyacımız vardır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22916), [web.archive.org (arşiv bağlantısı)](http://web.archive.org/web/20070406014209/http://www.aksiyon.com.tr:80/detay.php?id=22916)
