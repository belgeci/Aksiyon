# Sıradanlaşma anormalliği ve sayı yapmak!

*Ahmet Selim 2009.03.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090323010708im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Küçük hatalar, ihmaller; süreklik ve yaygınlık kazanınca, bir akamet sistematiğine dönüşür. Büyük imkânlar ve büyük emekler verimsiz olmaya başlar ve bu hâlin sıradanlaşma kısırlığına yol açması önlenemez.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090323010708/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090323010708/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090323010708oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090323010708oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Maç tezahüratlarına bakıyorum. Hepsi bıktırıcı nakaratlardan ibaret. Sıkıcı, tedirgin edici, tırmalayıcı… Hiçbir teşvik değeri yok. Liverpool seyircisinin yaptıkları yanında çok anlamsız ve çirkin duran, sevgiyle en ufak bir ilgisi bulunmayan tutku ve tatmin gürültüleri.
    <br>
     <br>
      Biliyor musunuz, eskiden Metin Oktay’a nasıl seslenirdi seyirci? Hiç akla gelmeyecek ve benzeri hiç görülmemiş bir tezahürattı: “Sayı yap, Mee-tin sayı yap!”
      <br>
       <br/>
       Niçin öyleydi? “Sayı yapmak” tabiri halk arasında kullanılır bir şey değildi. Daha çok basketbolda geçerli. Futbolda sayı değil, gol vardır.
       <br/>
       <br/>
       Ama Metin sayı yapardı! Gol onun için bir teknik sanatkârlık olayıydı. Gol attığında hiç hoplayıp zıplamazdı; önüne bakar utangaç adımlarla santraya doğru yürümeye başlardı. İşini yapmış, dönüyor! Sanatkarlar övünmez, şımarmaz. Gol sanatkarı! Elini kolunu sallamaz, “nasıl attım” gibisinden el kol hareketleri yapmaz. Koşmaz bile! Fuleli adımlarla, salına salına santraya yönelir. Skor tabelası değişmiş, seyircinin arzusunu yerine getirmiştir. Hüzünlü bir ciddiyet estetiğine sahipti. Abartıyorum diyebilirsiniz. Hiç öyle değil. Öyle bir çocuktu o. “Güçlülüğü ve duygusallığı” bir terkip teknesinde sorumluluk mayasını da katarak yoğurduğunuz zaman, şaşırtıcı bir estetik hamuru çıkar ortaya. Ben o zaman bu kuralı okumuş ve öğrenmiştim. Metin Oktay onun oyun sahasına yansıyan tekabülüydü… Başka sahalarda da, şimdi burnumun direğini sızlatan nice örnekler yaşıyordu.
       <br/>
       <br/>
       Gösteriş yapmayacaksın, sayı yapacaksın! Ve her mesleğin her yolun bir “sayı yapma”  inceliği vardır efendim! Skor tabelalarına değil ama, bazı defterlere yazılır onlar.
       <br/>
       <br/>
       Ustaya “bastır, vur, parçala” denmez, “sayı yap” denir. İşte öyle! Ustaya saygı da ustalık ister. Eski seyircilerin arasında öyleleri çok vardı. Dikkat çekici değil midir ki, o seyirci; Metin Oktay’dan başkası için bir defa bile o tabiri kullanmamıştır! Futboldan anlamak talimatnameleri ezberlemek, popülist jargon bülbüllüğü yapmak değildir; işte budur. Hiçbir zaman hiçbir futbolcuya söylenmemiş bir sözü o insanlar niçin Metin Oktay’a söyledi? Ona niçin “sayı yap!” hitabını yakıştırdı?
       <br/>
       <br/>
       … Şimdi futbol dışındaki birileri için söyleyesim geliyor o sözü. Ustalar gösteriş yapmaz, gösteri yapmaz; sayı yapar! Sayı yapar, yani sonucu değiştirir; yahut, sonucun değişimine katkıda bulunur.
       <br/>
       <br/>
       OYUNLARLA, MASALLARLA ANLATMAK
       <br/>
       <br/>
       … “Katkı” deyince aklıma geldi. İnternette birisi beni eleştiriyor; katkı yapmak denilmezmiş, katkıda bulunmak denilirmiş! Hem de katkı olumlu şeyler için kullanılırmış! Türkçe öğretiyor güya! Google’a girsin, “katkı maddelerinin zararlı etkileri” hakkındaki makaleleri okusun. Katkı kelimesi ilk kullanılmaya başladığında bazı dilciler “Katkı olumsuz bir şeydir. O anlamda kullanılmaz. Bir şey katılmış, bozulmuş çağrışımı yapar” diyorlardı. Bu arkadaşımız tersinden mütalaa yürütüyor ve dil bahsine olumsuz bir katkıda bulunuyor! Yapma fiilinin israfına atıfta bulunurken de yanlış kapı çalıyor. Belki şimdi de “sayı yapılmaz, sayılır” diyecektir.
       <br/>
       <br/>
       Evet, bazı kişiler için “sayı yap kardeşim, sayı yap” diyesim geliyor… Boşlukları boş şeylerle doldurmaya çalışmak, çok can sıkıcı. Bırak öyle kalsın! “Sıfıra sıfır elde var sıfır” türünden bir sürü işlem yapma komedisine ne lüzum var? Gösteriye gösterişe, çalıma, afraya tafraya hiçbir yerde, hiçbir gerekçeyle, hiçbir biçimde ihtiyacımız yoktur.
       <br/>
       <br/>
       Ustalık, dengeleyicidir. İyi bir sanatçı, oyuncu, sahneye çıkarken bacakları titriyor olsa da; ustalığını sergilemeye başlayınca o heyecanı yatışır. İşini iyi yapanlar, sağlıklı, konsantrasyonlarıyla kendilerini her türlü enerji israfından korurlar. Huzursuz yerler, işlerin iyi yapılmadığı yerlerdir. Sorumluluk şuuru, muaşeret adabının güvencesidir. Dolu ol, sayı yapmayı düşün; boş kalırsan boş işlerle meşgul olma akıbetinden kurtulamazsın. Sayı yok, sonuç yok, eser yok, verim yok, kıvam yok, denge yok, bütünlük yok. Bunlar yokken, sevgi mutluluk ve başarı nasıl var olur? Adam gibi adam olmanın yolu nasıl bulunur?
       <br/>
       <br/>
       … “Sayı yap Metin, sayı yap!” Siz ne hoş insanlardınız benim güzel vatandaşlarım! Çok diplomalı çok paralı değildiniz ama; insandınız, adamdınız. Çoğunlukta değildiniz belki ama, çoğunluğu dengelemeyi yönlendirmeyi bilirdiniz. Büyük kulüplerden birinde oynayan bir oyuncu, rakibine üç defa üst üste faul yapmış; neredeyse ayakkabısını çıkarıp kafasına vuracak; hakem ceza verince de şiddetle itiraz ediyor! Televizyonu hemen kapattım. Böyle bir çirkinliği bana kimse seyrettiremez. Top her yere gider, bazen kalenin içine de girer. Ama “sayı yapmak” o değil ki. Sayı yapmak bir “zekâ ve zarafet” işidir. Oyun yoluyla hayatın bazı nüanslarını örnekleme bilincidir. Hoşa gitmesi de bundan dolayıdır.
       <br/>
       <br/>
       “Çocukça bir iş yapıyor ama, çocuk gibi yapmıyor” dedirten şartları bir anlatabilsem… Büyüklere çok yararlı olabilecek o masalları ah bir yazabilsem. Oralardaki “sayı yap” çağrılarını bir nebze karşılayabilsem.
       <br/>
       <br/>
       KÜLTÜR BOŞLUĞUNDA DÜŞÜNCE OLMAZ
       <br/>
       <br/>
       Genel kültürün ansiklopedik bilgilerden oluştuğu zannedilir. Çok ciddi bir yanılgıdır bu. Ansiklopedi okuyarak genel kültür edinilemez. Tam tersine, genel kültür, bilgilerin ezberlenmesine değil, yorumlanabilmesine ve hayatın bütünüyle ilgili terkip manalandırmalarının yapılabilmesine dayanır. Bir tiyatro ustası ilgili gençlere şöyle diyor: “Tiyatro eğitimi çok önemli değil, o nasılsa halledilir. Sen tarih oku, coğrafya edebiyat oku…”  Ne demek istiyor? “Yorumlama, terkip yaparak bilgilerden açıklama anlamlarını çıkarma, hayatı algılayabilme kültürünü edin ve geliştir” demek istiyor.
       <br/>
       <br/>
       Bizde asıl eksik olan, bu. Çeşitli vesilelerle hayatın fazla bilgi gerektirmeyen alanlarında “düşünce kültürfiziği” yaptırmak istercesine gezinmeyi tercih edişimin, mesela futboldan bahis açısımın sebebi budur. Kişinin bir konudaki bilgileri yetersizse, o konudaki düşünce yanlışlarını izah edebilmeniz çok zordur. Bir birikimin hem yüklemesini yapıp hem nasıl kullanılacağını göstermek; aylık, yıllık eğitimleri gerektirir! Bildikleri yahut bilgisini kolay edinebilecekleri örneklemelerle ve hayatın günlük akışı içindeki davranış değerlendirmeleriyle düşünce yardımları yapmak, çok daha tahammül edilebilir bir metottur ve ciddi bahislere dolaylı erişim imkânları kazandırması bakımından da oldukça verimlidir. Düşüncenin özü, kökü, temeli; insanın içinde bir uygunluk hissinin, sevgisinin estetiğinin yerleşebilmesidir. Her şey öğretilemez, bazı şeyler öğretilmeden bilinir; ama öğretilmeden nasıl bilineceğinin, bunun ne demek olduğunun şuurunu vermek, kazandırmak, aşılamak mümkündür. İşte bizim şuuruna erişmeksizin ta derinlerden hissettiğimiz en büyük ihtiyacımız bu. Okutuyoruz olmuyor; ezberletiyoruz, olmuyor; seyrettiriyoruz, olmuyor. Bundan dolayı olmuyor. Gidiyor, en basit vesilelerle en sakil, en çirkin hatayı yapıyor. Ben sana her pozisyonun bilgisini veremem ki. Bazı bilgileri bazı icapları, içindeki uygunluk aklıyla, sezgisiyle, ferasetiyle sen göreceksin bileceksin… Ne var ki biz bunları söylemiyoruz, eğitim gündemine getirmiyoruz, düşünerek yaşama sanatının varlığını telkin etmiyoruz. Adam yetiştirmenin “sayı yap!” sırlarını ima ve telkin etmeyi, belki de fazla iyimserlik olur diye, görevimizin kapsamına almıyoruz. Sonra da “sayı yapamadın, gösteri yaptın!” demeye yüzümüz olmuyor.
       <br/>
       <br/>
       Bu soyut ifadelerimin özünde; çok somut, çok gerçek, çok hayati çok aktüel sıkıntılarımız ve meselelerimiz var ve bana bu satırları onlar yazdırıyor. Amacım edebiyat yapmak değil. Belki mahcubane bir sayı yapmak!
       <br/>
       <br/>
       Bir sürü küçük hata, büyük emekleri âdeta bir akamet formülü ve tuzağı oluşturarak etkisiz kılıyor; sonra da, amaçsız kalmışlığın dağınıklığı içinde boş ve anlamsız şeyleri amaç edinme alışkanlıkları yavaş yavaş hayatımızı doldurmaya başlıyor. İçimizden benzeştikçe, tezahür planında hırçın abartmalar yaparak var oluşumuzu kurtarmaya çalışıyoruz. Bize neyin yakışıp neyin yakışmadığını fark edebilme hissimiz her gün biraz daha köreliyor. Farklılıklar belirsizleşip benzeşmeler barizleştikçe; asabiyetimiz artıyor, meziyetlerimiz ve ustalıklarımız bizden uzaklaşıyor, sıradanlaşma anomalileri yadırganmaz hâle geliyor. Herkes herkesten şikâyetçi, kimse kendinden şikayetçi değil. Herkes herkesi eleştiriyor, kendini eleştiren yok. Sorumluluk, kaderde hakemde, talihte, devlette, düzende; biz çocuklar gibi masumuz!
       <br/>
       <br/>
       Düşüncenin konusu ortamı öznesi anlamı yok gibi. Sıradanlaşma anormalliğinin panoramik fotoğrafı tam da budur işte. Çok oynak, hareketli, kavgalı gürültülü, ama sevgisiz keyfiyetsiz düşüncesiz bir “abesle iştigal” iklimine doğru, sağımızla solumuzla bir kara kitlesi gibi cümleten sürükleniyoruz.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32561), [web.archive.org (arşiv bağlantısı)](http://web.archive.org/web/20090323010708/http://www.aksiyon.com.tr:80/detay.php?id=32561)
