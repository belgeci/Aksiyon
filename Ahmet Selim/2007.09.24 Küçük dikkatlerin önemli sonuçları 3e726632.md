# Küçük dikkatlerin önemli sonuçları

*Ahmet Selim 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080104200320im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İfrat ve tefrit arasında ince ve hassas bir bant vardır. Oradaki sentez yorumu, kişiyi dengeli ve kişilikli “özgürlüklere” açıp rahatlatır. O sentez yorumunda küçük ve ince dikkatlere bağlı önemli estetik özelliklere de yer vardır. Bunu fark edemezsek, ciddi estetik felsefelerinin iri yarı verileri modanın tasallut alanında bozuk para gibi harcanır gider.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Albümdeki 1970’li yılların fotoğraflarına kimse çok rahat bakamaz. Böyle bir bakış sırasında Demirel’in biraz sıkıntılıca “o zamanlar modaydı” deyişi hafızamda yer etmiş. Niçin böyle söylüyor? “Top ense” gibi bir hal vardı da ondan. Tepesi saçsız olmasına rağmen, ense tarafı dikkat çekecek kadar yüklüydü. Favorilerinde de ona benzer bir durum vardı. Ayrıca ceketler de çok dardı, eğilip bükülme arasında iyice darlaşması çok göze çarpardı. (Bu açıdan erkek elbiselerinin çok hoş bir evrim geçirdiğini kaydetmeliyiz!)
    <br>
     <br>
      İlhan Kesici’nin sitesindeki albüme bakınca o yıllarda onun da “uzun saç” modasına tam uyduğunu görünce yadırgar gibi olmuştum. Siyasetten başladım ki, diğer kesimler kıyasen daha rahat anlaşılabilsin. Modaydı ama, icbarlı bir moda değildi. Yani öyle yapmamak garip karşılanmazdı. Bir miktar uyum göstermeyi, tersten dikkat çekici olmamak için tabii bulurum. İcbar dediğim şey, bu tersten dikkat çekici olmaktan sakınmayı ifade eder.
      <br/>
      <br/>
      1960’lı yıllarda “düşük kemer” çok yaygındı. Koca göbeği olanlar bile, kemerleri neredeyse bir karış aşağı indirecek kadar düşük kullanırlardı ve çok da sakil dururdu. Ben de o zaman gençtim, üstelik hep kravatlı bir giyim tercihi içindeydim, ama düşük kemeri hiç kullanmadım. “Hem uymamayı hem yadırganmamayı” sağlayıcı denge noktasında durmayı çok severim ve sevdiğim için de kolay uygularım. İşte o aralık, bağırtılmayan bir muhafazakâr duruşun estetiğine elverişli olan bir mesafeyi belirler. Bol paça, dar paça, sivri yahut küt burun; neler yaşadık. Ama hiçbir fotoğrafıma bu gel-git keskinliği yansımamıştır. Bu tavrım, bir denge arayışının ifadesiydi; herhangi bir takıntının değil.
      <br/>
      <br/>
      Bol olanla dar olan arasında bir de “dar da değil, bol da” dedirten normal tercih alanı vardır. Kıyafetteki temel esas, dikkat çekmemektir ve rahatlatıcı olan da budur. Ama dikkat çekmemek hali, modayı uygulamaktan daha fazla dikkat ister. Dikkat çekmeyeceksin, dikkat eden olursa güzel bulacak; mimaride bile böyledir. Osmanlı mimarisindeki estetik vakar, çığırtkan cazibe biçimleri kullanmaya dayalı öteki üslupları hafiften komikleştiren mahiyetiyle işte budur.
      <br/>
      <br/>
      Başka bir fotoğraf kategorisine geçeyim:
      <br/>
      <br/>
      Belli bir mağazaya gitmiş, modadan pahalı bir kravat almış. Markalı olduğuna eminim. Ama sırıtıyor. Çarpıcı renkler iri desenler, bas bas bağıran bir kravat. O mağazada o markadan, bağırmayan bir kravat seçmek mümkün. Fakat bunu yapamıyor. Markalı ve modadan olmasının estetik bir itiraza mecal bırakmayacağını sanıyor. Bazı fotoğrafların sadece fotoğraf bölgesini gösterin, o kişinin kategorisini tespit edebilirim! Hele “bunların hangisi Baykal, hangisi Erbakan?” diye sorsanız hep tam isabet kaydederim!
      <br/>
      <br/>
      * * *
      <br/>
      <br/>
      Daldan dala geçmek nahoş telakki edilir ama, yerine göre faydalı bir metottur. Bu yazıda da onu uygulayacağım.
      <br/>
      <br/>
      “Bıyıklar aşağıdan alınır” diye bir ölçü vardır. “Peki üstten hiç alınmaz” diye bir yasak var mıdır? Bilhassa dudak üstünde geniş bir alan bulunan kişilerde, o bıyık aşırı küt ve kalın bir görüntü oluşturuyor. Neslihan Yargıcı, bir ünlü siyasetçi için “genel görüntüsü zarif ama, o bıyığa bir çare lâzım” demişti ve haklıydı. Biraz üstten de al, sıfır ile değil, incelterek al; pekala mümkün. Bütün çehresi değişecek, akıl edemiyor. ‘Alttan kırpın’ın mefhum-u muhalifinden “üstten dokunmak haramdır” hükmünü çıkarmış sanki.
      <br/>
      <br/>
      Bunlar bedelsiz, çok ucuz dikkatler. Varlığı bedava da, yokluğu çok pahalı. Hemen bir iğretilik, bir özenti oturmamışlığı hissi uyandırıyor.
      <br/>
      <br/>
      Dekorasyonla, kıyafetle ilgili ciddi estetik meselelerin parayla zenginlikle ilgili bir tarafı vardır. Ayrıca yadırgatıcı temel tercih farklılığının iddialı haliyle ilgili sıkıntılı durumlar da söz konusu olabilir. Oralara girmeyi pek anlamlı bulmuyorum. Ve inanıyorum asıl mesele küçük dikkatlerle ilgilidir.
      <br/>
      <br/>
      Yıldırım Mayruk, “moda ve estetik” konusunda bir gün öyle sade ve basit şeyler söyledi ki, bayıldım. “Modayı sivri haliyle alıp uygulama sakilliği ve rüküşlüğü sadece bizde vardır. Batı’da yoktur” açıklamasını yapınca “çok yaşa sen” demekten kendimi alamadım. “Paris’e git, seni adam etsinler” yaklaşımını ben hâlâ inatla ve ısrarla mizah gibi görmek eğilimindeyim. Estetik tarafı zayıf bir mizah!
      <br/>
      <br/>
      “Yorum” diye bir şey vardır. Tadil-i erkân bile yorumla uygulanır ve kişiliği yansıtır. Feraset, estetiğin en az yarısıdır. “Başını çevirerek değil, vücudunu döndürerek bakardı…” Acele yürüyüş vakara aykırıdır. Yavaş da olma, aceleci yürüyüşe de meyletme; ortası var bunun. Zırt pırt keskin baş çevirmelerle olay müfettişi ve yakalayıcısı gibi davranma… istersen bir cilt şerh yazarsın. Anlamaya çalışmak bir ömür boyu, sezmek bir saniye! Bazı şeyleri lafzen duymaya bile muhtaç olmamak gerekir.
      <br/>
      <br/>
      O, bacakları yana açarak oturmak hali, ne kadar çirkindir. Paketlenmiş gibi de durma ama, kendini de topla. Pantolonun şalvar gibi olmasın ama, biraz dökümlü olsun.
      <br/>
      <br/>
      Hürmet ettiğim ve de ulemadan olan bir şahıs, bir gün pembe gömlek giymiş, çok yadırgadım. Bu ihtiyaç nereden doğmuş? Benim erkek torunuma versen giymez. Alışma, bir tercihi doğrulaştırmaz. … Atlama noktalarımız çok ve küçük dikkatler alanımız bomboş. Estetiğe vuran gölgeler buradan kaynaklanıyor. Bunun “güzellik felsefesi” anlamındaki orijinal estetik kavramıyla da doğrudan münasebeti yok. Onunla münasebetli olan konular çok daha farklı.
      <br/>
      <br/>
      * * *
      <br/>
      <br/>
      Kadınlarımıza önem verelim, değer verelim, paye verelim.
      <br/>
      <br/>
      Tamam da bu nasıl olacak?
      <br/>
      <br/>
      Ailevi ortam, erkeklerin elfaz-ı galîza’lı da olabilen, çocuklaşmayı rahatlama sayan, haytalık sendromunun nüksetmesine her an hazır bir dağılma hevesine kapı açan olumsuzlukları engeller. Bu gerçeği en ileri boyutlarda savunan biriyim. Ayrıca ailevi görüntü, paratonerleri olan bir mahiyet taşır. Arabayla uzun bir yolculuk yapacaksam, ailevi kadroyu kuvvetle tercih ederim. İçim rahat eder. Ama, mesele halledeceksem, mesele görüşeceksem, mesele halletmek ve görüşmek ortamında bulunacaksam; böyle bir görevin ifası için hazırlanıyorsam, durum değişir. Mücadeleye hayat arkadaşımla değil, mesai arkadaşlarımla giderim; yahut belirli konsantrasyon yüklerini taşırken yalnız olmayı isterim. Öğrenciyken bile velim hiç okula gelsin istemedim. “Burayı ben hallederim. Annemin babamın taşıyacak yük payı olmamalı bu sınıflarda koridorlarda, makam odalarında.” duygusu vardı içimde.
      <br/>
      <br/>
      Ben meydan kürsüsüne çıkmışım, eşim yanımda duracak. Niçin? Sert konuşurum, sert tepki alırım, siyasetin bin bir türlü hali var… Yahut herkes gibi o da beni alkışlayacak, veya onay mimikleri ve jestleri sergileyecek. Hiç gerekmez. Benim verimimi azaltır, konsantrasyonumu sarsar. Futbolcu da olsaydım ailem seyretsin istemezdim. Bunun mantıkî, psikolojik, fikrî izahları var ve moderniteyle yahut muhafazakârlıkla hiçbir ilgisi yok.
      <br/>
      <br/>
      İnönü’nün, Bayar’ın, Menderes’in, Bölükbaşı’nın daha nicelerinin eşlerini hiç tanımamış görmemiştik biz. Bunun farkında bile değildik. Bizi hiç ilgilendirmiyor, hiç merakımızı çekmiyordu. Mantığın normali de, normalin mantığı da budur. Ve bunun değer verip vermemekle bir ilgisi yoktur ki. Semra Hanım Özal’ın, Rahşan Hanım Ecevit’in siyasi misyonuna açıktan müdahil oldu; ve onlar da eşlerinin değerlendirilme ve eleştirilme dairesine girmiş oldu. Bu durumun kime ne faydası vardı? Özal da Ecevit de sadece siyaset adamı değil, aynı zamanda nisbi düşünce adamı idiler ve o kimlikleriyle bu durumdan hiçbirinin memnun olmadığına (itiraf etmeseler de) ben inanıyorum.
      <br/>
      <br/>
      Göz önünde olmamak etkili olmamak değildir. Her faaliyete dahil etmemek değer vermemek değildir. Eşini anlamak, eşinin anladıklarının da bazı noktalarda ötesine geçmektir. Bir düşünce adamı, bir aydın, bir arif, böyle bir eşe özel bir saygı duyar ve onu fikren de bazı açılardan daha üstün görmenin takdirini gönlünde saklar. Saklar ama, hissettirir. Saygı zannedildiği gibi bir negatif sakınma değil, belki rahatça kelimelere dökülemeyecek bir pozitif dolgunluktur.
      <br/>
      <br/>
      … Devam etsem, sayfalar yetmez. Yine konuşuruz.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28477), [web.archive.org (arşiv bağlantısı)](http://web.archive.org/web/20080104200320/http://www.aksiyon.com.tr:80/detay.php?id=28477)
