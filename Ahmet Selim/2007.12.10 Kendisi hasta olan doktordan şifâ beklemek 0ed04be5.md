# Kendisi hasta olan doktordan şifâ beklemek

*Ahmet Selim 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080213133251im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Biyolojik çocuklar, oyuncaklarla; entelektüel çocuklar, kavramlarla oynar. Fakat bu bir benzerlik değildir. Kavramlarla oynamak, olsa olsa, çocukların ateşle-elektrikle oynamasına benzer. Aydın meselesi, bütün meselelerimizin özüyle, kalbiyle ilgili bir meseledir. Soyutla uğraşıyor görünenleri siz soyutlayamazsınız; çünkü her türlü somut meselemizi bilerek yahut bilmeyerek etkiliyorlar. Onları kazanmaya mecburuz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Entelektüeller “Ben sadece düşünce üretirim yahut üretilmiş düşünceleri tanıtırım, yorumlarım, uygulanma şartları beni ilgilendirmez. Uygulanabilirliğini, ne kadarından nasıl faydalanılabileceğini realiteler ve uygulayıcılar nasılsa belirler” diyebilir mi? Diyebilir ise; hareket noktası ve ilke tercihi böyle olmakla beraber, bir fiilî “uygulansın!” basıncı oluşturmak isteyebilir mi?
    <br>
     <br>
      Bana göre ikisi de yanlıştır ve ikisinin bir arada bulunması katmerli yanlıştır.
      <br/>
      <br/>
      Bir entelektüel, “Ben ortaya saldım; kim nasıl ve ne kadar faydalanırsa faydalanır, benim soyut imalathânemde bu gibi meraklara yer yoktur. İrdelediğim konular somut da olsa, ben soyut imalathânemde serâzat yaşarım” tavrını benimserse hayatın dışında bulunuyor demektir, sorumluluk anlayışında eksikler var demektir. Soyut, kopuk ve ayağı yere basmayan duruşlar; somut mesele çözümlerine müdahil olamaz. O da yetmiyormuş gibi; bu müdahil olmaya bir “baskı” karakteri kazandırma hakkına hiç sahip olamaz.
      <br/>
      <br/>
      “Benim düşüncem benimsenip uygulanırsa bunun baş sorumlusu ben olurum” demelidir bir aydın, bir entelektüel. Her sözünün her satırının, ifade edilir edilmez uygulanacağını varsayarak, muhtemel tesirlerini büyük bir titizlikle dikkate almalıdır. Özellikle siyasetin ve sosyolojik meselelerin soyutu böyle bir şeydir, böyle bir sorumluluk şuurunu gerektirir.
      <br/>
      <br/>
      Bir aydın, “sorumsuzluk hürriyeti” hakkına sahip değildir. Sınırsızlık ve sorumsuzluk, ayrı-ayrı kavramlardır. “İstediğini düşünür, istediğini yazarsın” diye bir keyfilik yok. Hakikat sevgisi, hakikat saygısı, hayati realiteler ve dengeler, seni ilgilendirecektir. Üslûbunu, önceliklerini, muhtevanın yoğunluk ve ağırlık noktalarını ona göre belirleyeceksin. Taviz vermeyeceksin ama, sorumsuzluk imtiyazı talebiyle dünyayı kendinden ibaretmiş gibi görerek; kavramların, insanların ve toplumların, ruhuyla özüyle, hayatiyetiyle, ciddiyetiyle oynamaya da kalkmayacaksın.
      <br/>
      <br/>
      … Bay Entelektüel bir daire çiziyor, içindeki meseleye bakıyor. Bu dairede bir adam mükellef bir sofranın başında yemek yemek istiyor, birisi de onu engelliyor.
      <br/>
      <br/>
      Entelektüel Efendi diyor ki “Özgürlüğe aykırıdır bu!” Ama onun ardından, yeni bir meselenin dairesi oluşuyor; ve görüyorsunuz ki kendine ziyafet çekmiş olan kişi sırtüstü yerde yatıyor! Şeker komasına girmiş! Ne olacak şimdi? Senin soyut figür olarak gördüğün kişi bir hastaydı, ona engel olan ve senin zulüm figürü olarak gördüğün kişi de onun dostuydu. Sen somut’u soyutladın ve onun iç özelliklerini yok saydın. Senin gördüğün özgürlük isteyen bir “mazlum insan” figürü, onu engelleyen ise bir başka “zalim insan” figürü! Ve, kendi değerlendirmeni aktüalitenin tam ortasındaki bir hitap sayfasında, ekranında, sahnesinde; fiilî tahakküm üslûbuyla ve tavrıyla yapıyorsun!
      <br/>
      <br/>
      …Eleştiri, iptal değil ihya içindir. Burada aslen, gerçek entelektüelin doğru müessiriyetini savunuyorum. “Olmasalar ne rahat ederiz!” cıvıklığını değil.
      <br/>
      <br/>
      Taraf tutma, ışık tut! Işık tut ki; kavramın, konunun, meselenin, gerçeğin her tarafı aydınlansın. Tuttuğun ışıktan herkes yararlansın. Entelektüel ışık, herkesin ihtiyacıdır. O ihtiyacı hissetmeyene bile senin sorumluluk borcun var. Entelektüel, düşünür, aydın, bu demektir. Aktüel arenada, “soyut-somut”, “genel-özel” tefriki yapmadan, “usûl-üslup” gözetmeden, “bilumum meseleler halledilir!” bilirkişisi gibi ahkam kesmenin gerçek entelektüellikle bir ilgisi olabilir mi?
      <br/>
      <br/>
      Bu mesele, Türkiye’nin en önemli “fikrî meselesi”dir. 1950’den beri adı konulmamış bir “gayri sahih aydınlar oligarşisi”nin “dolaylı teessüs” etkileri yüzünden demokrasimiz zorlanıyor, soluk bunalımları yaşıyor. Kendisi hasta olan doktordan şifâ beklemek demokrasimizin talihsizliğidir.
      <br/>
      <br/>
      MADALYONUN ÖBÜR YÜZÜ
      <br/>
      <br/>
      Bir müddetten beri bir “paganlaşma” modası çıktı. İki üç yıl önce böyle bir şey yoktu! Bir sinyal yükseliyor, ardından bir entelektüel moda hareketlenmesi yaygın bir cevvaliyet gösteriyor. İnternete girin, bir sürü paganlaşma incelemesiyle karşılaşacaksınız.
      <br/>
      <br/>
      Ben Türkçesini size anlatıvereyim… Herkes ayrı bir bağlanma ünitesi bulacak, (put’u kullanmak istemiyorum), dağınık bir bağlanma çeşitliliği içinde kimsenin ayrı bir ağırlığı olmayacak, millet falan da kalmayacak, dolaylı olarak özel bir sekülerlik ve bilinen demokrasinin dışında bir yüzer gezer toplum solüsyonu meydana gelecek… Masal! Hep farklılıklarla uğraştıkları için, ortak noktaları ve benzerlikleri görme yeteneğini kaybettiler zaten.
      <br/>
      <br/>
      Güneş, beyin, ruh; adem-i merkezîyeti reddeder. Bunlarda “merkezî yokluk” ölüm demektir. Öteden beri var olan keyfiyet; bunların yokluğunu amaçlamak değil, onlarla denge oluşturacak bir mukabil uzaklaşma kuvvetinin gerekliliğidir. Adem-i merkezîyet değil, “adem-i merkez” hiç değil; onlara yapışıp kalmayacak, ama onlarla bağını da koparmayacak olan bir hayatiyet dengesinin kurulup korunmasıdır aslolan. Bireyde de toplumda da evrende de bu böyledir ve bunun anlaşılamayacak bir tarafı da yoktur. Bu bilgi, hangi icat yapılırsa yapılsın değişmez. Yapışıp yanmayacaksın, kopup kurumayacaksın; uygun denge mesafesinde ısısından, enerjisinden, özünden feyzinden yararlanacaksın. Çok kolay ve çok basit bir doğru.
      <br/>
      <br/>
      Hayır, Sayın Entelektüel, bu türlü doğruları yok sayacak. Yok saymış görünmenin, anlamaya tenezzül etmiyormuş havasına bürünmenin cazibesine dayanmak, entelektüel için çok zordur! Adem-i mugalataya o hiç katlanamaz!
      <br/>
      <br/>
      ….Hayatın içinde, telaşıyla, koşuşturmalarıyla acılarıyla faaliyet gösteren bir acil servis düşününüz. Bu acil servisin doktorları operatörleri yok, tıp filozofları var! Hasta bakıcılar, hemşireler, o filozof mukallitlerine hayretle ve dehşetle bakıyor! Hastalar kan revan içinde yerlere serilmiş, etrafında neşter tutmasını bilen yok! Birileri “özgürlükler yaşamsal odaklanmaları yeni bir vizyona göre dizayn ederse sorunsallar kılgısal bir transformasyonla çözülür!” türünden şeyler söylüyor, acil servisin yetkili ve etkili makamlarına kurulmanın nüfuzlu ve itibarlı üslubuyla! “Git evinde, bahçende, ellerinde onay mühürleriyle seni her daim bekleyen dostlarının sohbet odalarında yap felsefeni” diye haykırıyor acil servis mağdurları, mazlumları, biçareleri. Tıpkı Rousseau’nun isyanını andıran bir öfkeyle ve iç yangınıyla.
      <br/>
      <br/>
      Bir başka misal…Ehliyet alma çağındayken motor sorularını ezberleyip yutmuştum. Bizim motor ustası Ali abimiz ise, kollarını sıvamış motor indiriyor… Yanına yaklaşıp “Ali abi” dedim. “Krank milinin vazifesi nedir, biliyor musun? Gidip gelme hareketini dönü hareketine çevirmek!” Elindeki anahtarı, üstüme atacakmış gibi kaldırarak “Göstersene bana krank milinin nerede olduğunu! Çekil git başımdan!” Ben gülerek uzaklaşırken o hâlâ konuşuyordu: “Felsefe ezberleriyle çalışmaz bu motor!”, “Araba gerçektir, motor gerçektir, gerçek! Hem de canlı biledir! Konuşur! Yazıyor mu bunlar o motor kitabında?” O zamanki sol entelektüellere de aynı şeyi söylerdi: “Bunlar bizim canlı olduğumuzun farkında değil. Beyaz kâğıdın üzerindeki bir noktayız biz onlar için. Karnımızın acıktığını içimizin acıdığı bilmiyor bunlar. Bizi, bu toplumu, bu toprağı bilmiyorlar.” Zaten bunları söyletmek için takılıyordum kendisine! Ben “aşırı aydınlık körlük getirir, bu aydınlar aşırı aydınlanmanın körleri!” deyince mest olurdu. “Ha şöyle. Beni ne konuşturuyorsun, sen konuş.” derdi.
      <br/>
      <br/>
      Derdin asıl yakıcı olan yönü şurası:
      <br/>
      <br/>
      Bay Entelektüel’in “fikrî var oluş” itibariyle, kendi gerçekliği yok, hayatın insanın ve toplumun gerçekliğiyle de ilgisi yok; ama, “fiilî var oluş” etkileri ile bir oligarşik yönetim gücüne ve konumuna sahip. Buna “erteletme engelleme ve negatif yönlendirme” gücü de diyebilirsiniz. Tam adıyla bu bir saptırma yönlendirmesi (yönetimi)dir. Daha açık yazıp da fincancı katırlarını ürkütmeyi göze alamam!
      <br/>
      <br/>
      Dedikleri olmuyor, ama olması gerekenleri engelleyebiliyor; saptırıp yozlaştırabiliyor. Kendilerine böyle bir güç, özellikle tek kutupluluk şartlarının yoğunlaşmasına paralel olarak barizleşen bir enstrüman çeşitliliği içinde veriliyor. Bazen moda kullanılıyor, bazen kapitalizmin prim sistemleri, bazen safiyane özendirme boncukları… Fakat her durumda Bay Entelektüel, bir saptırma yönetiminin egemenliğine sahipmiş gibi görünüyor; bunun sağladığı güçlülük görüntüsü de ona büyük tatmin veriyor, kendisinde bir zerre mukavemet mecali bile bırakmıyor.
      <br/>
      <br/>
      Çok çarpıcı bir tahlil âleti sunayım: Beş kişi tedricen farklı yazmaya başlasın, Türkiye değişir! Böyle bir şey olur mu? Öylesine anormal bir istismar dengesi içindeyiz işte. (Sonra o beş kişi eliminasyona uğrar, ayrı mesele)
      <br/>
      <br/>
      Bölücülüğe arka çıkma tavrının ardında, Batı’nın ve kapitalizmin ekonomik tercihi yatar diye düşünmüşümdür hep. “Türkiye’nin Batı’sı Batı’nın işine gelir. Ötesinin kendi coğrafi kültürel elverişsizlik havzasına havale edilmesi rasyoneldir!” düşüncesi Batı’nın cibilliyetine yakışan bir düşüncedir. Bunu o, bir olumsuzluk bile saymaz; fakat bizim hassasiyetimizi bildiği için açıktan söylemez, bunu bir entelektüel vesileler ambalajına sarmak ister. Bay Entelektüel dikilebilse, şuurlu bir duruş sergileyebilse, Batı bundan vazgeçer. Bakın ne kolay kazanç. Olamıyor ama. Batı’nın, bizdeki olabilirlik duygularının çerçevesi hakkındaki umudu kırılamıyor. Kırılabilse, bölücülüğü Batı kendi elleriyle tasfiye edip yeni bir istismar stratejisine şıp diye geçiverir. Lakin Bay Entelektüel’in bunu görebilecek samimiyeti de yok; bilgisi de, zihnî kabiliyeti de. Çünkü çeşitli kolaycılıklar yüzünden kendini ve asıl işini ihmal etmenin donanımsızlığını yaşıyor. (Politikaya giren bazı hekimlerin hekimliği, bazı avukatların avukatlığı unutması gibi)
      <br/>
      <br/>
      Ben henüz umudumu kesmedim, Bay Entelektüel’den. Gözlerinin içine bakmaya, derununa seslenmeye devam edeceğim. Çünkü onu kazanmaya ihtiyacımız olduğunu çok iyi biliyorum.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29044), [web.archive.org (arşiv bağlantısı)](http://web.archive.org/web/20080213133251/http://www.aksiyon.com.tr:80/detay.php?id=29044)
