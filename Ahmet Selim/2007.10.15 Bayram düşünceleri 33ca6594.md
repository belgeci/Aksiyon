# Bayram düşünceleri

*Ahmet Selim 2007.10.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080223113809im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Eski bayramları hatırlayarak gelecek bayramları düşünmek, yaşanan bayramları idrak etmenin yoludur. Annenizi babanızı hatırlayın, çocuklarınızı torunlarınızı düşünün; kendinizi ve gününüzü, kimliğinizi ve sorumluluğunuzu daha iyi anlarsınız. Bayrama Ramazan şuuruyla geldiyseniz, böyle bir değerlendirmeyi ve ufuk turunu başarabilirsiniz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Babamın bir âdeti vardı. Elbiselerini çift pantolonlu olarak yaptırırdı. Biraz palazlanmamdan sonra bu usulü benim için de uygulamaya başlamıştı. Genellikle de bu iş yılda bir defa Ramazan Bayramı öncesinde gerçekleşirdi.
    <br>
     <br>
      Yeni elbise giymekten sıkılırdım. Bu sebeple de önce pantolonunu giyip dolaşırdım ki, gözler alışsın ve takım halinde giyince “ooo!” demesinler. Esasen elbiseyle giyim kuşamla dikkat çekmeyi hiç sevmeyen bir mizacım vardır. Pozitif olarak da negatif olarak da dikkat çekmesin; bana “refakat” etsin sadece…
      <br>
       <br>
        Sabahleyin takım elbiseyle bayram namazına gitmek, manevi hazzı yanında, bu açıdan bir rahatlama hissi verir, yeni elbise biraz hizaya gelirdi! Eğilip kalkmalarla, yenilik yabansılığı ve soğukluğu önemli ölçüde dağılır; ilk aşinalığımız ve doğallığımız şekillenmiş olurdu.
        <br>
         <br>
          Çocukluğumun böyle küçük meseleleri vardı! Mesela büyümeye başladığım çağda, kısa kollu gömlek giymeyi de sevmezdim. Özellikle büyüklerin yanında kısa kollu gömlekle saf tutmaktan sıkılırdım. Boyum uzun, gömlek kolları kısacık; rahatsızlık verirdi… Ortaokuldan itibaren, kravatsızlık da pek hoşuma gitmezdi. “Ben öğrenciyim, kalem-kitap heveslisi bir adamım. Neysem öyle görüneyim. İstisnai haller başkadır. Top da oynarım, yüzmeyi de severim. Ama, mesela toplantıya misafirliğe sinemaya tiyatroya gideceksem, kravat beni rahatlatır.” Böyle hisseder, düşünür idim. Hele kotları botları hiç sevmedim. Ben büyük görevler alacağım ileride! Çocukluğum, gençliğim, büyük görevlere ideallere sahip olanların çocukluğu, gençliği gibi olmalı! Bu duygu, verilen eğitimin telkini idi ve zikredişimin sebebi de bundan ibarettir.
          <br>
           <br>
            “Bayramlar öncelikle çocuklar içindir” kanaati, bir açıdan doğrudur. Doğrudur ama, şu gerçeğin unutulmaması şartıyla: bayramlar çocuklaşmamalı, çocuklar bayramlarla büyümeli, bayramlar çocukları büyütmeli.
            <br>
             <br>
              Görüyorum: bazı çocuklar, hiç tanımadıkları evleri konvoy halinde dolaşıp bir şeyler alma eylemi yapıyorlar. Çirkindir. Çocukları kötü etkiler. Annemden başka bir kimseden para istememişimdir. Babamdan bile! Çünkü vermemesi ihtimalini bir büyük tehlike gibi görürdüm. Vermeyince güceneceğimi ve bu gücenikliğimin uzun süreceğini bilirdim.
              <br>
               <br>
                Pişkinlik iyi bir şey değildir; çocukları hep çocuk kalacakmış gibi yetiştirmek, âdeta kendimizi onlara tâbi kılıcı bir şımartma tavrıyla gelişmelerini durdurmak, çocuk sevmek değildir.
                <br>
                 <br>
                  Bayramda öğretmenimizin evine giderdik. Topluca değil, ikişer-üçer gruplar halinde… Eşi de öğretmendi. Yatalak bir annesi vardı. Hepsinin elini öperdik. Büyük insan gibi ciddiye alınıp ağırlanmak, belki bayramın en büyük hediyesiydi. Büyük anne, bize mutlaka bir şeyler verir idi ve bu şefkat bizi özel olarak duygulandırırdı. O ev yabancımız değildi. Gidip öğretmenimizle birlikte yazılı sınav kâğıtlarını okurdum. Eğitim zarafetine bakın. Kendim o sınıfın öğrencisiyim, arkadaşlarımın yazılı sınavlarını değerlendiriyorum. Öğretmenimiz okuduğum ve işaretlediğim kâğıda bakıp notlandırıyordu. “Öğrenmeyi öğretmek” denilen yeni metodun bile ilerisinde bir uygulamadaydı. Bırakın öğretmeyi; öğretmenliğin ve “öğretirken öğrenme” denilen inceliğin eğitimini işliyordu. (Karışık görünecek, biraz açayım: İmam-ı Rabbani, “Bazı bilgiler ancak öğretirken öğrenilir” demiştir.) Tahtaya kalkıp sınıfa hitaben ders anlattığımız çok olurdu. Bu görevi üstlenecek olanlar, yeni konuyu önceden çalışıp hazırlanırlardı. Bizim üzerimizdeki ilgileri, hep bizi geliştirmek üzerineydi. İnce-ince, tatlı-tatlı, hayatın içindeki dikkatlerle… Bir bayram ziyaretimizde, bize kitap hediye etmişti. Arkadaşıma bir hikâye kitabı, bana Bayrı’nın İstanbul Folkloru…
                  <br>
                   <br>
                    * * *
                    <br>
                     <br>
                      Günümüzde zihnimi en çok meşgul eden birkaç temel sosyal meseleden biri şudur:
                      <br/>
                      <br/>
                      Bugün manevî eğitim, neşriyat ve iletişim imkanlarıyla çok gelişmiştir. Bütün kütüb-ü sitte, bir tıklama mesafesinde. Diğer kaynakların çoğu da öyle. Biz gençliğimizde temel eserlerin hayaliyle yaşadık. Elmalılı Tefsiri rüyalarıma girerdi, “ah bir alabilsem” diye… Edinebildiğim gün, ev almaktan daha çok sevinmiştim! Ansiklopedi falan da yoktu. Bitebileceği şüpheli bir fasikül yayını biliniyordu, daha sonra da öğrenci işi bir Hayat Ansiklopedisi çıkmıştı… O kadar. Şimdi her şey çok daha kolay ve erişilebilir… Peki, genel ahlakî kültürel durumumuz buna paralel bir gelişme gösterdi mi, yoksa şaşırtıcı bir ters durum mu yaşanıyor? Ölçüyorum biçiyorum, bir daha baştan alıp sağlamasını yapıyorum, bana bir terslik var gibi geliyor. “Kişilik, âdap, üslup, tavır, sorumluluk, duyarlılık, bilgi ve düşünce dolgunluğunun verdiği farklı haller; okullardaki, sokaklardaki, toplumun her kesitindeki insan ilişkilerinin akışı” kıstaslarına bakınca ne görüyoruz? Bir âhenk, bir güzelleşme izlenimi gözünüze çarpıyor mu, içinize yansıyor mu?
                      <br/>
                      <br/>
                      Güzel bir otomobilde gaza basıyorsunuz, ibre yüzün üstüne çıkıyor; ama yol öyle göstermiyor! İbre mi bozuk, yollar çok genişledi de hız belli olmadığı için göz yanılması mı oluyor? Şöyle bir silkelenip bir daha, bir daha bakıyorsunuz; “hayır, öyle bir pozitif yol alış hızı ve verimi mevcut değil.” demekten kendinizi alamıyorsunuz. Bu çelişki sadece, “maddi (ekonomik) gelişme ve rahatlama, manevî duyarlılığı azaltır” şeklindeki sosyolojik kuralla açıklanamaz; çünkü biz belli ekonomik kalkınmadan daha da çok manevi kalkınma sözleri ederek bugünlere geldik. Batı’daki “maddi-manevî gelişme çaprazı” bizde aynı doğallıkla açıklayıcı olamaz. Tabir caizse; biz en çok çalıştığımız derslerde başarısız oluyoruz, nisbeten ihmal ettiklerimizde değil. Patinaj yapıyor gibiyiz. Ters akıntı, bizim hızımızdan fazla gibi. Biz yol alıyoruz zannederken, ters çalışan hareketli merdivene benzen biçimde yol geri kayıyor gibi. Bir şeyler olamıyor bir türlü.
                      <br/>
                      <br/>
                      Eski Ramazan’ları eski bayramları bazı yönleriyle özlemle anarken, ruh iklimini kastettiğimiz bile anlaşılamıyor ve hemen “iftar verecek paramız yoktu” gibisinden yadırgayıcı itirazlar gelebiliyor. Bir tas çorbayla da iftar edilebilir. Bir kısmı kızartılmış küçücük ekmek parçalarıyla ve ufalanmış peynirle hazırlanan tarhana çorbasını yer sofrasında beraberce kaşıkladığımız çocukluk günlerimi, en safalı ziyafet gibi hatırlıyorum; yoksulluk hüznüyle değil, mutluluk sevinçleriyle hatırlıyorum. O hatıralar çiçek kokuları ve yağmur damlaları arasında uçuşan kuşlara kelebeklere öylesine benziyor ki…
                      <br/>
                      <br/>
                      Bayram için çocuğunuza ne alsanız ne kadar sevindirebilirsiniz günümüzde? Hangi oyuncak onları kaç gün oyalar, hangi eşya kaç gün sevindirir? Benim oynayıp oyalanasım geliyor, içimde hepsini titizlikle saklama arzusu uyanıyor; onların ilgisi ise 24 saat sürmüyor. Bunun anlamı, onlara vermemiz gereken başka şeyleri verememiş olmamızdır ve mesele budur.
                      <br/>
                      <br/>
                      Mücerretle müşahhası (soyutla somutu) birbirinden fark edemez hale geldik. Öyle bir bulanıklık ki bu; bütün kavramları üzerine asit dökülmüş gibi tanınmaz hale getiriyor, hiçbir şey söylemeden habire konuşma gevezeliğini bile bir aydın cakası ve efelenmesi haline dönüştürüyor. Çocuklar böyle büyükleri sevmez, saymaz, ciddiye almaz. İpin ucunu burada kaçırıyoruz. Kim ki çocuklara kızıyor, koşa koşa gidip aynaya baksın. Hem bireysel olarak baksın, hem aile boyu baksın. Ben öyle yapıyorum.
                      <br/>
                      <br/>
                      Ramazan Bayramı, Ramazan şuuruyla, idrak edilir, kutlanır. Bayram sevinci, bir mazhariyetler manzumesinin merkezindeki manadır. Bayram öyle olur. Bu sevincin havaiyat zıpırlığıyla ilgisi yoktur. Bu sevinç hüzne de kapalı değildir, tefekkür vakarına da. Çocuk, aldığını izah edemez ama, aldığının mana tadını hisseder. Biz onlardan, verdiğimizi verebildiğimizi alıyoruz. Sadece müşahhasla sevindirmek mutlu etmek istiyorsan, verdiğin sadece buysa; öyle tepki alırsın. Kat-yat, han-hamam bile versen; beklediğin tatmin ve teşekkür sevincini ve minnettarlığını göremezsin.
                      <br/>
                      <br/>
                      * * *
                      <br/>
                      <br/>
                      Popülizmin en berbat yönü, farklılık metodunu işlemez hale getirmesidir. Basitleştirerek açmaya çalışayım:
                      <br/>
                      <br/>
                      Herkese hitap eden düşünceler seviye tahdidine uğrar; çünkü herkes her şeyi anlayamaz ve her üslupla da her şey anlatılamaz. Ben önce farklı olanlara erişmeli ve anlatmalıyım; sonra o farklılıklar, başkalarına anlatır. Ben halkın okumamasından ziyade, aydınların okumamasından şikayetçiyim; onlara erişemezsem, onların popülist sığlıklarını ve bu kolaycılıkla halkı daraltmalarını aşamazsan, sonuç alamam. Bizde yazarlar bile okumuyor; okunmamaktan şikayet etmeyi âdet haline getirmiş yazarların önce kendileri okumuyor. Çok belli okumadıkları. Bir “ahbap çavuş” çevresi içinde sıkışıp kalmışlar o çevrenin dışına bakmıyorlar. Farklı tarafları var, ama o tarafları kadük hale gelmiş. “Farklılık metodu” dediğim şey, asli muhatap olarak onları seçmenin kaçınılmazlığını ifade eder. Bu metod bir zarurettir; alternatif ve telafisi yoktur. Popülizm işte böyle bir belalı engel, böyle bir illet. Kolaycılık virüsünün en büyük melanetidir bu. Öyle süslü tuzaklarla öyle yolları öylesine acımasızca kesiyor ki, tıkanıp kalıyorsunuz.
                      <br/>
                      <br/>
                      Bu konu Ramazan Bayramı’nın ışığında murakabesi ve muhasebesi yapılabilecek evsaftaki meselelerin başında gelir. Denemenizi çok isterim. Hayırlı, inkişaflı bayramlar dileğiyle…
                      <br/>
                      <br/>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28630), [web.archive.org (arşiv bağlantısı)](http://web.archive.org/web/20080223113809/http://www.aksiyon.com.tr:80/detay.php?id=28630)
