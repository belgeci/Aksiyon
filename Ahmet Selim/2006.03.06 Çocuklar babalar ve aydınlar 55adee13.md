# Çocuklar, babalar ve aydınlar

*Ahmet Selim 2006.03.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  İtidal eğitimi; kişilik dengesinin de, metot disiplinine ufuk açma şuurunun da, "hürriyet, direnç ve diyalog" basiretinin de anasıdır. Demokrasi aslen sembolik bir kavram; herşey için kullanılışı da bundan  dolayı. Evde demokrasi, işyerinde demokrasi!
 </font>
 <p>
  <font class="content">
   Prof. Ersin Kalaycıoğlu ile Prof. Ali Yaşar Sarıbay, "İlkokul çocuklarının parti tutmasını belirleyen etkenler" hakkında bir inceleme yapmışlar. Vardıkları sonuç, babalarından etkilendikleri şeklinde… Bana göre, anketlik bir konu değil bu. Bu toplumun içinde bunca yıl yaşamışsak, onu bilmemiz gerekir… Böyle bir araştırmayı Almanya'da İngiltere'de Amerika'da yapsak, bizim için mantıklı olur; çünkü içinde yaşamadığımız bir toplumun bu tür gerçeklerini başka türlü öğrenemeyiz. Ayrıca, oralarda sosyolojik tekniklerle öğrenebileceklerimiz, burada yaşayarak öğrendiklerimizin yanında pek yetersiz kalırdı.
   <br>
    <br>
     Çocuklar babalarından etkilenir elbette. Babam benim öğretmenim, hocam durumundaydı. Kendisinden çok etkilenmiş ve çok şey öğrenmişimdir… Fakat buna rağmen baskıcı bir yönlendirmeyle, "siyasî-estetik-sosyal" ilgilerimi bir cendere içine almış değildir… Etkilemeler, hep temellerle ilgilidir. Mareşal'ın cenazesine beni elimden tutarak götürmüştür. CHP'nin tavrını, Mareşal'ın kişiliğini, siyasetin bizde nasıl yürüdüğünü ufak ufak anlatmıştır tabii ki. 12-13 yaşlarımda 4-5 gazete okuyuşum, birçok siyasiyi meydanlardan tanıyışım, derste "nisbi temsil"e bir vesileyle temas edişim ve Yurttaşlık hocasının takdirini kazanışım kendiliğinden olan şeyler değildi. Ama oy kullanma hakkını kazandığım ilk seçimde partilerimiz farklıydı. Onun sporla müzikle ve edebiyatla pek ilgisi yoktu, benim vardı. Fakat bu ilgilerimin altyapısında da ondan aldıklarımın payı olmadığı söylenemez. Din'den dolayı dil'i iyi bilirdi meselâ. "Din-dil-siyaset" alışverişi o zamanların kelimeler dünyasında önemli bir yer tutardı ve bu, işlenmesi gereken apayrı bir konudur. Derdi ki, "kelime bilmemek, ehemmiyetli bir şeydir; bir kelimeyi bilmeyen onunla alakalı 100 kelimeyi daha bilmiyor demektir. Ayrıca aynı seviyenin diğer kelimelerini de bilmiyor demektir. Yani bir tek kelimenin bilinmemesi, bir insanın kaç kilogram geldiğinin de tezâhür etmesidir." "Kelimelerin akrabalığı vardır. Kendini tanımıyorsun akrabası durumunda olanları nereden tanırsın?", "Dilini bilmeyen dinini de bilemez. İyi bilemez."
     <br/>
     <br/>
     En büyük mekteptir aile. Öğretimden çok eğitimin mektebidir. Babasının hangi partiyi tuttuğundan ziyade, nasıl tuttuğu önem taşır. Evinde namaz kılınmayan çocuk, namaz kılmaz. Evinde oruç tutulmayan çocuk oruç tutmaz. Evinde gazete okunmayan çocuk, gazete okumaz… Sandığa zorla teşvikle üşenerek giden babanın hangi partiyi tuttuğunu çocuk bilmez bile… Parti tutması, kulüp amigolarının taraftarlığı gibiyse, ona benzer bir yapılanma çıkar ortaya… Bu yalınkat sahiplenme ve aidiyet psikolojisini sonraki yıllarda başkaları doldurur ve kullanır… Eğitim'in yaşlara ve dönemlere has ihtiyaçları ve icapları vardır. Geçmiş zamanda veremediğinizi gecikmiş zamanda veremezsiniz… 1945'de 2. Dünya Harbi bitmiş. Almanlarla Yahudiler, Amerikalılar ile Japonlar yarım yüzyıl  sonra bugün, hiçbir şey olmamış gibi dostturlar. Ama 1950'lerin Menderes'ini, acı âkıbetine rağmen, eski CHP'liler ve onların etkisindekiler hâlâ affetmediler! Prof. Emre Kongar'ı tv'de izliyorsunuzdur; suçlamak için vesile arıyor, bir tek hizmetlerini bile kabullenmiyor. Kendisi anlatıyor; tevarüs etmiş, babasından müdavver! 40 tane öğretim-öğrenim diploması alınsa, ilk yaşlardaki eğitimin kişilik yapısına mal olmuş tesirleri aşılamaz. Sadece tesirler değil ihmaller de aşılamaz; verilmeyenler verilenlerden daha da önemli sonuçlar doğurabilir.
     <br/>
     <br/>
     İtidal Eğitimi'nin ayrı bir okulu yok, ayrı bir kitabı da yok. Bu eğitim; belirli değer ölçülerinin ve onlarla ilgili "bilgi-düşünce" birikiminin, bir veriler muhassalasının özünü hâl ile, duruşla, bakışla, kişilik tavırlarıyla yansıtma işidir. Bunu kazandırırsanız, bilgi edinmeyi de düşünmeyi de yaşamayı da öğrenir. İtidal eğitimi; kişilik dengesinin de, metot disiplinine ufuk açma şuurunun da, "hürriyet, direnç ve diyalog" basiretinin de anasıdır. Demokrasi aslen sembolik bir kavram; herşey için kullanılışı da bundan dolayı. Evde demokrasi, işyerinde demokrasi! Ne yazık ki biz bu sembolik vurgunun ardındaki, kavramları aynen "itidal" gibi, unutmuş durumdayız. "Ilımlı" deyip geçiyoruz. Sıcak ve soğuk şartlarında "ılımlı"yı dışlamak gerekli oluyor o zaman da! Ilımlı, renksizdir köşesizdir, kokusuzdur ve âcizdir bu mantığa göre!
     <br/>
     <br/>
     Sloganlarla değil düşünce birikimiyle
     <br/>
     <br/>
     Olması gerekenleri, olabilecekler sınırlar.
     <br/>
     <br/>
     Olabilecekleri, olması gerekenler yönlendirir.
     <br/>
     <br/>
     Olması gerekenleri de, olabilecekleri de, belirli değer ölçülerine göre akıl belirler, algılar.
     <br/>
     <br/>
     Değer ölçülerine ve realitelere ait bilgiler nedir? Bunları nasıl anlıyor, nasıl yorumluyoruz? Değer ölçülerini anlayışımız ve yorumlayışımız, ne gibi ideal hedeflerini ortaya koyuyor? Nereye doğru, nasıl yürüyeceğiz, gelişeceğiz? Nedir olması gerekenler, nedir olabilecekler?
     <br/>
     <br/>
     "Bu iktidar gitsin" tek cümlelik bir talep. "Bu iktidar gidecek" tek cümlelik bir hüküm. Bu talep ve hüküm cümlelerinin ardında ne var, asıl ben onu bilmek isterim. Asıl tartışılacak olan odur. Bu hüküm ve talep cümlelerini doğuran o değerlendirme manzumesini açın, onu konuşalım. Bir yazarın bir düşünce emekçisinin görevi o manzumeyi işlemektir. Sonuçta herkes kendi hükmünü ve talebini belirler zaten; belirler ve sandığa yansıtır. Biz öncesiyle, değerlendirme mesnediyle ilgilenmeliyiz. Siyasetin çirkinliği boşluğundan ve boşluğuna doldurulan sloganımsı aktüalite hırçınlıklarından dolayıdır. Bugün çocukların da gençlerin de gördüğü budur. Ailenin annesi babası değil, "televizyonu" çok daha ön plândadır!
     <br/>
     <br/>
     Siyaset "tekaddüm etme" sanatıdır ve çok belirleyici olma özelliğine sahiptir. İtidal şuurundan mahrumiyet, siyaseti çirkinleştirdi yozlaştırdı. Fakat yine de vazgeçilemezliğini koruyor ve "siz bana ihtiyacımı verin ki, ben de size sizin ihtiyacınızı vereyim" diye sesleniyor. Bu sesi çocuklar da gençler de duyamaz: Çağrı yetişkinlere, aydınlara yöneliktir. Özellikle de "yakın" aydınlara.
     <br/>
     <br/>
     Statükocu yerine tutucu denilebilir, muhafazakâr yerine değil. İnsanlarımız tutunmaya çalışıyor, tutucu olmakla ilgisi yok. Boşluğa yuvarlanmamak için erişebildiği dallara tutunmayı istemek tabiidir. Bir de tutup da bırakmayan tuttuğunun içine gömülüp kalanlar var. Her yenilik dalgası kendi statükocularını üretir; değişimi orada durdurmak durdurup dondurmak isteyen bir sektör oluşturur. Bunlar hep yenilik ve değişim edebiyatı yaparlar ama, elindeki oyuncaklar bırakmak istemeyen çocuklar gibi gerçek gelişmeye direnirler. Aydınların çocuklaşması işte budur. Fark şundan ibaret kalır: çocuklar karanlıktan korkar, bu türlü aydınlar ise aydınlıktan!
     <br/>
     <br/>
     Parti tutmayı bırakın, çocuklar ve gençler siyasetten soğuyup kopmuş durumdadır. Sadece tutunmaya çalışıyorlar. Yaşayabilmek için, var olabilmek için. Okumayı da okulu da sevmiyorlar, diploma sadece tutunma çabalarının bir âleti, malzemesi. Bir statü kazanma çırpınışlarının ileride statükoculuğa dönüşmesi, bir düşünce hali değil, tabii bir refleks.
     <br/>
     <br/>
     … Farklıların tepkiselliğe kapılmayıp "itidal kahramanlığı" diyebileceğimiz bir şahsiyetlilik göstermesi, bu kısır döngünün kırılması için tek çıkar yol. Onlar da tepkisellik fırtınalarına yenik düşerse, onlar da çocuklaşırsa, tarihin bu hayati dönemecinde bir şeylere çok yazık olur.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23511&yorum_id=1), [web.archive.org (arşiv bağlantısı)](http://web.archive.org/web/20060318042209/http://aksiyon.com.tr:80/detay.php?id=23511&yorum_id=1)
