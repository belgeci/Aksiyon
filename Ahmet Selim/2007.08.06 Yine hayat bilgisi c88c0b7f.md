# Yine hayat bilgisi

*Ahmet Selim 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071216055246im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Niyet ve ihtimal falcılığı yapmak, ne gazeteciliktir ne düşünce adamlığı. Tevâzu ile vakarı birleştiren bir üslup ve tavır adamlığı ciddiyetiyle bazı mesâfeleri en yakın ilişkiler içinde bile korumak, bazı yakınlıkları en uzak görünen ilgiler hakkında bile tesis edebilmek, olabilirlikler dengesini kendi nefsine ve içine karşı bile sağlam tutmak, bunları mümkün mertebe gerçekleştirme yolundan ayrılmamak; en aktüel, en mübrem ihtiyacımız budur.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Günlük hayatın geçmişteki akışında var olduğunu iyi bildiğim ve sıradan insanların bile dikkat gösterdiği bazı diplomatik (!) incelikler bugün siyasî hayatımızın ciddî aksiyonlarında bile gözetilmiyor. Çok şaşırıyorum ve bu kıyası da onun için yapıyorum.
    <br>
     <br>
      1960'lı yıllarda semtimizde iki hasım aile vardı. Alelade bir kabadayılık çekişmesi değil, ciddî bir husûmet. Semt sâkinleri de sıkıntıya düşmüştü, birinden yanaymış gibi görünüp de diğer tarafın öfkesine muhatap olma kaygısı herkeste vardı… Ben o zaman öğrenciyim ve arkadaşlarla beraber o ailelerden birinin işlettiği kahvehaneye uğruyoruz… Diğer tarafın gençlerini de tanıyorum, iki tarafın da saygısı, sevgisi ve itinâlı davranma düşünceleri beni adeta imtiyazlı kılıyor. Bu konumumun imkânlarından yararlanarak kendimce barış temasları da yapıyorum.
      <br/>
      <br/>
      Fakat zamanla gerginlik çok arttı, çatışmalar bile yaşandı… Ben de kahvehanesine arasıra uğradığımız ailenin tarafında kalmış gibi bir pozisyonda ister istemez görünmeye başladım. Öyle bir intibâ doğmasın diye uğraşıyordum ama, gerginliğin çok büyümesi durumumu zorlaştırıyordu... Diğer tarafın bakışlarında bir puslanma hissediyordum; sanki, kahvehanesine gittiğimiz kişiye akıl veriyor ve milletin kanaatlerini onun lehine etkiliyormuşum gibi bir şüphenin doğmuş olabileceğini düşünüp sıkılıyordum.
      <br/>
      <br/>
      Bir yaz gecesi, eski İstanbul hatıralarının anlatıldığı sohbet bittikten sonra, eve gitmek üzere yürümeye başladım... Yolun kavisini döndükten sonra, bir de baktım, bizim kahvehanenin rakibi durumundaki öteki kahvenin önünde bütün hasım cephe önderleri bir araya gelmiş ayakta konuşuyorlar...
      <br/>
      <br/>
      Normal yürüyüşümle önlerinden geçmem gerekiyordu... Ama caddenin karşısına yönelip uzaklarından da geçebilirdim. Kalp atışlarımı duymaya başladım… Durum çok ciddiydi. Normal güzergâhta yürümeye devam etsem, bir sataşmaya mâruz kalmam ihtimali, çok güçlü olmasa da vardı. Karşıya geçsem; çekindiğim ve onları çekinilecek insanlar gibi görme eğiliminde olduğum sonucu çıkarılabilecekti.
      <br/>
      <br/>
      Bir Âyetelkürsi okuyup devam etmeye başladım. Aralarında eskiden beri tanıyıp konuştuğum, yâni bir hukukumuzun var olduğunu düşündüğüm simalar da vardı. Onlardan birini tercih edip, çok yaklaştığımda ona hitâp ederek selâm vermeyi planladım... Uzaktan beni (yan gözle) izlediklerini fark ediyordum. Kalbimin çarpıntısına inat, sâkin ve rahat adımlarla yaklaştım, yaklaştım ve selâmımı verdim. "Aleykümselâm" deyip durgun bir hüsnükabul tavrıyla bakışarak sustular… "Ben şahsiyet-i müstakile sahibiyim, bu işlerin üstündeyim. Burada herkese dostça bakarım, sevgiyle ve kazanmak iyi niyetiyle yaklaşırım. Başka türlü düşünüyorsanız, yanılıyorsunuz" havası vardı üzerimde. Onlar da "Dostluğun o tarafa daha yakınmış gibi bir görüntü oluşuyor, bu da bizi tedirgin ediyor. Sen de bunun farkındasın. Selâmını aldık ve anladık ama; aması var işte!" mesajını veriyor gibiydiler. Bunlar kesin şeyler değil elbette; ve kesin olmaması da, mâhiyetinin gereği olarak lüzumlu ve faydalı… Bir tecâhül-ü ârifane şemsiyesi, ilişkilerimizin üzerinde öylece duruyor; onlar da ben de böyle olmasını uygun görme tutumu içindeyiz. Eve döndüğümde annemin ölçüm âletiyle kontrol ettim, tansiyonum o yaşta olmama rağmen 18'in üzerine fırlamıştı... O geceyi hiç unutamam.
      <br/>
      <br/>
      İçimi kemirdiği halde, hem de kolayca öğrenebilme imkânına sahip bulunmama rağmen "bana karşı bir kötü niyet var mı?" diye bir soruyu hiç kimseye sormadım. Böyle bir ihtimalin benim "olabilirlik" dünyamda yeri olmadığına inanılması çok önemliydi. Böyle bir soruyu sormak, beni sıradanlaştırırdı. O ihtimale geçerlilik kazandırırdı... Beni içinde yaşayamayacağım bir olabilirlikler dünyasına sokardı… Kendime biçtiğim hassas dengeli bir tarafsızlık rolü vardı, kendimle başbaşa kaldığım zamanlarda bile o rolün aktörü gibi yaşamam gerekiyordu. Burada aktörlük, rol yapmak değil, seçilen ve benimsenen aksiyonun süreklilik ve tutarlılık içinde samimiyetle yaşanması demektir. Aklımdan çok şey geçebilir; bir sürü "acaba?" belirsiz ihtimal sembolleri gibi zihnimde zaman zaman uçuşabilir, onlarla ilgili bazı tedbir çağrışımları canlılığını koruyabilir; ama hiçbiri ile yüzgöz olmam.
      <br/>
      <br/>
      Şuuraltı'na kimse sünger çekemez, şuuraltı yok edilemez. Fakat kontrol ve terbiye edilebilir. Şuur, onu hem kontrolünde tutar, hem de ondan yararlanabilir. Bazı noktalarda şuur, şuuraltı'nın kontrollü birikimlerine ihtiyaç hâsıl olduğunda tedbir düşüncesi üretmenin mesnedi olarak kullanılabilir. Lâkin bütün bunlar, 'olabilirlik duygusu'nun yaşanan dünyasını, seçilen ve benimsenen aksiyonun rolünü; 24 saatin tutarlılığı ve bütünlüğü içinde, karşınızdaki aynaya bakarken de içinizdeki sesi dinlerken de yaşamanıza engel olmamalıdır.
      <br/>
      <br/>
      O gece o grubun önünden geçerken "bir saldırıya uğrar mıyım?" ihtimalinin varlığını elbette ki hissediyordum; flu bir halde, belki bir "mukabil tavır" rezervi de beynimin bir kıvrımında soyut olarak vardı; ama yürüyen gerçekliğimin halinde tavrında renginde sadece rolümün capcanlı dostluğu, güveni, cesareti ve samimiyeti vardı. Ben onu yalnızken bile korumuş ve beslemişim, o anda da pekâlâ başarabilirdim ve başardım. Bu rol yapmak değil, tercih aksiyonunun gerçekliğini yaşamaktır.
      <br/>
      <br/>
      Bilmem anlatabiliyor muyum?
      <br/>
      <br/>
      Tam burada bir kıyas adaptasyonu denenebilir... Benden kuşkulanan tarafa "siz beni yanlış anlıyorsunuz. İsterseniz beni döver yahut dövdürebilirsiniz. Ama ayıp olur, size yakışmaz" deseydim, yahut öyle bir dolaylı mesaj iletseydim; racon'un diliyle ifade edeyim "tokatlık adamdır" sınıfına dâhil edilirdim!
      <br/>
      <br/>
      ***
      <br/>
      <br/>
      Başka bir hatıra gözlemine temas etmek istiyorum. Dereden tepeden, oyundan spordan söz ederken, nasıl olduysa "bilek güreşi" konusuna gelinmişti. Birdenbire, ünlülerin bile saygı duyup çekindiği genç irisi bir kabadayı delikanlı, dirseğini masaya dayayıp gülerek "bir de ikimiz deneyelim" dedi. Çok şaşırmıştım. Kabadayı ile bilek güreşi yapılmazdı. Onun o alanda bir itibârı ve sermayesi var, onları zedelemek aykırı bir tavırdır. Bilerek yenilmek de hoş olmayan bir şeydi. Kaçamadım, sonsuz bir tedirginlikle ellerimizi kavradık ve kontrollü bir dirençleşme başladı... Hiçbir çıkış yolu düşünemiyordum, asıl mücadeleyi nefsimle yaşıyordum. Birden elini kaldırdı, omzuma dokunarak "iyisin, iyi" deyip bu işkenceyi bitirdi. Çok olgun ve zeki bir davranıştı... Etrafımızda sadece 2-3 kişi vardı. Ocakçı Reşit Usta da gülümseyerek uzaktan izliyordu. Acaba kendisini mi beni mi kurtarmıştı, bilek güreşini yarıda keserek? Reşit Usta'dan başkası anlamadı bunu ve konu kapandı gitti... Evet, kabadayı ile bilek güreşi yapılmaz. Ama "yaparsak beni yere yapıştırırsın" tenezzülünden de "yaparsak ben senin kabadayılığını benzetirim" şımarıklığından da daima uzak durulur. "Biz ayrı dünyaların insanıyız" mesajını vurgulayıp sembolize eden belirli bir mesâfeyi her zaman dikkatle korumanız gerekir. Onun dünyasına girerseniz, onun kurallarına tâbi olursunuz. Orada bambaşka bir "olabilirlikler düzeni" yaşanır. Kemal Tahir "yatkın olmadığın şeye heveslenme!" derdi, kabadayılık heveslilerine... Mesâfeyi koru, tevâzu ile vakarı birleştir, kendi ana tercihinin rolünü bir bütünlük hâlinde yaşa.
      <br/>
      <br/>
      Bu dersler semt kıraathanesinde bile verilirdi.
      <br/>
      <br/>
      Gazetecilik de bir tuhaflaştı. Neredeyse bir kabadayıya gidip "kimseyi vurmak gibi bir hazırlığınız var mı?", bir başka suç potansiyeline gidip "şunları şunları yapacak mısınız?" diye soracaklar. Sık sık işaretliyorum; bazı ihtimallerin telaffuzu ve şuyuu, vukuuna zemin hazırlar. Olabilirlikler dengesini bozar.
      <br/>
      <br/>
      Bir yabancıya sormuşlar: "sizde böyle bir şey olsa ne yaparsınız?" Cevap: "Bizde böyle bir şey olmaz." "Ama, ya olursa?" Olmaz kardeşim. Böyle bir şeyin olamazlığı, o adamın olabilirlikler düzeni ile ilgili bir değer hükmüdür. Ne öyle bir şey olur, ne de öyle bir soru.
      <br/>
      <br/>
      Hiçbir sınır ve ölçü tanımadan "ya öyle olursa, ya böyle olursa?" falcılığı yapmak, Batı'nın bazı komik görünümlü enstitülerinde görüldüğü gibi, bazı hesaplara âlet olmanın veya hizmet etmenin metodudur.
      <br/>
      <br/>
      Bütün ihtimallerin kapısını açmak, hayatı yaşanmaz hale getirir; değer hükümlerini ve ölçülerini, sonsuz bir olabilirlikler alanının yetersiz ve âciz figürleri haline dönüştürür. Kabahatleri, edepsizlikleri, suçları, doğallaştırır. Beşerî ilişkileri bir mayın tarlasına dönüştürür. Güven ve hüsn-ü zan dayanaklarını yok eder. Düşünce ve mutluluk üretiminin toprağını kurutur.
      <br/>
      <br/>
      Yine çok tekrarladığım bir sözüm vardır: bizde, çeşitli uzmanlıklara ve ustalıklara konu olan ilim ve sanat dallarının ötesinde en ciddi eğitim dersi "hayat bilgisi" alanıdır.  Biz düşünerek yaşamayı, yaşayarak düşünmeyi unuttuk.
      <br/>
      <br/>
      Bu hafta seçim sonuçlarını değerlendirecektim. Fakat hayat bilgisi çiğlikleri zaafları, bönlükleri yeniden aktüel bir ivme kazanınca, havadan sudan hayattan söz etmeyi daha uygun buldum.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28082), [web.archive.org (arşiv bağlantısı)](http://web.archive.org/web/20071216055246/http://www.aksiyon.com.tr:80/detay.php?id=28082)
