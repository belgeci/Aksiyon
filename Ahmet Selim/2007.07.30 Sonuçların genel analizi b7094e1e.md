# Sonuçların genel analizi

*Ahmet Selim 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071216055241im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Toplumsal merkez ile yelpaze merkezi ayrı kavramlardır. Toplumsal merkez, milleti millet yapan değerlerin ağırlık merkezidir, yelpaze merkezi ise tarihsel nötr bir noktadır. AK Parti toplumsal merkezin partisidir; ama yelpazedeki yeri merkez-sağ’dır. Karışık gibi görünen bu durumu vuzuhlandırmadan ciddi analizler yapılamaz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Ekonomi halk için önemlidir. Ekmek parasıdır, işidir, aşıdır, çocuklarının rızkıdır… Hangi insaf sahibi 2002 yılı öncesi ile 2002 sonrasındaki 4-5 yılı kıyaslar da durumun iyiye değil, kötüye gittiğini söyleyebilir?
    <br>
     <br>
      Ama söylediler.
      <br/>
      <br/>
      Tayyip Erdoğan, hiçbir politikacının cesaret edemeyeceği bir tepki gösterdi bu propagandaya: “Durumu daha da kötüleşenler varsa, onlar bize oy vermesin!”
      <br/>
      <br/>
      Altı sıfır atmak, yeni liraya geçmek, enflasyonu yüzde 10’un altına çekmek, 2002 yılı öncesinde tamamen ütopya olarak görülen şeylerdi. İtiraf etmeliyim ki ben de öyle görüyordum. Ama başardılar.
      <br/>
      <br/>
      Başka ekonomik meseleler de var, ciddi olarak var; lakin önce yapılanları, başarılanları bir görelim.
      <br/>
      <br/>
      Ekonomi şakaya gelmez, laubalilik kaldırmaz. Siyasî bir kriz yaşandığı halde, Türkiye 2001’deki gibi paniklemedi. Borsa altüst olmadı, döviz fırlamadı, devalüasyon ve talep kırma şokları yaşanmadı. Çünkü, dış dünya bambaşka bir âlemde yaşayan bir ülkeymişiz gibi görüp “şunları şunları yap, düzelt kendini, sonra görüşelim” demedi; kendileri de Türkiye’deki risk ve sorumluluk taşlarının altına ellerini koymuşlardı, Türkiye artık başka bir âlemin ülkesi değil, onların âleminde varlığı kabullenilen bir ülkeydi.
      <br/>
      <br/>
      Bu farklılıkları görmek gerekir.
      <br/>
      <br/>
      Türkiye’de istikrar anlayışının değişmesi evrensel boyutu olan çok ciddi bir gelişmedir.
      <br/>
      <br/>
      Bugünkü Türkiye; 27 Mayıs, 12 Mart, 12 Eylül dönemlerindeki gibi, “hesaplarında ara sıra düzeltmeler yapılan, demokrasisi önemsenmeyen” bir ülke değil. “Türkiye istikrar içinde olmalıdır” biçimindeki Batı bakışı, artık demokrasiyi de kapsıyor. “Talebin de demokrasinin de kafasına vur, kendini ve hedeflerini küçült, benden bir şey bekleme!” diyen bir Batı karşısında değiliz bugün.
      <br/>
      <br/>
      SİYASÎ VE TOPLUMSAL MERKEZ KAVRAMLARI
      <br/>
      <br/>
      Ortanın solu, ortanın sağı… Merkez sol, merkez sağ…
      <br/>
      <br/>
      Nedir bu “orta” nokta, nedir bu “merkez” nokta?
      <br/>
      <br/>
      CHP 1965’te “ortanın solu” dedi. Daha önce neredeydi? Bu ifadede belirleyici kelime “orta”, ona atıf yaparak onun solu işaretleniyor.
      <br/>
      <br/>
      “Bilim ve akıl” sonra “bilim, akıl, bilimin ve aklın gerektirdiği teknoloji ve medeniyet araçları…” Sonra, “bilimin aklın ölçüleri dışında her ölçüyü devre dışı saymak, aklın ve bilimin dışındaki bağları özgürlüğü kısıtlayıcı şeyler olarak görmek…” Daha da sonra; kapitalizmi, kapitalist ve liberal hayat tarzını, aklın ve bilimin gereği olarak doğal ve kaçınılmaz bir yol telakki etmek.
      <br/>
      <br/>
      Bu merkez, aynı zamanda çıplak bir ekseni ifade eder. Öyle bir eksen ki bu, siyaset ve partiye bile pek ihtiyacı yoktur! Tek parti yeter: “bilimci, akılcı, liberal insan partisi!”
      <br/>
      <br/>
      Marx çıkana kadar, Batı medeniyeti zaten bu demekti. “Descartes, Comte hattı” da diyebilirsiniz buna. Rasyonalizm ve pozitivizm toplamının ifadesi…
      <br/>
      <br/>
      Demokrasi denilen şey, aklın, bilimin, ekonominin gelişmişlik seviyesine, merhalesine, safhasına göre değişen ve şekillenen bir şeydir. Sabırsızlık etmenin âlemi yok! 2 bin dolarlık seviyede 20 bin dolarlık demokrasi istemek, akla ve bilime aykırıdır! “Bilimci, akılcı liberal insan” yolunda ilerlemeye çalışacaksın; o kadar. Bu yol, belirli safhalarda çeşitli yönlendirme modellerini gerektirebilir! İleri bir safhaya varmışsanız; “akıl-bilim-liberal ekonomi” dışındaki değer ölçülerini ve bağlılıklarını özgürlüğün kısıtlanması olarak gören bir seviyeye erişmişseniz, merkezin hakkını tam vermiş olursunuz. Liberalizm her şeyinize yeter sizin!
      <br/>
      <br/>
      Merkez işte böyle bir şeydir. Burada merkez, Batı medeniyetinin ideolojik merkezidir. Pratikte nötr bin noktayı ifade eder, deizmle panteizm arasındaki gölgelenmeyi de bir rezerv duvarı olarak kullanır.
      <br/>
      <br/>
      Bunun sağında “manevî-millî-muhafazakâr” değerler ve onlarla irtibatlı olarak, (yani saf-gür-liberalizm dışında) liberal ekonomi yönelişleri vardır.
      <br/>
      <br/>
      Bunun solunda, çeşitli türevleriyle sosyal adalet ve sosyalizm çeşitlenmeleri yer alır.
      <br/>
      <br/>
      Toplumsal merkez ise çok daha farklı bir kavramdır.
      <br/>
      <br/>
      Bizde toplumsal merkez, merkez-sağdadır. Toplumun, seçmenin en az yüzde 75’i oradadır, oraya yöneliktir. Toplumsal merkez, milleti millet yapan değerlerin bileşkesidir. Nerede durursanız durun, toplumsal merkezle ilginiz yok ise kitle partisi olamazsınız.
      <br/>
      <br/>
      Kendilerine “ortanın solu”, yahut “merkez-sol” diyenler, aslında orada değil, ideolojik merkezdedirler! Baykal’ın CHP’si bunun tipik örneğidir. Bizde merkez-sol, aslen açıktadır, boşluktadır. İnönü’nün CHP’si, 1965’te “ortanın solu” sloganını bu boşluğu doldurmak niyetiyle ortaya atmıştı.
      <br/>
      <br/>
      Toplumsal merkezi, yani merkez-sağda yoğunlaşan toplumsal merkezi dışlayarak, önemsiz bularak, hatta hakir görerek, “merkez-sol” olunamaz. CHP’nin temel sıkıntısı budur. İdeolojik merkezde donmuşsanız, solda da sağda da yapacak bir şeyiniz yoktur.
      <br/>
      <br/>
      İnönü ortanın solunda, Turan Feyzioğlu ortanın sağında! İkisi de ideolojik merkezin donmuşluğunda sabittir, hiçbirinin solu sağı olamaz. Baykal samimi konuşabilse şöyle diyecektir: Ben ideolojik merkezdeyim, akıldan, bilimden, çağdaşlıktan yanayım, sol değerlere de sağ değerlere de gerektiği zamanlarda meyledebilirim! Batı’nın küçücük liberal partileri vardır, aynen onlara benziyor. Solu yok, sağı yok, tabanı yok; Descartes ve Comte karışımının sembolizmini andıran tuhaf bir entellik! Bizim akredite medyanın yüzde 90’ı da aynen böyledir.
      <br/>
      <br/>
      YANLIŞ HESAPLAR
      <br/>
      <br/>
      Merkez-sağda boş alan, boş kulvar yoktu.
      <br/>
      <br/>
      Dünün DP’si, AP’si, ANAP’ı tarafından doldurulan alanda bugün AK Parti var. Siyaset sosyolojisinin kavramlarına azıcık aşina olanlar bunu görür. AK Parti’den cayan merkez-sağın bir seçmeni kime gidip oy verecek? Öyle bir hesap ortamındayız ki; hiç ankete lüzum yok, o şu kadar bu kadar alır, kalanı AK Parti’nindir” dediğinizde yüzde 40’ın üstünü zaten buluyorsunuz.
      <br/>
      <br/>
      Merkez-sağ kimseye patronaj hakkı vermez. Özal’a bile vermedi; Yılmaz’a, Çiller’e, çekilmiş bir Demirel’e hiç vermez. Demirel, bunu bildiği ve gördüğü için açıkça destek verme beyhudeliğine tevessül etmedi.
      <br/>
      <br/>
      Her parti kendi yelkenini kendi rüzgârıyla doldurur. Üflemeyle olmaz! Yelkenlerini istediğin kadar süsle püsle, büyüt, genişlet; rüzgârsız yelken, buruşup kalır.
      <br/>
      <br/>
      Siyasetten anlayan adam, vatan sathına şöyle bir bakarak kimin rüzgârının estiğini de anlar. Vantilatörle falan olmaz, öyle dolu dolu, tatlı tatlı esecek!
      <br/>
      <br/>
      Toplumsal merkezden kopuk oldukları için ideolojik merkez donmuşluğunda sıkışıp kaldıkları için; tahmin yapamıyorlar, havayı koklayamıyorlar, nabız tutamıyorlar.
      <br/>
      <br/>
      Bu kadar oy alması bile CHP için başarıdır. Antidemokratik söylemlerle seçim meydanına çıkmış bir CHP’nin daha az oy alması gerekirdi; ama, bunun da farklı bir sebebi var.
      <br/>
      <br/>
      “Ben CHP’ye yalnız başıma yüzde 10 oy kazandırdım. Anketçiler yalan söylüyor. Benim partim şahlandı, gidiyor.” diyen Yaşar Nuri Öztürk “yüzde yarım” aldı! İktisatta devrim yapan, herkese 500 milyon, yani yılda 4.800 dolar verme vaadinde bulunan, yani millete yattığı yerde millî gelirinin tamamını kendi cebinden ödeme sözüyle her türlü mantık sınırını aşan bir iktisat dehası da “yüzde yarım” oy aldı. Böyleleri ego merkezli, yani ego center’ci, bilinen adıyla egosantrik örnekler. İdeolojik ve egosantrik marjinallikler, kendilerinden başka merkez tanımazlar. Solun ve sağın açıklarında, bazen de siyasî ve toplumsal gerçekliğin tamamen dışında gezinirler.
      <br/>
      <br/>
      … Şimdi bütün mesele, seçim sonuçlarının, partilerce doğru değerlendirilebilmesi meselesidir. AK Parti ve diğer bütün partiler… Bu konuyu haftaya ele alacağım; ama şimdiki belirtilerin tatminkâr olmadığını söylemeliyim.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28031), [web.archive.org (arşiv bağlantısı)](http://web.archive.org/web/20071216055241/http://www.aksiyon.com.tr:80/detay.php?id=28031)
