# Basiret istikrarı

*Ahmet Selim 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020033527im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İşlem teknikleri ve pratik enstrüman tercihleri çok önemli değil, önemli olan, temel değerlendirme ve dengeleme ölçülerini görebilme düşünebilme ve uygulayabilme basiretidir. İtidal basiretidir. Basiret istikrarıdır. Biz dalgalandığımız için ekonomi de dalgalanıyor.
  </font>
  <!--- Baslik, Spot, Resim kutusu ---------->
  <p>
   <font class="content">
    Bir malın fiyatı serbest piyasada nasıl oluşur? O mala talep artarsa yahut o malın üretimi (arzı) azalınca fiyat yükselir; talep azalırsa yahut üretimi (arzı) çoğalınca fiyat düşer.
    <br>
     <br>
      Dövizin fiyatı, buna göre, serbest piyasada nasıl oluşuyor? İhtiyacı karşılayacak kadar döviz bulunamıyor ise, talep artıyor ise, fiyat yükselir. Dövize olan ihtiyacın ana kaynağı, ithalattır, dış borç ödemeleridir. Döviz üretiminin ana kaynağı da ihracattır, turizmdir… Bu dengede bir açık var ise, sıkıntı var demektir. O ülkede, o sıkıntı halledilemiyor ise; döviz fiyatları serbest piyasa şartlarına göre rasyonel biçimde oluşmaz. Üretimi kısıtlı olan, ithal de edilemeyen herhangi bir mal için aynı durum geçerlidir. Şöyle tasavvur edin: Yağ üretimi yağın tüketimi ihtiyacını karşılamıyor ve yağ ithal etme imkânı da yok ise, "yağ" denilen mal (ürün) anormal bir hüviyet kazanır. Normalleşmesi için ya ithalatı yapabilir kılman, ya da üretim kapasitesini arttırman gerekir. Ancak o zaman "ekonomik arz-talep" kuralı bir denge mekanizması halinde işlemeye başlar.
      <br/>
      <br/>
      Ortada bir anormallik var ise, onu muhafaza ederek normal işleyiş kurallarını uygulayamazsınız.
      <br/>
      <br/>
      Aslında pariteler, satın alma gücüne göre dengelenir. Enflasyon dolayısıyla senin paranın satın alma gücü düşmüşse, onu zorla eski parite noktasında tutamazsın. Dövizin var olsa da tutamazsın. O var olan döviz yavaş yavaş erir; risk sınırına doğru yaklaşırsın. Korumacılıkta bizim yaptığımız buydu. Çarkların işlemesi için, devalüasyonla ve yüksek faizle talebin kafasına vuruyorduk; bu suretle hem yaşanmakta olan enflasyonu dövize yansıtıyorduk, hem de yeni enflasyonist dalgaları satın alma gücünü kırarak önlemeye çalışıyorduk.
      <br/>
      <br/>
      EKONOMİ VE SİYASET
      <br/>
      <br/>
      Bu türlü müdahaleler ve uygulama farklılıkları, "işlem" metodu meseleleridir. Yapısallaşmayla reformla falan ilgisi yoktur. 24 Ocak kararları da bir işlem operasyonudur. Ama çok büyütülmüştür.
      <br/>
      <br/>
      Çeşitli etkilere dayanma gücü kazanmadan açık alana çıkılmaz. Kara yağmura basınca soğuğa sıcağa göre giyinme kuşanma ve cihazlanma imkânların var ise; buyurun, açık alanlar senin! Her mevsimde, her coğrafyada, her vakitte gezip dolaşabilirsin. Fakat, giyimin kuşamın cihazlanman elverişli değilse, oturup düşüneceksin. Yol şartları, hava şartları, zaman-mekan-vasıta şartları; bir sürü uygunluk gözlemleri ve hesapları yapmak zorundasın.
      <br/>
      <br/>
      İmkânların ve şartların değer ve denge ölçülerini akıllıca kullanmaktır doğru olan. Açık kapalı meselesi değil bu. İthal ikamesi bir zamanlar gerekliydi ve geçerliydi, mesela.
      <br/>
      <br/>
      "Döviz sıkıntısı var ama, onu yumuşatma imkânları da var" diyorsan; o imkânları kullan, fakat değer ve denge ölçülerini unutmayan bir şuurla kullan. Siyasî istikrar, bu türlü imkânları oluşturma ve kullanma fırsatları kazandırabilir.
      <br/>
      <br/>
      Şimdi nasıl bir 'iç içe geçmiş dengeler ağı'nın ortasındayız?
      <br/>
      <br/>
      Piyasaya döviz arz et. Tabii ki etkilidir; fakat denge ve değer ölçülerini gözetmezsen, stok erir yine de sonuç alamazsın… Faizleri yükselt. Etkilidir, lakin bir noktadan sonra, önlemeye çalıştığın enflasyonun sebebi haline gelebilir… Yapılması gereken en önemli şey, bu enstrümanları siyasî istikrar meselesinden soyutlama yanlışına düşmemektir. Önce 'karar ve uygulama ortamı'nın duyarlılık derecesini düşürmelisiniz. Aksi halde bütün enstrümanların tepkiselliği çok artar ve denge sağlayıcı müdahalede bulunma kabiliyetiniz körelmeye başlar…
      <br/>
      <br/>
      Televizyonlara bakıyorum; bazı genç bayan programcılar, bülbül gibi finans sohbeti yapıyor… Kırılma noktası, deneme süreci, direnç testi, rakamlar oranlar, labirentler… Boş şey bunlar. AK Parti iktidarı, önce siyasî kriz beklentisini tamamen bertaraf etmelidir. Günübirlik dış politika tepkisellikleriyle (hiç öyle bir niyeti olmamasına rağmen) kuşku uyandırma ve güvensizlik telkin etme tavrından süratle uzaklaşmalıdır.
      <br/>
      <br/>
      Bunu sağladıktan sonra, 'ekonomik karar ve uygulama ortamı'nın aşırı duyarlılığı giderildikten sonra; dengeleme ve değerlendirme ölçülerini gözeten enstrüman dokunuşları yararlı olmaya başlar. Lakin bunu ekonomistler ve kapitalizmin teknisyenleri göremez, söyleyemez. Bu, siyasetin ve kavramları bilen 'düşünebilir siyasetçi'nin işi.
      <br/>
      <br/>
      Türkiye'de siyaset, ekonomiye öncelik veren bir "denge ustalığı ve sanatkârlığı" konusudur. Burada bir hünerin yoksa; ne hitabetin işe yarar, ne de cerbezeli tavırların. Sayın Baykal, sert muhalefetiyle değil, "boş siyaset" örneklemeleriyle çok negatif etkiler oluşturdu. Hem o usullere epeydir ara vermiş olan bir kesimi yeniden iştahlandırdı; hem de, gariptir, siyasî iktidarın bazı sözcülerini üslup benzeşmesine sevk edici zaaflara uğrattı. Sanki genel atmosferiyle ve rengiyle bambaşka bir döneme intikal ettik!
      <br/>
      <br/>
      ASIL KAYBIMIZ
      <br/>
      <br/>
      Bütün bunlar, Türkiye'yi düşünce üretemez hale getiriyor. Kısır çekişmelerin cazibesi öncelik alıyor, küreselleşmenin evrensel tıkanıklarıyla ilgili düşünce bulanıklığı ve bıkkınlığı da buna ekleniyor; heyecanını şevkini sahih değişim umudunu ve ideal enerjisini kaybetmiş stabil sıradanlıklardan oluşan ve Cenab Şehabettin'in "yerinde sayanlar, yürüyenlerden daha çok gürültü çıkarırlar" sözünü hatırlatan kavruk bir ortam ortaya çıkıyor…
      <br/>
      <br/>
      Bu çok problemli, komplikasyonlu bir durumdur. "Öyle yapsan ne çıkar, böyle yapsan ne yazar! Olan oluyor kendiliğinden!" kötümserliği dalga dalga içten içe yayılıyor.
      <br/>
      <br/>
      Hep gözlüyorum "bilgi çağı" sözü ne zaman geri plana çekilip de "düşünce çağı" uyanışı öne çıkmaya başlayacak, diye… İlle de birilerinin bu tıkanmayı fark edip de, kapitalizmin uyarlama merkezinden yeni şablon sunuşları yapmasını mı bekleyeceğiz? En kötü ithalat yanlışımız ve en vahim ihracat ihmalimiz burada değil mi bizim?
      <br/>
      <br/>
      Şu şartları yazarken, doların yine 1,6'nın üstüne çıkma eğiliminde olduğu haberleri geliyordu. Hemen dünkü siyasî konuşmalara bakın. Bize lazım olan işlem ayrıntıları değil, düşünce ufkudur. Uyanmak istemiyormuş gibi bir halimiz var… Ayrıntılar, temel dengeleme ve değerlendirme ortamının sıhhat kazanmasından sonra anlam ifade eder. Cumhurbaşkanı seçimi ile ilgili muhabbet dalgalandıkça, ekonomi de dalgalanır… "Ekonomik denge otursa da muhabbete devam etsek" psikolojisi seziliyor. Bunun sezildiği nasıl düşünülemiyor?
      <br/>
      <br/>
      Mecazla falan ilgisi yok, gerçekten de basiret istikrarı için dua etmek ihtiyacı yüreğimden geliyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24756), [web.archive.org (arşiv bağlantısı)](http://web.archive.org/web/20061020033527/http://www.aksiyon.com.tr:80/detay.php?id=24756)
