# İki dosttan mülhem

*Ahmet Selim 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061019110950im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Başlıklar çok belli. Ana başlıklar da ara başlıklar da öyle. "İnsan ve medeniyet" probleminin nesi değişecek? Nelerden söz ederseniz edin, gidip oraya dayanır. Aynı şeyler yazmak yanlış ifade. Aynı şeyleri yazmak doğaldır, aynı şeyleri farklı yazmaktır aslolan. Aynı objenin aynı anda çekilmiş fotoğrafları bile farklı olmalı, bir farklılık değeri taşımalıdır.
  </font>
  <!--- Baslik, Spot, Resim kutusu ---------->
  <p>
   <font class="content">
    Fotoğraf çekmenin sanatlı bir tarafı var. 'Bas çek'le olmaz. Fotoğraf "ışık ve açı" demektir ve renk sonraki iştir.
    <br>
     <br>
      Objektif aynen alır. Biz bile tarafsızlık ve gerçekçilik adına "objektif" olmaya çalışmaz mıyız? Fakat kazın ayağı öyle değil. Uygun açı, ışık ve konum şartlarına göre, görüneni veremeyebileceğimiz gibi, görünmeyeni vermemiz de mümkün. Öyle yakın çekim örneklerine rastlıyorum ki, gözeneklerden lekelerden objenin kendisi görünmüyor. Adam aynaya burnunu dayasa bu kadar olur! Halbuki yakın plan, pürüzleri ve engelleyici ayrıntıları filtre edip arka plana ışık düşürmek amacını taşımalıdır. Batı'da gayet güzel örnekleri var bunun… Tat almak yetmez, fark etmek gerekir. Fark etmezsen, tat alıcı üretimler yapamazsın. Bir miktar "seyircilik" edersin o kadar…
      <br/>
      <br/>
      Hamidullah kardeşim beni bilgisayara dadandırdı ama çok da iyi oldu. Bir aleti bir imkânı kısıtlı kullanmayı hiç sevmem, öyle yaparsam israf ediyormuşum hissine kapılırım. Bilgisayarda da aynı hali yaşadım ve "Fotoğraf işleme" faslının kapağını açmadan yapamadım. Renksiz vesikalık bir resimden dört A4 kâğıdı büyüklüğünde bir deneme üretmek, hoş bir şey! Bazı eski ve çok yıpranmış fotoğrafların fark edilmemiş özelliklerini ve güzelliklerini ortaya çıkarmak da öyle. El yordamıyla (ama tabii ki bilgi edinme kaynaklarını önemle yoklayarak) photoshop öğrenmek, vakte zarar vermemek kaydına bağlı olarak, (benim açımdan öncelikle fikren) değerli bir meşgale olabildi. Şimdi bilgisayarımda belki 10'a yakın fotoğraf işleme programı var. Formatları farklı olduğu için benzemeyen imkânların hepsinden yararlanabilmek amacıyla öyle dolaylı transferler yapıyorum ki, kendi kendime gülmeye başlıyorum ve hemen malum soruya muhatap oluyorum: "Ne yaptın gene?" Ortadoğu'nun fotoğrafını çekmek, geçmişin fotoğraflarına farklı açıların ve ışıkların nüanslarını düşürmek, bakılıp da görülemeyenleri hafiften vurgulamak, Maske ayrıntıları arayıp, ihmal edilmiş öz ayrıntıları şöyle bir aralamak… Yapmaya çalıştığımız şey, 'anlatmak'tır. Hep aynı şeydir. Yazıyla, resimle, sesle; hep anlatmak çabası içindeyiz.
      <br/>
      <br/>
      Bir öğrencilik resmimin işlenmiş dönüşümünün altına. "Y. Kemal'in v…" notunu koymuşum. Yıl 1958… 14 yaşındayım ama, yüzümdeki çocuksuluk yerinde olmakla beraber, adam gibiyim. Takım elbise, kravat… Bir sinemadan çıkmıştım. Yağmur çiseliyordu… Taksim'den otobüse bindim, bir fısıldaşma uğultusu var. Yadırgayıp meraklandım. Bir "sessiz gemi" lafı geldi kulağıma… Yahya Kemal vefat etmiş… Yarı yolda indim ve eve yürüyerek devam ettim… O fotoğraf ertesi gün çekilmişti… Cebinde katlanmış bir gazete olan 14 yaşında bir adam, lise bir öğrencisi… Yahya Kemal'le ilgilenmeyi bilen bir otobüs dolusu insan… Neresinden tutup örneklemelere ve kıyaslara mesaj taşıyayım… Aradan uzun yıllar geçince, insan kendisine nefsâniyet kaygısından arınmış bir savruklukla bakmaya başlıyor… O çocuk ben değilim ki artık. Müdür bey bir gün koridorda yanına çağırdı ve "traş ol artık" dedi!.. Onun da fotoğrafı var ve âdeta tam bıyıklı gibiyim! Bilgisayarda hallediverdim. Utanmışım traş olmaya; fotoshopla telafi ettim ve resim gerçekten ortaya çıktı! İffet Hanım vardı, edebiyat hocamız. Bitirmede Haşim'den bir şiir okuttular ve açıklamamı istediler. Okuduktan sonra bir iç çektim, belli belirsiz. "Şiiri şerhe kalkmak, bülbülü eti için kesmeye benzer" mealindeki sözünü hatırladım Haşim'in. Durakladığımı görünce İffet Hanım inisiyatif aldı ve aynen şöyle dedi: "Anladığı, okuyuşundan belli, çıkabilirsin oğlum!" Böyle lise bitirme imtihanı olur mu? Eskiden olurdu. "Kanaat notu" derler ya. Gerçekten "kanaat" notuydu onlar. İnsanlar fotoğraf çekmeyi bilirlerdi, kantarla metreyle ruhsuz objektiflerle keyfiyet ölçümü yapmaya kalkmazlardı.
      <br/>
      <br/>
      Sağımla solumla hiç problemim olmadı. Hep bütünlüğün ufkuna baktım. Öyle yetiştirdikleri için zikrediyorum, hüner onlarındı, o eğitim insanlarınındı. Tam izahını ikmal etmenin gayretini hâlâ sürdürüyorum; bu fark nereden kaynaklanıyordu, çeşitli zaaflarına rağmen o dönemlerin artıları nasıl oluşuyordu ve bir sürü avantajlarına rağmen aynı eğitim artılarını biz sonradan nasıl kaybettik? Turan Alkan Bey'in fotoğraf yazılarından habire icazet tesellileri üretiyorum. Anlatım imkânlarını zorlamak için buna ihtiyacım var. 'Tam izah'ı ikmal etme ısrarımdan vazgeçemeyeceğim için bu zorlamalar hep devam edecek…
      <br/>
      <br/>
      İçimiz çekilmemiş basılmamış fotoğraflarla dopdolu… Sanki o fotoğraflar, sonsuz kareler halinde bir yerlerde depolanıyor. Tam olmadı "depolamak"… "Sirkülasyon menzilinde" demek istedim… Ses dalgaları var da görüntü dalgaları yok mu? Sıfır bir değer hiçliğini değil, bir kesişme işaretini ifade ediyor değil mi? Analitik geometride bunun yerini görmüyor muyuz? "Boyut" sınırını kaldırınca, hayata bakış ne türlü farklılaşır? "Soyut" kavramlarla aydınlatılmaya muhtaç olmayan tek bir gerçeklik var mı bu dünyada? Soyut ötesi gerçek, bu somutun gerçeğini gölgelerin izafiyetine döndürecek kadar sahih ve hakiki değil mi? "Geçmiş insanın içinde bir nabız gibi atar" demiş biri. Geçmiş de; gitmiş, bitmiş, hiçleşmiş değil ki. Tabii ki atacak "nabız" gibi, "kalb" gibi…
      <br/>
      <br/>
      Bir obje parçasının resmini çekerken, bütünlüğün izini gösteren ışık ve açı dengesiyle ilgili kıvam yansımalarını kollayacaksınız. Ola ki başarırsınız. Başaramasanız bile, başarmaya çalışmış olmanızın bir farklılığı yine de belirecektir.
      <br/>
      <br/>
      Bilgisayar insan beyni yanında bir çöp bile değil. Şu an kaç tane program birden çalışıyor içimde biliyor musunuz? Resimler, yıllar, manalar, yarınlar, hatıralar, arayışlar, aktüel kaygılar, "günlük hayat-edebiyat-kitaplar-makaleler-hasretler-kıyaslar-umutlar…" vs, vs… En hızlı bilgisayar bile, kıytırık bir programın turnikesine girmek zorundadır. Onu bitirecek de, sıra ötekine gelecek…
      <br/>
      <br/>
      İnsanı bilgisayara bağlamamak, bilgisayarı insana eklemek… Doğrusu, budur. İnsana eklenen, insanın bütünlüğündeki yerini alan ve o yerin biçtiği değere öneme sahip kılınan her imkân güzeldir, verimlidir, anlamlıdır. Eşya ile birlikte yaşamanın tercümesi de bundan ibarettir.
      <br/>
      <br/>
      İnsanlığından çalınanla hiç kimse hiçbir şeye hiçbir şey ekleyemez.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24866), [web.archive.org (arşiv bağlantısı)](http://web.archive.org/web/20061019110950/http://www.aksiyon.com.tr:80/detay.php?id=24866)
