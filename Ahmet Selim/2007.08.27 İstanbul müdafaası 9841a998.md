# İstanbul müdafaası

*Ahmet Selim 2007.08.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071216055302im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hiçbir zaman geçmişin bazı güzelliklerini şimdinin üzerini çizmek için anlatmadım. Derdim; “yaşayabilen, yaşanabilecek” şeylerle bütünleşebilme idealine bağlıdır. Küllerle işim yok; küllenen ateşin sıcaklığı, enerjisi, taşınabilir ve yaşanabilir mânâsı ve ruhu önemlidir. Atıflarım orayadır. Zayıf tarafımdır ama bir yönüyle, merâmımı ifadeye yarayabilir diye söylüyorum: Yahya Kemal’in bir sayfalık nesrini bir müze ziyâretine değişmem.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Alageyik Sokağı adında bir hatıra kitabı var. Eski İstanbul’u anlatıyor (D. Kavukçuoğlu). Orhan Pamuk’un İstanbul’unu okuduktan sonra onu bir daha gözden geçirme ihtiyacını hissettim.
    <br>
     <br>
      Yadırgadığım şunlar:
      <br/>
      <br/>
      İstanbul kendilerine kasvetli, melankolik bir şehir gibi görünmüş. Ben yaşta sayılabilecekleri için, uzun uzun düşündüm. Nereden çıkarmışlar bunu, hangi açıdan, hangi mesâfeden, hangi noktalardan nasıl bakmışlar ki böyle bir kanaate varmışlar?
      <br/>
      <br/>
      İstanbul’da hayatın içi, mahallenin içindeydi; mahallenin içi evlerin içindeydi. İstanbul’u içten ve içinden tanımak ancak böyle mümkün olurdu. İçine giremedikleri İstanbul’u birileri nasıl anlatabilir ki?
      <br/>
      <br/>
      Onlara bazı şeyler sormak isterdim:
      <br/>
      <br/>
      “Kiralık bisiklet” gerçeğiyle tanışmış mıydınız? Üç tekerlekli kiralık bisikletler, iki tekerlekli kiralık bisikletler…
      <br/>
      <br/>
      İstanbul’un belki en güzel parkı olan Çarşamba Parkı’nda vardı, üç tekerlekli (ama zincirli) bisikletler.
      <br/>
      <br/>
      Çarşamba Parkı, yürüyerek yarım saatte gezilmezdi! Öylesine büyüktü, demek istiyorum. Caddeye bakan tarafında, yüksek setlerden oluşan bir bölümü vardı ki; oturup dışarıyı seyretmek isteyenler orayı tercih ederdi. İçi, çiçekli yollarla doluydu. Orada bisikletle dolaşmak çocuk dünyamız için, bütün bir şehri gezmek gibiydi. Yollar, virajlar, inişler, çıkışlar… Çarşamba Parkı’nın önünden Fatih Camii’ne uzanan yol, belki de İstanbul’un tek asfalt yoluydu!
      <br/>
      <br/>
      Yaşımız biraz ilerleyince kiralık iki tekerlekli bisiklete terfi ettik ve Fatih Camii’nin etrafındaki çok düzgün ve adeta “kişilikli” alanlarda elleri bırakma gösterilerini de deneyerek gezinmeye başladık… Çok istediğim halde, haklı sebeplerle bisiklet almamışlardı ama; “kiralık” konusunda anneciğim beni çok memnun etmiştir. Karagümrük’teki odun deposunun yanında bulunan kiralıkçı teyzeye bir lirayı verince, istediğim bisiklet akşama kadar benim olurdu. Ayrıca sonsuz bir kredim de vardı!
      <br/>
      <br/>
      …Vefâ Stadı’nın malzemecisi Turan Abi’den izin alıp, koskoca sahada çocuk takımları halinde top oynadık. Küçük adamlar gibi… Ciddiye alınarak! Orası olmazsa okul bahçeleri, bostanlar vardı… Zıpırlık türünden âlemi de bıktırıcı şeyler değil; izin alarak, takım kurarak, işimiz bitince eve gelip yüzümüzü gözümüzü yıkadıktan sonra çamaşır değişerek… Küçük “ilk yardım” tedbirlerimiz bile vardı. Dizimiz sıyrılınca basardık tentürdiyodu! Net olsaydı, buraya daha sonraki yıllarda çekilmiş resmi formalı  takım fotoğrafımızı da koyardım. Parantezleri boşuna açmıyorum yani! Stattan yorgun argın çıkarken, merdivenlerin solundaki çeşmeye koşarak avuçlarımızla kana kana içtiğimiz  suyun tadı damağımdadır hep. Ramazan’da  şöyle bir bakardık o çeşmeye ve bize gülümsediğini görür gibi olurduk.
      <br/>
      <br/>
      Mahalle doktorlarımız vardı, aile doktoru olmanın da ötesinde… Paraya hiç önem vermeyen, çağrıldığında gece yarısında bile evimize gelebilen…Dr Refet Bey, Ömer Faruk Bey, Mehmed Dinçöz Bey, sonra Firûzan Hanım…
      <br/>
      <br/>
      Ne melankolisi yahu? Biz hayallerimizin kahramanı olan çocuklardık. Yoksul sayılabilirdik ama; çaresizlik, güvensizlik, ümitsizlik duygularını hiç tatmadık… 1950 yılında, kaloriferli ilkokulumuz vardı bizim! “27. Okul” idi adı; meraklısı araştırabilir!
      <br/>
      <br/>
      İlkokul, çeyrek kilometre ötede, ortaokul yarım km mesafede, lise ancak bir km uzakta… Üniversite bile böyle oldu… Vasıtaya ihtiyacımız yoktu. İsterse diz boyu kar yağsın. Günümüz yollarda geçmezdi bizim… Öğretmenlerimizi, ailemizin bir ferdiymiş gibi severdik, onlar da bize öyle sahip çıkardı. Okuduğum okulların binaları, koridorları, bahçeleri, inanın ki hâlâ rüyalarıma girer. Bıçkın takımı, bir ilkokul öğretmeniyle pazar yerinde karşılaşınca “hocam!” diyerek iki büklüm olurdu.
      <br/>
      <br/>
      Semtin bütün camilerini, mescidlerini, babamla beraber muntazaman gittiğim terâvih namazlarında tanıdım. Gösteriş yok, İstanbul’un sessiz sokaklarını ışık gibi aydınlatan vakur; ama sevinçli insanların manevi trafiği var… Fatih İlçesi’nde bilmediğim mescid yoktu. Tanışmamak ayıp gibi gelirdi. Bisiklete binerken, yazlık sinemaya giderken çocuk yüreğimi kaplayan sevinç duyguları, mescidleri gezerken de capcanlıydı; belki babamla paylaştığım için daha da ileriydi.
      <br/>
      <br/>
      Neresinden baktılar acaba İstanbul’a?
      <br/>
      <br/>
      Nüktedan bir hocaanne’miz vardı. “Yolda rastladığınız dostunuza, ‘nereye böyle?’ gibi sorular sormaya alışmayın. Belki söylemek istemeyip yalana mecbur kalacak. Boş laflara alışmayın” derdi gülerek. Bir Nur Dedemiz vardı, evinden mescidin kapısına gelene kadar çocuklara şeker dağıtırdı. Nur Dede, Esat Dede… Uzun boylu, ak sakallı, güleç yüzlü… Mescidin bahçesinde sessizce bazı meseleler konuşulurken babama “içeri girelim” dediğimde “cemaat gelmedi daha” cevabını alırdım; Esat Dede gelince de girerdik. Ben sanıyordum ki “cemaat” odur! Zannım açığa çıkınca gülüştüler ve Esat Dede saçlarımı okşayarak “Cemaat sensin, sen!” dedi. Utandım, sevindim, sevgimin derinliğini hissettim.
      <br/>
      <br/>
      Yıkık dökük, viran, karanlık, bilmem ne… Bu bakış, havai bakıştır.  Gözüne çarpanlardır; gözünün gördüğü, bakmasını bilerek gördüğün değildir.
      <br/>
      <br/>
      Gece misafirliğine giderdik. Bayılırdım büyüklerin sohbetini dinlemeye… Draman’da bir ahşap ev, eski bir konak. Albenisi yok tabii. Ama içinde Ziya Efendi Amca var… Kısılmış pompalı ocakta çaydanlık - demlik, buharlarını çıkararak fokurdar. Hayattan tarihten, insandan konuşulur. Mukayeseler yapılır. Değerlerden, ölçülerden, hâtıralardan söz edilir… “Levent” siteleri yeni kuruluyor ve oğluna orada dükkân açmış. Özlemler, ileriye ve gelişmeye yönelmiş… Her şey aynı kalsın diyen karamsarlar, CHP’li sosyetikler (yahut öyle olmaya heves edenler)di…
      <br/>
      <br/>
      Eski konaklarını, direkler arasını kitaplardan okumuşsunuzdur. Onları epeyce geride bıraktıktan sonra yaşanan, sâkin ve derin zenginlikleri yazan olmadı, anlatanları da kimse dinlemedi. 1950’lerde, maddeyi bile dillendiren, başkalaştıran bir sosyal sevinç, heyecan, coşku vardı. Hüzün güzel bir şeydir. Biz hüzünsüz yapamayız. Ama hüznün yeise gömülen şekli anlamındaki kasvet yahut melankoli bizim işimiz değil. Derinlemesine kavrayamamaktan doğan bir su-i zandır bu. 27 Mayıs sırtımıza saplanınca bile yeise kapılmadık. Ha tatlı hüzün, ha acı tebessüm. Gider geliriz bâzen ama, istikamet yolcusu olma sorumluluğunu unutmayız.
      <br/>
      <br/>
      Elinize ayağınıza dolaşan, sanki yüzünüze gözünüze bile sırnaşan; pis, yapışkan bir engelleme türü vardır. İşte bu engelleme türünün tâcizkârlığından hiç kurtulamadık ve bir örtülü takıntımız (yahut öfkemiz) varsa, o konuda vardır. Geçinemezsin, boşayamazsın, atamazsın, satamazsın; işte böyle bir şey. Öyle bir (“bir kısım” diyelim) aydın nâdanlığı milletimi, ülkemi, İstanbul’umu hep üzmüş, hep sislendirmiştir. O taraftan bakanlar, bunun için “senin bir sıkıntın var gibi” diyor. Var tabii! Senin yüzünden var! Düğünlerimi bayramlarımı yaşarken bile, derinden derine var. Biz bu tarafımızın da istikâmet âhengine boyun eğmesini sağlamışızdır ama; negatif âşinâlıkları sebebiyle onlar, yorumunu yapamasalar da, hüzünlü sabır yerine melankoli falan deseler de, bir memnuniyetsizlik hâlinin varlığını fark edebiliyorlar. Onun adı kasvet, yahut melankoli değil; hüzünlü sabırdır, hicranlı özlemdir.
      <br/>
      <br/>
      Ben İstanbul’u; milletimin İstanbul’a yansımış, İstanbul’da süzülmüş varlığını, bütün küllî delâletleriyle, renkleriyle, sesleriyle, râyihalarıyla, halleriyle çok sevdim. Anlayarak, sindirerek, yaşayarak, lezzet alarak sevdim. İstanbul’u atlayan, kendini ne Amerika’da tamamlayabilir, ne Avrupa’da. Tamamlamaya çalışanlardan bazılarını isim isim sıralayabilirim. Olamamışlardır, bazı zaafları hep sırıtmıştır. Çünkü İstanbul’u atlamak, Osmanlı’yı atlamaktır. Diliyle, edebiyatıyla musikisiyle, âdâbıyla, milliyi evrenselle buluşturan tefekkür efendiliğiyle; İstanbul’u ve Osmanlı’yı atlamak çok kötü bir Medeniyet Yanılgısı’dır. Ve bu hakikat o kadar aktüeldir ki!
      <br/>
      <br/>
      … Hey melankolik, dur da biraz düşün!
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28247), [web.archive.org (arşiv bağlantısı)](http://web.archive.org/web/20071216055302/http://www.aksiyon.com.tr:80/detay.php?id=28247)
