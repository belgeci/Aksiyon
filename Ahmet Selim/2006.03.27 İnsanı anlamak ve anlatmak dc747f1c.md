# İnsanı anlamak ve anlatmak

*Ahmet Selim 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070610012441im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   En zor açıklamalar, sebepleri basitlere bağlanan fakat karmaşık bir görünümü olan meselelerde yaşanır. Çünkü o basitleri, kimse önemsemez ve ciddiye almaz, bu yüzden de açıklayıcı bir özelliği olabileceğine ihtimal vermez.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sigara paketlerinin üstüne neredeyse kuru kafa resimleri konulacak. "Kapalı yerlerde değil, açık yerlerde de yasaklanmalı… Boşanma sebebi olmalı! Sicillere işlenmeli, kamu görevi verilmemeli! İçenleri aptal gibi hain gibi görmek caiz olmalı!" Neredeyse buralara varacak. Bir samimi ve dürüst araştırma yapılsın ve acaba doktorlar arasında sigara içenlerin doğru oranı neymiş, dürüstçe ortaya konulsun. Sonra da şunun üzerinde düşünülsün: neyin sağlığa zararlı olduğunu en iyi doktorlar bilmek ve sağlığın önemini de en iyi onlar anlamak durumunda olduklarına göre bu oran onlarda niçin yüksektir? En basiti şu: demek ki bu zararlı alışkanlığın tıp ve sağlık bilgisi eksikliğiyle alâkası olmayan başka sebepleri var. İşte o 'başka sebepler'dir meseleyi halledecek olan.
    <br>
     <br>
      Asıl anlatmak istediğim başkadır ve çok da önemlidir.
      <br/>
      <br/>
      Şu sözün tarihi çok eskidir: "Sigara içmeyin, içki için. Daha az zararlıdır." Dahasını söyleyeyim; bazı özel çevrelerde "boş içmeyin, ara sıra dolu için!" tavsiyesi de dizileri çok tutulan o özel dünyanın tavsiyesidir.
      <br/>
      <br/>
      Uzak bakışlılar da bunu uzaktan şu mantıkla onaylamakta beis görmezler: "onların zararı kendine, sigara içenler herkesi zehirliyor."
      <br/>
      <br/>
      DÜNYA'DAN HABERLERİ YOK, BİRAZ HABERDAR EDELİM
      <br/>
      <br/>
      Aile içi şiddetin de, toplumun her kesimindeki şiddetin de, alkolle çok yakın ilgisi vardır. Bu bir.
      <br/>
      <br/>
      Hırsızlık, büyük ölçüde uyuşturucuyla ilgilidir. Tertemiz bir genç, uyuşturucuya alışınca; hem çalışamaz hale gelir, hem de içeceği uyuşturucuyu temin için daha çok paraya ihtiyacı olur. Bu açmazın gösterdiği yol, hırsızlıktır. 40 yıl öncesinden çeşitli fotoğraflar hatırlıyorum… İyi bir döşemeci ustası olan bir genç, işini bırakmış, bir kabadayıya kapılanıp orada sünepe gibi oturur hale gelmiş. "Ne oldu buna?" sorusunun cevabı bellidir: uyuşturucu! Gençliğimizin Ali Amcası, derinlere dalıp gerçeği anlatırdı: "Uyuşturucu müptelâlarının hepsi kıyıcıdır. Kıyıcı, yâni, rahatlıkla adam öldürebilir. Öldürmeyi göze alarak hırsızlık yapabilir. Gece işçilerinin (ev hırsızlarının) hepsi bu cinstendir. Sâkin dururlar. Aslında gerçek yapıları da öyledir. Hırçın tipler değildirler, fıtraten. Ama uyuşturucu onları başka bir insan yapar."
      <br/>
      <br/>
      Terör'de de bu var. Normal insan, canlı bomba olabilir mi? Bunun tarlası, uyuşturucu bataklığıdır.
      <br/>
      <br/>
      Sigara başkalarına zarar verirmiş de, içki ve uyuşturucu kullananların zararı kendilerineymiş! Bu kadar bilgisizlik ve düşüncesizlik olmaz. Hayatın içinden haberdar değiller. Alkol ve uyuşturucu, sadece kullananların değil, bütün toplumun zehiridir.
      <br/>
      <br/>
      Uyuşturucu'nun 12 yaşa inmesi, şuur zedeleyici bir gerçektir. Eskiden liselerde dahi, değil kullanan, uyuşturucuyu gören bile yoktu. Kesin söylüyorum, öyleydi. Vefa Lisesi'nde İstanbul Erkek Lisesi'nde okudum; İstanbul'un o açıdan en riskli sayılan semtlerinde oturdum, kesinlikle yoktu. Bilmezlerdi, görmemişlerdi. Ne demektir ilköğretim çağlarındakilerin uyuşturucuyla tanışması? Korkunç bir şey.
      <br/>
      <br/>
      Aile içi şiddet, kadına değer vermeme kültüründen doğuyormuş. Bir kadını sille tokat döven biri, onu kadın olduğu için dövmüyor ki; zayıf bulduğu, gücü yettiği için dövüyor. Dişine göre olan her insanı dövebilir o. Yetmiş yaşındaki bir ihtiyarın kafasına masanın mermerini indirebilir. Bir çocuğu kaldırıp yere vurabilir… İşçisinin, komşusunun, arkadaşının ağzını burnunu kırabilir… Tıbben hastalıklı olması da gerekmiyor. Bu büyük ölçüde bir alkol kültürüdür! Sonraki yıllardaki adıyla "alkol ve uyuşturucu" kültürüdür… "Canım onlar içip sızarlar asıl tehlike sigaradır." denilir miymiş, denilirmiş! Hayret ki hayret.
      <br/>
      <br/>
      Yangınların yarısı sigaradan çıkıyormuş. (Neredeyse dörtte üçü diyecekler!) Be mübarek adam, ayık insanın sigarası mıymış o yangın sigaraları?! Meselenin alkol tarafını adeta örtmek istiyorlarmış gibi bir vehme kapılmamak mümkün değil.
      <br/>
      <br/>
      Poliste görevi olan bir yakınımız vardı. Derdi ki, "Alkol ve daha beteri olan uyuşturucu, fıtratı bozan bir şeydir. Bu etkiyi gözetmeden yapılan analizler aldatıcıdır. Alkol ve uyuşturucu, 'bu adam bunu yapmaz' kanaatlerinin çoğunu çürütür. Biz bunu unutmadan yaparız araştırmalarımızı. Alkolün ve uyuşturucunun, asıl tahribâtı, bir suçu onları kullanarak işleme düşüncesini doğuran karakterin oluşmasıdır. Sarhoştum da ondan yaptım, derler. Hayır, onu yapmak için içmiştir o. Onu yapmak için uyuşturucu almıştır. Alkol ve uyuşturucu kullanan kişinin, onları kullanmadığı zamanlardaki düşüncesi de normal değildir. Biyolojik bir olay değil bu. Sadece öyle değildir… Şöyle desem yadırgar mısınız: Sigara bir alışkanlıktır, ama alkol ve uyuşturucu, bir düşünce ve tercih hali oluşturur, 'bırakamıyorum' demelerine bakmayın, bırakmayı düşünmüyor ve istemiyor olmalıdır; böyle bir yapının oluşumudur işte, asıl zorluk ve çaresizlik."
      <br/>
      <br/>
      O yakınımızın anlattıklarını zaman içinde çok daha iyi anladım. Vaktinde epeyce itiraz ederdim.
      <br/>
      <br/>
      ÖZETLEMEK GEREKİRSE
      <br/>
      <br/>
      Geniş manada söylüyorum:
      <br/>
      <br/>
      Alkol kullanmadan, uyuşturucu kullanmadan yapılamayacak şeyler vardır. (Cümle 1) Alkol kullanmadan ve uyuşturucu kullanmadan yapılamayacak şeylerden insanlar vazgeçmiyor. (Cümle 2!) Alkol kullanmadan ve uyuşturucu kullanmadan yapılamayacak olan şeylerden vazgeçilememesi, alkol ve uyuşturucu mücadelesini zaafa uğratan en büyük sebeptir ve liberal kültürün bir hayat tarzını şekillendiren yapısında bu açıdan ciddi bir arıza ve kusur vardır… Ve mukayeseyi getiriyorum: bunların hiçbirisi sigara için geçerli değildir, "sigara içmeden" yapılamayacak hiçbir şey de yoktur, olmayan şeylere bağlı destek kasıtları da (binnetice) yoktur. Sigara alışkanlığı, bilimcilerin değil, belki 'düşünür edebiyatçılar'ın daha iyi aydınlatabileceği bir konudur, Tarık Buğra'nın bir sözü vardı, "elimi koyacak yer bulamama hali ile sigara arasında bir bağ var" türünden bir şeyler yazmıştı. Bir 'nokta vurgusu'dur ama, boş değildir. Benim bir tezimi söyleyeyim: sigara alışkanlığıyla nikotinin bir ilgisi yok. Birine nikotin zerk etmek, sigara içmeyi lüzumsuzlaştırıp terk ettirir mi? Kesinlikle hayır. Tersinden yoklayalım: nikotinsiz bir sigara çıksaydı, "bunun nikotini yok, istemem" diyen olur muydu? Hiç sanmıyorum. En zor açıklamalar, sebepleri basitlere bağlanan fakat karmaşık bir görünümü olan meselelerde yaşanır. Çünkü o basitleri, kimse önemsemez ve ciddiye almaz, bu yüzden de açıklayıcı bir özelliği olabileceğine ihtimal vermez.
      <br/>
      <br/>
      Fakat meselemiz o değildir, o vesileyle birçok ağır meselenin dumanaltı edilmiş olmasıdır! Tuhaf bir şey daha söyleyeyim: bu "dumanaltı" tercihindeki ikame ihtiyacı, yani asıl yapılması gereken yerine böyle bir tercihin konulması, sigara alışkanlığını doğuran sebeplere belki de çok benziyordur; ne dersiniz!
      <br/>
      <br/>
      ASIL'LARDA KÖKLERDE NE VAR
      <br/>
      <br/>
      Bu gibi konularda yasaklamalar çözüm getirmez, hatta yasaklanmışlık câzibesiyle ters sonuçlara da yol açabilir. Çözümlerin anası, manevî-kültürel-fikrî ve insanî açılardan 'doğru ve dengeli beslenme'yi mümkün kılmaktır.
      <br/>
      <br/>
      Sadece felsefenin ve düşüncenin değil, bilimin de romana ihtiyacı vardır. Roman insanı anlatır, insanla ve insanın hayatıyla ilgili bilimsel gerçeklerin, "insanı anlatmak" diliyle ilgili özelliklerini bilimsel terminolojiler yansıtamaz aydınlatamaz. Farklı yaklaşmamda bir vehim doğmasın diye şöyle bir tedbir notu düşeyim: benim, çocukluğumdan beri kendisine hayranlık duyduğum, hâlâ eserlerinden çok faydalandığım bir zât var ki, sigara kullanırdı. İsmini vermeyeceğim elbet; ilgilisi zâten bilir ve şimdi onun aynı konudaki bir lâtifesini zaten hatırlamıştır. İnsanın özüne ait değinmelerde dere tepe düz gitmek hoşluk getirmez. Hikmetinden koparılmış bilimsel yavanlıklara bizi hep kolaycı nahoşluklar sürükledi. Aynı kolaycı mantık, "roman neymiş!" de diyebilir. 27 Mayıs'ların 12 Eylül'lerin romanları yazılmalıydı; ne yazarsanız yazın, o dönemeçlerin anlatımı eksik kalmış demektir. 1950'li yıllar da öyledir, öncekiler de sonrakiler de. İnsanımızın nesini anlatabildik ki sigarasını anlatabilelim! "Ölürsün geberirsin" deyip geçersin. Şunu da eklemiş olayım: hiçbir şey, kolaycılık duyarsızlığı kadar zararlı ve uyuşturucu değildir; çünkü hepsinin müsebbibidir, 'fâil-i aslî'sidir! Bitiremiyorum, izin verin bir perçin daha mıhlayayım:
      <br/>
      <br/>
      Ahmet Hamdi Tanpınar gibi bir adam, Mehmet Kaplan'a yazdığı mektupta şöyle diyebiliyordu: "İçkiyi göstererek içersen, gericilik şâibesinden korunmuş olursun."
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Zafer Sabancılar, 02-Nisan-2006
> Alkol öldürür: 
> İnsanlar büyük günahlarını küçük sevaplar ile kapatmaya çalışmaktadırlar. Alkolün sayfa sayfa reklamlarını yaptırın ve ondan sonra deyin ki sigara sağlığa zararlıdır. Fiziksel ve manevi olarak zararları kutsal kitabımız açıkça bildirmiştir. Hadis-i şerif açık. Alkol em olamaz. Siz bundan sonra neyi tartışıyorsunuz ki. Alkol her yönü ile sigaradan milyonlarca kez daha zararlıdır. Sigara öldürür yazılarını yazanlar bunu kanıtlasınlar. Ama alkol öldürür, hem de hemen. İki büyük rakı içen birinin alkol zehirlenmesinden gideceğini tüm sağlıkçılar bilir. Hani sigara öldürürdü? İyi hatırlıyorum, 1984 yılında Japon sağlık bakanı bir açıklama yaptı sigara faydalıdır diye. Tüm alkol yandaşları ayağa kalktı ama bakan yine sözünü geri almadı.

### Öznur Turan, 30-Mart-2006
> Çok doğru: 
> Baştan sona gerçekçi bir yazı.

### Murat Bilmez, 29-Mart-2006
> Basiretli hareket etmeliyiz: 
> Uyuşturucu ve sigaranın ilköğretimde alt sınıflara kadar inmesi korkunç bir tehlike. Bu konuda basiretli hareket etmeliyiz. Ülkemizin gençlerine yönelen bu tehlike büyük; ama herkes taşın altına elini koymazsa bu iş olmaz. Bunu önlemek meşakkatli; ama hemen sarılmaz yara derindir. Ahmet Selim Bey bu konuya güzel değinmiş ve güzel misaller vermiştir. Ben de bir üniversite öğrencisi olarak bu konuyu arkadaşlarıma telkin ediyorum. Günde iki şahsa söylemek yılda kaç kişi eder?

### Savaş Konuk, 28-Mart-2006
> Sigara günah keçisi ilân ediliyor: 
> Sayın Ahmet Selim; yazınızı okumayı büyük bir takdir ve teşekkür hisleri ile bitirdim. Ellerinize sağlık. Epeyce zamandır batıdaki rüzgarın da tesiriyle memleketimizde bir sigara düşmanlığı sürüp gitmektedir. Anlatılanlara bakılırsa haklı oldukları cihetler de az değildir ancak; kanaatimce sigara günah keçisi haline getirilerek diğer kerih şeyler adeta gizlenmektedir. Her türlü kötülüğün anası olan ve sekir veren içecekler alabildiğine özendirilmektedir. Bana bir televizyon dizisi gösterin ki içerisinde çilingir sofrası edebiyatı ve âlemi olamasın. Mümkün değil gösteremezsiniz. Buna devletin televizyonu da dahildir. Sağlıklı hayatın sebebi sayılan spor salon ve sahalarında dahi bira içilirken kimsenin sesi çıkamamakta ama tribünde sigara içene yasak getirilmekte. Bu ne yaman bir tenakuzdur, izahı kabil değil. Efendim yazdıklarımı tereciye tere satma kabilinden kabul etmeyin lütfen; ama sizin de işaret buyurduğunuz gibi insan kendini tutamıyor. Sigaraya methiyeler düzüyor veya onu tezkiye ediyor değilim ama "fıtrat bozukluğu" meydana getiren şeylerin de sigara arkasına sığınılarak özendirilmesini kabullenemiyorum.

Kaynak: [www.aksiyon.com.tr](http://www.aksiyon.com.tr:80/detay.php?id=23717&yorum_id=9064), [web.archive.org (arşiv bağlantısı)](http://web.archive.org/web/20070610012441/http://www.aksiyon.com.tr:80/detay.php?id=23717&yorum_id=9064)
