# Küçük şeyler büyük sebeplere bağlı

*Ahmet Selim 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070607205444im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bir yığın “küçük şey” var, hayatımızı zorlaştırıp karartan. Küçük ‘yok sayma’ya elverişliymiş gibi gelir. Ama öylesine çok sayıdalar ki; bıraktıkları beneklerle izlerle tesir noktacıklarıyla hayatımızı yönlendiriyorlar da biz fark edemiyoruz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Gündem için uygun vesile çıkınca hemen faydalanmak istiyorum. Siyaset Meydanı’nda sabaha kadar Türk sanat müziği konuşuldu. Bülent Ersoy’dan Alaaddin Yavaşça’ya kadar herkes vardı. Niçin rağbet görmez hale geldi, nasıl yozlaştı, ne yapmalı?
    <br>
     <br>
      Bilinen ve çok konuşulmuş meselelere temas etmek istemiyorum. Üvey evlat muamelesi gördü, televizyon etkiledi, göçlerle sosyal yapı değişti vs.
      <br/>
      <br/>
      Asıl mesele, şimdi ne yapılması gerektiğinin tespitidir.
      <br/>
      <br/>
      Çok pratik şeyler söyleyerek önce tasavvur ortamını bir açmak istiyorum...
      <br/>
      <br/>
      STV, Zekâî Tunca’ya 5-6 şarkılık bir program verse; bu da periyodik bir sunuş olsa; hoş karşılanmaz mı? Zor mu bu? Aklıma hemen Zekâî Tunca geldi. Başkaları da olabilir... Bunun yerine, Türk musikisinin klasik değerlerini yapısını anlatmak ve eskilerden (çok eskilerden) örnekler vermek, pratik bir fayda sağlamaz. Bir “ilim dalı” hüviyetiyle ve üslubuyla tanıtım yapılırsa, musikinin sunuş sonuçlarıyla ilgili tezahür plânı soğuk kalır. Bir televizyon da bunu tolere edemez. Israrla sürdürse bile zaten önümüzdeki meselenin çözülmesine herhangi bir katkı sağlamaz. Burada hüner, var olandan uygun bir cazibe yorumu ve kompozisyonu elde edebilmektir. Mümkündür bu.
      <br/>
      <br/>
      Bizim gençliğimizde Avni Anıl, Şekip Ayhan Özışık, Erol Sayan popülerdi. Bu safhayı yozlaşma başlangıcı gibi gösteren ağır bir “klasik” telâkkisiyle bir yere varılmaz. Orayı atlarsan, Saadettin Kaynak, Selahattin Pınar, Yesari Asım Arsoy, Muzaffer İlkar kademesi de düşer... İletişim kuramazsınız.
      <br/>
      <br/>
      Pratik beceri ihmalleri bizi büyük sonuçlardan ve imkanlardan mahrum ediyor. Zorluklar çok, engeller büyük; fakat üretken dikkatlerimizin yetersiz olduğunu da kabul etmeliyiz. Popülizm başka, halkın tahammülünü zorlamayan cazibe buluşlarını yakalamak başkadır. Arabesk okuma mecburiyetini savunan, halkın başkasını istemediğini söyleyen şarkıcılardan biri; yeni bir şarkı olan “Bir sen varsın içimde bir de o hatıralar” hüzzamını coştursa; görsün bakalım, müşterisi var mı yok mu? Hiç gayretleri ve sezgileri yok.
      <br/>
      <br/>
      Bizim tepkiselliğimiz hemen teknik derinliklere dalıyor; sonra da mukabil tepkilere yol açıp boş düşüyor.
      <br/>
      <br/>
      Aruz vezniyle güfte yazılmıyormuş ki iyi besteler yapılsınmış. Biz bugün “aruz” değil, “olanak, koşul, gereksinim” noktasındayız! Hece vezniyle yazılmış güftelerle bestelenmiş nice büyük eserler var. Aruz’u bilmek başka kullanmak başkadır. Öğretilmelidir, “takti” çalışmalarıyla telaffuz terbiyesi verilmelidir. Lâkin aruz’u bir seviyenin vazgeçilmez şartı saymak yanlıştır. Biz bugün kelimeleri kurtarma mücadelesi vermek durumundayız. Olanak’la, koşul’la, olasılık’la şiir de olmaz, güfte de. Aruz’a Dede Efendi’ye dönüşü savunarak bu noktadaki hamle ve mukavemet gücünü zaafa uğratırız sadece. Ama doğruyu yaparsak, onlara açılan yollar da aydınlanır.
      <br/>
      <br/>
      Halkın kabahati yok
      <br/>
      <br/>
      Benim bir yadırgatıcı kanaatim var, Yakup Kadri’lerin, Peyami Safa’ların, Necip Fazıl’ların dili; dinî eserlerde Hasan Basri’lerin Elmalı’ların dili (onların biraz daha serinleyip süzülmüş dönüşümleri) Osmanlıca’nın hasından ve Osmanlıca’yı oluşturan unsurlardan daha güçlüdür. Çok zengin ve ince bir estetik terkibin tezâhürüdür. Tutunma mesnedi, oradan alınanla oluşturulabilir. Divan Edebiyatına âşina olmak eser verecek olanlar için mutlaka gereklidir; ama oraya dönmenin bir seviye şartı olarak belirtilmesi doğru değildir. Oraya dönmek değil, oradan gelen güzelliklerin kavranılması ve dönüşen hallerindeki imkânların keşfedilmesi savunulmalıdır.
      <br/>
      <br/>
      İnsanların hayatından şiir de çekildi, musiki de. Yanlış noktalarda ve yanlış metotlarla direnmeye çalışmamızın bunda büyük payı var. Ya benzeştik, ya devre dışı kaldık; doğrusu, ikisinin ortasındaydı.
      <br/>
      <br/>
      Göçler arabeski getirmiş. Getirmeseydi de, “almaya hazır” bir itaat duruşuyla bekleselerdi ne olacaktı? Dil’de ne olduysa, müzikte de o olacaktı. Yıllarca Faruk Kadri Timurtaş hocanın yaptığı gibi “yanlış-doğru” cetvelleri düzenledik. Yaşatmak istediğimiz kelimeleri, edebi-fikri eserlerde başarıyla kullanmayı becerebilmek mi? Yanlıştır, doğrudur, dır-dır, dır-dır... Dikiş makinesinin ses yeknesaklığı içinde verilmiş cetvellerle kelime yaşatılamaz. Eser emekleri hep var oldu, fakat liyâkat hiyerarşisinin düzenini kuracak bir sahiplik şuûru doğamadığı için, ‘derin sol’un buradaki ipoteği kırılamadığı ve gücü olanlar “kapalı devre” bir yârenlik direnişiyle yetindiği için böyle oldu bu. Halk ne yapsın?
      <br/>
      <br/>
      Sanatsız olmaz
      <br/>
      <br/>
      Bazı erişimler vardır ki, bugün sanatsız gerçekleşemez. Hassasiyetimizin hoş vakit geçirmekle ilgisi yok. Bir yorumcu “zevk, nefsânî bir şeydir herhalde” diyor. Bâkî zevk, zevk-i selim... Üçünden biri bu: Akl-ı selim, kalb-i selim, zevk-i selim... Nefsaniyetin konusu olan zevk başka bir şey. Kaldı ki onun da terbiyesi ve arındırılması, yani ruhî irtibata kavuşturulması onunla mümkün. Çok âfakî ve kolaycı bir yaklaşım bu... Bunları şimdiye kadar halletmiş olmamız gerekirdi. Sanat terbiyesi olmazsa; o nefs, ‘gösteriş’e saplanıp, serbest bıraktığın alanlarda tevilli israfların gayyâsına dalar. Mefruşata, teşrifata, binalara, arabalara, akçelere. Ve bunları, en zevksiz en tutarsız en dengesiz yönelişlerle yapar... Bunun üstüne de arabesk cuk oturur... Bazı defile mamûlleri ne kadar kahredici. Cevaz yerlerinde ve materyallerinde öyle çarpıcılıklar var ki; sanki amaç “dikkat çekici” olmaktan uzak durmak değil de onu özellikle aramakmış gibi bir görüntü tuhaflığı ortaya çıkıyor. Estetik kavrayışı ve sezgisi olan bunu okuyamaz mı? İtidalle yaşanması mümkün ve faydalı olanı yok sayarsınız, o itidal yoksulluğu en mahzursuz görünen alanlardaki işlerinizi bile tersine çevirir. İtidal yoksulluğunu mahzursuz hale getirecek bir güvenlik alanı yoktur insanoğlunun hayatında.
      <br/>
      <br/>
      Arabeske meyyalmiş, olsun. Onu has türkülerin şarkıların tadıyla karşılaştırmanın yollarını bulmak mümkündür. Sadece müzikte değil, her konuda böyleyiz. Peyami Sefa’nın bir eserini senaryo haline getiriyorlar. O, loş mekan, inleyen tanbur, derinlikli değil de içine çöküp kaybolmuş tipler; beni bile itiyor. Sanki eskiden güneş ışığı bile yokmuş, insanlar hiç gülümsemezmiş gibi. Halbuki tam tersinedir; şarkılardaki hüzün “öldüm bittim, batsın bu dünya, gelsin şişeler!” hüznü değildir. O hüzünde yeis yok, düşünce vardır. Her “düşünceli hüzün” de öyledir. Düşünceli sevinçte şımarıklık olmadığı gibi, düşünceli hüzünde de yeis yoktur. Bizim dinî film denemelerimiz de aynı terslikle mâlûl. Bir tanesini hatırlıyorum: mezar, tabut, kefen vs. Onlar hayatın bir parçası. Sen hayatın bütünündeki özü ve özün inceliklerini anlatsana Sanat bunun neresinde?
      <br/>
      <br/>
      Tamamladığımızı, yahut bağlayıp kenara koyduğumuzu zannettiğimiz birçok meselede büyük ihmallerimiz var.
      <br/>
      <br/>
      Bütün’e bakamayan takılır kalır
      <br/>
      <br/>
      Bir meselede kötüye gidiş seyrinin en bariz özelliği şudur: herkes bir önceki durağın nostaljisini yaşar. Bir nesil 80’li yılları; bir başkası 70’li; bir diğeri 60-50’li yılları özlüyor. Tersinden okursanız; bazıları 2000’li, bazıları 90’lı, 80’li, bazıları 70’li ve sonraki yılları kötülüyor. Necip Fazıl’ın sözü aklıma gelmekte: birbirlerinin aleyhine söyledikleri doğrudur! Şöyle tamamlanabilir: kendilerinin (kendi yıllarının) lehine söyledikleri de doğru değildir... Açı, bütüne bakan bir açı değilse, her kıyas “yanılsama” ile sonuçlanır.
      <br/>
      <br/>
      Övgüsünü yaptıkları “eski gazinolar” kabadayı hegemonyasını baş tacı yapan ürkütücü mekanlardı. O cafcafın ve tedirgin sükûnetin ardında bu vardı. Hepsi öyle değildir de, övülenleri tastamam buydu.
      <br/>
      <br/>
      Bütüne bakmayı, bütünün kalbini dinlemeyi bilmiyoruz. (Hügo’nun “medeniyetin kalbini dinlemektir aydının görevi” sözüne atfen) Âletlere, cihazlara, dekorlara maddenin biçimlerine ve değişimlerine çatmayı bırakalım. Her şey yine insana bağlı. İnsanın aklına ruhuna dengesine iradesine bağlı. Ve insanın özüyle ilgili ölçülerin değişmeye hiç ihtiyacı yok; bizim onları değiştirmek isteyişimiz de, düşünce zahmetine katlanmak istemeyişimizdendir.
      <br/>
      <br/>
      Bir yığın “küçük şey” var, hayatımızı zorlaştırıp karartan. Küçük ‘yok sayma’ya elverişliymiş gibi gelir. Ama öylesine çok sayıdalar ki; bıraktıkları beneklerle izlerle tesir noktacıklarıyla hayatımızı yönlendiriyorlar da biz fark edemiyoruz. Bütüne bakmadan bunlarla uğraşırsan, “teferruatta boğulmak” akıbeti gerçekleşir. Bütüne bakmayı bilirsek; her ayrıntı, bir sırrı ifşa ediyormuş gibi bizim ilgilerimize cevap verir. Ve çok hoş olur! Şimdiki gibi dinlenirken yorulmayız da, çalışırken  dinleniriz. Tüketirken üretiriz. Verdikçe çoğalırız. Sevgi’yi aktive edip düşünce cesaretine ve aydınlığına dönüştürün, her şey güzelleşir. Acılar bile güzelleşir. “Cesareti seçin, korktuğunuza uğramazsınız” denilmiş. Cesareti seçin demek, sevgiyi düşünceyi, ikisini birleştirmeyi seçin demektir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21415), [web.archive.org (arşiv bağlantısı)](http://web.archive.org/web/20070607205444/http://www.aksiyon.com.tr:80/detay.php?id=21415)
