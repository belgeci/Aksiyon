# CHP’nin durumu

*Ahmet Selim Bilinmeyen-tarih*

<div>
 <font>
  <img border="0" height="1" src="/web/20050130064837im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050130064837im_/http://www.aksiyon.com.tr/resim/527/38.jpg" vspace="5"/>
  </p>
 </font>
 <font class="content">
  Basındaki hakim kanaat, Sayın Deniz Baykal’ın çekilmesi yönündedir. Bana göre sayın Baykal, 1950’den beri tanıdığım CHP yöneticilerinin, şu günkü haliyle, kronik zaaflarından sıyrılmayı başaran en başarılı kişisidir.
 </font>
 <br/>
 <p>
  <font class="content">
   Sayın Bülent Ecevit de böyle bir değişim geçirdi, fakat “ekonomiye aşinalık” gibi çeşitli donanım faktörleri dolayısıyla Baykal’ın durumu daha ilgi çekicidir.
   <br>
    <br>
     Cumhuriyet Halk Partisi, tarih boyunca çeşitli dönemlerden ve safhalardan geçti. 1950’den önce, 1950-1960 arası, 27 Mayıs’tan sonraki sol arayış, 12 Eylül’e kadarki durumu, parçalanmalarla hiziplerle devam eden yakın dönemler.
     <br>
      <br>
       Şimdiki en büyük şikayetleri “bizi millet çözüm partisi olarak görmüyor, geçimle ekonomiyle ilgili bir yenilik icraatı  bizden beklenmiyor, adeta soyutla uğraşan bir görünümümüz var.”
       <br/>
       <br/>
       Bu doğrudur, ama yeni bir doğru değildir. 1961’de Talat Asal, Saraçhane Meydanı’nda yaptığı konuşmada, çok iyi hatırlıyorum, “CHP bir siyasi parti değil, bir siyasi kulüptür arkadaşlar” demişti. O zaman  tam anlayamamıştım ama, sonra her geçen zaman o sözü değişik vesilelerle sürekli olarak hatırlattı. CHP merkezli geniş aydınlar kadrosunun umuttan söz eden bilinen temsilcilerini bir salona toplayın, günlerce “ideoloji, sistem, sol’un akıbeti” konularını hem de işlek söylemler halinde yoruluncaya kadar konuşabilirler. Ercan Karakaş’tan Murat Karayalçın’a kadar... Yine siyasi fikir kulübü kavramının dışına çıkabilmiş değillerdir. Aslında bu, son tıkanma noktasıdır ve tıkanmayı oluşturan öz yapının buna benzer aktüel noktaları hep var olmuştur. Çözümü, görünür aktüel çapraşıklık belirtisinin soyutuna hapsettikleri için de; hep var olacaktır. Mustafa Sarıgül’e “bizim de iş bilen bitiren pragmatik başkanımız olsun” özlemine bir cevap olabilir umuduyla ilgi göstermektedirler. Çünkü iktidara gelememek ıztırabından başka kurtulamayacaklarını düşünmektedirler.
       <br/>
       <br/>
       Çare arayışı “iktidar getirici değişiklik” formülüne takılınca, yanlış bakış açıları, daha da daralmış ve  donmuş bir hal aldı. Bir siyasi parti, “siyasi parti” olmanın tabii sonucu ve gereği olarak iktidara gelmeyi öngörür ve programını da bu varsayıma göre hazırlar. Ama bazı siyasi partilerin tek başına iktidar olma şansları yoktur; lakin bunu bilerek, bu gerçeği kabullenerek ülkeye hizmet etmenin ve siyasete önemli katılımlar sunmanın yolu vardır. Önce bu yolu iyi kullanmak amaçlanmalıdır. CHP bugüne kadar doğrudan iktidar olamadığı için değil, etkili olma yolunu iyi kullanmadığı için yerinde saymış ve gerilere kaymıştır.
       <br/>
       <br/>
       Basındaki hakim kanaat, Sayın Baykal’ın çekilmesi yönündedir. Bana göre sayın Baykal, 1950’den beri tanıdığım CHP yöneticilerinin, şu günkü haliyle, kronik zaaflarından sıyrılmayı beceren en başarılı kişisidir. Sayın Ecevit de böyle bir değişim geçirdi, fakat “ekonomiye aşinalık” gibi çeşitli donanım faktörleri dolayısıyla Baykal’ın durumu daha ilgi çekicidir. Ama Baykal CHP’yi iktidara taşıyamazmış. Böyle bir imkan henüz var mı ki, Baykal bunu başarabilsin? Herhangi biri başarabilir mi ki, onun başarması söz konusu olabilsin? Arayışı ortaya böyle koymak, zaten bir analiz yetersizliğinin delilidir. Hele, İnönü CHP’sinin saldırgan ve acımasız muhalefetini bilenler, Ecevit’in 1970’li yıllardaki kontrolsüz heyecanlarını hatırlayanlar için; Baykal’ın son yıllarda çizdiği muhalefet lideri portresi, (kendi geçmişinin de rağmine, bunu atlamayayım) bence epeyce olumludur. Tayyip Erdoğan’a siyaset yolunun açılmasına yaptığı katkı, daha sonra lüzumsuz sertleşmelere kalkışmaması, “canım ben de isterdim, benim başbakanlığımda AB’den gün alınmasını yaşamayı. Böyle oldu diye, karalama mı yapalım” deyişindeki samimiyeti; siyasi hayatımız üzerinde biraz kafa yoranlarca çok önemli gelişmelerdir. Asıl dert şurada: ‘Baykal’dan başka bir özelliği yok CHP’nin denilse doğru olur. Aynı Ecevit’in DSP’si için de geçerliydi: Ecevit’ten başka bir özelliği yoktu DSP’nin. Beraber olabilseydiler, çok farklı olurdu kanaatini taşıyorum.
       <br/>
       <br/>
       CHP’ye gerekli olan, sol ideolojik analizlerle bir ceket biçip sırtına geçirmek değil; yeni bir siyaset anlayışını ekolleştirmektir. Ve bu elbette ki Ahmet Güryüz Ketencilerle olmaz.
       <br/>
       <br/>
       “Çekilsin artık gençler gelsin” sözüne, öyle çıplak ve sivri bir üslupla kullanılışına ben futbolda bile karşıyım. Bizde siyasi rüşt yaşı, zaten 55-60 arasıdır! Yazarların çoğu için bile öyledir. Sayın Baykal yanılmıyorsam, 30 yaşında doçent oldu, 35 yaşında parlamentodaydı, hemen bakan oldu... Şimdiki vizyon söylemiyle, zehir gibi gençti! fakat bence, gençlik kolu başkanlığından ötesi onun için fazlaydı. Abartıyorum belki, çelişki o  kadar keskin ki bu kadar caizdir!
       <br/>
       <br/>
       Bu kurultaydan bir şey çıkmaz. Toparlayıcı (kişi değil) bir çekirdek kadro oluşup da ekol şuuruyla ortaya çıkmazsa; sol, tabiatı icabı bölünmeye devam eder. Kendini halledemeyenin, “mesele çözmek” vaadiyle milletin huzuruna çıkması mantıkla bağdaşmaz. Bırakınız siyasi-sosyolojik analizleri.
       <br/>
       <br/>
       Sağdaki sıkıntıyı can damarından kavrayan, dünyanın moda üreten konjonktürel değişim kabuğunu değil de, içindeki özün çelişkilerini yakalayan ve bunun bize yansımış (üstelik de sağı acze düşürücü) açmazlarını kavrayan bir yaklaşım zenginliği doğar mı merkez sol’da? Çok zor. İmkansız denebilecek kadar zor. Çünkü bazı hakikatleri kabullenmeyi, kendilerini inkar etmekle bir tutuyorlar. Aldanışlarını, açıkça savunmasalar bile, bir “İç sığınak” gibi bile bile koruyorlar.
       <br/>
       <br/>
       Tarihi bir dönemeçteyiz. Ülke olarak da öyleyiz; İnsanlık olarak  da, siyaseti, sadece teknolojiye ayak uydurma basitliğiyle değil, “Tekaddüm etme” (öne çıkıp, fikri arayışları bile etkileme) sanatı olarak görebilen ufuklu siyasetçilere ihtiyacımız var. Bu sağ’a mahsus bir tespit değil; sola tekabül eden karşılıkları da var bunun. Fakat izahı, buraya sığmaz.
       <br/>
       <br/>
       Siyasetin artık teknik bir konu haline geldiği, iktidarda olmanın da teknik düzenleme ile özdeşleştiği zannı, bir kısır söylemin masaya düşmüş kırıntısıdır. Aktif siyaset de, “siyaset bilimi” kadar zihin emeği ister; tarzları ve katmanları farklıdır sadece. Özellikle bizim gibi, kültür köprüleri üzerinde yaşayan ve “metot-sentez” bunalımlarıyla asırlardır çalkalanan bir tarihin sahibi olan bir ülkede.
       <br/>
       <br/>
       Günümüzde yaşanan “siyasi istikrar” aydınların basiretiyle değil, milletin ferasetiyle ilgilidir. Ve adeta “mehil lütfu” gibidir. Kendiliğinden böyle gitmez. Fikri emek borcumuzu ödemek ve liyakat görevini yerine getirmek durumundayız. Aksi halde, arkası gelmez. Gelişme sürecini işletemediğiniz her değişim, önce yozlaşır, sonra çözülmeye başlar. Yani sadece CHP değil, bütün siyasi yapımız bazı temel meselelerle karşı karşıyadır.
       <br/>
       <br/>
       Başkanlık sistemi tartışmacılarına iki sorum var:
       <br/>
       <br/>
       1) Siz icrayı güçlendirmek için istiyorsunuz bunu; “bu sistemde başbakan diktatör oluyor” şikayetine çözüm getirmek, yani tam tersini yapmak için mi?
       <br/>
       <br/>
       2) Kuvvetler ayrılığı kavramının özü, yargının bağımsızlığını sağlamak sonucunu öngörür. Siz ise, “yasama-yürütme” ayrılığını önde tutuyorsunuz. Bunu bir daha gözden geçirmek, ve satır aralarıyla literatüre bakmak zahmetine katlanır mısınız?
       <br/>
       <br/>
       Çözüm, sıkıntının var olduğu yerde aranır. Nasreddin Hoca’nın dileğinde değil.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Mehmet Arkıklı, 17-Ocak-2005
> deniz baykal: 
> CHP'nin daha ileriye gidebilmesi ve kendini yenileyebilmesi için Deniz Baykal'ın genel başkanlığı bırakması gerektiğini düşünüyorum. Çünkü Baykal'ın parti içindeki değişik seslere kesinlikle izin vermediğini düşünüyorom.

### S. Karahan, 13-Ocak-2005
> CHP'nin durumu: 
> CHP, tarihinde her zaman samimiyet ve halktan yana olan tavrından hep sınıfta kalmış olmasın rağmen; son günlerdeki gelişmeler bize özellikle, ABD'nın politik manevrasında AKP'nın önünü kesmek için Deniz Baykal'ı uzaklaştırma gibi bir tezgahın içine girdiği anlaşılmaktadır. Bu niyet dolayısıyla, Sayın Baykal'ın uzaklaştırılması sol içindeki dengelerin daha uç ideolojik gruplarının eline geçebileceğini göstermektedir.

Kaynak: [www.aksiyon.com.tr](http://www.aksiyon.com.tr:80/detay.php?id=19364&yorum_id=1), [web.archive.org (arşiv bağlantısı)](http://web.archive.org/web/20050130064837/http://www.aksiyon.com.tr:80/detay.php?id=19364&yorum_id=1)
