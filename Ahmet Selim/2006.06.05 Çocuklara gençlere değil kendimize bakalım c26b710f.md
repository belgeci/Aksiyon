# Çocuklara gençlere değil, kendimize bakalım

*Ahmet Selim 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060715140042im_/http://www.aksiyon.com.tr/images/yazar_29.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yarınlarımızı kaybetme yolundayız. Şimdiki noktaya nasıl geldiğimizi bilmediğimiz için, nereden başlayacağımızı da bilemiyoruz. "Akıl hastalığı" tıbbın, "düşünce hastalığı" eğitimin konusu… Aşkı şehvete indirgeyici bir sevgi ihanetine magazin diliyle yaygınlık kazandıran düşünce hastalığının psikopatlıktan bile daha tehlikeli olması şaşırtıcı değil.
  </font>
  <!--- Baslik, Spot, Resim kutusu ---------->
  <p>
   <font class="content">
    Eğitim, örnek davranışlar ve haller oluşturmak yoluyla, bazı değerleri telkin etmek demektir.
    <br>
     <br>
      Doğruyu söylemek yetmez. Alırsın bir kitap, öğrenirsin. Herkesin kitaplığında o türlü kitaplardan birkaç tane var. Okumak yeterli olabilseydi bütün meseleler kolayca çözümlenirdi. Doğruluk, çalışkanlık, yardımseverlik, tevâzu; bütün ahlakî değer ifadeleri bir küçük kitaba sığar.
      <br>
       <br/>
       Çocuklar hayata bakar. Ailesine, annesine babasına öğretmenine yakınlarına bakar.
       <br/>
       <br/>
       Ne görüyor orada?
       <br/>
       <br/>
       Para için mücadele veren, para kazanılmasını eğitimin de amacı olarak belirleyen bir uygulama!
       <br/>
       <br/>
       Aile, bir çıkar dayanışmasının yumruk gibi sıkılmış odaklarından biri. İyi evde oturayım, iyi beslenelim, giyinelim; çocuklarımı iyi okullarda okutayım, güçlü zengin olsunlar vs, vs…
       <br/>
       <br/>
       ÖRNEK TAVIRLAR VAR MI?
       <br/>
       <br/>
       Bu çocuklar, annelerinden babalarından bir yardım uygulaması gördüler mi? Bir kalbî hassasiyet tavrı gördüler mi? Ailece birine yardım ettiklerine dâir herhangi bir hatıra var mı hafızalarında? "Filanca kişi çok değerlidir, onun hatırını gözetmeliyiz" türünden uyarılar dinlediler mi? Karakteri, fazileti, ahlâkı, ilmi, irfanı sebebiyle daima saygı görmüş herhangi bir dar gelirli komşuları, akrabaları, dostları var mı ailesinin? Ne var hayatında çocuklarımızın gençlerimizin, örnek tavırlar davranışlar ve haller olarak? Ne var? Memnuniyet, sevinç, övünme, gelişme kıstasları olarak paraya ve paranın gücüne bağlı imkânlardan başka ne öğrettiniz onlara? Para da maddedir, şiddet de. Şiddet, onun ardından gelir. Eğlenceyle gösterişle tahakkümle birlikte gelir. Sadece varlığıyla değil, tepkisellik dönüşümüyle yokluk (yahut yetersizlik) yüzünden de gelir.
       <br/>
       <br/>
       Bu çocukların hayatında; hiçbir fren, regülasyon, murakabe uyarısı, farklılık sinyalizasyonu, içe bakış rengi, denge sigortası, tedbir rezervi sistemi yok. Yuvarlanır gibi gidiyorlar. Maddi imkân ve üstünlük peşinde koşacaklar, koşarken rekabeti husumete dönüştüren keskin bir mücadelenin içinde yaşayacaklar. Oyun oynarken bile böyleler. Şimdi dışarıda 20-30 çocuk var; küfürleşiyorlar, itişiyorlar, arabaların ön camına ayaklarıyla basıyorlar, çete gibi görünüyorlar! Ve hepsi iyi aile çocukları! Üstleri başları da iyi. Uzaktan süzüyorum, bir tek düşünce pırıltısı ve çizgisi yok aralarında. Akşama kadar hiç durmadan top peşinde koşacak, akşama yorgun biçimde evine gidip sızacak; biraz ekran bakışmasından sonra… okul zamanı başka türlü düşüncesiz koşuşturma yorgunluğu, tatilde daha da ağır bir düşüncesiz koşuşturma tükenişi… Okulda yarışıp yoruluyor diye üzülmeyin, tatildeki halleri daha beter. Az daha ileri yaşlarda bu kısır döngülere "senin kızın, benim kızım" da ekleniyor…
       <br/>
       <br/>
       Manzara bu.
       <br/>
       <br/>
       Bu manzaradan ne çıkabilir?
       <br/>
       <br/>
       Sosyolojik analizler, rehberlikler; önce ortadaki gerçeği görün. Durmasını, düşünmesini, dinlemesini bilmiyor. Kendinin farkında değil ki, kendini ifade etme diyaloglarına yatkınlık göstersin.
       <br/>
       <br/>
       Ama bu onların kabahati değil, ailelerin eseri.
       <br/>
       <br/>
       Hep söylüyorum; eğitime büyüklerden başlamak gerekir. Çok acil bir tespit ve teşhistir bu. Uzun vade gevezeliği falan değil.
       <br/>
       <br/>
       NE VERİYORSUNUZ?
       <br/>
       <br/>
       Çocuklarınız sizde; sürüklenmeye direniş, fedakârlık jesti, pozitif ayrımcılık, sıradanlığı bir noktada delip geçme, bedel ödeyiş cesareti, küçük mutlulukları ışıklar haline dönüştürme üreticiliği adına ne gördü bugüne kadar? Ne gördü? Var mı sizin hayatınızda bunlar? Yedirdin içirdin, giydirdin kuşattın, buldun buluşturdun; başka? Sorumluluk sızısı, gücenme özleme içlenişleri, hatırlama hüznü, paylaşım sevinci; seçme, ayırt etme, süzme inceliği ve bilinci; ve benzeri farklılıklarınıza tanık oldular mı hiç?
       <br/>
       <br/>
       Eşinizle ilişkileriniz nasıl? İyi-kötü değil, "nasıl" diyorum. Bir memnuniyet uzlaşması, iyi olabildiği gibi kötü de olabilir. Çocuklar gençler ne anlıyor sizin ilişkilerinizden? Bir iç dünyası var mı beraberliğinizin? Bunun doğal yansımalarını çocuklarınız algılayabiliyor mu? "Varlığı yokluğundan iyidir" türü bir şey mi bu beraberlik? Tek taraflı sabra dayanan bir katlanış mı, iki kişilik bir yalnızlık mı, "yan yana fakat her biri kendi âleminde" cinsinden bir "renksiz-kokusuz-ruhsuz" paralellik mi? Farklı tezahürlere sahip sevgilerin, yani anne baba kardeş eş sevgilerinin kaynaştığı bir gerçek yuva mıdır, eviniz? Çocuklar böyle bir nasiple tanışıyor mu? Mükemmeli kastetmiyorum, "yönünü ve yolunda olmayı" işaretlemek istiyorum. Çocuklarımızın nerelerde dolaştığını, kimlerle arkadaş olduğunu, polis gibi değil, "güven ve sevgi radarı" gibi kontrol edebiliyor musunuz? Sizi bir arada tutan değerler, bağlılıklar, paylaşımlar nelerdir? Gerçekten bir aile misiniz, birbirini nefsinin ve nefsaniyetinin parçası sayan "ihtiyaç ve madde" eksenli bir odak yoğunluğundan mı ibaretsiniz? Yarın öbür gün ihtiyaçların konusu ve öznesi değişince, bu beraberlik bazı yabancılaşmalara dönüşecek mi, dönüşmeyecek mi? Bu durumu sizden önce kendi çocuklarınız öngörüyor ve yabancılaşma egzersizlerine şimdiden başlıyor mu, başlamıyor mu?
       <br/>
       <br/>
       DÜŞÜNCESİZ SEVGİ OLMAZ
       <br/>
       <br/>
       'Bilimsel'den bıkkınlık geldi. Saatlerce günlerce teorik konuşmalar yapıp hiçbir şeyi değiştirmeyi somut olarak gündeme getirmeyen lafazanlıkların bilimle değil, ancak bilimden insanları soğutmakla ilgisi olabilir.
       <br/>
       <br/>
       Aynı yerde ilkokul ve ortaokul çağındaki çocukları birlikte eğitmeye çalışmak milyon kere yanlıştır. Çocukları bir araya getirmek de yanlıştır, ilkokul öğretmeni kavramını ortaokul öğretmeni kavramıyla karıştırmak da yanlıştır. 12 yaş öncesi çocuk, tam çocuktur; 12 yaş sonrası, normal kimlik arayışının ve bunalımının başladığı dönemdir… Bu "somut" yanlışı bile anlatamadık.
       <br/>
       <br/>
       Batı insanı, yozlaşmış bir hayat tarzına oldukça yatkındır. Bu meziyet sayılmaz ama, yine de bir uyum olgusudur. Oradaki gençler, bizimkiler gibi ağır tatminsizlik yahut kırılma tepkisellikleri yaşamazlar. Bizde seven erkek de seven kız da, çekip vurabiliyor. "Ne olacak yani, başlamış bitmiş, sen yoluna ben yoluma, dost kalalım, belki yine eskisi gibi oluruz. Hatta hem öyle hem böyle olur!" tavrı Batı'da çok yaygındır. Bizde bu olmaz. İngiltere'de dahi, yapılan bir bilimsel araştırmaya göre karma eğitim verimi düşürüyormuş. Bizde çok daha dikkatli ve kontrollü olmak gereği acaba hangi aile tarafından düşünülebiliyor?
       <br/>
       <br/>
       Çocuklar ve gençler sahipsizdir. Örnekleme eğitiminden tamamen yoksundur. Öğretim biraz çabayla olur. Asıl derdimiz eğitimdir. Öğretim de gerekenleri yapıyor görünmemize rağmen beklenen sonuçları vermemesi, "eğitim" temelindeki zaafın "düşünce" üretimini imkânsız kılması sebebiyledir.
       <br/>
       <br/>
       Diziler şöyle, böyle. Hem şikâyet ediyorsunuz, hem bayılıyorsunuz. Yüksek tirajlı bir gazete, birinci sayfasının sağ köşesinde bir mankenin flört resmini koymuş. Niçin yapıyor bunu? Öylesi rağbet görüyor da ondan. Bu medyayı destekleyen, ayakta tutan, oraya sevk eden sizsiniz. Doğru dürüst bir kitap, bir dergi, bir yazı, evet bir yazı, hatta önüne uzatılıp okunması dileğine konu olmuş bir yazı için bile; birkaç dakika ayırabilme zahmetine katlanabiliyor musunuz? Sizi, çocuklarınız, böyle bir ciddiyet sürprizi içinde izleyebildi mi hiç? Sizin için ideal baba ve anne olma modeli, "gak deyince para, guk deyince para" verebilme rahatlığından ibaret değil midir? Böyle çıplak sorunca kabul etmezsiniz; "para" değil de "paralı imkan" açısından aynı kapıya çıkan lütufkârlığın müftehiri değil misiniz? Ünlü okullar, saltanatlı düğünler, şatafatlı giyimler,… onu yapamayan da, yapma hasreti ve çabası içindedir. Keyfiyet farkı yok aralarında.
       <br/>
       <br/>
       Düşüncesiz sevgi; şuursuz, istikametsiz, özsüz, tutarsız, asliyetsiz sevgidir. Bencillik tutkularının örtülüsüdür. Eğitimlerin eğitimi, sevgi eğitimidir efendim. Diploması ve mezuniyeti olmayan, bir hayat tarzının herkesi hem öğrenci hem öğretici haline getiren gönüllü kutlu mutlu ufuklu eğitimi… Büyükler bundan ırak olduğu için, çocuklar da büyüklerden uzak.
       <br/>
       <br/>
       Biz ne vermemiz gerektiğini bilmediğimiz için çocuklar ve gençler ne istediklerini bilmiyorlar. Bizim cehaletimiz daha büyük. Onlara değil kendimize kızalım; onlardan değil, kendimizden başlayalım.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Turan Aydın, 12-Haziran-2006
> Hata bizde: 
> İçinde bulunduğumuz durumu çok iyi anlatmış Sayın Ahmet Selim. Gerçekten hata biz anne ve babalarda. Ne ekersek onu biçiyoruz. Eğitim sistemimiz de maalesef iflas etmiş durumda. Milli eğitimin başındakiler bedava kitap dağıtarak bu sorunu çözemezler. Geleceğe yönelik köklü değişiklikler yapamıyoruz. Günü kurtarmakla yeni nesiller yetiştiremeyiz. Çocuklarımıza milli ve ahlaki değerlerimizi veremiyoruz .Lütfen çocuklarımıza önce helal yollardan kazanmayı, ahlaklı ve terbiyeli olmayı öğretelim. Onlara paylaşmayı, yardımlaşmayı, beraberce yaşatarak aşılayalım.

### Şefika Çopur, 07-Haziran-2006
> Yarın çok geç olabilir: 
> Aslında sorunların ne olduğunu ve hangi hatalarımızdan kaynaklandığını çok iyi biliyoruz. Elhamdülillah ama esas sorun bir an evvel harekete geçmemek galiba. Çünkü hepimiz esasen aynı şeyleri söylüyoruz; ama söylediklerimizin tersi tavır sergiliyoruz ya da bir şeyler yapmaya kalkıştığımızda en ufak bir zorlukla karşılaştığımız zaman hemen pes edebiliyoruz. Çocuklarımızı önemsemeyip onlara yaşama amaçlarını unutturduğumuzda veya hatırlatmayıp bu hale gelmelerine vesile olduktan sonra birden değişmelerini beklemek imkansız bir şey zaten. Bu yüzden çok sabredip bir an evvel hatta şimdi harekete geçmeliyiz. Çünkü yarın çok geç olabilir. Bu hayat sadece para kazanmayı düşünecek kadar basit değil. Ben yirmi yaşındayım, yaşama amacımı biliyordum ama bunu bir şekilde unutturuyorlar. Bunalımdan, yaşama amacıma uygun yaşamaya başladığım zaman kurtuldum; çünkü bunu hatırlayıp uygulamadığınız zaman boşluğa düşüyosunuz ve çok acı çekiyorsunuz. Yaşadığınız hayatın boş olduğunu hissetmeniz sizi tembelliğe, şiddete itiyor. Bu konu çok derin ve yazarın söylediği gerçekler çok açık ve anlamlı bence ama huzurlu bir hayat yaşamak istiyorsak kesinlikle dünyaya geliş amacımızı hatırlamalı ve buna uygun davranışlar sergilemeliyiz.

### Sare Kacır, 06-Haziran-2006
> Bize ne oldu böyle!: 
> İki kız çocuğu annesi olarak, hissiyatıma ışık tuttuğunuz için çok teşekkür ederim Sayın Ahmet Selim. Allah razı olsun. Eğitimimizi, halimizi o kadar iyi analiz etmişsiniz ki itiraz etmek şöyle dursun, noktasına virgülüne aynen katılıyorum. Bize ne oldu böyle? Amacımızdan, terbiyemizden bu kadar neden koptuk? Herkese bu yazıyı okumasını ve iç dünyasını muhasebe etmesini tavsiye ederim.

Kaynak: [www.aksiyon.com.tr](http://www.aksiyon.com.tr:80/detay.php?id=24467&yorum_id=10564), [web.archive.org (arşiv bağlantısı)](http://web.archive.org/web/20060715140042/http://www.aksiyon.com.tr:80/detay.php?id=24467&yorum_id=10564)
