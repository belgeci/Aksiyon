# Biraz mizaha meyledelim!

*Ahmet Selim 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070608113652im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608113652im_/http://www.aksiyon.com.tr/resim/578/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   ‘Etnikçilik' falan yapmayacağım ve zaten yapamam da. Peşinen söyleyeyim de öyle bir ilk izlenim havası olup okumaktan vazgeçmeyesiniz! Türk kimdir? Nedir Türk kimliği? Bunun cevabını etnoloji antropoloji falan veremez. "Bilim" veriler ve bulgular sunar, bir cevap oluşuyorsa alıp kullanırsınız. Oluşmuyorsa, o cevabı düşünce ile bulacaksınız.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Maddi bir tipleme yapamıyorsunuz. Çünkü çok harman olmuş. DNA şablonu ve benzeri şeyler çıkarılamaz. Alışılmış tasnif kategorilerine de sığmaz. Esmer, kısaya yakın orta, vs. Yok öyle bir standard genelleme konusu. Ben 1,85 boyundayım, üç yeğenim de 1,90'a yakın; ama daha kısa olan kardeşleri de var. Her aile, her sülale böyle. Bir kardeşim beyaz, diğeri esmerce… Bizde öyle bir bakışta göze çarpan bir benzeşme göremezsiniz… Hâlbuki birçok toplumda millette o benzeşme çeşitli derecelerde vardır. Hele özel bir dikkatle bakarsanız, kolay göze çarpmayan bazı benzerlikler de bulursunuz.
    <br>
     <br>
      Almanların çiğ bir cilt rengi vardır, sanki tahrişliymiş gibi görünür. Diğer sarışınlardan farklıdır… Fransızlar donuk ve uzak bir resim verirler… Benim özel algılarım bunlar, ama işe yarar. Kalabalık halinde filmini seyrettirseler, tanırım! Bizde böyle bir şey yok.
      <br/>
      <br/>
      Özelliğimiz buradadır işte! Maddeyi manevileştirmiş gibiyiz. Maddi tasniflere sığmıyorlar, ama asırlardır var olmuşlar. Nasıl var olmuşlar acaba? Bunu zaaf gibi göstermeye çalışanlar var. Bal gibi de meziyettir, hem de çok büyük bir meziyettir. Hiç kaygımız olmamış, "karışmayalım" falan diye. Beraber yaşarız, kız alırız, alışveriş ederiz, yerleşmelerden çekinmeyiz... Tarihin harmanında savrulmaktan korkmayız…
      <br/>
      <br/>
      Moda'nın tesirinden olacak, dedemin mushafına baktım. Tam "yüz iki" yıl önce yazılmış bir not var: "Sahibi Hafız Abdullah İbn Muharrem Aga" Ve hıfzını ikmal ettiği tarihi atmış. Bir asır öncenin Rumeli'si… Bilseydim, Muharrem Aga hakkında daha fazla bilgi edinmeye çalışırdım!.. Mushafı yazan hattatın da notu var. Uşaklı bir zat… Bunlar Rumeli'ye nasıl ve nereden gitmişler?.. Çok fazla akıl istemez bunun cevabını bulmak için. Abdülhâlık Renda gibi derin kütük araştırmalara girmenin de anlamı yok. Elbette ki Anadolu'dan gitmişler.
      <br/>
      <br/>
      Haçlı Seferleri'nde Türk kelimesi kullanılmış. Peki 1910'larda, Rumeli'de Müslüman olana "Türk oldu" denilmesini de izah eder mi? Haçlı seferleri hangi tarihte? Bu deyiş Osmanlı'nın son zamanlarına ait. Demek ki bir karşılaşma refleksi gibi pat diye söylenip geçilmiş değil, bir devamlılığın ve derinliğin adı bu. Adamlar, Müslüman yerine de kullanıyorlar. "Bir yerlerden gelen birileri var, bu devletlerin özü gücü onlardır, hem de onlar Müslümandır. Müslüman olmayanları zaten kaybolmuştur." İşte tarih halklarının şuur altında da, şuur üstünde de yaptığı tarif bu! Ben aldım kabullendim, bilimde verilere ihtiyacım yok. Adamlar iyi tanımışlar.
      <br/>
      <br/>
      Bir ihtiyar yengemiz vardı. İyi Türkçe bilmezdi ama ben onu konuşturmaktan çok hoşlanırdım. Bir gün  şöyle bir soru sordum kendisine: "Oraya memleket diyorsun. Peki buraya gelmeyi niçin istediniz?"
      <br/>
      <br/>
      Gözlerini hayretle açtı. "Senden ummazdım" der gibi şöyle dumanlı bir bakış fırlattı. "Nasıl yâni?" diye çıkıştıktan sonra, cevabını verdi: "Orası memleket, burası vataaan!" Vatan, yâni ruhen mânen kalben bağlı bulunduğu yer. Hiç gelmemiş ve görmemiş olsa bile! Burası vatanın öz gerçeği ve anası, orası vatanlaştırılması için çalışılan yer… Yine sordum: "Size Arnavut denilmiyor mu?" "Diyorlar. Ama orada Türk derlerdi. Türk büyük evsaf! Kızınca derler!" Sarılıp ellerinden öperdim bu cevapları alınca.
      <br/>
      <br/>
      Şöyle bir düşünelim: Bir millet ki; ırkçılık yapmamış, milliyetçilik yapmamış (herkesten sonra özel bir kıvam anlayışıyla zaruretlere uymuş) kendi adını varlığının önüne çıkarmamış, kendini bir sığınma coğrafyasına sıkıştırmamış, etnik bir evlenme duyarlılığına lüzum görmemiş, her türlü kültürle iklimle beşerî çevreyle içli dışlı olmuş; ama güzelim diliyle, dinî kabul ve yorumlarıyla, siyasî ve tarihî devamlılığıyla hep var olmuş.
      <br/>
      <br/>
      Gösterilebilir mi böyle bir "var oluş"? Kimliğini, seciyesini, karakterini, arayacağınız yer işte burasıdır.
      <br/>
      <br/>
      Kimlik alanında maddeyi manevileştiren kültür, en güzel ve sağlam tarih terkibinin yapıcısı olmak övgüsüne lâyıktır. (Bu cümleyi bir köşeye not edin) Bundan (bireysel) nefse pay yok; ben yapmadım ki bu terkibi nefsimle övüneyim. Ancak lâyık olmaya çalışmam gerekir ki, bunun icabı da o kültüre uygun davranmam, yâni maddi kimlikçilik yapmamam ile gerçekleşir. Zâten buna mecburum da. Ailemde sülalemde, birçok etnik bağ var çünkü. Daha da önemlisi, yakınlarımızın büyük çoğunluğu etnik bir âidiyet ve mensûbiyet hissi hatta bilgisi taşımadan Türktür, 'milletdaş'tır. Yine sorayım. Var mı böyle bir toplum örneği? Aydınlarımız, 'aydın' olmak durumunda bulunanlarımız, sırf böyle bir "mesned ve ortam" şansını kendilerine sunduğu için "entelektüel minnettarlık ve şükran" hisleriyle meşbû olmalıdır. Hiçbir millet, aydınlarına böyle bir avantaj ve imtiyaz kolaylığı sağlamamıştır.
      <br/>
      <br/>
      Siz hiç "ben Türk kavmindenim" diyen "orta-yol" milliyetçisi gördünüz mü? 'Orta-yol'dan kastım, 'hâkim itidal yolu'dur. Yâni, Prof. Ali Fuat Başgil'le sembolize edilebilen milliyetçi tipidir. Kavmiyetçilik var mı ana çizgide? O tür sözler var mı? Prof. Mümtaz Turhan'da var mı? Onların izdüşümü olan kitlede ve partilerinde var mıdır, var olmuş mudur? Burası "insaf" noktasıdır, önemle vurgulanmalıdır, ve yoktur böyle bir şey.
      <br/>
      <br/>
      O kadar ki, "ırk" kelimesi bile, etnik mahiyetten farklı bir edebi kullanım konusu haline gelmiştir onlarda. "Irkıma yok izmihlâl" ile Akif ne demek istiyordu ki? Ete kemiğe dokunan bir vurgu tesirinin gerçeklik anlamı belirsin diyedir o. "Ciğerimi söktün be. Daha ne yapacaksın!" konuşmasındaki feryat gibidir. Bir maddi çarpıcılık gücünün refâkatine ihtiyaç duyulunca edebi dil bunlardan yararlanır.
      <br/>
      <br/>
      Kesin hakikat şudur: "etnik âidiyet ile milli âidiyet" bizim kültürümüzde; ayniyet, ikame, rekabet, husumet ilişkilerine asla sahip değildir. Nereden bakılırsa bakılsın; sağdan soldan, alttan, üstten, yakından uzaktan asla böyle bir şey göremezsiniz. Ve en önemli fikrî problemimiz buradadır: bizim aydınlarımız, milletçe "fiilen" yaşanan tarihî gerçekliğin, "fikren" gerisindedir. Bırakınız tahlilini yapıp fikrî tekabülünü inşa etmeyi, o gerçekliğin tercümesini bile yapamıyor.
      <br/>
      <br/>
      Bu tarihî kimlik kültürü ve temeli; her meşrû, güzel, gelişmiş inşâya elverişlidir. Bunun kimyasını terkibini evsâfını sıhhatini sırrını anlamaya çalışın, fakat asla ve kat'a zedelemeyin. Düşünmek böyle olmaz. Bu temelde nefsâni zaafları ve takıntıları tedâvi ve tatmin edici sayısız imkânlar var. Çözüm üretmek onun tecrübi ve tabiî özelliklerinden biridir. Ahmet Turan Alkan Bey'in seçkin bir yazıyla belirttiği gibi, kendini Türk hissedenler etnik bir aidiyet ve mensubiyet bilgisine somut ve maddî olarak (genellikle) sahip değildirler ve bence bu daha çok böyle bir bakış açısını önemli bulmadıklarından dolayıdır. Ayrıca bu bir ihmal değil, millîyi "manevileştirme-ruhileştirme" değerlerini daha önde tutmasıyla ilgilidir.
      <br/>
      <br/>
      Peki "çağdaşlık, modernlik, post ve ultra modernlik (!), ilericilik, demokratlık, humanistlik, medeniyetçilik, aydınlıkçılık, akılcılık, mâkulluk, gelişmecilik, incelik, olgunluk…" adına bundan daha elverişli ve uygun bir "ortak mesned ve üst kimlik paydası" düşünülebilir mi?
      <br/>
      <br/>
      Alınganlaşırsam; dedemin dedesine alt notlar da bulurum, Uşak'lı hattatın geçen asırlardaki izini de çıkarırım, Abdülhâlık Renda gibi Tuna'dan Vardar'dan Kosova'dan dolaşıp Konya'ya da dönmenin araştırılmasını da yaparım!
      <br/>
      <br/>
      Ama uğraştırmayın, böylesi daha güzel, çok daha güzel! Gelin güzeli paylaşalım!
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23123), [web.archive.org (arşiv bağlantısı)](http://web.archive.org/web/20070608113652/http://www.aksiyon.com.tr:80/detay.php?id=23123)
