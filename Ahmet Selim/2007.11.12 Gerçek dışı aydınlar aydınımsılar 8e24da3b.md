# Gerçek dışı aydınlar, aydınımsılar

*Ahmet Selim 2007.11.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080116184520im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Muhâl olanlarla uğraşıp mümkün olanları geciktirmek, bizdeki aydın tanımıdır. İdeolojiler bir bahaneydi. Artık bahaneye de ihtiyaçları yok, çünkü postmodernizm var. Şu satırları yazarken Beşiktaş-Liverpool maçını seyrediyorum. Sahadaki temsilcilerimiz sanki bizim aydınlar takımıydı! Var mı, yok mu, nasıl var, niçin yok; hiç belli değil.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Toplum mühendisliği, kötü bir hâlin nitelendirilmesi için kullanılan bir tabir.
    <br>
     <br>
      O hâl niçin kötü?
      <br/>
      <br/>
      Çünkü, gerçekçi değil; zorla kültür, zorla toplum, zorla millet üretilemediği için gerçekçi değil. İyi niyetli olsa bile, gerçekçi ve doğru olmadığı için, “bir entelektüel sapma” da diyebileceğimiz bütün toplum mühendislikleri kötüdür.
      <br/>
      <br/>
      Toplumu geliştirmeyi istemek bambaşka bir durumdur ve meşrûdur, güzeldir. Entelektüel mühendislik, ütopik bir soyutlamanın var olmayan temeline bir dünya kurmak gibi bir şeydir. Materyalistlerinde de öyledir. Anlattıkları ve tasvirleri somuttur ama, dayandıkları temel ve kullandıkları veri çerçevesi komik denilecek kadar uçuk ve soyuttur. Marx’ta da öyledir.
      <br/>
      <br/>
      REALİTEDEN KOPANLAR
      <br/>
      <br/>
      Güya toplum mühendisliğine karşı çıkan bazı postmodern aydınlar, en berbat türünden mühendislik yapmakta olduklarını fark etmiyorlar. Ortada bir toplum, bir millet var ise; sen onu yok edemezsin; yok ise de var edemezsin, olanı yok etmeye, olmayanı var etmeye çalışırsan; sadece hastalık oluşturursun. Sadece problem üretirsin.
      <br/>
      <br/>
      Amerika yeni bir Ortadoğu yapmaya çalışıyor. Bir şeyler yapabilir elbette; fakat, Ortadoğu’nun “insan” yapısını ve ona bağlı bulunan temel toplum özelliklerini değiştiremez. Onlar ancak gelişmenin (tekamülün) ölçülerine göre bir tarihî süreç içinde değişebilir. Amerika tam tersine, o süreci tıkayan müdahalelerle olumlu değişimleri gerçekleştirebileceğini vehmediyor. Bunun tabii sonucu olarak da orayı hastalandırıyor, oranın hastalıklarını derinleştiriyor.
      <br/>
      <br/>
      Kuzey Irak’ta iade görüşmeleri ve işlemleri yapıldı. Kimlerle yapıldı? PKK’nın yönetim kadrosuyla! “E, biz bilmiyoruz; nerede olduklarını öğrenip size yardımcı olmaya çalışalım!” diyorlar. “Bürolarını da kapatacağız!” diyorlar… Beyni orada, merkezi orası; sen onun üssüsün, ikametgâhısın!
      <br/>
      <br/>
      Saddam kalsaydı daha mı iyi olurdu? Bunu söyleyebilen var mıdır? “Amerika oraya niçin geldi?” diyoruz da, “Saddam kalsaydı ne olurdu?”yu düşünen çıkmıyor. Irak iç dinamikleriyle Saddam’dan kurtulabilir miydi? Devrilmeseydi Saddam nereye doğru yürüyor olacaktı?
      <br/>
      <br/>
      Mesele, Ortadoğu’nun, kendi tabii gelişme mihverinde yasamasına izin verilmemesi meselesidir. Batı’nın asıl günahı oradadır. Doğu, Batı’yı doğurdu; Batı, Doğu’yu batırdı! Medeniyet çatışması lakırdısını sık sık telaffuz eden Batı’nın tarihî köklerinde “medeniyet ihaneti” sabıkası, vebali, cürmü var. Batı, Doğu’nun tabii gelişme mihverini kırdı; onu çaresiz kalma çelişkilerine sürükledi. Hâlâ da, onu, fıtratının karakterinin kişiliğinin ruhunun tersi yönde zorlamaya ve biçimlendirmeye çalışıyor.
      <br/>
      <br/>
      Doğu’nun Batı kültürüyle yetişmiş aydınları da (solcu sağcı fark etmez!) aynı mühendislik zorlamalarına yapışık durumdadır.
      <br/>
      <br/>
      Bu milletin % 70’inden fazlası muhafazakâr değerlere açık partilere oy veriyor. Yarım asırdır bu değişmedi, değiştirilemedi. Modernite yozlaşmalarına rağmen değişmedi. Kötü programları seyrediyor, istismarcı gazeteleri okuyup besliyor ama; sandık basına gidince sorumluluğunun gereğini yapıyor. Olması gerekene olmasını arzu ettiğine oy veriyor; zaaflarına değil, zaaflarına hitap edene değil. Okurla, medyayla, ekonomik ve teknolojik baskılarla çok uğraştılar; bu durumu değiştiremediler. Onlara sorarsanız, millet kandırılıyor. Hâlbuki kandığı kandırıldığı falan yok; bile-bile, çelişkilerini aşa-aşa, paradokslarını yene yene oy veriyor. Evine giren gazetesine, evininin ekranındaki (kapılmış göründüğü) kültüre, eğitimdeki pozitivist telkinlere rağmen, gidip muhafazakâr renge oy veriyor.
      <br/>
      <br/>
      Bu ülkedeki aydınların bürokratların gençlerin, % 90’ından fazlası bir zamanlar solcuydu. Ama millet sola oy vermedi, onu iktidar yapmadı. 1965’te Adalet Partisi’ne yakın bir tek tirajlı gazete yoktu; meydanlar, sokaklar, afişler, okullardaki üniversitelerdeki akıl hocaları, reklam ve propaganda aletleri ve platformları, sanatçıları hep sol’du. Baskı ve yönlendirme manivelaları hep sol için çalışıyordu. Bir yabancı gözlemci gelse, şöyle dolaşarak havayı teneffüs etse, “bu ülkede % 90’lık çoğunluk sol kazanır” derdi. Aynı hâl son seçimde de yaşandı. İlk defa milyonlar yürüdü, kurumsal adem-i meşruiyet ithamları alabildiğine yükseldi; ama millet bu telkin dairesini hiç dikkate almadı.
      <br/>
      <br/>
      Milletin bazı temel özelliklerini değiştirmek mümkün değil. Bizim milletimiz “Müslüman azınlık” fikrine yabancıdır. Etnik bağları, müşterek millet dairesinin içinde mütalaa eder. Öyle mütalaa etmeyenlere soğuk bakar, gücenik bakar. Onun bu tarafını, ister sol, ister liberal, ister dinî hiçbir telkinle ve mühendislik çabasıyla değiştiremezsiniz. Çünkü bu onun tarihî köklerinden gelen bir temel karakteristik özelliğidir. Tutmaz. “Ya tutarsa” deyip habire maya çalıp aşı zerkedersin, tutmaz.
      <br/>
      <br/>
      TOPLUMLAR OYUNCAK DEĞİL
      <br/>
      <br/>
      “Yeni bir toplumsal kompozisyon yapısı oluşturalım” etrafındaki postmodernist mühendislik denemeleri de tutmaz. Dünya vatandaşı olalım, “milletim nev-i beşer vatanım ruy-i zemin” sözünde ifadesini bulan ve insan haklarından başka ortak değer aramayı lüzumsuz gören, eğitimi reddedip öğretimin muallak varlığını şart sayan, bireyi keleş ve cilalı bir minik bilyadan ibaret gören, kültür ve düşünce disiplinlerinin en hayati verilerini bile alay konusu haline getiren, topraktaki bir cılız ot parçası kadar bile kök anlayışı ve ciddiyeti taşımayan, farklılıkların zenginlik olduğunu tekrarlayıp durduğu halde ne farklılığın ne zenginliğin niteliği hakkında hiçbir düşünce birikimine sahip bulunmayan, yer çekimi kalksa daha iyi uçacağını vehmedici bir kuş  beyniyle ve kuş bakışıyla her türlü cazibe merkezinin yok edilmesini ideal denge arayışının vazgeçilmezi sayıp, hayati dengenin aynen güneş sisteminde olduğu gibi merkezî cazibe ile merkez-kaç gücü arasındaki ahenkten doğduğunu bilemeyen; siyasetin hem ihtiyacı hem de muhtacı olan sivilliği her türlü alakadan ve rabıtadan sıyrılma üryanlığı gibi telakki eden, bir kulübenin kurulmasını  dahi mümkün kılamayacak özelliksiz ve terkip züğürdü verilerle yeni toplumlar milletler dünyalar inşa edebileceği hayalleri içinde yüzen, çimentosuz demirsiz betonsuz kolonsuz kemiksiz direksiz kısacası bütün taşıyıcı ve dik tutucu maddi-manevi değerlerden mahrum ve nasipsiz bir inşa tasavvurunu kemal-i ciddiyetle savunabilen, karşı çıktığı menfiliklerin hepsini sağ veya sol izdüşümleriyle zahiren reddetse de arka kapıdan içeriye alan; memnun, mütebessim, müreffeh, çalımlı ve alımlı, keyfi-primleri-statüsü-rağbeti yerinde, azade, asude, mağrur ve mesrur bir aydın tipi, bütün yazılarında ve sözlerinde her gün kavramlarla oynuyor, dalgasını geçiyor. Müthiş ilerici, muazzam medeniyetçi, fevkalade teorisyen, denizler deryalar gibi entel!..
      <br/>
      <br/>
      Bir kusuru var, milleti tanımıyor. Birazcık eksiği var, hayatı ve dünyayı bilmiyor. Bir parça talihsiz, ayakları yere basmıyor. Etrafı kalabalık, sahnelerle vitrinlerle arası iyi; ama millet onun şovlarını seyretse bile, özde ondan etkilenmiyor ve kararını tercihlerini, oy’unu, onun istediği gibi kullanmıyor; bazen paralellikler olsa bile, hassas noktalarda hemen bir arayış yaşanıyor.
      <br/>
      <br/>
      YANILMAYI METOT BELLEMİŞLER
      <br/>
      <br/>
      Yeterince açık değilim ve bunun farkındayım. Lakin bu benim tercihim sayılmaz; anlatmak istediğim, bilinen açıklıkla kuşatılabilecek cinsten değil. Söylediklerimin uygunlukları ve tekabülleri, sağlı sollu sayısız tersliklerin acayipliklerin çelişkilerin hepsine dağılmış bulunduğu için, onları işaretlemeden olmuyor; onları işaretleme zarureti de yeterince açıklık taşıyamıyor. Ama sonrası, ötesi; çok açık, çok işlek, çok hoş bir şifre çözücülük kolaylığıyla ve eğlenceli sayılabilecek teşhis bereketiyle dopdolu!
      <br/>
      <br/>
      Zorlaştırma kolaydır, kolaylaştırma zordur. Zorlaştıran kolaylar, popülizmle meseleleri daha da ağırlaştırmaya; kolaylaştıran zorlar,  çözüm anahtarlarının kazandırılmasına benzer. Kolaycılık aslında meselelerin çözümünü alabildiğine zorlaştırmanın metodudur.
      <br/>
      <br/>
      Birbirini beğenmeyen birbiriyle mücadele eden sanal toplum mühendisleri, “yanılmışız” demeyi bir gelişmecilik “erdemi” sayarlar. Hâlbuki bir yanılgıdan diğerine geçmenin, yeni yanılgının koltuğunda eskisi için yanılmışız demenin bir değeri ve fazileti yoktur. Aslında bu bir itiraf da değil, “yanılgı metodunu” benimsemiş olmanın ortaya çıkardığı dramatik bir sonuçtur ve devamlılığı olan bir inat tezahürüdür. Aydınlarla, aydın olma durumunda bulunanlarla o milletimiz arasındaki mesafe gittikçe açılıyor. Sessiz kitle, “aydın” gerçeğini artık bir magazin konusu gibi görmeye başladı. Aile, eğitim, kültür, okul, millet, toplumsal etik çözülme, medyatik yozlaşma, sevgisizlik sorumsuzluk ve fikirsizlik kararması; postmodern gardroptan giyinip kuşanan aydınımsıların ilgi alanına bile girmiyor artık. Temellerin, duvarların, kolonların kirişlerin, toprağın, semanın, ufukların, yarınların ve çerçevedeki insanın, insan ruhunun; sanal toplum mühendisliğiyle, komplo teorisyenliğiyle, hayal tacirliğiyle rol paylaşımı yapmış olan aydınımsıların gündeminde yeri yok. Onlar için ekranda sahnede afişte görünmek bunların hepsinden çok daha önemli. Korkunç boyutlara varan “bilgi, düşünce, duygu kirlenmesi” bu aydınımsılar için, bu sanal toplum mühendisleri için, mesele konusu değil, rol paylaşımı konusudur. … Millet Ak Parti’ye % 47 oy verirken, aynı zamanda umut ve imdat sinyali de vermiş oldu. Bu aynı zamanda gerçeğe ve gerçekliğe dönüş çağrısının mesajıydı. Ama aydınımsıların Ak Parti’ye yakın duran takımı, bu mesajın algılanmasını sislendirip engelliyor ve milletin böyle bir olumsuzluğa dikkat çekmek için kullanabileceği herhangi bir enstrüman da yok.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28849), [web.archive.org (arşiv bağlantısı)](http://web.archive.org/web/20080116184520/http://www.aksiyon.com.tr:80/detay.php?id=28849)
