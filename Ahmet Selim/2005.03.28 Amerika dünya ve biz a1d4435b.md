# Amerika, dünya ve biz

*Ahmet Selim 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117185131im_/http://www.aksiyon.com.tr/resim/538/38.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Bir medeniyetin ekonomisi, daha doğrusu ekonomik anlayışı, kültürünün bütünlüğünden ayrı düşünülemez. Batı kültürü, kendi medeniyeti içinde kapitalizmi getirdi ve geliştirdi.
  <br>
   Ekonomiyi teknik mesele ve yalın maddi bilgi olarak mütalaa edemezsiniz. Fizik gibi kimya gibi ele alamazsınız. Pragmatik ihtiyaçlar için kullanılan o türlü soyutlamalar bu gerçeği etkilemez.
  </br>
 </font>
 <p>
  <font class="content">
   Batı, kapitalizmi kendi kültürünün ürünü olarak kendi kültürüyle uyguluyor ve yaşıyor. Japonya, Çin vs... Tamam efendim; burada söylediğim o değil ki. Herkes kapitalizmi uygulayıp yaşamaya çalışmanın mecburiyeti altında zaten.
   <br>
    <br/>
    Seni dışlayacak değil, sen de dünyanın dışına çıkacak değilsin. Sana kendi terk ettiği alanları sunar, yaşadığın sürecin merhalelerine denk düşen yardımlarda bulunur. Sen de çeşitli başarılar sağlarsın. Ama hiçbir zaman, kapitalizm üzerinde fikren belirleyici ve yönlendirici olmak, arkadan gelenlerin yapabileceği bir şey değildir. Kapitalizmin her türlü türevini ve dönüşümünü kastediyorum burada.
    <br/>
    <br/>
    Amerika dünyanın lideri. İnsanlığın sıkıntıları belli. Mükemmeliyeti varsayarsanız deniz bitti demektir. “Varılacak noktaya varılmıştır. Bundan ötesi bu noktaya hakkını vermek ve uygulama kapsamı için düzenleme yapmaktan ibarettir.” dersiniz ve dünyayı şimdiki gibi düzenlemeye çalışırsınız. Neye göre? Kapitalizmin vardığı son (yâni mükemmeliyet!) noktasına göre.
    <br/>
    <br/>
    Amerika da bunu yapmaya çalışıyor! Kalın hatlarıyla söyleyeyim: Avrupa düşünür, Amerika uygular. Misyon paylaşımlarının kökteki taksimatı böyle. Peki diğerleri ne yapar? Onlar düşünmeden uygular! Böyle yaparlarsa rahat edebilirler ancak! (Amerika’da da ekoller, denemeler var elbette. Ama bunlar, uzantı uzmanları ve denemecileridir.) Tekrarlayayım; biri düşünür, öbürü uygular, diğerleri düşünmeden uygular.
    <br/>
    <br/>
    Avrupa’nın Amerika’ya zaman zaman yönelttiği eleştiri tavrında, herhangi bir yeni teklif var mı? Bir yeni “düşünce birikimi” sunuşu var mı? Yok. Ortadoğu’yu düzenliyor adam. “Oraya da şuraya da girerim, gerekirse” diyor. İstikameti belli olduğu için, her ısınan bölgenin coğrafi unsurları ve yakınları hakkında stratejik senaryolar üretiyor. Kendinden sorup öğrenirseniz; niyet bozukluğunun var olmadığını stratejik çalışmaların öteden beri yapılageldiğini söyleyecektir. Uygulama önderi; düşünür de işte böyle düşünür! Globalizme aykırı olanlar mı var; ver sopayı bana! Kalabalıkları yönlendirmesinin kültürü, “kültür” tanımına bile girmez ve kovboy geleneğiyle irtibatlanır... Abarttık mı? Hayır, sadece bir dikkat irkilmesinin işaret sinyalini belirttim. Sinyaller zaten masum abartmalardır.
    <br/>
    <br/>
    ***
    <br/>
    <br/>
    Dolar, tam istikrarlı ve sakin duruşlu bir para olamaz. Dünya’nın aksiyon trafiğindeki sirkülasyon parası dolardır. İstikrar sükûneti değil, sürekli etkinlik istikrarı açısından dolar hep öndedir. “Uygulayıcı” olmanın gerektirdiği bir aktivite zarureti var; dolar bazen bu zarurete bağlı olarak “tercihan” dalgalanır. Bu dalgalanma bir kriz sapmasına dönüşme istidadı gösterirse; Amerika’dan ziyade onun krize girmesiyle dengeleri alt üst olacaklar kaygılanır. Ve olanca gayretleriyle yardımcı olmaya çalışırlar!
    <br/>
    <br/>
    Amerikan başkanları, Amerika’dan ziyade dünyayı yönetsinler diye seçiliyorlar. Amerika’nın iç politikayla ve yönetimle ilgili seçim meseleleri yok gibidir. “Federatif-mahalli” kurumlaşmalar tıkır-tıkır işliyor. Başkan, dünya ile ilgilenecek olan adamdır. O’nun konusu ‘Dünya ve Amerika’dır. Oradaki başkanlık sistemi, bu esas üzerinde temellenir. Yâni dünya, başkanlık sistemiyle yönetiliyor! İşgal operasyonlarında bütün Amerikan kamuoyu susuyor; basın âdeta kendi kendine sansür uyguluyor. Çünkü o meselede “başkan ve dünya” vardır ve Amerika, seçtiği başkanının yanındadır. O gibi meselelerde başkan, Bay Amerika’dır.
    <br/>
    <br/>
    Avrupa Birliği, bir rekabetin değil, bir “kabul edilmiş paylaşım” tamamlanmasının adıdır. Ortadoğu meselelerinde, başı derde girenin muhâtabı Avrupa Birliği değil, Amerika’dır. Sadece Ortadoğu’da değil, globalleşmeyle ilgili her sıcak meselede böyledir. Tabii ki bu tespitler, sadece eleştiri değerleriyle değil, politika üretme değerleriyle de ilgilidir. Amerika’yla kurulacak diyaloglar, bütün diyalogları etkiler. Bu her zaman görülmez, ama her zaman işler. Tepkisel heyecanlara bürünmüş bir Amerika Aleyhtarlığı, bu dünyada kimsenin hiç bir işine yaramaz. Amerika’ya yöneltilecek eleştiriler de, ancak, kurulmuş sağlam ilişkiler içinde fayda sağlar. Üstelik buna da açıktırlar. Bizdeki sol, bu kaba realiteyi bile hiç bir dönemde fark edemedi. Hala 6. Filo noktasındalar!
    <br/>
    <br/>
    “Fikri Mesele” hep öndedir, yine öndedir. Oradan ışık gelmezse, her şeyden önce normalizasyonu sağlayamazsınız. Günlük hayatın düz mantığını bile yakalayamazsın. Bir   yığın saçmalık, zırva, abes, münasebetsizlik, ortalığa saçılmış gibi görünür.
    <br/>
    <br/>
    Yukarıda anlattığım “kültür-medeniyet-ekonomi” alışverişi işte bu açıdan çok kolay manalandırılabilir. Asırların ihmali sihirli değneklerle telafi edilemez. Ne var ki, düşünce’nin ışığını yolunuza düşürmezseniz evin yolunu da bulamazsınız. “Düşünmeyin, uygulayın” tavsiyesine uymak, bence Batı’nın belki de (büyük ihtimalle) samimi olan bir tavsiyesidir. Kendi kültür köklerinden gelen yanlışlarda Batı genellikle samimidir. Biz demeliyiz ki “Çok düşünerek uygula. Düşünce, dolaylı çözümler de üretir. Bazen, düşünceyle oluşan dolaylı imkanlar, yepyeni ufuk pencereleri açar.” “Konuşma, yanında durma, hiç bir şeyin ona benzemesin, ya hep ya hiç” tavrı ise, basirete ve ferasete aykırıdır! Aktüel vesileye raptedersek, bazen “Amerika’ya rağmen Amerika ile” tercihi çok verimli olabilir. “Avrupa’ya rağmen Avrupa ile” de diyebilirsiniz.
    <br/>
    <br/>
    ***
    <br/>
    <br/>
    Kesin ve toptancı tavırlar, düşünceyi adeta lüzumsuzlaştırır. Habire elbise biçersiniz, cansız mankene dönmüş bir nakarat formasyonunun üstüne! Hiç bir şey canlanmadan gelişmez, canlı kalmadan gelişmez; gelişme yönünde her hangi bir dönüşüm ve değişim yaşayamaz. Onyıl’lar bir gün gibi de sunulsa, yaşamaz. Bizde batık kredi’nin en büyüğü, en acısı; zaman’la ilgili olanıdır. Çünkü zaman; hayat demektir, nesiller demektir. Yirmi yılda otuz yılda basit bir hatayı inatla savunmuşsun, şimdi “hata etmişim” diyorsun. Bu hata, özel hesap defterindeki rakam hatası değil ki. Senin hatanı paylaşarak gelip geçen nice umutlar, nice fidanlar, nice israf edilmiş güzellikler var. Kaldı ki; anladığını söylediğin hatanın, uzantılarını hâlâ üstünde taşımaya devam ediyorsun.
    <br/>
    <br/>
    İhata (kavrama, kuşatma) yok ise, analiz aletlerine ve metotlarına konu bile bulamazsın. İnternet’e baktığım zaman, eski sokak satıcılarının “analizler vaar!” diye bağıran yeni versiyonlarını görür gibi oluyorum!
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20547), [web.archive.org (arşiv bağlantısı)](http://web.archive.org/web/20060117185131/http://www.aksiyon.com.tr:80/detay.php?id=20547)
