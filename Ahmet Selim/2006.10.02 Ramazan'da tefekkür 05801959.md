# Ramazan’da tefekkür

*Ahmet Selim 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061014161756im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kendini aşmak, nefsini aşmaktır. Nefsin tasallutu kalkınca akıl ve ruh kendi fıtratının gereği olarak zaten evrensele yönelir. Evrensele, maneviye, sonsuzluğa, tekamüle… Nefsini aşmayı sağlayacak olan irade, sadece tefekkürün dilinden anlar. Tefekkürün metot formülü de verilmiştir: "Kalb ile akletmek." Bu tablo, bir yol haritasının minyatürünü resmeder. Ramazan-ı Şerif, 'kalb ile akletme'ye mübarek vesileler ve fırsatlar lütfediyor…
  </font>
  <!--- Baslik, Spot, Resim kutusu ---------->
  <p>
   <font class="content">
    İlk defa sürekli hastalık şartlarına yakınlaşmıştı. Yüksek tansiyon, kalp yetmezliği ve nefes darlığına dönüşen müzmin bronşit, ilerlemiş yaşında iyice sıkıştırıyordu. Namazı hâlâ ayakta kılabiliyordu ama, vücudunun kalp atışlarıyla sallandığını görebiliyordunuz.
    <br>
     <br>
      Doktor oruç tutmaması gerektiğini söyledi. Mantıken ve tıbben doğruydu. Mantıken ve tıbben doğru olanı dinen dikkate almak da gerekliydi. Fakat şöyle bir açıklama yapmam gerektiğini düşündüm:
      <br/>
      <br/>
      "Psikolojik durumunu anlatayım, kararı yine siz verin… Objektif tespit açısından ben de aynı kanaatteyim ve kendisine bunu alıştırma yumuşaklığının üslubuyla açıklamaya çalıştım. Endişem o ki; oruç tutmaz ise, bir psikolojik sarsıntının içine girebilir ve bu, objektif sıhhat şartlarını beklenenin tersi istikamette ciddi olarak etkileyebilir. Bu ihtimali önemle dikkate almalıyız. Yani mukayeseli bir değerlendirme yapmamız tıbben de gerekiyor. Tamamen mantık planında konuşuyorum."
      <br/>
      <br/>
      Sonunda, "başlasın, hassas biçimde gözetelim ve yeni muhtemel şartlara göre şumullü değerlendirmeler yapalım"  noktasında karar kıldık. Başladı ve çok üstün bir moralle, tıbbi göstergeleri iyiye doğru götüren bir sevinç duygusuyla o yılı tamamladı.
      <br/>
      <br/>
      * * *
      <br/>
      <br/>
      İşaret etmek istediğim husus şu:
      <br/>
      <br/>
      Oruç'u, çift yönlü olarak, sadece objektif maddi sıhhat şartlarıyla sınırlı olan bir mantıkla anlatmaya çalışmak doğru değildir. "Çift yönlü" değişimi de hemen açalım: a) Oruç'u uzun müddet aç kalmanın biyolojik faydalarıyla sınırlamak da b) Ruhsat şartlarını, psikolojik faktörlere hiç dikkat etmeyen bir yalınlıkla yorumlamak da doğru değildir.
      <br/>
      <br/>
      Uzun müddet aç kalmak, tıbbi-maddi açıdan hiçbir hastalığa iyi gelmez. Hastalıklar genellikle "az ama sık" yemeği gerektirir. Yüksek tansiyonda, şekerde, ülserde, kardiyo-vasküler sıkıntılarda, hep böyledir. Hiçbir tıp adamı 12 saat aç kalma gibi bir rejimi hiçbir hastasına tavsiye etmez. Hemen ekleyeyim: "Oruçla sıhhat bulmak" keyfiyet, "ruhi-psikolojik" perspektif açısındandır. Allah'ın emrini yerine getiriyor olmanın, rıza-ı ilahi'ye kavuşmak için beraberce gereğini yapıyor olmanın manevi neşesi hazzı memnuniyeti insanın sıhhatini pozitif yönde etkiler. Tabir caiz ise, bu bir 'tıbbı manevi'dir. Bunu maddileştirmek anlamına gelen "bilimsel" uygunluk çabaları fayda sağlamaz. (Toksinler gider, yağlar erir, vs. gibi)
      <br/>
      <br/>
      Tıbbî işaret, "doymadan kalkmak" sözünün alabildiğine geniş anlatım zenginliğinde bütün vuzuhuyla zaten vardır. Doymadan kalkmak, bütün beslenme dengelerinin özüdür, mesnedidir; her türlü mantıklı beslenme tavsiyesi, son tahlilde oraya gelip dayanır.
      <br/>
      <br/>
      Hani o gerine gerine, bastıra bastıra, dolum yapar gibi yemek var ya; insan vücudunun lehine olan her şeyin aleyhinedir! Doyum'u dolum'la özdeşleştiren bu alışkanlık, bütün beslenme arızalarının ana sebebidir. Yenilenin hacmi ve midenin dolumu belirleyici olunca, "besleyicilik" ve "lezzet" nüansları bile kaybolur. Doymadan kalkmak 'şuurlu yeme'nin tanımıdır.
      <br/>
      <br/>
      Bu ölçü Ramazan'da da geçerlidir. Sahur'da tıka basa yiyip yatmak, iftarda tıka basa yiyip çeşitli aktiviteler içine girmek, çok ciddi bir yüklenmedir.
      <br/>
      <br/>
      Bir büyüğümüz bir çorba içer, biraz peynir ekmek yer, çayını yudumlamaya başlardı. Belli bir müddet geçtikten sonra hafif tertip yine yerdi. Bunun adına "itidal" denir. İnsanın maddi sıhhati de manevi sıhhati de, her ikisi arasındaki denge kıvamı da, "itidal" ister.
      <br/>
      <br/>
      Oruç aslında bir itidal eğitimidir. İtidal eğitiminin imtihanıdır. Bu imtihan sadece bedeni değil; aklı, ruhu, iradeyi, karakteri, şuuru ilgilendiren yönlere de sahiptir. Ve hikmeti bu bütünlük içinde tecelli eder. O zaman sıhhat bulursunuz tabii…
      <br/>
      <br/>
      ***
      <br/>
      <br/>
      Nefs hiçbir şeye doymaz. Ne yemeye doyar; ne süslenmeye, ne hakimiyete ve tahakküme, ne takdir ve iltifata, ne eğlenceye, ne gezmeye tozmaya, ne mülke ne eşyaya… Hep daha fazlasını ister. Çünkü "tatmin" kavramı, çeşitli ilgilerin dengelenmesini ifade eden "ruhi-fikri" bir muhtevaya ve gerçekliğe sahiptir. Ve bu dengelenmenin temelinde; nefs'in ait olduğu yere konması, yani yaşama zaruretlerinin dinamiğini canlı tutmakla sınırlı ve hemen de o dinamiklerin kontrolüne muhtaç bulunan fıtri hikmet yapısına uygun bir yerde tutulması gerekir. Ve işte o zaman, sonsuz ihtiyaçları değil; makul, verimli, ruhi-fikri-estetik özelliklere açık, bir tatmin ortamı çıkacaktır ortaya. Asli var oluşu bakımından insan bu demektir. İhtiyaçlar sonsuz olmayacak, idealler ve tekamül gayretleri sonsuza yönelecek.
      <br/>
      <br/>
      Bir oburun yeme zevkinden söz edilebilir mi? O, gerçek tatları ve lezzetleri bilmez. Bazen hiçbir şeyin tadının kalmadığından şikayet ederiz. Tavuk eski tavuk değil, balık eski balık değil; domatesler, ıspanaklar öyle… Hormondu, suni yemdi; işin çok da önemli olmayan ve abartılan tarafıdır. Asıl sıkıntı, oburluk kanıksamasıyla ilgilidir. Bir misafirlik gününde, çayın yanına konulanlara bakıyorum: börek, köfte, püre; mayonezli, cins salatalı, şekerli meze kondurmaları, vs. vs… Sonra "tadı yok!"… Eskiden evde börek yapılır, Pazar günü fırına götürürdük. O gün börek yeme günüdür. O böreğin tadı şimdi var olabilir mi? Bırakın nimetleri, eşyaya bile bir saygı gerekir. Saygı, hem şükrün bir unsuru, hem de tezahürüdür. Ve bu süreç, bir manevileşme-insanileşme-medenileşme olgusunu da içinde taşır. Düşünerek ve hissederek yaşamak, maddeye bile hayat veren bir saadet yoludur. Ve Ramazan-ı Şerif, bunu örneklemenin, bunu talim etmenin mübarek vesilesidir, fırsatıdır; itidal eğitimini teşahhus ettiren (somutlaştıran) bir ibadet ihsanıdır. Ruhaniyetine nuraniyetine dolan güzellikleri buradan gelir. Madde bile incelir, bir hissediş ve düşünüş halinin bütünleştirici rengiyle farklılaşır o günlerde… Ramazan bu demektir. Ziyafetler, merasimler, telaşlı koşuşturmalar, lüzumsuz yorgunluklar değildir. Biraz yoklayalım kendimizi.
      <br/>
      <br/>
      ***
      <br/>
      <br/>
      … İnsanın sıhhati bozulabilir. Tedavi olmaya çalışırsınız, şifa niyazı ile sabır gösterirsiniz… Ekonomik sıkıntılara uğrayabilirsiniz, tedbir ve sabır gayreti yine devreye girer. Asıl önemli olan, genel dengemizin sıhhatidir. Genel, külli, terkibi dengemizin sıhhati… İstikamet dengesinin sıhhati… Önemli olan bu dengenin sıhhati… O bozulursa, zenginliğiniz ve maddi sıkıntınız bile hiçbir şey ifade etmez; imtihanların en küçüğünde dahi dağılır gidersiniz. Ama o yerinde ise; bazı acılara ve sıkıntılara rağmen, sabırla, tevekkülle, tedbir sadedinde gerekeni yapmış olma huzuru ile, ebediyet yolculuğunun mutlak adaletine inanmanın gönül zenginliğiyle, mutluluğun kapılarını yine açarsınız.
      <br/>
      <br/>
      Bugünkü eleştirel tavrımız; işte bu genel denge sıhhatinin, ona bağlı olarak tevhidi bütünlük şuurunun, ona bağlı olarak düşünerek ve hissederek sevgiyle yaşama duyarlılığının zedelenmiş, sarsılmış olması sebebiyledir. Bu eleştirel yaklaşıma, "sac sobadan kalorifere, iki göz odadan klimalı dairelere, cızırtılı radyolardan DVD teknolojisine geldik" üslubuyla karşı çıkmak, yaşanılan zaafın reddi değil, itirafıdır. Böyle bakış, böyle yaşayış olmaz.
      <br/>
      <br/>
      Ramazan, gelişme özlemlerine liyakat yönelişlerinin dualarla ibadetlerle tefekkür halleriyle izhar edilmesi, bu yolda hatıralarla ideallerle kucaklaşan bir murakabe ve mukayese dolgunluğunun yaşanması demektir. "Hep böyle olsak" dedirten farklılıkların paylaşılması demektir.
      <br/>
      <br/>
      İktisat "sonsuz ihtiyaçlar ve sınırlı imkanlar" arasındaki dengenin ilmidir. Maddeten böyledir. Fakat İslam'da imkanlar sonsuz, ihtiyaçlar sınırlıdır! Biliniz ki sonsuz imkanlara potansiyel olarak sahibiz. Sevgi imkanlarının kaçta kaçını kullanıyoruz biz? Bir tutam sevgi nice meseleleri gülümsetecek bir kolaylıkla çözer. Ama öyle lafla değil, fonksiyonla! Hayatın akışını belirleyen tercihleri ve kararları etkileyerek. Bunun sırrı, tefekkürün inançla sevgiyi birleştirecek imtihan alanında çınarlar gibi kök salmasıdır. Sonsuz potansiyel imkanlardan dinamik sonuçlar elde etmenin başka yolu yok.
      <br/>
      <br/>
      Tefekkür nasibi herkes içindir. Derece derece herkes için… Tevhidi hikmetin şartıdır tefekkür… Âlim de tefekkür eder, bir işçi de, hatta ve hatta bir çocuk da! "Çocuk" faslı eğitimin tefekkürle ilgili en büyük ihmalidir. Her şeyi öğretmeye çalışıyoruz da, düşünceyi ve düşünmeyi öğretmiyoruz; çünkü eğitme görevini düşünerek yapmıyoruz. Sonra da, ayağını suya sokmamış birine, bir derinlik noktasında "hadi buraya dal!" diyoruz. Direnecektir elbette.
      <br/>
      <br/>
      Bir manada Ramazan ayı, tefekkür ayıdır. Tefekkür ederek yaşamayı, mübarek vesilelerin ve lütufların ışığında öğrenmenin örneklemenin idealleştirmenin mevsimidir Ramazan.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25459), [web.archive.org (arşiv bağlantısı)](http://web.archive.org/web/20061014161756/http://www.aksiyon.com.tr:80/detay.php?id=25459)
