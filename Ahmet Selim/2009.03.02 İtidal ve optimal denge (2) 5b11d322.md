# İtidal ve optimal denge (2)

*Ahmet Selim 2009.03.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090323010923im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İtidal’de “nâr”, “nûr” olur. İtidalde zekâ, akıl olur. İtidalde şüphe; ihtiyat olur, tedbir olur… İtidalden uzaklaşma, ifrat- tefrit marjinallerine sürüklenmeyi getirir… İtidal kayıplarıyla başlıyor kayıpların her türlüsü; ve bütün faziletler itidal şuuruyla kemal bulabiliyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090323010923/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090323010923/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090323010923oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090323010923oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Antitez’ler değil, farklı ve orijinal tez’ler üretilirse, senteze gitmenin yolu açılabilir. Optimal(mutlu) sentezler, zıtlaşma ve tersine çevirme inatlarıyla değil; itidalli özeleştiri (ve iç eleştiri) yardımlaşmalarıyla kurulur. Dialektik mantığın tez telakkisi, tersine çevrilmeye mahkûm olan ve bir dar aralıkta sahibine teselli verebilmek ötesinde hiçbir ciddi kalıcı sentez açılımı sunamayan bir oyun ve oyalanma işidir. Sentezi hayatın bunalımlı akışına havale ederler, “o’nu seyirciler yapsın” dercesine. Esinlen, benzet, seç, süz, ayıkla, yap işte bir şeyler” sorumsuzluğunun sahnelendiği bir düşündürme azabı ve oyunu.
    <br>
     <br>
      Lunaparktaki çarpışan otomobiller oyununa benziyor! Bir kısır döngü içinde herkeste sanki bir yerlere gidebiliyorlarmış hissini uyandırmayı amaçlıyor. İfrat, anti-ifrat; al birini vur öbürüne! Yaptıkları ironik düzlemdeki ifadesiyle aynen budur. Ötesi onların iştigal alanına girmez!
      <br>
       <br/>
       Hâlbuki ilerleyen sentezler biçiminde gelişmeyi, hayatın içindeki sahici yarışmalar dengeli düşünceler, tamamlanmalar, yardımlaşmalar sağlayabilir. Sentez, bir mutediller alışverişinin, sürecinin malıdır. Bunun metodu da itidalli ve farklı tezler üretmektir, özeleştiri açılımı getirmektir, gerçekçi ve verimli diyaloglar kurmaktır. Antitezler, tersleşip inatlaşan düşünceler, modacı ifratlar üreterek varılacak sonuçlar; kavgadır, istikrarsızlıktır, ağır kayıplara ve acılara yol açan bunalımlardır. Kapitalizm bu yolun malı olduğu için insanı unutan bir dengesizlik modeli olarak kaldı. Sosyalizm bu yüzden bir tepki boşluğunda kaybolup gitti.
       <br/>
       <br/>
       İTİDALİN SİSTEMATİK VE FİKRÎ YÖNÜ
       <br/>
       <br/>
       Bir düşüncenin, bir görüşün, bir öneriler toplamının; her unsuruyla, her tarafıyla her noktasıyla tamamen yanlış olması mümkün mü? Ve onun, her unsuruyla her yönüyle her noktasıyla tersini söyleyen bir görüş ortaya koyarak doğru izahlara erişme imkânı bulunabilir mi?
       <br/>
       <br/>
       Her düşüncede, her görüşte her yaklaşım bütünlüğünde bir doğruluk payı vardır. Siz tamamen bunun tersini söylerseniz, o doğruluk payını iptal edip bir başka doğruluk payına bir sürü yanlışı sarmaktan başka bir iş yapmış olmazsınız.
       <br/>
       <br/>
       “Madde her şeydir, ruh yoktur; ruh her şeydir madde yoktur”  ikileminden ne çıkar? Bir sentez çıkar mı? Farklı tezler olma hüviyeti taşıyan, özeleştiri dikkati olan, çeşitli sentez ve denge ihtiyaçlarına cevap sunabilen bir zenginlik çıkar mı? Benim dengem madde aleyhine yahut ruh aleyhine biraz bozulmuşsa; gerekli düzeltmeyi başarıyla yapmamın önemini ve lüzumunu anlatan eserler kaynaklar bulabilir miyim? Bulamam. Batı’nın kültür kimyasında öyle bir ilaç yoktur! Hegel’de, Marx’ta, Bergson’da, Voltaire’de, A. Comte’de, A.Smith’te, Nietzsche’ de bulamam. O vadide bulamam. Çünkü bunları ve benzerlerini bir senteze götürmenin yolunu çaresini gösteren tek eser yoktur Batı’da. Batı bir bütünlüğe sahiptir ama o bütünlük bir sentez ifade etmez. Zehirleri de ilaçları da aynı vitrinde sergiler.
       <br/>
       <br/>
       İslam’dan gerekli yardımları ve tesirleri almamış ve devreye koymamış biri, Batı’yı doğru anlayamaz süzemez, bu durumu göremez, kavrayamaz. “Batı’yı bilmeden İslam tam anlaşılmaz” sözü (C.M), “İslam’ın çağımızda nelere, nerelere yardım sağlayacağını anlayamaz; o yönü üzerinde duramaz, düşünemez.” demektir. Ama o sözün tersi de doğrudur: “İslam’ı bilmeyen de Batı’yı anlayamaz” (İşte canlı bir örnek: her iki ifade de nasıl doğru olabiliyor?) Aslında ikisini de bilmenin müşterek şartı, “İtidal” ufkunun açık olmasıdır ve vurgu burayadır.
       <br/>
       <br/>
       İtidal’in fikrî manası üzerinde, İslami açıdan yeterince durulduğu söylenebilir mi, bugüne kadar? Yeterince durulsa idi; İslam’ı kapitalizmin Batı’nın anti-tezi gibi anlatmaya çalışan hatalara düşülür müydü? İslam’ın itidal şuuru ile düşünen bir insan, her ideolojide bir gerçek payı olduğunu, gerçek payının, o ideolojik “örgü”de istismara ve zulme uğradığını görür. Bir ideolojiyi eleştirirken, reddederken; taşıdığı doğruluk payını iptal edip çöpe atmaz. Bu sayede, göstergelerden bazılarını devre dışı bırakıcı darlıklardan korunmuş olur. O göstergelerin mukayeseli tekabüllerini hatırlayarak düşünce alanını genişletip derinleştirir. Unutmamalıyız ki optimal dengenin çiçekleri, meyveleri, verimleri itidal ikliminin mahsulüdür. Son tahlilde halis sevgi de mutluluk da öyledir.
       <br/>
       <br/>
       Esasen, asli (özgün) sahih, gerçek düşünce o mahsulleri üretmenin edinmenin yoludur. Gerçek düşünce adamları kavramları silah gibi kullanmaya kalkmaz, birini diğeriyle vurup düşürme salaklığına kapılmaz. Onun işi gürültü çıkarmak değil, düşünce üretmektir, temyiz ve tefrik etmektir, inşadır, sentezdir. Ne yazık ki biz, Batı’nın bize en çok muhtaç olduğu konularda onu en çok taklit etmişizdir.
       <br/>
       <br/>
       Doğu’nun çağdaş bazı isimleri Batı’da okumuştur. Ve büyük bir “tepkicilik” halet-i ruhiyesi ile geri dönüp Batı karşıtı antitezler ve asabi ütopyalar yazmaya başlamıştır. Hâlbuki, bu metodu oradayken, onlardan almışlardır! Beneklenip zedelenmişlerdir, içten benzeşmişlerdir ama farkında değillerdir! Doğru eleştiriyi bilmezler, özeleştiriyi ise hiç tanımazlar. “Manevi itham” baskılarıyla kendilerine bir dokunulmazlık sağlamakta sakınca görmezler. Batı’yı nisbeten daha toleranslı eleştirebilirsiniz, çünkü onlar birkaç asırlık hicranlarla bazı şeyleri dolaylı yollardan ve pahalı tecrübelerle yaklaşık olarak az biraz öğrenmişlerdir. Sentez değil ama bunalımlı da olsa bir denklem kurmayı başarmışlardır. Yutkunmayı ve “acaba?” demeyi kısmen bilirler. Hiç değilse içlerinden bazıları bilir ve yetersiz kaynaklarıyla ve sakat metotlarıyla bizimkileri şaşırtacak spekülasyonları yine de becerebilirler.
       <br/>
       <br/>
       GÜNCEL’İN MANZARASI
       <br/>
       <br/>
       Düşünce tarihinden ziyade, bugünkü hayatımızın niteliği önemli. Bugüne yansıyanlar, şimdiki hayatımızı kuşatan zaaflar önemli. Düşünce tarihi, kütüphanelerde öylece durmaz. Onların tesiri bugün de yaşanır, çeşitli dönüşümler ve izdüşümler hâlinde…
       <br/>
       <br/>
       Muhalefet yapmak, muhalefet edilenin anti’sini bir topuz gibi kafasına vurmak değildir. Eleştirmek, eleştirileni kâmilen karalamak, iptale çalışmak değildir. Her samimi ve seviyeli eleştiri; bir itidal çağrısını ve çizgisini tazammun etmelidir. Böyle olmazsa; bireysel, grupsal, evrensel yalnızlıklar iç içe yaşanır ve “paylaşılan yalnızlıklar”ın da olabileceği ve yaşanabileceği görülür. “Yalnızlık paylaşılmaz, paylaşılırsa yalnızlık olmaktan çıkar” denilir. Bir açıdan doğrudur ama paylaşıldığı hâller vardır. Bazı ailelerin, bazı kalabalıkların, bazı beraberliklerin, yalnızlık içindeki bireylerden oluşması böyledir. Yaşadıkları, farklı rollerine ve pozisyonlarına rağmen, aynı yalnızlıktır.
       <br/>
       <br/>
       “Özeleştiri” kendini eleştirmek ise;” iç eleştiri” kendisi gibi düşündüğünü söyleyenleri yahut bir mensubiyet beraberliği içinde bulunan yakınlarını eleştirmektir. Özeleştiri olmayınca “iç-eleştiri” de olmuyor, bunlar olmayınca da demokratik eleştirinin hiçbir türlüsü yapılamıyor; onun yerinde, hakaretler, ithamlar, kavgacı söylemler, “saygısız-sevgisiz-vefasız” katılıklar ve darlıklar ile dopdolu bir negatif ilişkiler ortamı teşekkül ediyor. Temeldeki sebep, itidal dengesinin ve şuurunun olmayışıdır. Hepimiz aslında iyi insanlar sayılırız, çok şeyler de bildiğimiz söylenebilir; ama ortak eserimiz de maalesef işte bu ortam! İtidali olmayanın sabrı olmaz, dengesi olmaz; ihatası, sentez gücü, eleştiri dikkati, üslup zarafeti, duruş vakarı, yaklaşım sıcaklığı olmaz; itidali olmayan kendini geliştiremez, düzeltemez, aşamaz. Kavgacı olmak, onun tercihi değil, mahkûmiyetidir. Ve en önemlisi, itidali olmayan, kaçındığına inandığı bazı veballere tedricen bulaşıp gömülebilir. Kaş yaparken, göz çıkarmak talihsizliğine uğrayabilir.
       <br/>
       <br/>
       Sahiplenilip iddia hâline getirilen görüşlerde de, ona bağlı olarak yapılan (sözde) eleştirilerde de itidal yok. İtidal olmayınca denge olmaz, darlık ve katılık olur; karşı karşıya gelişlerde bir monologlar çarpışması yaşanır; sahih eleştiri ve düşünce üretiminin de, karşılıklı alışveriş etkilenmesinin de ortamı ve konusu taayyün etmez. Polemikle, demagojiyle, teatral tavırlarla üstünlük ve farklılık kazanmanın mücadelesi sergilenir. Herkes için kendi hatası dokunulmazdır, karşı tarafın hatası ise bir istismar ve ifna gerekçesidir! İfratlarımız birbirini besler, akıllarımız değil. Nefislerimiz ve içgüdülerimiz öndedir, ruhumuz ve bütünlük dengemiz değil.
       <br/>
       <br/>
       Hâlbuki, hatalar kendi başına o kadar önem taşımaz. Ne kadar hatalı olursu olsun, bir görüşü savunanın samimiyet ve itidal özellikleri o görüşü tartışılabilir ve faydalanılır kılmaya yeter. Özeleştiri, iç eleştiri ve objektif eleştiri çarkları işler; bir daha, bir daha işler; gelişme (tekâmül) sürecinin birikimi ve ortamı oluşmaya, yolu aydınlanmaya başlar. Bunu mevzuat değişikliğiyle falan sağlayamayız. Siz önce kendinizi, kendi nefsinizden, kendi nefsanî tutkularınızdan arındırıp özgür kılacaksınız; siz önce “özgür” aklınızla ve iradenizle “özgün” düşünceler üretebilme imkânlarını kendinize kendiniz kazandıracaksınız. “Bir model getirelim, bunları hepimize şıp diye kazandırsın!” Yok öyle bir “armut piş ağzıma düş” modeli. Birey olarak özümüzün içimizin düzenini biz inşa edeceğiz. “İtidal” bir huy, bir yaratılış özelliği değil, şuurlu bir koruma ve korunma güvencesinin akıl edilişidir; bir “düşüncenin düşünülüşü” olgusunun iç gözlem (introspection) sezgisiyle potansiyel kavrayış cevherini kişiliğimizin merkezine bir kalb gibi yerleştirmesidir. Bu; bireysel, toplumsal, evrensel bütün bunalımların ortak zarureti ve vazgeçilmez optimal çözüm şartıdır.
       <br/>
       <br/>
       İTİDALSİZLİK SAPMALARI VE İHMALLERİ
       <br/>
       <br/>
       Kitapları (ve olayları) doğru okumak ancak bu zenginleşmeyle mümkün. Yanlışları çok olan kitapları ve yazıları da doğru okumayı bileceksiniz. “Ben doğruları okuyorum” rehavetiyle, birkaç güveniliri ezberleyip geçmek olmaz. Yanlışlıyı eksikliyi doğru okumak, doğruyu yanlış okumaktan daha ziyade kazandırıcıdır. Bazıları bazı kitapları ve yazıları yanlış okuyup, yani itidal şuuru olmaksızın okuyup ciddi zaaflara düştüler. İyi niyetin burada yeterli olması mümkün değildir, iyi niyetin bir “kalb ile akletmek” yardımıyla ufuk penceresinden akıtılacak denge enerjisine ihtiyacı vardır. Kökler kendi başına fotosentez yapamaz, bazı buluşmalara ihtiyaç duyar.
       <br/>
       <br/>
       Bir tahayyülün resmini yapalım:
       <br/>
       <br/>
       Mutedil laiklik, mutedil muhafazakârlık, mutedil solculuk, mutedil millîlik, mutedil liberallik, mutedil akılcılık, optimum demokrasinin resmidir. Mükemmel’i kastetmiyorum. Optimum, mükemmel demek değildir; belki mükemmele ne kadar yaklaşılabileceğinin miyarıdır. Olabileceklerin en sağlıklısıdır ve herkesin olabilecekleri farklı olduğu için bir “genel geçer” mükemmel demokrasi modeli yoktur. İtidal, faziletleri, artı özellikleri, denge bozuculardan korur; onların optimum bir dengede buluşmalarını sağlar. Ama itidalden uzaklaşılmışsa; sonunda, her şey bozulur, arızalanır. İnsanların insanlıkları azalır, bir sürü şeyleri artsa da.
       <br/>
       <br/>
       Kutsal bir kurum olan “aile” bile, itidalden uzaklaşılması hâlinde bir nefsaniyet yumruğuna bir menfaat hücresine dönüşebilir. Diğer mensubiyetlerde ve aidiyetlerde bu dönüşüm çok daha sert ve keskin biçimde gerçekleşir. Kabahat o mensubiyet ve aidiyetlerde değil, onlara bağlanış tarzının mahiyetindedir. İtidalsiz kişiliklerin kimlik bunalımlarına düşmesi doğaldır. Kimliklerin o türlü kişilik yapılarının üstünde sıhhatli ve ahenkli bir duruş göstermesi beklenemez. Kişiliğini bulamayanlar yeni kimlikler arar; sonuçları sebep, sebepleri sonuç gibi görmeye başlar. Fakat hiçbir kurumsal, kavramsal, beşerî kimlik değerinin ifratına ve istismarına kızıp aslı kınamaz, reddedilmez. Burada “eleştiri ve tedavi” konusu yapılması gereken şey, itidalsizlik anormalliği ve çirkinliği olmalıdır.
       <br/>
       <br/>
       … Yakın tarihimizin birbirine antitez teşkil eden anlatımlarını, aslında itidalli ve samimi bir terkip aklıyla süzmek; sonra da yaşanmış olayların hakikatini ortaya koymak hiç de zor değil. Bunun için yeni bir bilgi gerekmez; mevcut bilgiler yeter. Ama yapamıyoruz. Bizde, zannedildiği gibi, marjinal sivrilikleri ifade etmek değil, itidal terkiplerini yapmak risklidir ve büyük cesaret, dikkat, sabır, maharet ister. Çünkü o karşılıklı antitez anlatımlarının savunucuları ve kavgacıları buna büyük tepki gösterir; ayrıca da hakikatin saf açıklamaları, popüler ilgileri öyle bir perdelemeyi aşarak kendiliğinden celbedemez. Bir iki istisna dışında kimseyi memnun edemediğiniz gibi, başka konulardaki düşünce üretme imkânları da çeşitli tepki yansımalarıyla zaafa uğrayabilir; yabancılama, ötekileştirme, dışlama basınçları devreye girebilir. Bazı yanlışlar, yanlışlığı bilinse bile korunmak istenir; bunun genel etki gücünü arttıracağı vehmedilir. “Canım bu yanlış ama” uyarılarına “olsun, öyle kalsın!” denildiğine dair birkaç mizahi hatıram vardır. Öyle, bu tavır, özdeki sağlamlığı mahzun edici ve ilk sınav geçidinde inandırıcılığın kaybedilmesi talihsizliğine uğratıcı bir basiretsizliktir. Lüzumsuz makyajların ve gereksiz eklemelerin, anti’ler kısır döngüsüne hizmet etmek sonucu vereceği düşünülemiyor, itidal şuuru bulunmadığı için böyle oluyor. Nice hayati doğrular, etrafına sarılmış abes takviye işgüzarlıklarının perişan üslubu sebebiyle küçük düşürülüyor, mahzun ediliyor.
       <br/>
       <br/>
       İslam’a atfen ileri sürülen bazı kişisel düşüncelerin ve görüşlerin, eleştiri testlerinden geçmeksizin İslam’ın öz değerlerinden imiş gibi savunulması ve kabul ettirilmek istenmesi, üstelik bunların birbirini cerheden bir derbederlikle ileri sürülmesi; bazı tarihî şahsiyetlerin ve ünlü ilim-düşünce adamlarının kimlikleri hakkında, birbiriyle hiç bağdaşmayan sübjektif yargılarla, akli-objektif kimlik tanımlarını asgari anlamda bile imkânsız kılıcı şaşırtmaların ve ihtilaf şartlandırmalarının yapılması; kavramların şuraya buraya çekilip itilerek bulanıklaştırması; eleştirilerin çeşitli tepkiselliklerle övgülere ve yergilere dönüştürülmesi, bazı ideolojileri, akımlara, sadece düşmanlık yahut hayranlık duygularıyla yaklaşılması; yerine göre iftiraların hakaretlerin tehditlerin, istismarların baskıların tabasbusların bilmezlikten ve anlamazlıktan gelinerek caiz görülmesi; sorumlulukları ve yükümlülükleri askıya alan uyduruk zaruret tevilleriyle ve yorum tahrifleriyle, “kendi kendini aldatma” teknikleri eşliğinde eyyamcılık yapılması; rahatçı, kolaycı, çıkarcı, gösterişçi tercihlerin hayatımıza hulul etmesine göz yumularak duyarlılıklarımızın yavaş yavaş köreltilmesi; ve daha niceleri; hep itidal şuurunun yerini nefsani tutkuların, zaafların işgal etmesiyle ilgili bahtsız sonuçlardır. Bu sonuçların belirlediği bir “ifratlar-tefritler” ortamında ilim-sanat-tefekkür nasıl yapılacak; bireyi, toplumu, demokrasiyi geliştirici emekler, eserler, dengeler, tedbirler, inşa’lar, birikimler, değişimler, güzellikler, mutluluklar nasıl üretilecek? Bu uğurda ömrünü harcayan gayret sahibi müstesnaların mesajları ne kadar duyulacak, kadri kıymeti ne derece bilenecek? Onları gücendirme nadanlığı ve nasipsizliği nasıl tedavi olunacak? Hakikat sevgisi nasıl yaşanacak, yaşatılacak? Evrensel medeniyet krizi nasıl çözülecek?
       <br/>
       <br/>
       … Bu beyanlarım asla bir tavizkâr yavaşlama, durgunlaşma, ricası değil; bir güçlenme, ufuklanma, kıvamlanma, zenginleşme “özgürleşme” ve “özgünleşme” çağrısı ve uyarısıdır. Hicranlı bir denge hasretinin mutedil bir tercümesini naçizane sunabilme çırpınışıdır; sevgiyle umutla sunabilme heyecanının dualaşmasıdır. Bu hem herkese seslenişin, hem de yakınlarıma ve kendini bana yakın hissedenlere tevdi edilen emanetimdir. Hakikati anlama inkişafından ve değişiminden korkmayın; kaybedeceğinizden korktuğunuz şeyler, kazanacaklarınızı  engelleyen tortulardan ibarettir.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32505), [web.archive.org (arşiv bağlantısı)](http://web.archive.org/web/20090323010923/http://www.aksiyon.com.tr:80/detay.php?id=32505)
