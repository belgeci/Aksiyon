# Tıkanma noktaları (1)

*Ahmet Selim 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070607203737im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Daha temelden yaklaşacağım. Farklı bir deneme olacak. Bir miktar yadırganmayı göze almadan, tartışmaların rutin seyrine tabi olarak bir noktadan ileriye gitmek de gereken vuzûhu sağlamak da mümkün değildir. Laiklik, dinleri, özellikle de İslâm’ı sınırlar mı?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Soruyu daha doğru biçimde soralım: laiklik, dinî (özellikle İslâmî) hürriyetleri sınırlar mı?
    <br>
     <br>
      Bütün’e bakış
      <br/>
      <br/>
      Bu soruya, laiklik adına da, İslâm adına da hayır diyenler var. “Sınırlamaz zâten”, “Sınırlamamalı” şeklinde ifade farklılıkları olmakla beraber, “sınırlama” kavramını kabul edip de tahliline geçmeyi reddetme konusunda birleşiyorlar. Halbuki bence sınırlama realitesini görmek ve mâhiyeti ile dereceleri üzerinde konuşmak ve tartışmak gerekir. Tabii ki dinî hürriyetleri teminat altına almak da laikliğin konusudur. Ama “sınırlama” gerçeği de vardır. Demokrasi dinlerin mahiyeti üzerinde hükümler veremez, asli varlığı hakkında belirleyici ve tanımlayıcı müdâhalelerde bulunamaz. Fakat tezahür planındaki hürriyetlere sınır getirebilir. Bunu ekseriyâ dolaylı olarak gerçekleştirir. Çünkü dinleri siyasî hukuk açısından ve bu yöndeki “müeyyide” ve “bağlayıcılık” ilişkileri itibâriyle yok sayar. Burada, laikliğin ve demokrasinin kurumsal varlığından ve temel kavramlarından başka belirleyici güç kabul etmez. Referans kabul etmez. Millî irade, insan hakları, parlamento, ilim-akıl-düşünce, demokrasiyi geliştirici arayışlar ve denemeler... Hepsi var. Ama dinlerin ölçülerini “veri” yahut “referans” kabul etmek yok. Öyle bir kıyas değerlendirmesi, adaptasyonu, eliminasyonu yok. Varsaymaz, dikkate almaz. Dinî hürriyetler savunulacak, ama demokratik açıdan savunulacak. Her şeyden önce ilk sınırlama, taleplerin menşei ve gerekçesi bakımından var. Müeyyide (yaptırım) gücünün hukukî geçerliliği ve meşruiyeti açısından var.
      <br/>
      <br/>
      Sınırlamalar ve zaruretler
      <br/>
      <br/>
      Fakat sınırlama hakkı ve yetkisi de sınırlıdır. Bu sınırlamanın kaynağı da yine demokrasidir. Sınırlama hakkının sınırlanması yönündeki talepler de demokrasinin referanslarına dayanmalıdır.
      <br/>
      <br/>
      Geçen günkü bir TV açık oturumunda, bir profesör, “üniversite çağında geçerli olan dinî hükümler lise çağındaki kızlar için de geçerli değil mi?” diye sordu. Ne cevap verilecek? Burada kıstas, reşit (akıl bâliğ) olmaktan ibâret değil mi? Farklı yorumları incelemek ayrı bir konu. Ama bir yoruma göre de böyle.
      <br/>
      <br/>
      Aslında belirli bir seviye düzleminde herkes birbirinin neler düşündüğünü ve hissettiğini biliyor. “Bir seviye düzleminde” kaydını önemle belirtiyorum... Lâkin, derinlemesine ne düşündüğünü ve neyi nasıl düşüneceğini insanların kendileri de bilmiyor. Karşılıklı güvensizlik de işte buradan doğuyor.
      <br/>
      <br/>
      Örtünme’nin hikmeti ne? Dikkat çekmemek. Bazı özelliklerle dikkat çekmemek. Dikkat çekici bazı özellikleri mümkün mertebe tezâhürsüz bırakmak... Hikmetin şumulünde, aslen, bazı “tavır, bakış, üslup, tarz” özellikleri de vardır. Hattâ yerine göre öncelik kazanabilecek bir önemde vardır. İnternette gördüm; herhalde kendi amacı yolunda bir hiciv oluşturmak maksadıyla, “örtülü rakkase” motifini kullanıyor. En abartılı sivrilik imajını istismar ediyor. Tamam ama, orada bir düşünce unsuru da var. Sadece modernite adaptasyonunun vesilesi ve vasıtası gibi kullanma uygulamalarını herkes görüyor ve bazı düşünürler de yazıyor.
      <br/>
      <br/>
      “Zaruret” gerçeğiyle hiç ilgilenmeyen bir akıl, tevil (ve özellikle su-i tevil) alanında alabildiğine faaliyet gösterirse, yerine göre zâhiren aynı (yahut benzer) sonuçlara varıyormuş gibi görünse de, aslen korkunç yanılgılara düşer. Zaruret’te şuur uyanıktır, diğerinde uyuşmuştur. İlk yanılgı özetlemesi budur. Bu yanılgı kaynağı, gitgide “şeklen var aslen yok” yozlaşmasını yayar ve derinleştirir. Aklı her alanda güdük bırakır. Fikrî ve hissî dünyamızı kurutur. Dengeli ve verimli uzlaşma için gerekli olan entelektüel ve ruhi-karakteristik potansiyelin sıhhat şartlarını bozar.
      <br/>
      <br/>
      İtidal, gelişmenin vazgeçilmezidir
      <br/>
      <br/>
      Hiçbir beşerî uygulama kendi idealinin ve ufkunun son noktası değildir. Demokrasi için bizzat Batılı’lar bile “en mükemmel değil, en az kusurlu rejimdir” diyor. Aslında “zaruret” kavramı da, “ideal” olanla “uygulanan” arasındaki farklılıklardan, daha alınacak çok mesafeler bulunmasından doğar. Demokrasi adına yapılanlar içinde eleştirilecek çok şey vardır da, İslâm adına yapılanlar arasında yok mudur? Ve onların çoğu da istismâren değil, algılama ve liyâkat yetersizliğinden yapılmıştır. Böyle bir dünyada “özeleştiri-diyalog-uzlaşma” basireti doğmaz ise, hiçbir hayırlı değişim doğamaz. En büyük zararı kendine verdiğini fark etmeyenler arasında hiçbirinin kazanması mümkün olmayan bir kör mücadele sürer gider.
      <br/>
      <br/>
      Çok uç örneklerin belirtilmesi biliyorum ki can sıkar ve yanlış yorumlu tepkiselliklere sebebiyet verebilir. Lâkin ona takılı anlam, delaleti itibariyle bir külli ve şuurî değerlendirme önemi taşıyabilir. O yüzden zikredeceğim... Sadece evimin balkonuyla sınırlı gözlemlerimde bile başı örtülü olduğu halde yılışık ve pişkin flört pozisyonları içinde bulunan kişilere rastladım. Ve “keşke başın örtülü olmasaydı da asgarî bir vakar zarafeti içinde bulunmanın aklına ve eğitimine biraz sahip kılınsaydın” demişimdir her defasında... Uç örnektir ama bir düşünce yanlışının, yâni zaruret şuurunu ihmal ile su-i tevil israfı arasındaki çelişki ve garâbet tutumunun sonucudur. İşaretleme ihtiyacını da bundan dolayı duydum. Sadece modernite malzemesi gibi görülürse, hikmet, zaruret ve tefekkür plânı yok sayılırsa; bunlar olur.
      <br/>
      <br/>
      Her kişinin, her (meşru) düşüncenin, kavramın, zaruretleri var. Bazen ismi konulmadan var. Tekamüle duyulan ihtiyacın mâhiyeti ile ilgili olarak var. Tekamülün bir hayatiyet şartı olmasıyla ilgili bulunan şartlar sebebiyle var. Duvara çarpar gibi zaruretlere toslayıp “yol bitti!” demenin ne anlamı var, ne faydası, ne de fazileti. Yıllar önce “kadın” ağırlıklı bir dergiye göz gezdiriyordum, gecenin ilerlemiş bir saatinde... Mektup yazan bir genç kıza verilen cevap şu: “Ailen örtünmene izin vermiyorsa, evi terk edebilirsin.” Teessürden öfkeden sabaha kadar evin içinde dolaştım durdum. Bunu nasıl söylersin? O genci sonu belli olmayan acılı bunalımlı bir kopuşa nasıl itersin? Bu nasıl akıl, nasıl bir sorumsuzluk?
      <br/>
      <br/>
      Fikrî icaplar
      <br/>
      <br/>
      Elmalılı Hamdi Efendi, tefsirinde bir ayet için “Bu bir emr-i tekâmülîdir” diyor. Anlamı şu: “Tekâmül içinde fikrî icapları gözetilmesi gereken bir hükümdür.” O fikrî icapların hakkını veremezseniz, bu yolda düşünme bilme kavrama emeği harcamazsanız, zaruretleri böyle bir sorumlulukla aşma şuûrunu kazanamazsanız, kolayca zorlamalardan ve zorlanmalardan elde edebileceğiniz hiçbir şey yoktur. Aklı ruhu şuûru iradeyi kişiliği korumak lüzumunu anlayamayanlar, onların dışındakilerin nesini neyle nasıl koruyacaklar?
      <br/>
      <br/>
      Zor bir meseleyi izaha çalıştığımı biliyorum. Lâkin bu zorluğu göze almadan da hiçbir çözümü kolaylaştırmak ve mümkün kılmak ihtimali yoktur. Şimdiye kadar yapıldığı gibi bugünden yarına tam serbestlik çözümünün geleceği yahut getirilebileceği tarzında bir umutlandırma, çözümü zorlaştıran en önemli sebeplerden biridir; çünkü bu yanlışla “diyalog-etkileşim-uzlaşma-hoşgörü” ortamını tesis etmek imkansızlaşmaktadır. Ayrıca da böyle bir umutlandırma, körpecik ruhlara, taşımaya güç yetiremeyecekleri büyük sıkıntılar ve acılar yüklemektedir. Fikrî sorumluluk şuûrunun yükünü paylaşmaktan uzak duranların böyle bir yüklemeye hiç hakları yoktur.
      <br/>
      <br/>
      Bu iktidar “ben bunu çözerim, oy verin tamamdır” demedi. “Öncelikli meselemiz bu değildir. Bu mesele diyalogla zamanla uzlaşmayla çözülür biz de bu ortamı oluşturmak için elimizden geleni yapacağız” dedi. Ama kendini bu iktidarın “aslî taraftarı veya mensubu” sayanların tutumu öyle olmadı. Ne “isteselerdi çözerlerdi” doğrudur, ne de “çözemeyeceklerini bildikleri halde söz verdiler” doğrudur. Bu meseleyi bir siyasî tahrip vasıtası olarak kullanma tavrı ise, “tıkanma” noktalarından biridir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22880), [web.archive.org (arşiv bağlantısı)](http://web.archive.org/web/20070607203737/http://www.aksiyon.com.tr:80/detay.php?id=22880)
