# Âdâba aykırı edebiyat vefâsızlıkları

*Ahmet Selim 2008.02.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080624045519im_/http://www.aksiyon.com.tr/images/yazar_32.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Edebiyat tarihinden Tanpınar’ı kazırsanız kim kaybeder? Lüzumsuz tercihlerle büyütülmek istenmesini hiç kabullenememişimdir; ama böylesine bir  ‘âdâba aykırı’  vefasızlık ve keyfilik tavrıyla zedelenmek istenmesi çok ağırıma gitti.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080624045519/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080624045519/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080624045519oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080624045519oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Tanpınar hakkında yeni yazılan yazılardan çok etkilendim. Ahmet Turan Alkan Bey’in yazısını da tabii ki en üstteki ayrı köşeye koydum.
    <br>
     <br>
      Bir kere bu günlükleri kim niçin yayınlamış? Aynı soruyu Cemil Meriç’in jurnalleri için de sormuştum… Edebî fikrî bir katkı mı sağladı? Bir yazarın çeşitli hâlleri ve hayatının birçok safâhatı vardır; ama hepsinin sonucunda eserleriyle ve tesirleriyle oluşmuş kimliği farklı bir bütünlük arz eder. O kimsenin arkadaşı, ahbabı değil; tekevvün eden ayrı bir kimlik bütünlüğünün insanı, düşünürü, edebiyatçısıdır artık.
      <br>
       <br/>
       Kendisine çeşitli önderlikler, rehberlikler izâfe ediliyor ve bunların zararlı, mahzurlu etkileri biliniyor ise; özelini de bir ölçü içinde yazabilirsiniz. Fakat böyle bir hâl söz konusu değilse, yaptığınız iş tek kelimeyle çirkindir. Ama biz hem o rehberlikleri durup dururken izâfe ederiz, hem de bu durumdan kirli çamaşır müfettişliği gibi bir vazife çıkarırız!
       <br/>
       <br/>
       27 Mayıs hakkında, idamlar hakkında Nâzım Hikmet, Tanpınar’dan daha mı insaflı düşünmüştür? Aynı ruh hâlini yaşayan niceleri vardı. Ünlü olmaları şart değil; her şeyine kefil olabilecek kadar saydığım ve güvendiğim nice insanlar vardı ki, 27 Mayıs’a, infazlara (neredeyse zil takıp oynayacak kadar) sevindiler… Özel dersler aldığım bir aile dostumuzun “Başol’un sesini çok özledim!” diye yılbaşı kartı attığını hatırlıyorum…
       <br/>
       <br/>
       Tanpınar kendini çok saklayan biri değildi… Mektuplarda “İçki iç ve içkili görün de gerici demesinler!” (M. Kaplan) şeklindeki cümlesini şöyle bir işaretlemiş ve yine “buna niye yer verilmiş?” yönüyle kayda değer bulmuş idim. Ama Tanpınar, “mühmel işlerin kültürlü bilenleriyiz” havasıyla çok fazla “ruhumuzun, gönlümüzün insanı” gibi tanıtıldı, işlendi.  “Estetik panteist”ten mürşit üretmek bizim müzmin iptilâmızdır zaten.
       <br/>
       <br/>
       DENEME USTASIYDI
       <br/>
       <br/>
       Tam bir denemeci üslubuna sahipti. Üslupları değil, üslubu vardı. Denemedeki şaşırtıcı güzellik dalgalanmaları, romanda disipline edilince kanburlu bir anlatıma dönüşüyordu bence.
       <br/>
       <br/>
       Romanın formu değil, dili önemlidir. Roman diliyle günlük bile yazılır. Hatta roman diliyle konuşulur da! Necip Fazıl’da da yoktu, roman dilinin üslup özellikleri. Ama Peyami Safa’da gür bir damar hâlinde vardı. Form ve kalıp işi değil bu. Sevdiğim romanların konularını doğru dürüst hatırlamam bile. Ama roman dilinin cümlelerini, pasajlarını, vurgularını çok hatırlarım. Ezberi hiç sevmediğim hâlde, “Ağaçların bile sıhhatine imrenerek yürürdüm.”, “Ameliyat masasında korkmaktan korkuyorum.”, “Ruhun secdeye kapandığı anlar vardı.” gibi sayfalar dolusu cümle örneği verebilirim… Roman dili, hayatta var olan bir şeydir. Onunla, (ancak onunla) verilebilecek mana için roman formunu bir enstrümantal vesile olarak kullanılırsınız, o dil ses vermeye başlar. Evet form bir vesiledir sadece… Kemal Tahir, 10 sayfaya yakın diyalog parçaları verir. Ama halis roman dilidir… Konuşturduğunu gözünüzde kanıyla kemiğiyle mimikleriyle beyniyle canlandırır. Konuyu unutursunuz, o kişi içinizde kalır. Sizdeki tekabülünü, ustalığının çengeline takmayı becerdiği içindir bu. Formun ve tekniğin ayrıntılarını önemsizleştirmeyen roman, roman değildir; bir çeşit roman ödevidir. “Nasıl yazılır?” dersinde okutabilirsiniz. Tanpınar “roman nedir?” diye bir deneme yazsa, somut “yol açma” operasyonları kadar fark edilir bir olay hâlinde ufuk açar. “Roman yazma, romanı yaz; şiir yazma, şiiri yaz” diyeceksiniz! Belki Yahya Kemal’le ilgili duygusal ârızası bundan dolayıdır. Tanpınar da Yahya Kemal de, uğraşarak şiir yazar. Ama Yahya Kemal şiirin ruhî, Tanpınar biçimsel estetiğiyle uğraşır. Bir yazısında “vezin tamam, mısraların istifi tamam, kafiyelerin işaretlenişi tamam; içini doldurmaya çalışıyorum” diyor. Öyle şiir olmaz! Olursa da; benzemiş, benzetilmiş olur. O iş, sizin en iyi yapacağınız işlerden biri değil ise; o mesâfe serâpâ kabiliyet bile olsanız, bir eksiklik hâlinde kendini hissettirir. Onu aşmak elinizde değildir. Çünkü eksiklik içinizdeki bir nispet muvâzenesi keyfiyetiyle alâkalıdır. Bir insan, en iyi yaptığı iş yahut işler belliyken, onlara dâhil olmayan bir başka işin hakkını tam veremez. Başkalarından iyisini yapsa bile, varlığını en iyi kendisinin bildiği nisbi yetersizlik, “sanatkarâne coşku ve özgüven” tutukluğuna yol açar. Bazen yeni bir heveskârın belki iyi işlenememiş pırıltılarına bile özlemle gıptayla bakmak durumunda kalabilir.
       <br/>
       <br/>
       Fakat denemede Tanpınar, deneme türünün niçin var olduğunu en güzel açıklığıyla tecelli ettiren bir büyük ustadır. Biçimsel istiğna ile gür bir ırmak gibi akar. Romanda ve şiirde bu fevkaladeliğin gerisine düşmesi kendini mizacına hiç uymayan bir istif ve inşa disiplinine zorlamasıdır. Akıp giden cümlelerin durgunlaşıp daha dikkate yakın bir konuma gelmesi, bazı düğümlerini kanburlarını fark edilecek hale getirir ve büyü bozulur… Şiirde ise, aynı hâl, “her şey yerli yerinde de, fakat bir eksik var” dedirtici biçimde kendini hissettirir. Mesela; hiç şaşırtmaz, sarsmaz, yakmaz. Usta makyajcının ortalama güzele kazandırdıklarına benzer verdikleri. Sanki büyük bir denemesini birileri alıp kırparak kendince yıldızlar yapmaya çalışmış gibi.
       <br/>
       <br/>
       BİZİM AHMET YAHU!
       <br/>
       <br/>
       Tanpınar’ın edebiyat tarihindeki resmi, ciddi bir düşünce adamı çizgilerini yansıtır. Kulislerde, yakın özel çevrelerde ne söylendiği hiç önem taşımaz. Ahmet Hamdi Tanpınar ismi, biz öğrenciler için, çok ağırlıklı ve vüs’atli bir isimdi. Aktüel sislerin ve polemik dumanlarının üstünde, hem bilgili hem sanatlı bir otorite duruşu… Bize göre öyleydi. Sonradan duyduğum ciddiye alınmama lakırdılarını hiç ciddiye almamışımdır. Bu gibi tavırları hep avâmi plandaki “ben onu tanırım yahu”yla başlayan, “bizden alışveriş ederdi, bizim kahveye gelirdi”yle devam eden ve “küçükken beraber de oynadık, ahım şahım bir şey değildi”lere varabilen “aşina ünlüler” muhabbetine benzetmişimdir… Eskiden herkes her semtte otururdu; ünlü bir ceza hukuku hocası, ünlü bir siyasetçi, ünlü bir sanatçı, ünlü bir sporcu şurada burada karşınıza çıkabilirdi. Okulunuzun konferans salonunda Halide Edip’le Haldun Taner’le yüzyüze gelmeniz de olağan sayılırdı. Şehrin bu yapısı, aşina ünlüler faslının hikâyelerini epeyce zenginleştirirdi… Taksi durağının karşısındaki “doktor abi”mize gitmiştim. Gastrit teşhisi koydu, reçeteyi yazdı. Tam ayrılmak üzereydim ki “Dur biraz” dedi. “Tanışmanda fayda var. İçerideki misafirim Prof. Memduh Yaşa!” Yazı denemeleri yapmaya başlamıştım, bir miktar konuştuk… Faruk Abi’nin arkadaşı değildi o benim için, Profesör Memduh Yaşa’ydı. “Mesafeli bir saygı” tavrıydı bana düşen… Ama bazıları için öyle olmuyor. Bir alelâdelik refleksi, “O’nun bizden farkı yok” diye fısıldamaya başlıyor.
       <br/>
       <br/>
       … Bazı isimler, şehrin tarihî yerlerine ait isimler gibidir. Özeli yoktur onların ve kavramlarla ilgili soyut müesseselere benzerler. Ahmet Hamdi Tanpınar da öyleydi. Ne istediniz de durup dururken zedelediniz? İsmini bile sanki edebiyat tarihi vermiş! Ahmet Hamdi Tanpınar… Şu an Antalyalı bir gence yazdığı mektup aklıma geliyor… Özen göstermekten müstağni bir zenginlik akışı… Olağanüstülükle değil, hissedilip de ifadeye getirilemeyen şaşırtıcı olağanlığın gösterisi… Birdenbire “Arabistan buğdayları”nı içinizden çekip önünüze koyuşu gibi… Bu verimler onun nefsinin değil, emânetinin malıdır; hiç ilgilendirmiyor mu sizi, meselenin o yönü? Hayret! O kendi emanetini iyi koruyamasa bile, onun açıklarından girip aynı emaneti zedelemek affedilir bir duyarsızlık değildir. Beş Şehir kimin? Kırtipil’in! Dur biraz, dur yahû! Doğan’ın hakkı var, doğuranı sevmesen de. Doğduran’ın kefâleti var, doğanı önemsemesen de. Sonra sen nasıl var olacaksın? Bencillik bile buna mânidir, bırakın kadirbilirliği.
       <br/>
       <br/>
       Mehmet Seyda anlatır, kimi anlattıysa sevdirir. Edebiyat Dostları (M.Ç.) anlatır; huysuzluk, kapris, aksilik, her şeyi diline dolar, bir demetçik sevgi bulamazsın. Sizin yakınlarınızın hiç beşeri zaafları olmamış mıdır? Necip Fazıl da, önce kapıdan elini uzatıp parayı alır; sonra yazıyı verirdi. Öyle yapmasaydı ne zaman alacağı belli olmazdı da onun için! Birisi anlatsa, aslını bilmeden, ne basit tavır denilebilir. O şartları bilen sadece gülümser. En kahredici noktalardan biri de, paranın ve nüfûzun korumasında olanlara karşı bir sürü fazilet izâfe eden ve herkesin bildiği şeyleri örtmek için yarışan bir sosyal ortam içinde bulunmamız. Saygılı reveranslarla, mültefit yakıştırmalarla, sırıtan yaranma kibarlıklarıyla âdeta erim erim eriyorlar. İnternette öyle şeylere rastlıyorum ki, ciğerini bildiğim birinin şecaat ve fazilet timsâli gibi gösterilmesinden midem bulanıyor… Ama sıra Tanpınar’lara gelince; kendi nefislerinden bağımsız olarak verdiklerine hiç acımadan vur gitsin, yık bitsin… Bağrımda bir çöküntü oluşuyor sanki de; daha beter çökmemesi için onu elimle tutmaya çalışıyorum.
       <br/>
       <br/>
       … Tanpınar hakkındaki o kitabı okumadım; sabredebilirsem okumayacağım da. Lakin, kavgalı da olsa, hayatım boyunca beni derinden meşgul eden portrelerden birinin boş bir çerçeve hâline getirilmek istenmesini, okuma günlerimin gecelerimin bir ömre yayılmış hatıralarına saygısızlık olarak algıladım, hakarete uğramış gibi oldum. Onun yazdığı öyle cümleler var ki, kendisinin beşeriyetinden çok bir “okuyucu” olarak benim malım. Okuyucu soyutunda da edebiyat tarihimizin eseri. Nisbi kıymet kıyâsında hiçbir şey olmayan vesileliği, kalıcılığın mezar taşı hâline getirmek; her şeyi hiçe ircâ etmektir. Nihilizmi gizli gizli emziren bir karaltı, bir yerlere girip çıkıyor zaman zaman.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29484), [web.archive.org (arşiv bağlantısı)](http://web.archive.org/web/20080624045519/http://www.aksiyon.com.tr:80/detay.php?id=29484)
