# Bizim çizgimizde hayat yok

*Ömer Tatlısöz 1997.08.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yazılı basın, yaz boyunca birçok çizgi kahramanı evimize misafir etmeye, tatilimize heyecan katmaya devam ediyor.
  </font>
 </div>
 <div id="newsText">
  <font class="detail-text">
   Bazı gazeteler, tiraj umudu olarak sarıldığı çizgi roman kitapçıkları vermeyi oldukça keyifli buldu. Verilen kitapçıklar içinde, bir tane bile "yerli" çizgi romana rastlayamadık. Kabahat, acaba bir "Türk'ün" ecnebiye galebe çaldığını anlatan çizgi romanlarımızı(!) yayınlamayan gazetelerde mi? Ya da,  "yerli" çizgi romanımız  var mı diye soralım önce.
   <br/>
   <br/>
   1960'lardan günümüze şöyle bir baktığımızda pek az çizgi roman ressamımızın "doğduğunu" görürüz; ama bunun yanında ne üslup ne de konu zenginliği doğmamış. Bu arada okuyucu kitlesinde de önemli ölçüde azalma var. Aslında bütün dünyada çizgi roman okurunda bir azalma var artık. Avrupa'da bilinçli okuyucu kitlesi çoğunlukta. Bu da Avrupa'daki yayıncıları dergiden çok kitapalbüme yöneltti. Türkiye'de ise 1980'den sonra kültüre inen ambargodan çizgi roman da nasibini aldı, daha sonraları tv kanallarının çoğalması yok oluşu körükledi. O dönemlerde yeni bir şeyin çıkmaması çok kötü bir talihsizlik. O dönemlerin moral bozukluğunu yazarçizeryayıncı üzerinden atamadı. Özellikle yayıncılar tedirgin; "acaba tutar mı, para kazanabilir miyim?" gibi sorulardan kendini kurtaramadılar. Biraz gelişme kaydedip riski en az olan birkaç Avrupa çizgi romanını yayınlamayı uygun gördüler. Ama bu bizim içimizdeki çizgi roman sanatını çözümlemiyor, hatta bütün dünyadaki çizgi roman dergileri Türkiye'ye getirilse ne çıkar?
   <br/>
   <br/>
   Amacımız Türk çizgi romanını ortaya çıkarmak olmalı, ne var ki bir elin parmaklarını geçmeyen çizgi romancımızın olması üzücü bir sonuç. Halbuki Fransa'da yılda yaklaşık üç bin çeşidi aşkın kitap çıkmaktadır. Amerika'da çıkan kitap ve dergilerin sayısını herhalde kimse bilmiyordur.
   <br/>
   <br/>
   Bizim sorunumuz kendimizi bulamayışımızdır ve birileri bizi hazır yemeye alıştırdığı için üretme yeteneğimizi artık kaybetmişiz, devamlı tüketiyoruz. Türk üretimi hem pahalı hem de kötü(!). Ayrıca Türk çizgi romanına uygun bir dergi kimliği oluşturamadık da. Çizgi romanlar mizah dergilerine benzetilmeye çalışıldı olmadı. Bir zamanlar binbir hayallerle Fransızların entelektüel çizgi roman dergisi "A Suivre"e benzetilmeye çalışılan "RR" de tutmadı. Moebis'un dediği gibi, "İnsanın her yaptığı şey kendi kendini bulmak için seçtiği bir yöntemdir." Biz de bir gün aradığımızı bulacağız, yeter ki arayalım...
   <br/>
   <br/>
   Önemli konulardan biri de hiç şüphesiz senaryo; yeni dönemde yapılan çizgi romanların çoğunda konuların oturmadığı göze çarpar. Sanatçı olamamanın ezikliğini gidermek için sanatçı olma edalarıyla ya dine küfür ederler ya da ucubik öyküler yazarlar. Ünlü çizgi roman yazarı Alan Moore'a böyle güzel konuları nasıl yazıyorsunuz diye sorulduğunda şöyle cevap veriyor: "Evimden çıktığımda sokakta yürürken veya markete girdiğimde hiç tanımadığım bir kimsenin kolundan tutarım ve ben çizgi roman yazarıyım. Sizce ne yazmalıyım diye sorarım" diyor.
   <br/>
   <br/>
   Necdet Şen, genç yeteneklerin tembel olduklarından bahsederek gençlerin ne zamanı, ne mekanı, ne de adının olduğunu, bir özenti çizgi roman yaptıklarını söylüyor. Kimse eskileri beğenmez; ama eskileri arar olduk. Şimdi Tarkan'ın, Karamurat'ın, Malkoçoğlu'nun, Barbaros Hayrettin'in konu kalitelerine ulaşamıyoruz. Giderek yozlaşma ve başkalarını kopyalayıcı bir nesil yetişiyor. Dışarıyı her şeyiyle kopya almak bir hastalık haline geldi. Kendimizi aciz hisseder olduk.
   <br/>
   <br/>
   Hz. Peygamber Efendimiz(s.a.s.)'in bu konuyla yakından alakalı bir hadisi şerifi şöyle:
   <br/>
   <br/>
   "Sizden evvelkileri öyle takip edeceksiniz ki karış karış, kulaç kulaç onların yolundan gideceksiniz. Hatta onlar başlarını bir keler deliğine soksalar siz de aynı şeyi yapacaksınız." Sahabe,  sizden evvelkiler cümlesinden kastedilenin Hıristiyan ve Yahudiler mi olduğunu soruyor. Allah Resulu,  "Başka kim olabilir ki" manasını buyuruyor. (Buhari, Enbiya 50, İ'tisam 14; Müslim, İlim 6; İbni Mace, Fiten 17.)
   <br/>
   <br/>
   Yıllar önce mizah dergilerine pek çok genç yetenek giderdi, aralarında çok yetenekli çizgi romancılar da vardı. Ama elinden işleri alındıktan sonra yayınlarız denilip de yayınlanmayan, yayınlanıp da parasını alamayan genç yetenek artık ne dergi alıyor ne de çiziyor. O zamanlar gençleri körelten, yok eden dergi ve gazeteler şu sıralar "çizgi roman ölmedi" diye balon yazılar yazıyorlar, Avrupa'dan çizgi roman dergiler getirmeye çalışıyorlar. Bizde yeni yetenek yetiştirmedikten sonra bu hizmetin anlamı ne?..
   <br/>
   <br/>
   Şu sıralar pek çok dizi filmfilm çekilmekte. Ama nedense yıllar önce çekilen Hababam Sınıfı'nın kalitesini bir türlü yakalayamıyoruz veya beğenmediğimiz Kemal Sunal filmlerini... Peki neden? Nedeni belli, biz artık biz değiliz. Biz beyaz atlı Avrupa prensinin bizi gelip kurtarmasını bekliyoruz. Zaten şu günlerde kendi özünü inkâr etme pozisyonlarına düşürülmeye çalışılmaktadır.
   <br/>
   <br/>
   Türk çizgi romanında genelde İstanbul konu edilir. Kendi kendimize soralım, neden bizim çizgilerimizde, KadıköyPendik minibüsleri yok, vapurlarımız yok, İstiklal Caddemiz yok, Bit Pazarı'mız yok, Sultanahmet'imiz yok, Üsküdar yok, varoş yaşamı yok, belediye otobüslerimiz yok?
   <br/>
   <br/>
   Ama hiç gitmediğimiz halde Amerikan sokaklarını ezbere biliyoruz. Harlem'i biliyoruz, Manhattan'ı biliyoruz, San Francisco sokaklarının yokuşlarını ezberlemişiz. Peki ya Anadolu'yu biliyor muyuz?.. Özellikle genç nesil çok ağır fikir ve düşünce bombardımanı altında yaşıyor ki artık neyin doğru neyin yanlış olduğunu düşünme kabiliyetini yitirmiş durumda.
   <br/>
   <br/>
   Çizgi roman sanatının gelişmesi tabii ki sanatın ve kültürün gelişmesiyle doğru orantılıdır. Okullarda bu sanatın eğitimine başlanmasında geç kalındı. Özellikle güzel sanatlar fakültelerinde eğitimine başlatılmalı. Bu sanatta da eğitimi temele indirmek gerekir. Özellikle Anadolu'da resim dersleri önemsiz derslerden sayılmakta. İlköğretim çağı eğitimin kalitesi için önemli bir dönem, sanatı bu yaşa indirmek gerekir. Güzel sanatlarda olduğu kadar sosyoloji derslerinde bile çizgi roman dersleri verilmeli. Çünkü çizgi roman sosyal yaşamın çizgilerle kağıda dökülmüş şeklidir ve günümüz gençleri kendi sosyal yaşamını ifade etmekte zorlanmakta veya tanımamaktalar.
   <br/>
   <br/>
   Yayıncılar ise arztalebi oluşturmak için çizgi roman ile yazılara sık sık yer vermeli, tabii ki reklam da çağın gereklerinden... Kısa vadede ünlü yazarlarımızın eserleri çizgi roman'ye dönüştürülebilir. Bu Türkiye'deki potansiyel okuyucu kitlesinin dikkatini çekecek ve zaman içerisinde o yazarı okumayan kişi bile çizgi roman sayesinde okumaya yönelecektir.
   <br/>
   <br/>
   Çizerlerimizi yetiştirecek bir çizgi roman dergisine ihtiyaç var. Böyle bir dergi çıkartılmalı ve ne olursa olsun destek görmeli. Örneğin Japonya'da çizgi roman dergilerinin toplam tirajı 2 milyarın üzerinde ve yine aynı ülkede çizgi roman için tüketilen kağıt, tuvalet kağıdından fazla.
   <br/>
   <br/>
   Hak ettiğimiz yere mutlaka ulaşacağız. Unutmamalı ki inanç her şeyin başında gelir.
   <br/>
   <br/>
   Sonuçta şunu söyleyelim; Türkiye'de çizgi roman öldü mü ölmedi mi bilmiyoruz; ama doğmadığını kesin biliyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2918-bizim-cizgimizde-hayat-yok.html), [web.archive.org (arşiv bağlantısı)](http://web.archive.org/web/20130904164140/http://www.aksiyon.com.tr:80/aksiyon/haber-2918-bizim-cizgimizde-hayat-yok.html)
