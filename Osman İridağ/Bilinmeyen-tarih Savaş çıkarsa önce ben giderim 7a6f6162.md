# "Savaş çıkarsa önce ben giderim"

*Osman İridağ Bilinmeyen-tarih*

<div>
 <font>
  <img border="0" height="1" src="/web/20030826094743im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030826094743im_/http://www.aksiyon.com.tr/resim/46/30.jpg" vspace="5"/>
  </p>
 </font>
 <font class="content">
  Türkiye’nin en iyi kalp cerrahlarından olan Prof. Dr. Bingür Sönmez aynı zamanda savaş teknolojisinden en çok yararlanan doktorlardan biri. Ancak o bir savaş karşıtı. Bunu da gazetelere verdiği ilanla deklare etti. Biz de kendisine hem bu ilanı, hem de tıbbın savaş teknolojisinden nasıl yararlandığını sorduk. Meğerse her büyük savaş tıpta yeni bir ilerlemenin öncüsü imiş.
 </font>
 <p>
  <font class="content">
   Savaşa karşı çıkan ve bunu gazeteye verdiği bir ilanla deklare eden Prof. Dr. Bingür Sönmez’le randevumuza zamanında gittik ama gelişmeler hiç de beklediğimiz gibi olmadı. Yarım saat ya  da bir saatini bize ayıracağını düşündüğümüz Sönmez, meğerse tüm gün boyunca ameliyathaneden çıkmıyormuş. Bize de ameliyathane yolu görününce fotomuhabir Turgut Engin’le birlikte yeşil üniformaları giyerek asistanlarının eşliğinde hocanın yanına (ameliyathaneye) ulaştık. Hem ameliyat izledik hem de verilen aralarda sohbet ettik. Ameliyathaneye ilk kez giren biri olarak hocanın görünümü karşısında şaşırdık ama bunun nedeni Sönmez’in savaş karşıtı biri olarak gözüne taktığı ve nesneleri bilmem kaç kez büyüten mikroskobik gözlüğüyle savaşa çıkmış bir asker gibi görünmesiydi. Üstelik hocanın en çok övündüğü alet de Körfez Savaşı’nın yükselen değeri termal kameralardı. Türkiye’de sadece onda olduğunu öğrendiğimiz ve askerlerin gece görüş aracı olarak kullandığı termal kameraları Sönmez ameliyathanede kullanıyordu. Hoca yıllarca birlikte çalıştığı ekiple uyum içinde ameliyata devam ederken biz de misafirliğimiz süresinde gözlemler yapmaya çalıştık. Asık suratlı, çatık kaşlı, kimsenin gülmeden ciddiyetle işini yaptığı insanlara rastlamadık. Merkezi yayın yapan radyo açıktı ve klasik müzik çalıyordu. Hocaya sorduk; “Tercih sizin mi yoksa grup kararı mı alıyorsunuz?” Onun tercihi sanat müziği imiş. Zaten merkezi yayında da üç kanal ayarlanmış.
   <br/>
   <br/>
   Sonrasında asistanlarıyla yaptığımız konuşmada başka ameliyatlarda oradaki ortamı bulamayacağımızı öğrendik. Çünkü doktorlar genelde ameliyat sırasında konuşmamayı tercih edermiş. Bingür Sönmez ise saatlerce süren ameliyat sırasında ekibini motive etmek ve keyifli bir ortam oluşturabilmek için fıkralar anlatıp, espriler yapıyormuş. Florance Nightingale’den iki yıl önce Memorial Hastanesi’ne transfer olarak dikkatleri üzerine çeken Bingür Sönmez transfer sırasında hastane yönetiminden 1 milyon dolarlık yatırım sözü aldığını açıklamıştı. Yönetim verdiği sözü fazlasıyla yerine getirmiş ve hastaneyi şu anda Türkiye’nin en iyi kalp ve damar hastalıklarının merkezi yapmış. Zaten ameliyathaneye girdiğiniz zaman kendinizi bir uzay üssünde gibi hissediyorsunuz. Hoca ve ekibi bir gün içinde 4 ile 8 by pass ameliyatı yapıyormuş. Öyle olunca da hayatlarının büyük kısmı hastanede geçiyor tabii ki. Ekip sabah 7.00’de, hoca ise 8.30’da işbaşı yaparken hastaneden ayrıldıkları saat bazı günler gece yarılarını geçiyormuş. Hayatlarının büyük kısmı hastane ve ameliyat odasında geçtiği için de yaşadıkları mekandan keyif almayı öğrenmişler.
   <br/>
   <br/>
   Berber bile yapıyorsa
   <br/>
   <br/>
   Bingür Sönmez’i odasında bulsak ilk soracağımız soruyu ancak ameliyata verdiği arada sorabiliyoruz; “Gazetelere ilan vererek savaş karşıtlığı yapma fikri nerden çıktı?” Hocanın cevabı oldukça net; “İlkokul mezunu bir berber, dükkanının camına ‘Burada Amerikan traşı yapılmaz’ yazıyorsa ben de birşeyler yapmalıydım. Bir pankart açacak ya da Taksim meydanına çıkıp savaş karşıtı slogan atacak ne vaktim ne de cesaretim vardı. Eli, ayağı, parmağı, gözü kıymetli bir hekim olarak paramla bir şeyler yapmak istedim ve gazeteye ilan verdim.” Onun elinin ve gözünün kıymetini ölçmek için hastanede bir kaç saat geçirmenin yeterli olacağını söylemek gerek. Aslında ilan sonradan ortaya çıkmış. Önce “Savaşa Hayır—Yurtta Sulh Cihanda Sulh” diye strickerler (yapışkan etiketler) bastırmış ve arkadaşlarına arabalarının ya da oturdukları yerlerin camlarına yapıştırmaları için dağıtmış. Ancak bazı doktor arkadaşlarının bile strickerleri almayıp, savaşın ekonomiyi düzlüğe çıkaracağını söylemelerine isyan etmiş. “Bir hekimin öncelikli görevi insan yaşamına saygı duymaktır.” Hocanın bu hassasiyetini bilen mesai arkadaşlarından biri şakayla karışık düşüncelerini bizimle paylaşıyor; “Sayın arkadaşımı kırmayacağım ama memleketin faydası bu savaşa girmektir. Bir doktor ve insan olarak karşıyım ama mantıken savaşa girmemiz gerekiyor.”
   <br/>
   <br/>
   Prof. Sönmez’in ilanda verdiği rakamlar ve örnekler savaşın ne kadar korkunç bir gerçek olduğunu gözler önüne seriyor. Mesela bir askeri uçağın bir dakikalık uçuşu ile bir kalp kapağı alınabilirken bir uçak gemisinden bir günde tatbikat amaçlı havalanan uçakların masrafı ile 65 milyon insanın bir yıllık sağlık sorunları çözülebiliyor.  Barut ve kurşunla geçen çocukluk
   <br/>
   <br/>
   Bingür Sönmez’in savaş karşıtlığının kökeni oldukça eskilere gidiyor. Enver Paşa komutasındaki 90 bin askerimizin soğuktan donarak şehit olduğu topraklarda doğan ve çocukluğunu burada geçiren Sönmez şiddetli yağmurların ardından ortaya çıkan kurşunlarla oynayarak büyümüş. İki dedesi İstiklal Savaşı madalyası sahibi iken, abilerinden biri Kore, diğeri de Kıbrıs gazisi imiş. Savaş gerçeğini yakından bildiğini ancak savaşın çıkması halinde ilk önce gidecekler arasında olacağını da ısrarla vurguluyor.
   <br/>
   <br/>
   Savaş tıbbı besliyor
   <br/>
   <br/>
   Bir taraftan telefonlar ve ameliyathanedeki hastayla ilgili verilen bilgilerle bölünen sohbetimizde merak ettiğimiz soruyu sorma fırsatını buluyoruz; “Bu kadar savaş karşıtı söyleminiz var ama kullandığınız bir çok alet savaş teknolojisinin eseri değil mi?” Meğerse savaş teknolojisi tıp ilmine bir çok yenilik getiriyormuş; “Termal kamera gece görüş dürbünüdür ama ben onu ameliyatta kullanıyorum. Hastalarımız için yaptığımız ultrasonik tetkiklerin hepsi birer radar tekniğiyle çalışıyor. Kullandığımız ultrafrekanslar da savaş teknolojisinin armağanı. Ama savaşlar olduğu için mi teknoloji ilerliyor, teknoloji olduğu için mi tıp ilerliyor. Bu tavuk mu yumurtadan, yumurta mı tavuktan hikayesine benziyor.”
   <br/>
   <br/>
   Bingür Sönmez bütün savaşlardan sonra tıbbın belirli alanda kazanımlar elde ettiğini de ifade ediyor; “İkinci Dünya Savaşında ortopedik cerrahi çok ilerledi. Çünkü savaşa gidecek asker kalmamıştı ve Hitler de doktorlara yaralı askerlerin 3 hafta içinde cephede olmalarını emredince kunçher çivileri keşfedildi. Böylece askerler kısa sürede tekrar savaşacak hale gelebildi. Birinci Dünya Savaşında pilotların kullandıkları tayyarelerin ön camları patlayınca göz içine kaçan küçük cam parçalarının yıllar sonra hiçbir sorun yaratmadığı görüldü. Buradan yola çıkılarak katarakt ameliyatlarında göz içine mercek koyma teknolojisi gelişti. Böylece insanlar kalın camlı gözlükler kullanmaktan kurtuldu. Kore savaşında parça tesirli bombalar çok kullanıldığı için kol bacak yaralanmaları olan hastalara yapılan ameliyatlarda damar cerrahisi çok gelişti. Vietnam Savaşında fosforlu bombalarla yanan insanlar yanık tedavisinin gelişmesine neden oldu. Ayrıca yoğun bakım çok gelişti. Yaralıyı 400 km uzağa helikopterle götürmek zor olduğu için şok tedavisi öne çıktı. Bizim ameliyatlarda kullandığımız monitörler kolay taşınabilir, kırılmaz ve sudan etkilenmez hale getirildi. Bir fuar sırasında şahit oldum, adam hasta monitörünü alıp yere atıyor ve ‘Savaşlar için özel yapıldı yere atsam bile kırılmaz’ diyordu.”
   <br/>
   <br/>
   Conileri o tedavi edecek
   <br/>
   <br/>
   Türkiye’nin sayılı kalp cerrahlarından birini bulmuşken Türkiye’nin “kalbini” sormamak olmayacaktı. Biz de sorduk, “Ülkemizin kalp ameliyatlarında geldiği nokta nedir?” diye. Hoca kalp nakli dışındaki bütün rahatsızlıkların tedavisinin yapılabildiğini belirtiyor; “Türkiye’de kalp nakli dışında tüm kalp ameliyatlarında başarımız çok yüksek. Kalp naklinde başarılı olan merkezler var ama henüz Avrupa standartlarını yakalayamadılar. Çünkü verici çok büyük problem. Türkiye’de kalp nakli ameliyatları sayılı, bir yıl içinde 12—15 arasında değişiyor ama bir yıllık nakil ihtiyacımız yıllık 200 civarında.”
   <br/>
   <br/>
   Teknik altyapı ve donanım anlamında teknolojik gelişmeyi en yakından takip eden hastane olan Memorial’ın pastadan aldığı dilim oldukça büyükmüş. Olası bir savaş halinde yaralanan Amerikalı askerleri Türkiye’de tedavi edecek tek hastane de burası imiş. Dolayısıyla bugün savaşlar olmasın diyen Prof. Sönmez önümüzdeki günler içinde Amerikalı bir askere by pass yapma ihtimaliyle karşı karşıya kalabilecek; “Biz şu anda Amerikan akreditasyonu olan tek hastaneyiz. 356 tane norm var. Eğer yüzde 80’in üzerine çıkarsanız bu belgeyi veriyorlar, biz yüzde 95’e çıkarak rekor kırdık.”
   <br/>
   <br/>
   “Hastalarım beni rüyasında görür”
   <br/>
   <br/>
   Sönmez’in hastalarıyla kurduğu ilişki de bir doktor hasta ilişkisinin ötesine geçiyor. “Onların bir insan olduğunu hiçbir zaman unutmuyorum” diyen Sönmez hastasına verdiği her sözü yerine getirdiğini, her hastanın doktoruna bir yakınlığı olduğunu ancak kalp hastalarında bu durumun çok daha yoğun yaşandığını söylüyor; “Benim hastalarım benim fanatiklerimdir. Beni rüyalarında görürler, ismimi görünce hazırola geçenler var. Birisi televizyonda görse diğerlerini arayıp haber veriyor. Çünkü biz onlarla bütünleşiyoruz. Uyurken onları seyrediyoruz, gece yarısı bizi bekliyorlar. Hastanede olduğumu, yanlarına geleceğimi biliyorlar.” Böylece ona da pek çok fayda sağlıyormuş. Böylece doktorların sık yaşadıkları monotonlaşmayı yaşamıyor ve hastayı sadece bir denek olarak görme gibi bir hataya düşmüyormuş.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2461), [web.archive.org (arşiv bağlantısı)](http://web.archive.org/web/20030826094743/http://www.aksiyon.com.tr:80/detay.php?id=2461)
