# İyı kı hasta oldum

*Osman İridağ 1999.10.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oktar Babuna'yı kamuoyunun gündemine geldiği ilk günden beri ilgiyle takip ediyorum. Ne yalan söyleyeyim o zaman da onunla konuşmayı düşünmüş ancak bunu sadece düşüncede bırakmıştım.
  </font>
 </div>
 <div id="newsText">
  <font class="detail-text">
   İyi ki de öyle yapmışım. O zaman onunla konuşan meslektaşlarımın çoğu bugün yazdıklarının arkasında değil. Geleceği parlak aydın bir tıp doktoru olarak konuştukları Babuna'nın bir süre sonra farklı bir kimliğe daha sahip olduğunu farkeden pek çok gazeteci yazar, o gün yazdıklarından nasıl pişman olduklarını anlatırken, daha insaflı olanlar sessiz kalmayı tercih etti. Bu insanlara göre, daha da önemlisi çalıştıkları kuruma göre Babuna onları aldatmıştı. Şimdi onlardan biri olmadığım için kendimi şanslı sayabilirim. Hem içinizden Babuna'yı destekleyeceksiniz hem de bunu ifade edemeyeceksiniz. Bu insanları ilgiyle izliyorum.
   <br/>
   <br/>
   Kendi adıma, ölümcül bir hastalık nasıl yenilir sorusuna bir cevap olması bakımından Oktar Babuna'yı alkışladım. Ve bir bilim adamı olarak, her inançlı insanın çözemeyeceği kader gerçeğini kendi şahsında bize gösterdiği için de alkışladım. Bunu tarafımı belli etmek pahasına itiraf etmekte de bir sakınca görmüyorum. Çünkü bu sadece Babuna olayı değildi. Ölümcül bir hastalığın insancıl bir öyküsüydü ve önemli olan da buydu. Orada insan vardı. Tabii ki insan olmanın gereği olarak hatalar ve sevaplar da vardı.
   <br/>
   <br/>
   İyi ki hasta oldum
   <br/>
   <br/>
    Son altı yedi ayda hakkınızda o kadar çok şey yazıldı çizildi ki, size sorulmayan bir soru ve verilmeyen bir cevap kaldı mı?
   <br/>
   <br/>
   Herhalde yoktur. Televizyonlarda ve gazetelerde yüzlerce röportaj yayınlandı.
   <br/>
   <br/>
    Hayatınızın bu kadar günyüzüne çıkmasından ve isminizin sürekli gündemde olmasından psikolojik olarak etkilendiniz mi?
   <br/>
   <br/>
   Benim bakış açım tamamen Kur'ânî. Ben Allah'a inanan bir insanım. Herşey kaderde olup bitmiş, zamansızlık boyutunda belirlenmiş zaten. Benim hastalanmam, hastalığımın böyle şeylere vesile olması, hakkımda söylenenler hepsi Allah katında belli. Allah diyor ki; "Oysa sizin yapmakta olduklarınızı Allah yaratmıştır". Kimsenin Allah'ın dışında bir iradesi yok. Ben Allah dilediği için bunları söylüyorum. Bu kampanya yapıldı. Çok büyük hayırlara vesile oldu. Sadece kan toplanmadı, hergün ölümü ve kaderi anlattım. Bunların mutlaka çok büyük etkisi olmuştur.
   <br/>
   <br/>
    Madem işi inanç boyutuna getirdiniz oradan devam edeyim. Dinimiz her şerden bir hayır çıkacağını söylüyor. Sizin hastalığınızın hayrı da insanlara ölümü hatırlatmanız mı oldu?
   <br/>
   <br/>
   Tabii. Hastalık musibet değil. Ben hasta olduğuma o kadar şükrediyorum ki, çünkü hastalık bir imtihan. Ahiret için eğitiliyoruz. Beni ilgilendiren o hayat. Hastalık Allah'a olan yakınlığımı artırıyor benim. Hayırlara vesile oluyor, ölümü hatırlatıyor. Hayat o kadar geçici ki, 6070 senelik bir hayat var. Ahirette bir trilyon sene yaşayacaksın, bunun yanında 6070 senenin hükmü olur mu?
   <br/>
   <br/>
    Biraz yıpratılmış biri isimle yaşamak sizi rahatsız ediyor mu?
   <br/>
   <br/>
   Hayır aksine halkım tarafından çok sevildiğime inanıyorum. Herkes beni seviyor diye bir iddiam yok. Ama büyük çoğunluk, mesela internette Superonline sitesinde "Bakan mı haklı, Oktar mı haklı" diye bir oylama yapıldı. Yüzde 70 beni haklı buldular.
   <br/>
   <br/>
   Dindarlığım kampanyayı etkiledi
   <br/>
   <br/>
    Eğer hastalığınızın ilk döneminde bunu yapsalar yüzde 100 olurdu. çünkü o zaman bütün kamuoyu sizin arkanızda idi. Sonra ne oldu da bu kadar insan sizin karşınıza geçti?
   <br/>
   <br/>
   Ben böyle bir şeyi bekliyordum ve hazırlıklıydım.
   <br/>
   <br/>
   Kampanyanın ilk gününden beri mi?
   <br/>
   <br/>
   Tabii. Aklımın köşesinde daima vardı. Benim dindar bir insan olduğumu öğrendiklerinde geri dönebileceklerini, böyle bir şey yapabileceklerini tahmin ediyordum.
   <br/>
   <br/>
    Sadece dindar olduğunuz için mi aleyhinize kampanya başlatıldı?
   <br/>
   <br/>
   Tek neden bu değil. Mesela Ankara İstanbul çekişmeleri oldu. Kemik İliği Bankasının Ankara'ya taşınması istendi. Projeye en çok karşı çıkanlar Ankaralı profesörlerdi. Kendi denetimlerinde olmasını, nakillerin orada yapılmasını istiyorlardı. Birtakım çıkar ve rant hesapları vardı. Düşünsenize binlerce insanın hayatını ilgilendiren bir konuda bu tip çıkar hesapları, ahlak kurallarına sığar mı?
   <br/>
   <br/>
   Hastalık inancımı artırdı
   <br/>
   <br/>
    Kaç yaşındasınız?
   <br/>
   <br/>
   36.
   <br/>
   <br/>
    Hastalığınızı öğreneli bir yıl oldu. Ondan önce 35 yıllık bir yaşantınız vardı. Son bir yılın daha önceki yaşantınızdan farkı ne oldu?
   <br/>
   <br/>
   Bir kere inancım ve Allah'a olan yakınlığım arttı. O bakımdan hasta olduğuma şükrediyor, şifa için dua ediyordum. Şimdi de şifa bulduğum için şükrediyorum. Allah bir hikmete binaen verdi bu hastalığı. Dünya bir imtihan. Allah diyor ki "Ben insanları ve cinleri yalnız bana kulluk etsinler diye yarattım". Bizim bir tek yaşama gayemiz var, o da Allah'a ibadet etmektir.
   <br/>
   <br/>
    Sizin yaşam felsefenizi, gayenizi belirlemenizde 35 yıl yetti mi? Yoksa son bir yıl da mı düşünceleriniz şekillendi?
   <br/>
   <br/>
   Bir yıl daha etkiliydi. Ve çok uzundu.
   <br/>
   <br/>
    Bir tercih yapabilme şansınız olsa bir yıl öncesinden başlamak ister miydiniz?
   <br/>
   <br/>
   Hastalığımın bana kazandırdıklarına bakınca istemediğimi söyleyebiliyorum. Normalde çok sıkıntılarım oldu. Ama şimdi hiçbirini hatırlamıyorum. Kemoterapi sırasında geçirdiklerimi, ağrıları falan. Sanki hiç hasta olmamışım gibi. Hastalığım sırasında Allah bana müthiş kolaylıklar verdi. Ben televizyon bağlantılarını yaparken öyle ilaçlar alıyordum ki, sanki bulutlarda dolaşıyordum. Kemoterapinin yan etkileri fazlaydı. Kafayı etkiliyor, bulantı yapıyordu.  Bunu kesmek için ilaç alıyorsunuz, uyuşuyorsunuz. Allah'ın sonsuz adaleti ve merhameti var, insana kaldırabileceğinden fazlasını yüklemiyor. Bu nedenle hiçbir zaman neden hasta oldum, benim başıma bu niye geldi diye düşünmedim. Demek ki kaderimde bunu yaşamak varmış.
   <br/>
   <br/>
   Dini anlatmak benim görevim
   <br/>
   <br/>
    İnancın en zor kalelerinden biri kaderdir. Her Müslüman kaderin mantığını kolayca çözemeyebilir. Siz bunu çözdüğünüz için hastalığınız konusunda rahat oluyorsunuz ama sizin bu rahatlığınız aleyhinizde kampanya açanların kafasındaki soru işaretlerini artırıyor. Örneğin aslında ölümcül hasta olmayıp, numara yaptığınız gibi söylentilere neden olabiliyor.
   <br/>
   <br/>
   Doğru olabilir. Yalnız şöyle bir nokta var. Kur'an'da Allah herşeyi apaçık anlatıyor. Mesela deprem. Bunun görünürdeki sebebi nedir? Fay hattındaki çatlama vs. Ama Zelzele Sûresinde bunun hikmeti var, ben bunu ebced hesabıyla yapıp gazetelere fakslamıştım.
   <br/>
   <br/>
    Niye faksladınız, sizin göreviniz miydi?
   <br/>
   <br/>
   Din bir iş midir? Bir Müslümanın görevi İslam'ı tebliğ etmektir. Ben böyle bir mucize olduğunu biliyorsam bunu insanlara duyurmak vazifem. Ve bunlar fıkhî, imanî konular da değil. Eğer bunlar iman edenlerin şevkini artırıcı ise ben niye açıklamayayım ki! Senin işin benim işim diye bir şey olmaz. Ebced hesabını yapmak için illa ki ilahiyatçı olmak gerekmez, herkes yapabilir.
   <br/>
   <br/>
    Ama siz sağlığınızla gündeme geldiniz ve bunu kullanarak depremle ilgili ebced hesabı yapıp faksladınız. Başka bir şekilde gündemde olsanız bu soruyu sormazdım. Ama sağlıkla ilgisi olmayan bir konuda düşüncelerinizi gazetelere yansıtmanız doğru muydu?
   <br/>
   <br/>
   Ne güzel işte. Ben ismimi İslam'ın lehine kullanıyorum. İşim olmadığı halde bütün konuşmalarımda ölümü ve kaderi anlattım. Hiç anlatmayabilirdim: Ama benim anlattıklarım bir tek insanın cehennemden cennete geçmesine vesile olursa ne kadar muazzam bir şey olur. Din bir iş değil, herşeydir zaten.
   <br/>
   <br/>
    İnançla ilgili konulara hastalıktan sonra mı ilgi duydunuz?
   <br/>
   <br/>
   Eskiden de düşüncelerim böyleydi ama hastalık döneminde yoğunlaştı tabii.
   <br/>
   <br/>
    Eski derken kaç yaşından beri?
   <br/>
   <br/>
   Ailem dindar zaten. Ben kendimi bildim bileli oruç tutar, cuma namazlarına giderdim, gerçi o zamanlar beş vakit namaz kılmazdım ama cuma namazına giderdim. Kur'an okumaya gençlik yıllarımda başladım. Son bir kaç senede çok yoğunlaştı, her gün saatlerce okuyorum.
   <br/>
   <br/>
    Genelde ölümcül olan hastalıklar insanı Allah'a yaklaştırır. Ama insanlar iyileştikleri zaman bu hassasiyetlerini kaybederler.
   <br/>
   <br/>
   İnşallah devam edecek. Makbul olan hastalığım sırasında değil, şimdi yapacaklarım.
   <br/>
   <br/>
   Siyasetle vefa borcumu ödeyeceğim
   <br/>
   <br/>
    Siyasete hep meraklı mıydınız?
   <br/>
   <br/>
   Bilim adamıydım, siyasetle hiçbir alâkam yoktu.
   <br/>
   <br/>
    Ama şimdi siyasete gireceğim diyorsunuz
   <br/>
   <br/>
   Politikacı olarak değil. Siyaseti sadece yetki için istiyorum. Yetki verilirse hizmet edebilirim. Bu anlamda siyaset bir araç, amaç değil. Mevki makam peşinde değilim.
   <br/>
   <br/>
    Türkiye'de siyasetle hizmet edileceğine inanıyor musunuz?
   <br/>
   <br/>
   Tabii, siyaset yetki demek.
   <br/>
   <br/>
    İyi de bir bakan bile altındaki kişiye söz geçiremeyebiliyor. Siyasetçi olmak devlette güçlü olmak anlamına gelmiyor. Sizin kampanyanız ve AKUT tamamen sivil bir hareketti ve başarılı oldu. Buna rağmen niye ısrarla sıyaseti istiyorsunuz?
   <br/>
   <br/>
   Elbette tek yol değil. Fakat bizim kampanyada gönüllüler olarak büyük hizmetler ortaya koymamıza rağmen devletin imkanlarını kullandık. Yetki bizde değildi. Devletin imkanları bizde olsa 160 bin kanı üç ayda değil, bir haftada toplardık.
   <br/>
   <br/>
    Geçmişte değil de şimdi siyaseti düşünmeniz, size olan ilgiyi ranta çevirmek anlamına gelmeyecek mi?
   <br/>
   <br/>
   Değil. Benim rant yemek gibi bir amacım yok. Hizmet etmek istiyorum. Bu kendiliğinden çıktı. Beyin cerrahlığı yapamayacağımı söylediğim zaman bana siyaseti düşünüyor musunuz diye bir soru yönelttiler. Ben de eğer hizmet etmeme vesile olacaksa düşünürüm dedim. Bana 160 bin insan kan verdi, dua etti. Benim bu insanlara borcum yok mu? İyileşince eyvallah deyip hayatıma bakayım öyle olur mu?
   <br/>
   <br/>
    Bir adres var mı?
   <br/>
   <br/>
   Partici değilim. Her partiye aynı yakınlıktayım.
   <br/>
   <br/>
    İlginç bir zamanlama oldu. Bir kaç hafta önce Adnan Hocacıların DYP'ye girmek istediği söylendi. Sizin de aynı zamanda siyasete gireceğim demeniz akla yeni soru işaretleri getirecek.
   <br/>
   <br/>
   Tevafuk. Ben sağlam olduğumu öğrendikten sonra bu laflar ortaya çıktı. Bir ay önce ne olacığım belli değildi. İki hafta önce gittiğimde kanser çıksaydı kemik iliği nakli olan bir hasta olacaktım. Allah, "Allah dilemedikçe siz dileyemezsiniz" diyor. Ben ne kadar siyaseti dilesem de, Allah dilemedikçe siyasetçi olamam. Allah aksini diler ve benim siyasette olmamı isterse bunun da önünde hiç bir güç duramaz.
   <br/>
   <br/>
   İyileştim ama tam değil
   <br/>
   <br/>
    Neyse şu işi noktalayalım, artık iyileştiniz mi?
   <br/>
   <br/>
   Doktorlarım hiçbir şey söyleyemiyor. Bir iki şeyim uymuyor. Biri yaşım. Genelde yaşlı hastalarda görülen bir hastalık. Bir de yıllarca kronik lösemi çekmiş hastalarda sonradan benim hastalığıma dönüşüm oluyor. Benimki direkt dönüştü.
   <br/>
   <br/>
    Bizim anlayacağımız dilde söylerseniz hâlâ risk var mı?
   <br/>
   <br/>
   Var. Üç ay sonra yeniden kontrol yapılacak.
   <br/>
   <br/>
    Üç ay sonra olumlu çıkarsa doktorluk mesleğini yapabilecek duruma gelecek misiniz?
   <br/>
   <br/>
   Uzaklaştıkça risk azalıyor. Hastalığın geri gelme riski bir yıl sonra oldukça azalmış olacak. Beyin cerrahlığı için bir kaç sene gerekebilir.
   <br/>
   <br/>
   Email: oiridag38@
   <br/>
   <br/>
   hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5425), [web.archive.org (arşiv bağlantısı)](http://web.archive.org/web/20130713130016/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5425)
