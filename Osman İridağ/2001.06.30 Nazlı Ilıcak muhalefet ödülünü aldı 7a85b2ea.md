# Nazlı Ilıcak muhalefet ödülünü aldı

*Osman İridağ 2001.06.30*

<div>
 <p class="baslik">
  'MAHALLENİN DELİSİ!'
 </p>
 <p class="spot">
  Nazlı Ilıcak'ın 16 yaşında babasının uğradığı haksızlıkla başlayan muhalefet serüveni, Anayasa Mahkemesi'nin milletvekilliğini düşürmesiyle bir anlamda ödüllendirildi. İktidarlarla yıldızı bir türlü barışmayan Ilıcak, 28 Şubat sürecinden sonra kendine biçtiği misyonun bedelini, Meclis dışında kalarak ödedi. Üstelik de çok ilginç bir gerekçeyle...
 </p>
 <p class="metin">
 </p>
 <img border="0" src="/web/20020213235920im_/http://www.aksiyon.com.tr/2001/343/resimler/nazli.jpg"/>
 <p class="metin">
  1980 darbesinin mimarı Kenan Evren'in, "İhtilali bir yıl önce düşünüyorduk ama şartların  oluşmasını bekledik" sözü sizin için ne anlam ifade ediyor? Eğer darbeden altı ay önce, size 25 kuruş  harçlık veren dayınızın, şartların oluşması için kurban gittiğine şahit olmadıysanız bu sözün anlamını bilmeniz kolay değil. 8 yaşındaki aklımla anlayamadığımı şimdi anlıyorum. Şartları müsait görmediği için bekleyenlere sormak gerek; 17 yaşında vurularak, başkalarının hatasının bedelini bedeniyle ödeyen dayımın hesabını kim verecek? Ya 25 kuruşa sevinen bir çocuğun yıkılan ümitlerini? İşte, bu soruların cevabını veremeyen, acısını yaşamayanlar şimdi Nazlı Ilıcak'ın neden "Mahallenin Delisi!" olduğunu da anlayamaz. O yüzden, 'Gittiği yeri kurutuyor, nereye el atsa boşa çıkıyor' diye manşet atarlar. İşte bu nedenle, patenti Tamer Korkmaz' a ait olan Ertuğrul Gemileri, rüzgara göre yön değiştirmeye alışık olduğu için, bildiği doğruları her şart ve zemin altında savunmanın ne demek olduğunu bilmezler. İşte o yüzden, alkışlanması gereken bir hayatı, sert esen rüzgarların önüne atmakta bir sakınca görmezler. Üstelik de bunun adına demokrasinin kendini koruma refleksi derler.
 </p>
 <p class="metin">
  Ilıcak'ı anlamak zor değil
 </p>
 <p class="metin">
  Nazlı Ilıcak'ı ben anlayabiliyorum. 16 yaşında iken gelen 27 Mayıs darbesi onun da babasını Demokrat Partili olduğu için Yassıada'ya göndermiş çünkü. Ilıcak'ın neden hep muhalif olduğunun da sırrı işte burada. İktidarda olanlar, ona haksızlık yaptıkları için o da mazlumun yanında yer almış ve koyu bir DP'li olmuş. Gençliğin verdiği cesaretle Dame de Sion'da okurken Menderes'in çiftliği satılmasın diye para toplamış. Yani iktidarını kaybeden birine yardım etmiş. İhtilali yapanlara, ihtilal sonrası iktidara gelenlere yakın durmamış.
 </p>
 <p class="metin">
  İktidara yaran(a)mamak
 </p>
 <p class="metin">
  Ilıcak sonraki hayatında da muhalif olmayı sürdürmüş. Kim iktidardan düştü ise yardımına koşmuş, kim eziliyorsa o kitlenin sözcüsü olmayı tercih etmiş. Her insan gibi zaman zaman tökezlese, hatalar yapsa bile hiçbir zaman iktidardan yana olmayı başaramamış. Hani çok bilinen bir söz vardır ya; 'Ne İsa'ya ne Musa'ya yaranamamak.' Nazlı Ilıcak bu sözün en tipik örneklerinden biri olsa gerek. Siyahların arasında iken de, beyazların yanında iken de hep farklı durmuş. Bu özelliğiyle de hiçbir zaman geniş bir çevresi olmamış. Bugün birlikte olduğu insanlar bir süre sonra iktidar olmuş, o ise kendine yeni bir sınıf aramış. Bugün onu destekleyen, alkışlayanlar bir dönem onu hiç sevmemişken, şimdi milletvekiliği düşürüldü diye "Mahallenin Delisi" muamelesi yapanlar bir dönem aynı kaderi paylaştığı insanlar olmuş.
 </p>
 <p class="metin">
  Nazlı Ilıcak'ın, 'Muhalif olmak, güçsüzün yanında yer almak sanki kaderim' sözünün en iyi örneği Süleyman Demirel ile olan ilişkisi olsa gerek. Demirel'in 1980 sonrası yasaklı döneminde yanında yer alan bir kaç kişiden biri olan Ilıcak, Demirel'i siyasi literatüre 'Bir bilen' olarak tanıtmış ve bir anlamda onun sözcülüğünü yapmıştı. Bu ilişki Demirel'in siyasi yasağının kalkması ve iktidar olmasına kadar sürmüştü. Sonrasında o, kendine başka haksızlıkların sözcüsü olma görevini vermiş ve Demirel ile yolları ayrılmıştı. Bunun bedelini ise çok ağır ödemiş, Tercüman gibi bir gazetenin gittikçe tiraj kaybetmesine neden olmuştu. Oysa o dönemde Demirel'in değil de Özal'ın yanında yer alsaydı, belki de Tercüman hâlâ varlığını devam ettirecekti.
 </p>
 <p class="metin">
  Piyango Ilıcak'a vurdu?
 </p>
 <p class="metin">
  İşte o muhalif kadın, muhalefet yapmanın cezasını bir kez daha çekti ve milletvekilliği düşürüldü. Üstelik de "şeriatçı" eylemleri nedeniyle. Başörtülü milletvekili Merve Kavakçı'nın yemin etmek için salona girmesine eşlik ettiği için kırk yıllık laik kadın, birdenbire şeriatçı oldu. İçki içen, sosyal hayatından taviz vermeyen, başörtü takmayan biri, canım ülkemde şeriatçılık gerekçesiyle itham edildi. Sahi Merve Kavakçı'yı aday gösterenlerin, seçilmesi için çaba gösterenlerin, ona oy veren insanların bu suçta (varsa) hiç mi katkıları yoktu?
 </p>
 <p class="metin">
  Aslında ne oldu?
 </p>
 <p class="metin">
  Fazilet Partisi kapatıldı ve Nazlı Ilıcak susturuldu. Bu kadar net bir ifadenin dayanakları var tabii ki. Eğer bir parti odak olduğu için kapatılıyorsa bunun yöneticilerinin, yetkili kişilerinin de milletvekilliğinin düşürülmesi gerekiyordu. Yüz kişi içinden sadece iki kişinin milletvekilliğinin sona erdirilmesi akıllarda kuşku bıraktı. Neden Nazlı Ilıcak sorusunun cevabı için Türkiye'nin son iki yılında yaşadıklarına bakmak gerek. Ilıcak, Meclis'teki en çalışkan milletvekillerinden biriydi. Sivri çıkışları vardı ve bu pek çok kesimde rahatsızlık meydana getiriyordu. 28 Şubat'ın kayıtsız şartsız karşısındaydı. Meral Akşener ve Tansu Çillerle birlikte demokrasi mücadelesi veren üç kadından biriydi. Üstelik erkeklerden çok daha sağlam bir duruş göstermiş, sessiz çoğunluğun sesi olmuştu. Kimileri kaybedeceği bir şey olmadığı için bunu yaptı diyebilir. Oysa lüks bir yaşamı ve elit bir çevresi vardı ve bütün bunları kaybetmeyi göze almıştı.
 </p>
 <p class="metin">
  28 Şubat sürecinde medya organlarının nasıl yönlendirildiğini "Andıç" olayı ile günyüzüne çıkarmış, o dönemde atılan manşetlerin aslında yalan olduğunu belgelemişti. Bununla da yetinmemiş, Mavi Akım olayına el atmış, Enerji Bakanı Cumhur Ersümer'in görevinden istifa etmesini sağlamıştı. Beyaz enerji operasyonunu Meclise taşımış, RTÜK tasarısında büyük gazetelerin tepkisini çekecek bir tavır almıştı. Özellikle enerji ile ilgili faaliyetleri bu alanda gözü olan medya patronlarının tepkisini çekmişti.
 </p>
 <p class="metin">
  Türklerin doğal refleksi
 </p>
 <p class="metin">
  İ.Ü. İletişim Fakültesi'ni bitirenler bilir. Prof. Ersan İlal'in Türkün muhalifliğini anlattığı bir örnek vardır. Türk atıyla ovada giderken kavga eden bir grup görür, kılıcını çeker ve zayıf olana yardım ederek, güçlüleri yener. Sonra sorar; "Neden kavga ediyordunuz?" Nazlı Ilıcak da her Türkün yaptığı gibi güçlünün karşısında yer almış. Kimin haklı olduğu değil, kimin güçsüz olduğu önemli olmuş onun için.
 </p>
 <p class="metin">
  Şimdi bir soru: Peki bu kavgada kim haklı? Rüzgara göre yön belirleyenler mi, yoksa duruşundan taviz vermeyen mahallenin delisi mi?
 </p>
 <p class="metin">
  Daha fazlası yok. Karar sizin....
 </p>
 <br/>
 <center>
  <a class="anaorta" href="http://web.archive.org/web/20020213235920/mailto:osmaniridag@hotmail.com">
   osmaniridag@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/politika/2.htm), [web.archive.org (arşiv bağlantısı)](http://web.archive.org/web/20020213235920/http://www.aksiyon.com.tr:80/2001/343/politika/2.htm)
