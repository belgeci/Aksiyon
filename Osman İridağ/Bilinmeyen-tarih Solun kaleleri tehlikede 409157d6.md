# Solun kaleleri tehlikede

*Osman İridağ Bilinmeyen-tarih*

<div>
 <p>
  <font>
   Bugüne kadar solun kalesi olarak görülen Çankaya, Şişli ve Kadıköy gibi ilçelerde AK Parti ile CHP arasında kıyasıya bir rekabet yaşanıyor. Anamuhalefet partisi içten vurulmamak için bu bölgelere özel önem veriyor. AK Parti ise hem solun kalesini fethetmek, hem de bu bölgelerin sembolik anlamıyla zaferini taçlandırmak istiyor. İçeride CHP Genel Başkanı Deniz Baykal, partisinin 28 Mart yerel seçimlerindeki belediye başkan adaylarını açıklıyor; dışarıda toplanan bir grup ise bu açıklamayı protesto ediyor. Baykal"ın Ankara, İstanbul, İzmir, Antalya, Gaziantep gibi büyükşehirler için gösterdiği adaylar için itiraz edilmezken, Ankara"nın bir ilçesi söz konusu olduğunda adeta kıyamet kopuyor. Parti yetkilileri birbirine giriyor, genel sekreter Önder Sav"ın ismi zikredilerek, Sav"ın "Türkiye"nin değil Ankara"nın sekreteri gibi hareket ettiği" iddia ediliyor. Dışarıdaki kalabalık "Başkanımızı istiyoruz" derken Deniz Baykal kamuoyunun önüne başka bir isimle çıkıyor. "Çankaya"da kim aday olmalı" tartışması CHP"yi karıştırmaya yetiyor. Çünkü bu ilçeyi kazanmakla sadece siyasi bir kazanç sağlanmıyor, aynı zamanda sembolik bir zafer de elde ediliyor. 3 Kasım seçimlerinin lideri AK Parti, gözünü solun ve tabii ki CHP"nin kalesi olan ilçelere diktiğini bizzat Başbakan Tayyip Erdoğan"ın ifadesiyle deklare etmişti.
   <br/>
   <br/>
   AK Parti"nin de amacı siyasi olduğu kadar sembolik bir zafer kazanmak. Sadece Çankaya"da değil, İstanbul Şişli ve Kadıköy"de de benzer bir durum var. Bu ilçelerin özelliği solun güç kaybettiği dönemlerde bile sağın iktidar olamadığı yerler olması.
   <br>
    <br>
     İşte bu yüzden CHP"de hiçbir yer Çankaya kadar ilgi görmedi. Ankara Büyükşehir Belediye başkanlığı için bir kişi aday olurken, Çankaya"da tam 13 aday adayı çıktı. Eski il başkanları büyükşehir için aday olmak yerine Çankaya"yı tercih etti. Deniz Baykal ve ekibi İstanbul, Ankara ve İzmir adayları için son günü beklemedi. Kesin listelerin açıklanacağı gün en sona bırakılan ve tabii ki en çok kulis yapılan yer Çankaya oldu. 3 adaydan biri mevcut belediye başkanı Haydar Yılmaz"dı. Yılmaz aday olurken en yakın rakipleri olarak gösterilen AK Parti"ye 100 bin oy fark atacağını iddia etmişti. Ama Deniz Baykal"ın tercihi Prof. Dr. Muzaffer Eryılmaz"dan yana oldu. Çankaya"da belediye başkanı olmak sol için son derece önemli. Çankaya, 1994 yerel seçimlerinde büyükşehirlerin sağ partilere geçmesinden sonra CHP"nin vizyonu oldu. CHP için sembolik değeriyle dikkat çeken ilçe, burada görev yapan isimlerin de popüler olmasını sağladı.
     <br>
      <br>
       1989-1999 yılları arasında başkanlık görevini yürüten Doğan Taşdelen bu sayede solun önemli isimlerinden biri olmayı başarmış, parti içinde güç haline gelmişti. Güçlendikçe de lideriyle ters düşmüş, 1999 seçimleri öncesi Deniz Baykal"la yollarını ayırmak zorunda kalmıştı. CHP"li belediye başkanları içinde en çok öne çıkan isim olarak dikkat çeken Haydar Yılmaz"ın akıbeti de Doğan Taşdelen"inki gibi oldu.
       <br>
        <br>
         Sembolik başarı
         <br/>
         <br/>
         3 Kasım seçimlerinin iki başarılı partisi AKP ve CHP 28 Mart"ta en çok belediye kazanmak için yarışacak. Türkiye"nin binlerce beldesindeki yarışlarda dikkatler en çok Çankaya, Şişli, Kadıköy gibi yerleşim bölgelerine yoğunlaşacak. Seçim sonuçları değerlendirilirken diğer bölgeler için ayrı, bu saydığımız üç ilçe ve benzeri yerleşim birimleri için ayrı değerlendirme yapılacak. "AK Parti"nin seçimlerde yüzde 50 oy alması mı yoksa yüzde 45 oy alıp Çankaya"da birinci olması mı daha büyük başarıdır?" sorusu sorulacak. Ya da tersi, "Genel seçimlerde aldığı oy oranını artıramayan CHP mi yoksa yıllardır kalesi olan Çankaya"yı kaptıran CHP mi daha başarısızdır?" sorusu... AKP rakibini kalesinde vurmak istediğini bizzat liderinin ağzından itiraf etti. CHP de bu üç ilçeyi ne olursa olsun rakibine kaptırmamak istiyor. Bu nedenle aday belirleme süreci sancılı geçti.
         <br/>
         <br/>
         Solun kalesi...
         <br/>
         <br/>
         Son seçimlerde AK Parti"nin CHP karşısında en çok oy kaybettiği yerlerin başında Çankaya geliyordu. Ülke genelinde rakibine 15 puan fark atan iktidar partisi, Çankaya"da rakibinin yarısı kadar oy alamamıştı. 2002 seçimlerinde CHP 205 bin oy alırken, AKP 89 binde kalmıştı. İstanbul Şişli"de de solun toplam oyu Türkiye genelini aşarak yüzde 50"yi buluyor. Merkez sağın da güçlü olduğu ilçede bir dönem belediye başkanlığı ANAP"a geçmişti. Sonrasında ise sol yeniden belediye başkanlığını kazanmıştı. Kadıköy"de durum farklı değil. 500 bine yakın seçmenin oy kullanacağı Kadıköy"de 1999 seçimlerinde CHP ve DSP"nin oy toplamı 200 bini geçerken, Fazilet Partisi"nin oyu 70 binde kalmıştı. Rakamlar CHP adına umut verici. CHP"nin üç ilçe arasında en rahat göründüğü yerlerden biri Şişli. Bunda Mustafa Sarıgül"ün medyadik kimliğinin büyük rolü var. Her düşünceden insanla paylaşacak bir şey bulan Mustafa Sarıgül kendinden emin konuşuyor. Adaylığını binlerce kişinin katıldığı bir mitingde açıklayan Sarıgül, Şişli"de tek başına 100 bin oy alacağını iddia ediyor. Bu, kullanılacak iki oydan birinin Mustafa Sarıgül"e gitmesi demek. AK Parti"nin adayı Muhsin Divan ise Bedrettin Dalan"ı hatırlatarak "Dalan da oylarının yüzde 70 olduğunu iddia ediyordu. Halkın iradesini cebinde görenlere halk her zaman cezasını vermiştir" diyor.
         <br/>
         <br/>
         Merkez sağdan adaylar
         <br/>
         <br/>
         AK Parti, aday belirlerken stratejik bölgeler için ağırlıklı olarak Milli Görüş geleneğinden gelmeyen isimleri tercih etti. Muhsin Divan, DYP"de yıllarca siyaset yapan, bir dönem İstanbul İl Başkanlığı görevini de yürüten bir isim. Kadıköy adayı Ümit Özerol ise siyasete ANAP"ta başlamış. Kartal"da Belediye Meclis Üyeliği yaptıktan sonra, Büyükşehir Belediyesi Başkanvekilliği ve Meclis Başkanvekilliği görevlerini yürütmüş. AK Parti"nin Beşiktaş adayı eski DYP"li ve müzik yapımcısı Şahin Özer. DYP"den milletvekili adayı olan ancak kazanamayan Şahin Özer, bu kez şansını AK Parti"de deniyor. Zaten iktidar partisinin İstanbul"daki adayları arasında en popüleri de o. AK Parti"nin Şişli ve Kadıköy"de de toplumun yakından tanıdığı isimleri aday göstermesi bekleniyordu. Ancak ismi değil partiyi öne çıkaran siyaset anlayışı tercih edildi.  Çankaya"da aday gösterilen kişi ise Çağlar Mesut Bozoğlu. Bozoğlu, kamuoyunda çok tanınan bir isim değil. Çankaya gibi bir yerde daha güçlü bir ismin tercih edilmesi beklenirken Bozoğlu sürpriz oldu. Çünkü adaylar arasında 1984-1989 yılları arasında yüzde 50 oy alarak ANAP"tan belediye başkanı seçilen Erdoğan Yavuzlar gibi tecrübeli isimler vardı. CHP İstanbul adaylarında sorun yaşamadı. Şişli ve Kadıköy"de halen görev yapan belediye başkanlarını (Mustafa Sarıgül ve Selami Öztürk) aday gösterdi.
         <br/>
         <br/>
         Laik muhafazakârların mekanı
         <br/>
         <br/>
         Peki bu ilçeleri bu kadar önemli kılan özellikleri nedir? Bu soruyu siyaset bilimcisi Prof. Dr. Doğu Ergil"e yönelttik. "Şişli ve Kadıköy, Cumhuriyet burjuvazisinin, Çankaya ise Cumhuriyet bürokrasisinin yaşam alanıdır" diyen Ergil"e göre cumhuriyetin resmi olarak tanımlanan yapısının koruyucu ve destekçilerinin yaşadığı bölgelerde AKP"nin başarı kazanmasının anlamı oldukça büyük: "Şu anda AKP, bürokrasinin direncini taviz vererek kırabiliyor. Eğer kazanırsa önüne çıkan bürokrasi direncini kıracak ve hükümet olmaktan iktidar olma evresine geçecek." Ergil, laik muhafazakâr olarak tanımladığı insanların solcu oldukları için değil AKP karşıtı oldukları için diğer partileri tercih ettiklerini de söylüyor: "Bu insanlar değişmeye karşı oldukları için modernliği Batı dışında soyut bir kavrama indirgiyor. Kendilerini modern, laik ve çağdaş dünyaya daha yakın olarak tanımlıyorlar. Neyi savunduklarından çok neye karşı oldukları konusunda anlaşabiliyorlar. Bu kesimleri bugün daha iyi temsil edecek olan AKP"dir. Ama bu partiyi "öteki" diye tanımladıkları için kendilerini hiçbir biçimde temsil etmeyecek partileri tercih ediyorlar. Bence hassasiyetin sürdürüleceği en son seçim olacak."
         <br/>
         <br/>
         "Kazanırsa Türkiye"nin partisi olur"
         <br/>
         <br/>
         Gazi Üniversitesi İletişim Fakültesi öğretim üyesi Prof. Dr. Naci Bostancı da bu ilçelerin AKP"ye "Türkiye"nin partisi" olma yolunu açacağını belirterek, "merkez solun kalesini düşürdük" söyleminin ikinci bir zafer olarak sembolik anlamı olacağına dikkat çekiyor: "AKP,  uzun yıllar merkez solda yer almış karakteristik seçmenlerin olduğu yerde başarı elde ederse son genel seçimlerindekine benzer bir zafer yaşar. Parti için büyük moral olur. "Merkez sağın çeşitli zamanlarda kazandığı yerleri değil merkez solun kalesini düşürdük, sağda ve solda seçmenler bize teveccüh gösteriyor" diyebilirler." Bostancı, Çankaya ve Şişli gibi mekanların önemine şöyle dikkat çekiyor; "Çankaya, Şişli, Kadıköy genelde şehirli, okumuş ve ortanın üstü gelir grubuna sahip insanların yaşadıkları mekanlardır. Ekonomik, siyasal elitlerin oturdukları bölgelerdir. Bu elitlere her açıdan önem atfedilir. Bunlar daha çok devlete, CHP"ye ve CHP"nin temsil ettiği modernizm düşüncesine yakın olmuşlar. CHP bu ilçeleri kaybederse telafisi zor bir hezimet yaşar. Buranın kaybı herhangi bir yerin kaybı gibi olmaz."
         <br/>
         <br/>
         Siyaset Bilimci Naci Bostancı, AK Parti"nin gösterdiği adayların Milli Görüş çizgisinde olmamasının önemli olduğunu vurguluyor: "Mahalli seçimlerde genelde kişisel karizmalar öne çıkarılır. Ancak AKP tersini yaptı ve kendi imajıyla seçmenin karşısına çıkmayı tercih etti. Bu da bir stratejidir. Küçük ilçelerde aday önemli olsa da metropollerde partinin genel imajı daha önemlidir."
         <br/>
         <br/>
         Diğer yerler de garanti değil
         <br/>
         <br/>
         Biz haberde özellikle üç ilçeyi mercek altına aldık ancak sol 28 Mart"ta kalesi olarak gördüğü pek çok yerde rahat değil. Sembolik değer bakımından bu listeye İzmir"i, İstanbul Beşiktaş"ı da katmak gerek. Zaten İzmir, Antalya, Eskişehir, Antakya gibi illerde belediye başkanlığına sahip olan sol partiler stratejilerini sahip oldukları yerleri rakiplerine kaptırmamak üzerine oturtuyor. CHP İzmir için güçlü bir aday çıkarmayı başardı. 1999 yılında DSP"den belediye başkanı seçilen Ahmet Priştina şimdi CHP"nin adayı. İktidarın İzmir adayı ise beklenilenin aksine Işılay Saygın değil. Saygın"ın merkez sağda uzun yıllar siyaset yapan bir isim olması nedeniyle aday yapılacağı düşünülürken genel merkezin tercihi daha az tanınan Taha Aksoy"dan yana oldu. Deniz Baykal seçim bölgesi Antalya"da halen görev yapan belediye başkanıyla seçime girmek yerine Ertuğrul Dokuzoğlu"nu aday gösterdi. Solun en rahat olduğu yer Eskişehir. CHP"nin geç kalması nedeniyle aday gösteremediği Eskişehir"de DSP adayı Yılmaz Büyükerşen büyük avantaj sağladı.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2229 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11222), [web.archive.org (arşiv bağlantısı)](http://web.archive.org/web/20050129004423/http://www.aksiyon.com.tr:80/yazdir.php?id=11222)
