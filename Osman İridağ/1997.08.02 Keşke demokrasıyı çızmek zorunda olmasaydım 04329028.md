# Keşke demokrasıyı çızmek zorunda olmasaydım

*Osman İridağ 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tercihler vardır, insanı yüceltir, onurlandırır. Tercihler vardır, tercihi yapanı öldükten sonra bile yaşatır.
  </font>
 </div>
 <div id="newsText">
  <font class="detail-text">
   Kişi kader çizgisini yaşarken cüzi iradesiyle önüne çıkan  iki yoldan birini seçer, tercih eder. Bu tercih onu ya unutulmazlar arasına sokar, ya da tarihin tozlu raflarında adı artık anılmayanlar arasına... İşte Türkiye son bir kaç aydır bu "tercih"lere sahne oluyor. Bozkır çağdaşlığı ile demokrasi arasındaki kavga insanlar tarafından ibretle izleniyor. Kimi yaptığı eserin halkın iradesinin çok önemli olmadığını düşünenlerce duvara asılmasından mutlu olurken, kimi halkın isteklerini çizmeyi tercih ediyor. Kimi ülkenin başbakanını, ancak muzır neşriyatlarda yayınlanabilecek ölçülerde çizerken, kimi de insanların onurunun herşeyden önde olduğunu düşünüyor. Tıpkı Sabah Gazetesi'nde Bizimcity ve Sizinkiler bant karikatürünü yapan Salih Memecan gibi. Halkın isteklerinin her şeyden önde geldiğini düşünen Memecan, karikatürlerini yaptığı kişileri de edebli ölçülerde çizerek "tercih"ini belli ediyor.
   <br/>
   <br/>
   Ne mutlu tercihini doğru yapanlara...
   <br/>
   <br/>
   Türkiye'de şeriflerle onlara tabi olmak zorunda olanların mücadelesinden yeni bir hükümet çıktı ve asırlık korkumuz şeriatın hortlaması son anda engellendi. Başörtüsü krizi, sarık krizi bitti. Tam ülke huzura kavuştu derken şimdi de 8 yıllık eğitim tartışmalarıyla yeni bir mücadele başladı. Yani, Türkiye'de işler iyice karışık; taşlar bir  türlü yerli yerine oturmuyor. Söyler misiniz Bizimcity'de neler oluyor?
   <br/>
   <br/>
   Bizimcity'de olan şeyler Türkiye'de olan  şeylerin aynısı. Olayı biraz vulgarize edip, Türkiye'de yaşanan olayları bir kovboy kasabası konsepti içinde değerlendiriyoruz. Oranın şerifi  var, buranın başbakanı;  buranın cumhurbaşkanı var, oranın valisi. Türkiye'de koltukların sahipleri değiştikçe Bizimcity'de de değişiklikler oluyor. Dolayısıyla Türkiye'deki gündem Bizimcity'i de etkiliyor. Şimdi Türkiye'nin gündeminde 8 yıllık eğitim var; Bizimcity'nin gündeminde de mecburen bu oluyor. Oradaki amaç Türkiye'yi bir Vahşi Batı'daki kasabaya benzeterek hicvetmek.
   <br/>
   <br/>
   Neden Bizimcity? Toplumumuzdaki Amerikan kültürüne tepki mi gösteriyorsunuz?
   <br/>
   <br/>
   Tepki de var, özenti de. Bir kovboy kasabası yapmaya karar verince başına "bizim" kelimesini ekleyerek daha bir alaturkalaştırdım, daha bizden hale getirdim. Niçin city ismini verdin diye tepki gösterenler var. Bu bir kovboy kasabası olduğuna göre "city" ismini koymamız gerekiyordu.
   <br/>
   <br/>
   Niçin kovboy kasabası da başka birşey değil?
   <br/>
   <br/>
   Biz kovboy kasabalarına yabancı değiliz. Çocukluğumuz kovboy filmleri izleyerek geçti. Teksas, Tommiks okuduk. Bu yüzden yabancı değil; yoksa biz kovboy değiliz.  Ve bizden çok uzak bir kültür. Dolayısıyla egzotik... Buradaki olayları alıp bizle hiçbir ilgisi olmayan değişik bir ortama götürünce daha komik oluyor. Kendi kültürümüzden bir şey alsam bu kadar kolay dalga geçemezdim.
   <br/>
   <br/>
   Karikatür insanı yüceltir
   <br/>
   <br/>
   Bizimcity'de dalga mı geçiyorsunuz?
   <br/>
   <br/>
   Karikatürcüler olarak bütün işimiz dalga geçmek. Olayı alaya vurmak, hafife almak. Ama aynı zamanda alaya aldığımız kişiyi yüceltmek.
   <br/>
   <br/>
   Dalga geçtiğiniz bir adamı nasıl yüceltiyorsunuz?
   <br/>
   <br/>
   Karikatürünü çizdiğiniz adam ne kadar alay edersen et, ne kadar hicvedersen et, belli ki önemli bir adam. Bu nedenle, karikatürü çizilen devlet adamlarının, kariktatürü yapılınca kızmamaları gerekir. Aksini düşünün, hiç karikatürleri yapılmasa daha mı iyi olacak?
   <br/>
   <br/>
   Hiç, niçin benim karikatürümü yapmıyorsun, yoksa beni önemli biri olarak görmüyor musun diyen oldu mu?
   <br/>
   <br/>
   Hayır, ama anlıyorsunuz. Belli ki karikatürünü yapsanız memnun olacak. Davranışlarıyla kendini ele veriyor.
   <br/>
   <br/>
   Bizimcity'de kendinize en yakın bulduğunuz karakter kim?
   <br/>
   <br/>
   Hiçbiri...
   <br/>
   <br/>
   Tarafınız yok mu?
   <br/>
   <br/>
   Taraf tutmuyorum. Çünkü, ya tuttuğunuz insan değişiyor ya da siz değişiyorsunuz. Dolayısıyla bugün tuttuğun taraf yarın başka bir tutum sergiliyor. Bu soruyu 5 yıl önce sorsalar Turgut Özal derdim. Şimdi ise "yüzer gezer"im. Taraf tutmuyorum, ama çok da fazla, linç edercesine siyasilerin üzerine gitmiyorum.
   <br/>
   <br/>
   Gazeteciliğin evrensel ilkelerindendir, haberi yazan muhabir kendi görüşünü habere yansıtamaz. Ancak köşe yazarları yaptıkları yorumlarında taraf olabilir. Peki karikatüristlerin durumu nedir? Onlar taraf olabilir mi?
   <br/>
   <br/>
   Taraf olur. Ama bunu küçükken bir futbol takımı tutup da onun taraftarlığı gibi görmemek gerek. Benim Erbakan'a ya da Demirel'e 5 sene önceki bakışımla şimdiki bakışım farklı olabilir. Bunlar Erbakan'ın ya da Demirel''in değişmesiyle de ilgili olabilir, benim değişmemle de. Mesut Yılmaz'a bakışım da yıllar içinde değişmiştir. Acaba Mesut Yılmaz mı değişti, ben mi değiştim? Şimdi aynı düşüncede olmayabilirim. Fakat kendime misyon yüklemiş bir gazeteci değilim.
   <br/>
   <br/>
   Karikatürist bir misyon sahibi olamaz mı?
   <br/>
   <br/>
   Bence olamaz. Çünkü Türkiye'de olayların renkleri çok çabuk değişiyor. Karikatürist kendine yerel değil, evrensel misyon yüklemeli diye düşünüyorum. Mesela demokrasi. Demokrasiden yana olmak evrensel bir misyondur. Bunun üzücü tarafı da halen demokrasi  mücadelesi yapmak zorunda olmamız.
   <br/>
   <br/>
   Halk en doğrusunu bilir
   <br/>
   <br/>
   Nerede hata yapıyoruz da demokratik bir sistemi  Türkiye'de de uygulayamıyoruz?
   <br/>
   <br/>
   Bizde, galiba birileri, buna aydınlar da diyebilirsiniz bazı şeyleri halktan daha iyi bildiğini düşünüyor. Oysa halk sağduyusuyla onlardan daha doğru tercihler yapıyor. Onlar diyor ki halk eğitimli olsa böyle davranmaz. Bunun eğitimle ilgisi yok. Problem bazılarının demokrasiden korkmasından kaynaklanıyor. Gerçek demokraside insanların korktuğu şeylerin gerçekleşmesine imkan yok. Farklı fikirler birbirini etkileyeceği için her iki taraf da törpülenir. Oysa aydın çevreler tartışmaktan korktular. Halbuki bir sorunumuz varsa, ki var, bunu şu anda tartışıyor olmamız ve uzun dönemde çözmemiz gerekirdi. Olacak şey mi; dört tane Aczmendi'nin ayinlerinden, başlarını sallayarak zikir etmelerinden korktu bir kısım aydın.
   <br/>
   <br/>
   Siz korkmadınız mı?
   <br/>
   <br/>
   Niçin korkayım? Marjinal gruplar  da bir toplumun zenginliğini oluşturur. Fikirlerini serbestçe söyleme hakkına sahipler. Söyleyince halk onların peşinden gider mi? Bence gitmez. Gidenler olursa da birşey olmaz. Ama bu onları yok etmemizi gerektirmez.
   <br/>
   <br/>
   Galiba halkın onları tercih edip etmeyeceği korkusu, bütün fikirlerin serbestçe ifade edilmesi konusunda kimi çevreleri ciddi bir açmaz icinde bırakıyor..
   <br/>
   <br/>
   Ama bu korkuyla yaşanmaz ki. Üstelik halkın tercihinin doğru olacağına inanıyorsak.
   <br/>
   <br/>
   Ne olursa olsun halkın tercihi doğru mudur?
   <br/>
   <br/>
   Ne olursa olsun doğrudur. Ama çoğunluğun tercihi çoğunluk için doğrudur, azınlıkta kalan marjinal gruplar için değil. Halbuki demokratik bir sistemde insanların birbirine karşı hoşgörülü olması esastır. Marjinallere de yaşama hakkı tanınmalı.
   <br/>
   <br/>
   Demokrasi mücadelesini bir kavga vererek kazanmamış olmamız, kolay kazanılmış hakların kolayca elden çıkmasını da beraberinde getiriyor mu?
   <br/>
   <br/>
   Onu bilmiyorum ama demokrasi de bir gelenek meselesi. Amerikalılar Avrupa'daki baskıdan kaçıp oraya gittiler ve iki yüz yılda demokrasiyi emekleyerek öğrendiler. Bizde ise demokrasi kültürü çok yeni. Alışmaya çalışıyoruz, tabii korkuyoruz da. Bazı şeyleri çok fazla ciddiye alıyoruz. İrtica olayı, Aczmendiler... Karikatürist olduğumdan mıdır nedir, ben bu olayları herkes kadar ciddiye almıyorum. İnsanlarla birebir görüşünce hiç de korkunç olmadıklarını görüyorum.
   <br/>
   <br/>
   Herhangi bir tarafım yok diyorsunuz ama konuştuklarınızla demokrasi tarafında bir Salih Memecan portresi çiziyorsunuz.
   <br/>
   <br/>
   Demokrasi tarafındayım da, böyle bir ayırım yapmak istemiyorum. Şimdi demokrasi tarafında olmayan kim var diye sorsanız bir çok isim sayarım; ama, bunu saymak içimden gelmiyor. Demokrasi tarafında olmamak ayıpmış gibi geliyor. Benim bildiğim, halk gider, oyunu verir. O yüzden sandık kuyruklarında saatlerce bekliyoruz, ciddiye almayacaklarsa niye bekleyelim? Seçtiğimiz insanlar hükümet olur. Beğenmezsek onları yine biz değiştiririz. Bundan başka bir düşünce olmaması gerekir.
   <br/>
   <br/>
   Refahyol hükümetini de biz seçmiştik ama bir yıllık iktidarı kimilerini oldukça rahatsız etmiş olmalı ki, son 6 aydır ülkede gerginlikler bir türlü bitmiyor?
   <br/>
   <br/>
   Refahyol koalisyonu uzlaşma için iyi bir fırsat olabilirdi.  Ancak bu fırsatı kullanamadık. Aşırı tepki gösterdik, onlar da buna duyarlı olmadı. Türkiye'deki kanunlar irticai faaliyetleri önlemek için yeterliydi, paniğe kapılmaya hiç gerek yoktu. Bazı şeyleri tartışmamışız. Laikliği tartışmamışız. Refah gelince laiklik tartışması iyice gündemimize girdi. Ve bu konuda ne kadar farklı düşünebileceğimizi, ne kadar değişik düşüncelerimiz olduğunu farkettik. Birilerimiz rahatsız oldu, birilerimiz farklı tanımladı laikliği.
   <br/>
   <br/>
   Sizin laiklik tanımınızı öğrenebilir miyiz?
   <br/>
   <br/>
   Laiklik din ve devlet işinin birbirinden ayrılması olarak tanımlanıyor. Ama devlet vatandaşa hizmet etmek zorunda. Din de vatandaşın hizmet görmek istediği alanlardan bir tanesi. O konuda da devlet vatandaşına hizmet etmeli; Müslümanına da, Yahudisine de, Hıristiyanına da. Vatandaşları arasında hiçbir ayırım yapmamalı. Bir insan Hıristiyan ya da Müslüman olduğu için ayrıcalık sahibi olmamalı. Veya daha iyi Müslüman olduğu için devlet tarafından daha çok kollanmamalı. Ama nasıl devlet vatandaşının ayağına  suyunu, elektriğini, yolunu, okulunu götürmek zorundaysa, aynı şekilde dini ihtiyaçlarını karşılamakla da yükümlüdür. Bunda da alınacak bir şey görmüyorum.
   <br/>
   <br/>
   Devletin dinden elini çekmesini değil, dini hizmeti vatandaşına götürmesi gerektiğini mi savunuyorsunuz?
   <br/>
   <br/>
   Şu anda elini dinden çekmiş değil ki. Diyanet İşleri Başkanlığı var zaten. Devlet vatandaşına hizmet etmek zorunda.
   <br/>
   <br/>
   Olumsuz tepki yok
   <br/>
   <br/>
   Refahyol hükümetinin son dönemlerinde başlayan, bir kısım medyabir kısım öbür medya ayrımında gazeteler birbirlerini iftira atmakla, yağcılık yapmakla suçladı.. Siz bir kısım medyanın içinde yer almanıza rağmen çizdiklerinizle gündemi genelde taraf tutmadan yansıttınız. Okuyucularınızdan ve çevrenizden ne gibi tepkiler aldınız?
   <br/>
   <br/>
   Medyayı; demokrasi karşısındakiler, demokrasi tarafındakiler diye ayırmanız doğru değil.
   <br/>
   <br/>
   Ben ayırmıyorum. "Bir kısım basın" sözü Necmettin Erbakan'a, "öbür bir kısım basın" sözü ise yine Erbakan'ın deyimiyle bir kısım basına ait.
   <br/>
   <br/>
   Böyle bir kategorizeye gidilmemeli. Erbakan da gitmemeliydi. Şu anda bunu diyenlere en büyük destek yine bu gazetelerin yazarlarından geliyor.
   <br/>
   <br/>
   Ya okuyuculardan size olumsuz bir tepki geliyor mu?
   <br/>
   <br/>
   Olumsuz tepki geliyorsa bile genel yayın yönetmenine gelir. Bana internet aracılığıyla iyiler geliyor.
   <br/>
   <br/>
   Sabah'ın manşetleri ile Bizimcity'nin aynı olaya farklı açılardan yaklaşması sizin gündemi tersinden okuduğunuzu mu gösterir?
   <br/>
   <br/>
   Gündemi tersten okumuyorum da zaman zaman dediğiniz şekilde olabiliyor.
   <br/>
   <br/>
   Artık demokrasiyi çizmek istemiyorum
   <br/>
   <br/>
   Zıtlıkların çok yaşandığı bir ülke bütün karikatüristler gibi sizin de işinizi kolaylaştırıyor. Hiç düşündünüz mü bütün sorunlarını halleden, tam demokrasiyi cumhurbaşkanından dağdaki çobana kadar benimseyen bir Türkiye'de 'de Bizimcity'nin hali nice olur?
   <br/>
   <br/>
   Bugün demokrasiyi tartışıyor olmamamız gerekirdi, İsterdim ki başka konular üzerine karikatür yapayım. Niçin hâlâ demokrasiyi çiziyorum ki? Amerika, demokrasisi düzenli işleyen bir ülke. Ama tartıştıkları başka konular var. Kürtajı tartışıyorlar, silahsızlanmayı, bazı kanunların eksikliğini tartışıyorlar. Biz ise hâlâ demokrasinin tanımını tartışıyoruz. Kim demokrat kim değil, kim takkeli, kim garnizon demokratı bunları konuşuyoruz. Karikatürist olarak ülke ne durumda olursa olsun konu bulurum.
   <br/>
   <br/>
   Siz nasıl bir demokratsınız?
   <br/>
   <br/>
   Demokrasinin ne olduğunu düşünmeye başladığım dönemlerde Amerika'da idim. Orada gördüklerimden etkilenmiş olabilirim. Türkiye'ye döndüğüm zaman ister istemez "Aaa ne oluyoruz filan" dedim.
   <br/>
   <br/>
   Şaşırdınız mı?
   <br/>
   <br/>
   Çok şaşırdım diyecek kadar Türkiye'ye yabancı değilim. Ama son zamanlarda yaşadığımız bazı şeylere şaşırıyoruz tabii.
   <br/>
   <br/>
   Eğer Türkiye'de yaşıyor olsanız alışkın olurdunuz.
   <br/>
   <br/>
   Belki de alışkın olurdum. Bu kadar da sorgulamazdım. Şimdi daha çok sorguluyorum. Amerikalılar bu konuyu şöyle yapıyorlar, burda böyle oluyor. Ona da cevap "Orası Amerika, burası Türkiye" oluyor.  Besim Tibuk demişti; "Basketbol oyununun  kuralları her yerde aynıdır. Türklerin boyu kısa diye basket potasını kimse aşağı koyamaz. Bu oyunu böyle oynayacaksınız." Demokrasi de öyle. Her yerde kuralları aynı. Oyunu bu kurallar içinde oynamak zorundayız. Aksi halde demokrasi olmaz.
   <br/>
   <br/>
   Sizinkilerde yaşadığınız özel hayatınızdan memmun musunuz?
   <br/>
   <br/>
   Şükrediyorum, açıkçası herşey istediğim gibi oluyor. İstediğim işi yapıyorum, istediğim gibi bir ailem var. Herhalde Salih olmamdan dolayı  kayırılıyorum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2821-36-keske-demokrasiyi-cizmek-zorunda-olmasaydim.html), [web.archive.org (arşiv bağlantısı)](http://web.archive.org/web/20120129002849/http://www.aksiyon.com.tr:80/aksiyon/haber-2821-36-keske-demokrasiyi-cizmek-zorunda-olmasaydim.html)
