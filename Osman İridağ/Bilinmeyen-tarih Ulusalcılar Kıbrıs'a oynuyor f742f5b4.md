# Ulusalcılar Kıbrıs’a oynuyor

*Osman İridağ Bilinmeyen-tarih*

<div>
 <font>
  <img border="0" height="1" src="/web/20030929105227im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030929105227im_/http://www.aksiyon.com.tr/resim/41/46.jpg" vspace="5"/>
  </p>
 </font>
 <font class="content">
  Türkiye’nin yeniden Kurtuluş Savaşı günlerini yaşadığını söyleyen ve Kuvayi Milliye ruhuyla hareket eden ulusalcı cephe, Avrupa Birliği karşıtı politikalarında destek bulamamış ve sandıktan mağlup çıkmıştı. Bu kez Kıbrıs’ta sahneye çıkıyorlar ve sandıkta alamadıkları ödülü Kıbrıs’ta almak istiyorlar. Dünün düşman, bugünün müttefik kardeşleri Ülkü Ocakları ile 68’liler Vakfı’nın başta Kıbrıs olmak üzere bir çok konuda aynı tavrı sergilemesinin miladı çok eskiye dayanmıyor.
 </font>
 <p>
  <font class="content">
   Bu tarihi, PKK lideri Abdullah Öcalan’ın yakalanması olarak düşünmek mümkün. Ya da zamanın Kara Kuvvetleri Komutanı Orgeneral Atilla Ateş’in Hatay’a giderek Suriye’ye PKK liderini sakladığı için ‘nota’ verdiği tarih olarak alabilirsiniz.
   <br/>
   <br/>
   Toplumun hassas olduğu konuların başında gelen PKK sorunu 1999 seçimlerinde sandığa da yansıdı ve kendini “ulusalcı” üstkimliğiyle tanımlayan iki parti bu seçimlerden zaferle çıktı. Yetmişlerin efsane solcusu Bülent Ecevit ile ülkücü hareketin partisi MHP aynı rüzgarı arkasına almayı başardı. Söylemlerdeki farklılıklar kaybolmaya başladı. Seçim sonrası da iki parti aynı koalisyon içinde buluştu. Üçüncü parti ANAP’la sorunlar yaşansa bile MHP ve DSP arasında neredeyse hiç problem çıkmadı. ANAP liberal görüşlerin öncüsü Turgut Özal’ın partisi olarak kendini ulusalcı çizginin dışında tanımladığı için en çok sorun bu partiyle yaşandı. Ulusalcı çizginin iyice belirginleşmesi ise Avrupa Birliği tartışmaları sırasında ortaya çıktı. MHP, siyasi arenada ANAP’ın başını çektiği DYP, SP ve AK Parti’nin desteklediği AB üyeliği konusunda hükümet ortaklarını karşısına almak pahasına “onurlu giriş” söylemini tercih etti. Üyelik için aranan Kopenhag Kriterleri arasında yer alan idam ve anadilde eğitim konusuna muhalefet etti. Meclis’te bulunan siyasi partilerin büyük kısmı ise kriterlerin çıkarılması için çalıştı. 174 sivil toplum kuruluşu ortak bir bildiri yayınlayarak Kopenhag Kriterleri’nin çıkarılması ve Türkiye’nin AB’ye üyeliğinin bir an önce gerçekleştirilmesi için çağrıda bulundu. MHP’nin politikasını ise başta İşçi Partisi olmak üzere kendini ulusal solcu ve yurtsever olarak tanımlayan küçük partiler, gruplar destekledi. 174 sivil toplum kuruluşunun gazetelere AB taraftarlığı için verdikleri ilanın ardından bu kez de aralarında sağcı ve solcu pek çok ismin bulunduğu 133 imzalı AB karşıtı bir bildiri yayınlandı. Sadece Cumhuriyet Gazetesi’ne verilen ilanda sağ ile solun ünlü isimlerinin aynı çatı altında buluşması, ‘ulusal sol’ ile ‘ulusal sağ’ın birlikteliğini resmen deklare etti.  Ulusal sağ ve ulusal sol ittifakı
   <br/>
   <br/>
   MHP’nin ulusal sol ile teması geçtiğimiz yılın ilk aylarında yaşanmıştı. Solda toparlayıcı lider adayı olarak ismi geçen Cumhuriyet Gazetesi İmtiyaz Sahibi İlhan Selçuk ile MHP lideri Devlet Bahçeli 2002 yılının Şubat ayında biraraya gelerek tarihi bir buluşma gerçekleştirdi. Bu görüşme basında büyük yankı bulmuş ve her iki tarafın da birbirleriyle pek çok konuda aynı düşündüklerinin toplantı sonucu ortaya çıktığı yazılmıştı. Hatta o zaman Sabah Gazetesi’nde yazan Okay Gönensin bu buluşmayı yeni bir Milliyetçi Cephe olarak tanımlamış ve cephenin siyasi gücünü MHP’nin, entelektüel gücünü Cumhuriyet Gazetesi’nin, militan gücünü de Doğu Perinçek’in oluşturduğunu, cephenin amacının ise Türkiye’nin Avrupa Birliği’ne girmesinin engellenmesi olduğunu yazmıştı. Bu birliktelik üzerine yapılan yorumlar içinde en dikkat çekici olanlardan biri de Gülay Göktürk’e aitti: “Ta başından beri içinde taşıdığı şoven milliyetçi eğilimleri uzun yıllar enternasyonalist söylemlerle bastıran ‘sol’, şimdi tarihte ilk defa ulusal sınırların gerçekten ortadan kalkması ihtimali karşısında paniğe kapılıp milliyetçi yüzüyle ortaya çıkmış ve bu noktada ‘sağ’ milliyetçilerle aynı cepheye düşmüştür. Özlerindeki milliyetçilik, bir zamanlar birbirlerinin gözünü oyan bu iki siyasi hasmı aynı noktada buluşturmuş, globalleşen dünya karşısında kader ortağı haline getirmiştir.” İlhan Selçuk da Bahçeli ile yaptığı görüşmeden sonra solda birlik arayışlarıyla ilgili yazdığı bir yazıda ulusal cephenin sınırlarını oldukça geniş bir yelpazeye yayarak; “Bu zamanda birleşme, yalnız solda gerçekleşirse yetmez, sağdaki ve soldaki ulusalcı kesimler arasında da dayanışma gerekli” diyerek ulusal sağ ve sol arasındaki flörtü deklare etmişti.
   <br/>
   <br/>
   Bu görüşmelerin ardından CHP üyesi sanatçı Cem Karaca, MHP lideri Devlet Bahçeli’yi öven bir mektup yazdı. Ardından Marksist Türkçüler, Maocu Bozkurtlar gündeme geldi. Ve kendiliğinden yeni bir cephe oluştu. MHP dışında İşçi Partisi, DSP, Yekta Güngör Özden’in başkanı olduğu Cumhuriyetçi Demokrat Parti, Mümtaz Soysal’ın başkanlığını yaptığı Bağımsız Cumhuriyet Partisi, Saadettin Tantan’ın başkanlığını yaptığı Yurt Partisi, Büyük Birlik Partisi, Millet Partisi, Haydar Baş’ın Bağımsız Türkiye Partisi, Cem Uzan’ın Genç Parti’si ve pek çok sol parti AB karşıtlığı cephesinde biraraya geldi.
   <br/>
   <br/>
   Kuvayi Milliye dernekleri kuruldu
   <br/>
   <br/>
   Ulusalcılara göre Türkiye Kurtuluş Savaşı günlerine geri dönmüştü. Ülke bölünme tehlikesiyle karşı karşıyaydı ve Kuvayi Milliye ruhunun yeniden canlandırılması gerekiyordu. Siyasi kavgalar ve kaygılar bir tarafa bırakılmalı ve ülke yeniden kurtarılmalıydı. Demokratik haklar, insan hakları, ekonomik kalkınma daha sonraki gündemler olmalıydı. Bunların yapılabilmesi için güçlü ve bağımsız bir ülkeye ihtiyaç vardı. Bu amaçla birbiri ardına Kuvayi Milliye dernekleri kurulurken, Kuvayi Milliye ruhuyla siyaset yapmak isteyen isimler de aynı çatı altında toplandı.
   <br/>
   <br/>
   Mandacıların zaferi!
   <br/>
   <br/>
   Seçimlere de bu havada gidildi. Halkın yüzde 70’i AB’ye girmek istiyor, bu da ‘ulusalcı cephe’nin işini oldukça zorlaştırıyordu. Ulusal Cephe’nin o dönemdeki en önemli argümanlarından biri de IMF karşıtlığı oldu. Halk IMF’ye kızıyordu ama AB konusunda aynı düşünmüyordu. ‘Bir tarafta yurtseverler, diğer tarafta mandacılar’ sloganıyla yapılan seçimlerde ulusalcıların mandacı olarak gördükleri partiler yüzde 70’e yakın oy aldı (AK Parti, CHP, DYP, ANAP). Seçim sonuçları ulusalcıların ilk raundu kaybettiğini gösterdi. Bir önceki seçimin iki galibi (DSP ve MHP) en çok oy kaybeden partiler oldu. AK Parti’nin tek başına iktidara gelmesi ve Kopenhag’da yapılan AB zirvesinden tatmin edici bir sonuç alınması ulusalcıları yeni arayışlara itti. Aslında yeni savaşın nerde yapılacağı da bu zirvede ortaya çıktı. Avrupalı liderlerin üyelik için Kıbrıs sorununun çözülmesini şart koşması ve 28 Şubat’a kadar çözüm olmaması halinde Güney Kıbrıs’ın tek başına AB’ye üye olacağı kararının alınmasıyla ulusalcılar harekete geçti. Kıbrıs’ta çözüm için Rauf Denktaş’a baskı yapılması eleştirilerek, Türkiye için Kıbrıs’ın vazgeçilmez olduğu, her vatanseverin de böyle düşünmesi gerektiği vurgulandı. Kamuoyunun başlangıçta AK Parti iktidarına yakın söylemleri Kıbrıs’ta yapılan ve ada halkının beşte birinin iştirak ettiği mitinglerde Türk bayrağının bulunmaması ve Türk ordusu için ‘İşgalci ordu’ pankartlarının asılması dönüm noktası oldu. Kamuoyunda oluşan Kıbrıs sorunu çözülecek havası yerini ‘Kıbrıs’ta sorun yok ve çözüm için baskı yapanlar Kıbrıs’ı satmak istiyor’ düşüncesine bıraktı. Kıbrıs da tıpkı PKK gibi halkın çok hassas olduğu konuların başında geldiği için ulusal cephe daha geniş destek bulmayı başardı. Kara Kuvvetleri Komutanı Orgeneral Aytaç Yalman, Kıbrıs’a giderek Rauf Denktaş’a destek verdi.
   <br/>
   <br/>
   28 Şubatçılar 28 Şubat’a karşı
   <br/>
   <br/>
   Sandıkta kaybeden siyasi partiler, halkın, dolayısıyla da kamuoyunun karşısına Kırbıs’ta çıkmayı tercih etti. Siyasi partilerin, seçimlerin üzerinden 3 ay geçmiş olmasına rağmen, hükümetin ekonomi ya da Irak kriziyle ilgili politikalarını eleştirmek, bu konuda görüşlerini belirtmek yerine Kıbrıs’ta vitrine çıkmaları ilginçti. İlginç olan bir diğer nokta ise BM’nin çözüm için koyduğu tarihti. Türkiye’de bir döneme adını veren 28 Şubat, Kıbrıs’ta sorunun çözümü için verilen zamanın son gününe rastlıyor. Olayı ilginç kılansa bugün ulusal cephede biraraya gelen örgütlerin neredeyse tamamına yakınının 28 Şubat’ı açıkça desteklemiş olmasıydı. Yani Türkiye’nin 28 Şubat’ını destekleyenler, Kıbrıs’ın 28 Şubat’ına karşı çıkıyor.
   <br/>
   <br/>
   Kıbrıs çıkartması
   <br/>
   <br/>
   AB tartışmalarında olduğu gibi Kıbrıs konusunda da ulusal cephe aynı söylemi kullanıyor. Tıpkı o günlerde gazetelere verilen ilanlar gibi bu kez de Kıbrıs’ta mevcut durumun korunmasını isteyen aralarında sendika, vakıf, dernek temsilcilerinin bulunduğu 102 sivil topum örgütü Türk Dayanışma Konseyi adı altında toplanarak bildiri yayınladı. Bildiride şu görüşlere yer veriliyor: “Ekonomik cazibelerle, geçici heves ve özentilerle, Kıbrıs Türk halkının kafası karıştırılmak istenmektedir. Hiçbir maddi değer şehitlerin kanlarıyla, canlarıyla kazanılmış Kıbrıs Türklerinin egemenlik haklarının ve hürriyetlerinin bedeli olmaz, Kıbrıs Türk halkının onuru zedelenemez. Bütün bu refah vaadi aldatmacası hiçbir zaman güvenlik ve egemenlik düşüncelerinin önüne geçemez...”
   <br/>
   <br/>
   ‘Türkiye’nin savunması Kıbrıs’tan başlar! Kıbrıs’ı veren Türkiye’yi verir” sloganıyla KKTC ve Rauf Denktaş’a Destek girişimi başlatan ulusalcılar bu gerçeği tersine çevirmek isteyenleri mütareke yıllarının günümüzdeki mandacıları olarak tanımlıyor ve Türkiye’nin bugün Mustafa Kemal Atatürk’ün 19 Mayıs’ta Samsun’a çıktığı günleri yaşadığını iddia ediyorlar.
   <br/>
  </font>
 </p>
</div>


## Yorumlar

### ali, 25-Mayıs-2003
> kuva-i milliye: 
> kuva-i milliye den kimseye zara gelmez. papa ile kurduğunuz hoşgörü diyaloğunu ne olur allah aşkına birtazda bu insanlarla kurmaya calışın. bakın vatan elden gidiyor. gençlik elden gidiyor tv ler iğreçlikle dolu   okulda eğitim yok  uyanın bizi aynu endülüs gibi yok edecekler

### mali varlı, 25-Mayıs-2003
> dinler arası diyalog: 
> 1995 ve öncesi zaman gazetesini bir türlü bulamıyorum nedir bu değşim rüzgarı gazetenin içeriği söylemleri vede dış görünüşü de  avrupalı hırıstiyan yanlısı anlamadım gitti. kardeş ben hür düşünen bir insanım haydar baş ı da okurum fetullah gülen i de  burda bir yanlışllık var dinler arası diyalog olmaz din adamları arası diyalog olur..... madem öyle idi neden dinler arası dediniz. müslüman bir kadınla hırıstiyan kadını evlendirdiniz. 1996 dan önce

Kaynak: [www.aksiyon.com.tr](http://www.aksiyon.com.tr:80/detay.php?id=2372&yorum_id=50), [web.archive.org (arşiv bağlantısı)](http://web.archive.org/web/20030929105227/http://www.aksiyon.com.tr:80/detay.php?id=2372&yorum_id=50)
