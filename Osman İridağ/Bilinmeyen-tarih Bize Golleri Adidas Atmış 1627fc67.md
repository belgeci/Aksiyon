# Bize Golleri Adidas Atmış

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050131093936im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050131093936im_/http://www.aksiyon.com.tr/resim/471/68.jpg" vspace="5"/>
  </p>
 </font>
 <font class="content">
  2003, Türk fubolu için kâbus dolu bir yıl oldu. Adidas"ı bırakıp Nike"la anlaştığımızdan beri yüzümüz bir türlü gülmedi. Bir görüşe göre, iki firma arasında yaşanan rekabetin kurbanı olduk... Doksanlı yıllar, Türk futbolu için altın yıllardı. Fatih Terim"le 1996 yılında Avrupa Şampiyonasına katılma hakkını kazanan milli futbol takımımız, dünya üçüncüsü olarak bu başarısını taçlandırmış; Galatasaray ise UEFA Kupasını Türkiye"ye getirmekle kalmamış, Şampiyonlar Liginde de gurur verici sonuçlar almıştı. Ancak bütün başarılar 2003 yılıyla birlikte sona erdi.
 </font>
 <br/>
 <p>
  <font class="content">
   2002"de dünya üçüncüsü olan milli takımımız kolay bir grupta mücadele etmesine rağmen bu yıl oynadığı maçlarda hayal kırıklığı meydana getirdi. Nisan ve ekim ayında karşılaştığımız İngiltere"yi yenemeyince Avrupa Şampiyonasına katılabilmek için baraj maçları oynamak zorunda kaldık. Kuralarda Letonya çıkınca da sevindik. Ancak sevincimiz kısa sürdü ve Portekiz vizesini cebine indiren Letonya oldu. Beşiktaş ve Galatasaray, Şampiyonlar Liginde ilk turu geçemeyerek UEFA"ya katılmakla yetindiler. Yani bu yıl Türkiye"nin futbolda yüzü bir türlü gülmedi. Kimine göre bunun nedeni teknik direktörlerin verdiği yanlış kararlardı, kimine göre ise maçlarımıza verilen hakemlerin önyargılı olmaları... Konu spor olduğu için, herkes uzman kesildi ve başarısızlığımıza bir kılıf buldu.
   <br>
    <br>
     Ancak konuşulanlar daha çok saha içi faktörlerle ilgiliydi. Konuya daha geniş perspektiften bakanlarsa bu görüşlere karşı çıkıyor ve 2003 yılındaki başarısızlıklarda saha dışı faktörlerin etkili olduğunu söylüyor. Bunlardan biri de Yard. Doç. Dr. Cem Çetin. Kocaeli Üniversitesi İletişim Fakültesinde öğretim üyeliği yapan Çetin, futbolda son dönemdeki başarısızlığımızın altında, dünyanın iki ünlü spor malzemesi üreticisinin kavgasının yattığını söylüyor. Letonya"ya elenmemizin nedeninin Şenol Güneş"in yanlışları ya da saha içinde hakemin verdiği kararlar olmadığını belirterek, Türkiye"nin 2003 yılı içinde Adidas"la olan sponsorluk anlaşmasından vazgeçip Nike"ı tercih etmesinin başarısızlığın miladı olduğunu iddia ediyor: "Avrupa futbolunun karar alma mekanizması UEFA"dır. Bu kurumun üzerindeki en büyük baskı grubu, spor sanayiinin iki büyük markasından biri olan Adidas"tır. Amerikan sermayeli Nike diğer spor branşlarında etkili olsa bile, Avrupa spor kültürünün önemli bir ürünü olan futbolda Avrupa sermayeli Adidas daha etkili. Böyle bir gerçek söz konusuyken, rakip firmayla sponsorluk anlaşması yapmamız büyük bir hataydı."
     <br>
      <br>
       Alman ve Fransız sermayesine sahip Adidas dünya futbol piyasasının yüzde 40"ına hakim. 1998 ve 2002"de, Dünya Futbol Şampiyonası resmi sponsoru oldu. Bunun için organizasyona 1998"de 30 milyon, 2002"de 40 milyon euro ödedi. Büyük organizasyonlarda aynı sektörden birden fazla şirket sponsor olamıyor. Bu nedenle, Nike, rakibinin gerisinde kalmamak için 2002 Dünya Futbol Şampiyonası sırasında yaklaşık 100 milyon euroluk tanıtım harcaması yapmak zorunda kaldı. Lobicilik dış politikada olduğu gibi sporda da etkin. Türkiye son yıllarda UEFA (Avrupa Futbol Federasyonları Birliği) nezdinde de başarılı bir lobicilik yapmıştı. UEFA Asbaşkanı olan Şenes Erzik, Türkiye"nin haklarını koruduğu için son yıllardaki hakem şikayetlerimiz azalmıştı. Ancak bu yıl Federasyon Başkanı ile Şenes Erzik aynı dili konuşmadı. Letonya maçından önce Erzik"i eleştiren ve "15 gün yurtdışında, 15 gün Türkiye"de kalarak federasyon başkanlığı yapılmaz" diyen Haluk Ulusoy ilk maçın ardından "Sayın Başkan yumruğunu masaya vurmalı" dedi. Birkaç gün içinde değişen bu söylemi "analiz eden" Cem Çetin şunları söylüyor: "Lobicilik kavramını tam olarak bilmiyoruz. Sorun da bu noktada başlıyor. Erzik yumruğunu masaya vurunca bizim futbolcuların kaslarına güç mü gelecekti? Tabii ki hayır. Ulusoy, perde arkasında yaşanan güç savaşlarında Erzik"in Türkiye lehine devreye girmesini istiyordu." Peki Erzik neden devreye girmemiş ve başarısızlığımıza göz yummuştu? Çetin"e göre bunun nedeni, Türkiye Futbol Federasyonu"nun 23 yıllık beraberliği olan Adidas ile yollarını ayırıp Nike"a yönelmesi ve bu tercihin de UEFA"da Adidas destekli Erzik"e prestij kaybettirmesi. "Hepimiz biliyoruz ki Şenes Erzik Avrupa futbolunun karar alma mekanizmasındaki en önemli ikinci adamdır. Türkiye onun sayesinde bugüne kadar hakemlerle sorun yaşamadı. Dünya ve Avrupa Şampiyonalarına giden yolda, fikstür avantajı sayesinde hep zayıf rakiplerle oynadık. Erzik UEFA içinde Türkiye"nin lobisini en etkili şekilde yaptı. Ama TFF"nin 2003"te Nike ile anlaşması Erzik"i zor duruma düşürdü gibi geliyor. Çünkü UEFA"da ikinci başkan olmasında Adidas"ın da rolü çok büyük. Bu gerçeği inkar etmek mümkün değil. Durum böyle olunca Adidas "Ey Mr. Erzik, ülkene bir sürü kolaylıklar sağladık, arzularına göre birtakım düzenlemeler yaptık ama senin ülken başarılı olmaya başlayınca benimle yollarını ayırdı. Ortaya çıkan bu tabloyu nasıl açıklayacaksın" demez mi?"
       <br/>
       <br/>
       Çetin, ortaya attığı iddiaların başka dayanakları olduğunu da belirterek Letonya ile eşleşmemizin herkesin sandığının aksine iyi bir kura olmadığı düşüncesinde. Ona göre, en kötü kurayı çekmiştik. Zaten okulda da öğrencilerine maçın Türkiye ile Letonya arasında değil, Nike ile Adidas arasında geçeceğini ve kazananın Adidas olacağını söylemiş; "Baraja kalan 10 takımdan ikisine Adidas (Letonya ve İspanya), dördüne Nike (Türkiye, Hırvatistan, Rusya, Hollanda) sponsordu. Sponsoru Nike olan takımlar birbirleriyle eşleştirilmedi. Adidas kullanan İspanya, Norveç"le eşleştirildi. UEFA öyle bir eşleşme yapmalıydı ki Letonya"nın bir şansı olsun. Baraja kalanlar içinde Hollanda en güçlü ülkeydi. Hırvatistan da iyi bir eşleşme olamazdı. Letonya gibi bu ülke de bağımsızlığını yeni kazanmıştı ve hedefi en iyiler arasında yer almaktı. Rusya ise Letonya"yı çok yakından tanıyan bir ülkeydi ve bu ikilinin sahip oldukları avantaj ve dezavantajlar aynıydı. Tüm bu değerlendirmeler çerçevesinde en iyi eşleşme Türkiye gözüküyordu."
       <br/>
       <br/>
       Çetin"i hayalci ve komplocu bulanlar olabilir. Bir spor yazarı ya da sıradan biri dile getirse gülüp geçilebilecek iddiaları akademik titri olan biri gündeme taşıyınca, söylenenlerin üzerinde durmak gerekiyor. Nitekim Cem Çetin"in konuya olan ilgisi, yaptığı çalışmalarda ve yazdığı makalelerde kendini gösteriyor. Spor ekonomisi üzerine kafa yoruyor, bu alanda dersler veriyor. Dünya şampiyonası için çekilen kurada en zor gruba düştüğümüzü ileri sürüyor ve bunun bilinçli olarak yapıldığını, Adidas ile anlaşma bozulmasaydı daha kolay bir gruba düşeceğimizi söylüyor. Türkiye"nin önümüzdeki yıllarda da zor gruplara düşeceğini ve başarısız bir dönem geçireceğini iddia ediyor. Cem Çetin"in ilginç bir tespiti daha var: "2002 Dünya Şampiyonasında 9 ülke Adidas, 8 ülke Nike giymişti. Bu noktada futbolun 1 numarası Adidas"ın bir farklık üstünlüğü vardı. Hatırlanacağı üzere ilk 3"e 2 Adidas (Almanya ve Türkiye) ve 1 Nike (Brezilya) girmişti. Daha sonra Nike, son yılların başarılı takımı Türkiye"yi kendi tarafına çekmeyi başararak, Adidas"ı çok önemli bir prestij kaybına sürükledi. Bu gelişmelerin elbette bir bedeli olacaktı".
       <br/>
       <br/>
       Cem Çetin"in iddiaları, Nike ile Adidas arasında yaşanan rekabeti bilenler için şaşırtıcı değil. Çünkü iki firma, pazardan daha çok pay alabilmek için birbirleriyle kıyasıya yarışıyor. Dünyanın önde gelen takımlarıyla sponsorluk anlaşmaları yapıp pazarın lideri olmak istiyorlar. Nike ve Adidas"ın, milyon dolarlık sponsorluk anlaşması yaptıkları kulüplerin transfer edeceği futbolcuları ya da özel maç yapacakları takımları belirleme hakkı bile var. Mesela İngiltere"nin önemli bir kulübü, sponsorunun isteği üzerine Japonya"dan oyuncu transfer etti. Başka bir takım da, Güney Kore"nin çok sevilen bir futbolcusunu yine sponsorun isteği üzerine renklerine kattı. Bu nedenle birçok ünlü kulüp lig öncesi Uzakdoğu ülkelerine gidip maç yapmak zorunda kalıyor. Firmalar takımlarla yaptıkları anlaşmada ilk 11"de oynayacak isimlerin büyük kısmını belirliyor. Nike firması 1998 Dünya Kupasında sponsoru olduğu Brezilya milli takımında Ronaldo"nun oynamasını şart koşmuştu. Sakatlıktan yeni kurtulan Ronaldo, sponsorun isteğini yerine getirmiş ancak takımına gereken faydayı sağlayamamıştı. Real Madrid"in son dört yılda transfer ettiği 4 star futbolcudan üçünün eski kulüplerinin sponsoru Nike"tı. Barcelona"dan Figo, İnter"den Ronaldo ve Manchester"dan Beckham"ı alan aslında Real Madrid değil Adidas"tı. Böylece en güçlü rakibine üç gol birden attı. Bu yıl Nike"ın, Adidas"la anlaşması olan süper bir yabancı transfer etmesi kimseyi şaşırtmayacak. Bu konuda Çetin"in tahmini ise İspanyol Raul. R.Madrid"in yıldızı M. United"a giderse kimse şaşırmasın.
       <br/>
       <br/>
       KIYASIYA REKABET
       <br/>
       <br/>
       NİKE
       <br/>
       <br/>
       1996 cirosu 8.4 milyar euro. Paris Saint German, Barcelona, Manchester United; Türkiye, Rusya, Hırvatistan, Hollanda, Nijerya ve Brezilya gibi takımların sponsoru. Brezilya ile 10 yıl için 200 milyon dolarlık anlaşma yaptı. Manchester United ile 13 yıllık sözleşme karşılığında ödediği rakam 503 milyon euro. Dünyanın en büyük golfçüsü Tiger Woots"a 5 yıllık süre için 80 milyon euro sponsorluk ücreti ödeyecek. Arsenal"li Tierry Henry bir sezon için 1.4 milyon euroluk anlaşma yaptı.
       <br/>
       <br/>
       ADİDAS
       <br/>
       <br/>
       1998 yılındaki cirosu 3.4 milyar euro. 1970 yılından beri Dünya Futbol Şampiyonalarının en önemli malzeme üretici firması. 1998 yılında Dünya Futbol Şampiyonası için 30 milyon euro ödediği söyleniyor. 2002"de bu rakam 40 milyon dolara çıktı. Fransa, Adidas ile çalışıyor. 1998"de 6 milyon euro ödediği Fransa"ya, şampiyon olduktan sonra yılda 12 milyon euro veriyor. Eğer 2002"de şampiyon olsaydı Adidas ekstra 6 milyon euro daha ödeyecekti. Adidas, Real Madrid"e yılda 24 milyon euro ödüyor. Rugby takımlarının en iyisi olan Yeni Zelanda"ya 10 yılda 91.5 milyon euro verecek. Real Madrid"li Zidane Adidas"la yaptığı özel anlaşma gereği yılda 1.5 milyon euro alıyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3280), [web.archive.org (arşiv bağlantısı)](http://web.archive.org/web/20050131093936/http://www.aksiyon.com.tr:80/detay.php?id=3280)
