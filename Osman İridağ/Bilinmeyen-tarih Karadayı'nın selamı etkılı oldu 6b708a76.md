# Karadayı’nın selamı etkılı oldu

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050302223214im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223214im_/http://www.aksiyon.com.tr/resim/297/24.jpg" vspace="5"/>
  </p>
 </font>
 <font class="content">
  Kimilerine göre onlar “Beşli Çete”, “beşi bir yerde”, “sivil çete” idi. Kimilerine göre ise sivil inisiyatif.
 </font>
 <br/>
 <p>
  <font class="content">
   Siz ne derseniz deyin işte o dediğiniz şeyin lideri konumunda olan Tekstil İşverenler Sendikası Konfederasyonu (TİSK) Genel Başkanı Refik Baydur 28 Şubat sürecinde yaptıklarını kitaplaştırmış ve adını da “Bizim Çete” koymuş. Baydur kitabında kendi penceresinden 28 Şubat’ı,  beşli örgüt olarak yaptıkları işin önemini, bu sürecin demokratikliğini ve rejimi nasıl kurtardıklarını anlatıyor. Bir anlamda o dönemin savunmasını yapıyor Baydur. Ancak anlatmadıkları ya da tam açıklanmayan gerçekler de var. Eksiklerine rağmen Baydur’un böyle bir kitap yazmış olması önemli.
   <br>
    <br>
     Biz de eksik kalanlarla birlikte, 28 Şubat’ın onların dışında kalan penceresinde yaşananları sorduk. Onların dışındaki hayatların bu süreçten nasıl etkelendiğini, rejimin gerçekten bir tehdit altında olup olmadığını da. Biz sorulmayan bir şey kalmasın dedik ve çok sorduk, o ise az cevaplamayı tercih etti.
     <br>
      <br>
       Karadayı’nın selamı etkili oldu
       <br/>
       <br/>
       — Türkiye, gizli dönemlerde önemli işler yapmış insanların anılarını yazmasına alışkın değil. Siz tersini yaptınız ve 28 Şubat gibi önemli bir dönemde yaşadıklarınızı kitaplaştırdınız. Nedir bu kitabın anlamı, bir çeşit savunma mı?
       <br/>
       <br/>
       Kitap yazmayı baştan itibaren düşünmeye başlamıştım. Türkiye’de bir ilki gerçekleştiriyor ve düşman kardeşler olarak rejimi kurtarmak gibi bir hedefle aynı masa etrafında birleşiyorduk. Bu çok önemliydi, Avrupa Birliği ülkeleri bizi çağırdığı zaman, ‘Biz böyle bir birleşmeyi Avrupa’da görmedik, sizi tebrik ederiz’ dediler. Bu olay unutulup gidebilirdi, daha güzel yazılabilirdi. Benim yeteneğim bu kadar. Olayın kronolojik değerlendirmesini yaptım, yorumu okuyuculara bıraktım. Ancak daha sonra bir okuyucu gibi baktığım zaman keşke daha çok yorum yapsaydım dedim.
       <br/>
       <br/>
       — Kitabın isminde de bir ironi var; Bizim Çete. Her yalanda bir gerçek payı var derler, sizin çetenizdeki gerçek payı neydi?
       <br/>
       <br/>
       Bizi terbiye hudutlarını zorlayacak derecede eleştirenler, çete dediler. Zannetmeyin ki alınıyor ya da güceniyoruz, bütün söylediklerinize rağmen inandığımız yolda devam edeceğiz mesajı var orada.
       <br/>
       <br/>
       — Kitap yazıp bir dönemin savunmasını yaptığınıza göre, o dönemle ilgili her türlü soruyu sorabilir miyiz?
       <br/>
       <br/>
       Tabii
       <br/>
       <br/>
       — TÜRK—İŞ, DİSK, TİSK, TOBB, TESK olarak nasıl bir araya geldiniz. Dönemin Genelkurmay Başkanı İsmail Hakkı Karadayı’nın “Artık görev sivil toplum örgütlerinde” deyip size selam göndermesi bu birlikteliğin sağlanmasında etkili oldu mu?
       <br/>
       <br/>
       Hayır, biz 97 Mart’ında birleşmeye adım attık. Karadayı ile temasım 1998’in ortalarında oldu.
       <br/>
       <br/>
       — Kitabınızda öyle demiyorsunuz, Karadayı size 1997 Mayıs ayında bunu demiş. Zaten 98’in ortasında neden desin ki?
       <br/>
       <br/>
       (Kitaba bakıyor. O.İ.) Evet dediğiniz doğru, tarihi hiç takip etmedim. Bu görevi sivil toplum örgütleri yüklenmelidir deyimi mânâlı bir deyimdir. Eğer ihtilal istemiyorsan görevini yap demektir.
       <br/>
       <br/>
       — Selamın hiç etkisi olmadı ve siz kendiliğinizden bir araya geldiniz öyle mi?
       <br/>
       <br/>
       Oldu. Niye oldu? Asker ihtilal istemiyor bunu anladık. Sivil toplum örgütlerinin ve TBMM’nin görevini yapmasını istiyor..
       <br/>
       <br/>
       — Beş örgüt daha önce herhangi bir şekilde bir araya gelmiş miydi?
       <br/>
       <br/>
       Hayır. Bunun temelinde işçi ve işçi liderlerinin bana olan yakın güveni vardı.
       <br/>
       <br/>
       — 1980 öncesi ülke kan gölüne döndüğünde rejimin tehlike içinde olduğunda herkes hemfikirken, 28 Şubat sürecinde bu konuda farklı düşünceler vardı. O dönem 80 öncesinden daha mı tehlikeliydi ki ilk kez o zaman bir araya geldiniz?
       <br/>
       <br/>
       80 öncesi çok enteresan bir gelişme vardı Türkiye’de. İşçi—işveren ilişkilerinin kavgayla hallolabileceği sanılıyordu. Onlar da taraftı. Ve birbirimizi bu kadar tanımıyorduk. Ortada bir rejim buhranı vardı. 80 öncesi de rejim tehlikedeydi ama herhalde bizde fikir fonksiyonu bu kadar gelişmemişti. Bir araya gelip de bazı şeyleri beraberce yapabileceğimizi o zaman düşünmemiştik.
       <br/>
       <br/>
       — Gerçekten 1997 yılında bir rejim tehlikesi olduğuna inanıyor musunuz?
       <br/>
       <br/>
       Ben buna inanıyorum. 54. hükümet kurulmadan evvel RP mutlaka koalisyonda olmalı diyen ilk sendikacıyım. O zaman konfederasyon merkezine geldiler Necmettin Erbakan ve arkadaşları. Basına Atatürk ilkelerine sadık, parlamenter rejime bağlı her partinin yanındayız dediğim zaman Sayın Erbakan da, “Aynen katılıyorum, ben de Atatürkçüyüm, eskiyi de silelim yeniye bakalım” dedi. Bu şu demekti: “Siyasal İslam’dan yararlanmaya kalkmayacağım, istismar etmeyeceğim”. Ama hemen arkasından Ankara’da Sincan olayları, İstanbul’daki Sultanahmet yürüyüşü oldu.
       <br/>
       <br/>
       Şeriat Menderes’le başladı
       <br/>
       <br/>
       — Bu iki olay mı 75 yıllık Türkiye Cumhuriyetinin rejimini tehlikeye düşürdü. Bizim rejimimiz bu kadar zayıf mı?
       <br/>
       <br/>
       Sonunda bir iç savaşa dönerse İspanya’nın, Cezayir’in çektiğini çekecektik. Buna müsaade edemezdik. Bu işler hep böyle başlar. Bakınız Kubilay’ı öldüren adamlar da ilk baktığınızda yine sarık sarmışlardı. Ama hıncı o kadar yüksek ki, askeri temsil eden bir insanı katletmek gibi bir cürme giriyor. Dünyada İslam kendi kendini yavaş yavaş döndürüyor. Kötü imaj vermeye başladı. Ölümler, insan canına kıymalar İslam ile başladı. Şeriat uğruna yapıldı, felaket olan da bu. Şeriata taviz vermesine rağmen Adnan Menderes zamanında böyle sakallı, cübbeli, takkeli bilmem neli adamları toplayıp resmi köşkte yemek veren bir başbakan görmedim.
       <br/>
       <br/>
       — Bunlar hata olabilir ama tüm Türkiye’yi genel bir kaosa sürükleyecek, bir korku toplumu haline getirecek kadar önemli hatalar mıydı?
       <br/>
       <br/>
       Müsaade ederseniz büyüyecektir. Çünkü bunlar nasıl adam elde ediyorlar? Bana bir gün bir üniversitemizin rektör yardımcısı çok haklı olarak şunu söyledi. Bana üniversitede bin kişiyi istihdam edecek bir yurt açın ben çocuklarıma bakabileyim bakın başörtüler kalkıyor mu kalkmıyor mu? Bakın sakallar kesiliyor mu kesilmiyor mu? Adam geliyor ben sana burs vereceğim sakal bırakacaksın, bizim kurslarımıza da arasıra devam edeceksin diyor. Siyasi İslam böyle yokluklardan yararlanarak büyüyor.
       <br/>
       <br/>
       — Yani biz bu üç olay nedeniyle mi öylesine olağanüstü bir dönemi yaşamak zorunda kaldık.
       <br/>
       <br/>
       Eğer göz yumarsanız üç olay yirmi üç olay olur. Ya yıkar yahut iç ihtilalin kavgasına girersiniz.
       <br/>
       <br/>
       — Adnan Menderes şeriata nasıl taviz verdi?
       <br/>
       <br/>
       Demokrat Parti 1950’de iktidara geldiği zaman ilk işi Türkçe ezanı Arapça’ya çevirmek oldu. Al sana bir cehalet. Türkçe ezan benimsenmiş, benim dilim de Türkçe. İlla Arapça okuyacaksın diye bir kayıt da yok. Sen Kur’an okunduğu zaman anlıyor musun ne söylendiğini? Benim anam Kur’an okunduğu zaman oturup ağlardı. Veraset suresi okunurdu oysa; adam ölünce kızına ne verecek, oğluna ne verecek. Bunların nesine ağlıyorsun dediğim zaman; “Zevzeklik etme, buna ağlanacak” derdi. Yanlışımız burda. Bana göre irticanın müsebbibi Demokrat Parti’nindir.
       <br/>
       <br/>
       Kıyafetle uğraşmak şekilcilik değil
       <br/>
       <br/>
       — Şekilci bir insan mısınız?
       <br/>
       <br/>
       Şekilci olduğum söylenemez
       <br/>
       <br/>
       — Erbakan sizi ziyaret ettiği zaman özellikle Atatürk resminin önüne oturtulmasını istemişsiniz.
       <br/>
       <br/>
       O şekilcilikten değil. Tam anlayabilmek için şuraya oturtun dedim. Konuşmaları da teybe aldım. Olabilir, bu şekilcilik olabilir. Ama gelecekten bir ispat karinesi olsun diye oturtmadım.
       <br/>
       <br/>
       — Az evvel takke—şalvar giyiyor, bunlar tehlikeli adamlar dediniz. Kıyafetle uğraşmak şekilcilik değil midir?
       <br/>
       <br/>
       Eğer giyim, kuşam, fiziki davranış bir ideolojiyi temsil ediyorsa giyemez.
       <br/>
       <br/>
       — Nasıl ayırıyorsunuz, kıyafetin bir ideolojiyi temsil edip etmediğini?
       <br/>
       <br/>
       İki tane milletvekili geliyor Meclis’e. Birisi başını açıp Türkçe yeminini yapıyor. Çıkıyor bağlıyor. Ben bu hanımefendinin elini öperim, dışardaki özel hayatıdır. Diğeri inadına bağlıyor, geliyor dava konusu yapıyor. Bu hanımefendinin Türkiye’ye bir kuruş faydası olmamıştır. Sadece karıştırmaya gelmiş.
       <br/>
       <br/>
       — Bir üyeniz size komünist Rıdvan Budak’la nasıl biraraya gelirsiniz dediği zaman ona “Sosyal demokratla komünisti ayırmak gerek” demişsiniz. Bu konuda gösterdiğiniz hassasiyeti dinci ile dindar arasında da gösteriyor musunuz?
       <br/>
       <br/>
       Benim anam hacı, hacca gönderen de oğlu. Eşim avukat ama fırsat buldukça namazını kılar, orucunu tutar. Ben sadece bayram namazlarına giderim. Şuna karşıyım eğer İslam bir siyasi akıma alet edilmişse bu Türkiye’yi tehlikeye götürür.
       <br/>
       <br/>
       Cami de duruyor minare de
       <br/>
       <br/>
       — Siyasi adıma alet edenlerle tabanda dininin emrettiği gibi yaşamak isteyen insanları ayırabiliyor musunuz? Diğerleriyle birlikte bu insanların da mağdur olmasını engellediniz mi?
       <br/>
       <br/>
       Bunu devlet değerlendirdi. Mesela Kur’an kursunu aile inisiyatifine bıraktı. Cami duruyor, minare duruyor, daha eğitimli hocalar gönderme gayreti var, bugün Diyanet Başkanlığı’nda aklı başında bir adam var. Demek ki gerçek İslam’ın gördüğü bir zarar yok. Aksine gerçek İslam kendini kullandırtmaktan kurtuldu.
       <br/>
       <br/>
       İhtilal çok da kötü değildir
       <br/>
       <br/>
       — O dönemde sokaktan çarşaflı—sakallı insanlar toplandı. Onlar da her Türk vatandaşı gibi vergi veren, oy veren sıradan insanlardı. Ama taciz edildiler.
       <br/>
       <br/>
       Bu taciz değil. Bu olayı da başıboş bırakamazsınız. Türkiye henüz o kültür seviyesine gelmiş değil. O kültürü vermek görevimiz ama o kültür seviyesine gelinceye kadar da demokrasinin elinden tutmak lazım. Benim bir Amerikalı dostum 80 ihtilalinden sonra idi, ben “ihtilal yanlıştır” filan deyince, “Yok yok” dedi fazla heyacanlanma. Demokrasi nazenin bir çocuğa benzer, elinden tutmazsan ayağını taşa vurur, düşer dizini yaralar. Onun için demokrasi—memokrasi deyip de herşeyi başıboş bırakmak doğru değil. Sahip çıkmak zorundayız.
       <br/>
       <br/>
       — Demokratik bir toplumda kişiler istedikleri gibi giyinme ve yaşama hakkına sahip değil midir?
       <br/>
       <br/>
       Nereye kadar?
       <br/>
       <br/>
       — Başkasının haklarını ihlal ettiği ya da devletin bölünmez bütünlüğüne zarar verdiği noktaya kadar.
       <br/>
       <br/>
       Orada var işte.
       <br/>
       <br/>
       — Sokakta çarşafla gezen bir insan devletin bölünmez bütünlüğüne zarar veriyor mu?
       <br/>
       <br/>
       Bu gariplikleri de yapmamak lazım. Bir nevi sinyal bunlar. Benim anam cahildi, okur yazarlığı yoktu. Hacıydı ama başına başörtü bağlar mantosunu giyerdi, Atatürk’e laf ettiğin zaman da kavga bile ederdi. Şimdi ben bacılarıma bakıyorum, Erzurumluyum. Oranın dağ köyünde bile böyle kıfayet kalmadı. İslam’da takke de yok.
       <br/>
       <br/>
       — İslam’da şu yok bu yok diyebildiğinize göre dini bilginiz oldukça iyi olsa gerek?
       <br/>
       <br/>
       Fazla bilgim yok. Ama İslam’da erkeklerin takke giymesi gibi bir mecburiyet yoktur, peygamberin hadisi “örtünün”dür “gırtlağınıza kadar örtünün” değil. Niye örtünün? Hz. Muhammed’in vaazlarını verdiği dönemdeki Arap kadın don giymeden geziyor, oralara kadar inmiş olay. Erkek don giymeden geziyor, pelerinle. Bugün burna kadar örtünüyoruz. Böyle giyinenenler Türk’ün Avrupa’daki imajını da bozuyor.
       <br/>
       <br/>
       Başörtü de bir sinyal
       <br/>
       <br/>
       — Sokakta çarşaf giyen imajı bozuyor, üniversitelerde çarşaf yok başörtüsü bile takılmasına izin verilmiyor. O da mı imajımızı bozuyor?
       <br/>
       <br/>
       Bir kere başörtüsü yasağı her üniversitede yok. Kanunen var ama bütün üniversitelerde uygulanmıyor.
       <br/>
       <br/>
       — Artık bütün üniversitelerde uygulanıyor.
       <br/>
       <br/>
       Demek ki yasa böyle ona da saygı duymak lazım. Bir rejimi ayakta tutmak için birtakım şartları seni idare eden devlet düşünmüşse ona riayet etmek lazım. Ben başörtüyü sinyal olarak görüyorum. Beni Erzurum’da bir konferansa çağırdılar 1994’te. 700 kişilik salon dolu. Erzurum’u bilirim bağnazdır. En az yüz elli kız vardı salonda, bunun ancak altı—yedisi başörtülüydü. “Sayın rektör” dedim, “ben yarıdan fazlasını başörtülü bekliyordum.” Dedi ki, “Efendim biz zorlamadık, derslerin sonunda beş dakika hocaların telkin etmesiyle bu işi hallediyoruz. Dışarı çıkınca belki 50—60’ı takar ama içeride açar.”
       <br/>
       <br/>
       — Korkan insan herşeyi yapar. Bu sorunun çözüldüğü anlamına gelir mi?
       <br/>
       <br/>
       Tabii insanları korkutmamak lazım, buna katılıyorum.
       <br/>
       <br/>
       — Ama o dönem bir korku toplumu oluştu. Ve bunda da beşli inisiyatif olarak sizin de katkınız oldu.
       <br/>
       <br/>
       Biz korku salmadık, sadece ilişkilerimizde Türkiye’nin rejim kavgasına girmemesini sağlamaya çalıştık.
       <br/>
       <br/>
       Ben destekliyorsam millet de destekler
       <br/>
       <br/>
       — 28 Şubat’ta alınan kararların insan haklarına, hukuka ve demokratik teamüllere uygunluğu bakımından altına imzanızı atar mısınız?
       <br/>
       <br/>
       Bu kararlarda insan haklarını ihlal eden hiç bir şey yok. MGK’nın olup olmamasını tartışabiliriz. Bence olmalı. Asker de, polis de, memur da bu devletin adamı. Ben mesela konseyde birer temsilcinin bulunmasından yanayım. Sen hükümetsin onun dediğini yapmak zorunda değilsin. Demokrasiye ve hukuka aykırı bir şey de görmüyorum. İfadem var zaten, Türk halkının hislerine tercüman olmuştur bu kararlar.
       <br/>
       <br/>
       — Türk halkını bu kadar kesin konuşacak kadar tanıyor musunuz? Yoksa etrafınızdaki görüşlerle mi böyle bir hükme varıyorsunuz?
       <br/>
       <br/>
       Bakın siz bile siyasi İslam hareketini çok küçük görüyorsunuz. Bense beni destekleyen o büyük kitlenin bunların çok üstünde olduğuna güvenerek söylüyorum. Ben destekliyorum, demek ki millet de bunu destekliyor. Çünkü hiç yanlış yoldasın diye bir mektup ya da telefon almadım. Bizim temsil ettiğimiz kitle yirmi milyonun üstünde.
       <br/>
       <br/>
       — O günlerde en önemli sorun irtica idi. Şimdi böyle bir sorun yok. Bütün etkin güçlerin desteğini alan bir hükümet iş başında, başörtüsü sorunu yok, öğrenciler gösteri yapmıyor, İmam Hatip sorunu da çözüldü. Peki ülke kurtuldu mu? Açlık, işsizlik, parasızlık sorunları da bitti mi?
       <br/>
       <br/>
       Hayır ama irtica bunları kullanarak daha hızlı büyüyordu. Hâlâ kullanabilir. Biz bu işsizliği, aptalca bürokrasiyi devam ettirirsek o kaynakları yok edemeyiz, imkan veriyoruz. İşsizliği düşürecek, gelir dağılımını belli bir noktaya getireceksiniz ki ülke rahatlayacak. Varoşlarda oturan insan evine bir ekmeği zor götürürken, Sheraton otelinde adam rakkaseye dolar yağdırıyor. Gelecek için çok tehlikeli bir gelişme bu. Ayrıca ben işsizliğin bir sivil ihtilale kadar gidebileceğini defalarca söyledim.
       <br/>
       <br/>
       — Kitabınızda hiç yer almayan ama o dönem çok konuşulan irticacı kebapçılar olayı var. Hazırlanan raporlarda kebapçı isimlerine kadar kimlerin irticacı olduğu yazıldı. Üretim yapan, işveren ve ekonomiye girdi sağlayan beşli örgüt olarak bu konuda ne yaptınız?
       <br/>
       <br/>
       En azından ben böyle bir şeye katılmadığımı söyledim. Ortak tepki belki düşünülmediği için konmadı. Bu kuruluşlar da kendilerini hâlâ ispat edemedi. İngiltere’de polise elinizi kaldırdığınız vakit hayatınız biter, burada ise demokrasi vardır diye polisle yumruk yumruğa kavga eder benim vatandaşım. Dolayısıyla demokrasiyi koruyanların yaptıklarını hemen böyle isyanla karşılamamak lazım.
       <br/>
       <br/>
       E—Mail:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14102), [web.archive.org (arşiv bağlantısı)](http://web.archive.org/web/20050302223214/http://www.aksiyon.com.tr:80/detay.php?id=14102)
