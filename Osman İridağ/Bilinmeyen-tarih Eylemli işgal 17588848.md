# Eylemli işgal

*Osman İridağ Bilinmeyen-tarih*

<div>
 <font>
  <img border="0" height="1" src="/web/20041217034404im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041217034404im_/http://www.aksiyon.com.tr/resim/485/30.jpg" vspace="5"/>
  </p>
 </font>
 <font class="content">
  İstanbul Üniversitesi Orman Fakültesi Dekanı Öznur Bülend Seçkin, Beykoz’daki evinin arkasında bulunan 10 bin 500 metrekarelik orman arazisinde işgalci olarak görünüyor. Çevre ve Orman Bakanlığı bu araziyi “eylemli orman” kapsamında değerlendirip yeniden ormana kazandırmak istiyor. Seçim dönemlerinin rant kapılarından biri de orman arazileri işgalidir. Özellikle yerel seçimler öncesinde kaçak inşaat, ormanlık alanı işgali gecekondulaşma faaliyetleri hız kazanır. Çünkü hem görevde olan başkanlar hem de seçilmek isteyenler bu kesimlerin de oyunu almak için imar affı, gecekondu affı gibi vaatlerde bulunur.
 </font>
 <p>
  <font class="content">
   Ormanlık alanların işgal edilmesiyle ilgili haberler yerel seçimler dolayısıyla arttı. Bizim konumuz da ormanlık alan işgali ancak yerel seçimle ilgisi yok. Seçimlere konu olan 2/B tasarısıyla var. İstanbul Üniversitesi Orman Fakültesi Dekanı Öznur Bülend Seçkin, Beykoz’da orman içindeki evinin arkasında bulunan 10 bin 500 metrekarelik Hazine arazisinde işgalci olarak görünüyor. Çevre ve Orman Bakanlığı’nın yeni ormanlık alan kazandırma amacıyla başlattığı uygulama çerçevesinde Seçkin’in elinde bulunan alanla ilgili olarak “eylemli orman” kararı verilmiş. Bakanlık müfettişlerinin hazırladığı rapor, Hazine’nin bu alanı bakanlığa teslim etmesi anlamına geliyor. Ancak dekan “eylemli orman” tanımına itiraz ediyor ve konuyu mahkemeye taşıyor. İstanbul 5. İdare Mahkemesi Seçkin’i haksız bularak yürütmeyi durdurma talebini reddediyor. Seçkin bu kez de yürütmeyi durdurma talebinin reddi kararının iptali için İstanbul Bölge İdare Mahkemesine müracaat ediyor.
   <br/>
   <br/>
   Dava konusu alan, Beykoz’da 836 parsel numarasıyla kayıtlı. Bülend Seçkin söz konusu araziyi 15-20 yıl önce köylülerin isteğiyle satın almak durumunda kalmış; “Orman köylüsüyüm ve orada tapulu arazim var. 1990’dan önce alınmış. O zaman köylüler dediler ki, ‘Hocam burayı satacağız, yabancı almasın, siz alın, size yakışır.’ Ben de madem bize yakışırsa tamam deyip aldım.” Dekanın satın alma gerekçelerinden biri de lağım atıklarının kendi evinin üzerine gelmemesidir. 836 numaralı orman arazisinin 6831 sayılı Orman Kanunu’nun 2/B maddesi gereği orman alanı dışına çıkarıldığı tarih 1987’dir. Hazine araziyi İrfan Altıntaş, Recep Aydın, Ekrem Aykurt ve Arif Aydoğdu’ya satar. Dekan Seçkin zilyetlik hakkını bir yıl sonra alır. Sebze ve meyve bahçesi olarak kullandığı alan 57. hükümetin “eylemli orman” tanımını kanuna sokmasıyla geri kazınılması gereken bölgeler sınıfına girer. Bakanlıkça görevlendirilen müfettişler dekana ait arazide yaptıkları inceleme sonrası burasının da “eylemli orman” tanımı içine girdiğine karar verir. Dekanın ifadesiyle bakanlık Hazine’den burasını geri isteyince Hazine’nin cevabı mahkeme kararı getirilmesi şeklinde olur.
   <br/>
   <br/>
   Dekan bakanlıktan önce harekete geçer ve inceleme yapan müfettişlerin önyargılı ve yetersiz olduklarını iddia ederek yürütmenin durdurulması için dava açar. Mahkemenin kendisini haksız bulması üzerine bu kez de yürütmeyi durdurma isteminin reddinin iptali için yine mahkemeye başvurur. İdarenin yaptığı işlemin açıkça hukuka aykırı olduğunu öne süren Seçkin; “İdare eylemli orman kararını yerinde keşif dahi yapmadan masa başında almıştır. Halbuki idarenin hak sahibini önceden bilgilendirmesi ve mahallinde keşif yapması gereklidir. Keza, uyuşmazlığın asıl konusu, zaten taşınmazın ehil bilirkişiler tarafından incelenmediği iddiasının tespiti talebidir” diyor. Orman Bakanlığının “eylemli orman” tanımının da ormancılık doktrininde olmadığını iddia ediyor:  “İdare ‘eylemli orman’ şeklinde bir statü ihdas etmiştir. Oysa, gerek orman mevzuatında gerekse ormancılık doktrininde ‘eylemli orman’ diye bir kavram bulunmamaktadır.”
   <br/>
   <br/>
   Konunun uzmanları onun gibi düşünmüyor. Mesela Orman Mühendisleri Odası İstanbul Şube Başkanı Prof. Dr. Uçkun Geray hukukta ihtiyaç oldukça yeni terimler üretilebileceğini söylüyor: “Bu yanlış bir olay değil. Müfettişlerimizin raporlarında son yıllarda ifade edilmeye başlandı. Eylemli orman demese de bu aslında ormandır, ne işiniz var orada. Burada, kullanılan kelimenin şekli tarafının önemi yok. Ortada el atılmış arazi varsa, orman varsa eylemli ormanın hukukta yeri yoktur demenin âlemi var mı? Bakanlık ‘Eylemli orman’ der, açar parantez şunu söylemek istiyorum diye açıklar.” Akademik kariyeri ve yaptığı işle orman arazileri konusunda bilirkişi vasıflarına sahip olan Uçkun Geray’a Seçkin’in arazisini sormadık ama böyle bir durumda kimin haklı göründüğünü sorduk. Geray’ın cevabı kısa ve netti: “Orman Bakanlığı bu işi kazanır.”
   <br/>
   <br/>
   Bülend Seçkin müfettişlerin bilerek böyle bir rapor hazırladığını, dekan olmasaydı olayın bu boyuta gelmeyeceğini ifade ediyor. Başka gazetelerin de konuyla ilgilendiğini belirten dekan mahkemeyi kaybetmesi halinde araziyi devlete geri vereceğini belirtiyor: “İnsan dekanlık mevkiine kolay gelmiyor. Bu noktaya gelmiş birine çamur at izi kalsın muamelesi reva görülüyor. Dekanlık görevim bittikten sonra hadise de bitecek. Benimle uğraşanlar vazgeçecekler. Memlekette bu makama gelmek suç mu bilmiyorum.”
   <br/>
   <br/>
   Şu anda Seçkin’inkine benzer yüzlerce örnek var. Belki gerçekten de dekan olduğu için hakkında bu kadar çok spekülasyon yapılıyor. Ancak hepsinden önemli bir gerçek var. Ortada devletin ormanlık alan dediği ve böyle yüzlerce örneğin olduğunu iddia ettiği bir durum var. Dekan da topluma örnek olacak bir kişi. Çünkü onun mesleği de, kariyeri de ormancılıkla ilgili.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11283&yorum_id=1), [web.archive.org (arşiv bağlantısı)](http://web.archive.org/web/20041217034404/http://www.aksiyon.com.tr:80/detay.php?id=11283&yorum_id=1)
