# Devlet kutluyor, halk seyrediyor

*Osman İridağ 2003.10.27*

<div bgcolor="#FFFEF6">
 <font>
  <img border="0" height="1" src="/web/20051223041841im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051223041841im_/http://www.aksiyon.com.tr/resim/464/40.jpg" vspace="5"/>
  </p>
 </font>
 <font class="content">
  Seksen yaşındaki cumhuriyet hâlâ 10. Yıl Marşı"yla kutlanıyor. Devlet resmi bayramlarda stadyumlarda güç gösterisine devam ederken, geleneksel bayramları ve özel günleri coşkuyla kutlayan insanlar bu bayramlarda seyirci konumunda kalıyor. İktidar ise cumhuriyet kutlamalarını stadyum dışına çıkarıp, coşkuyu sokaklara yaymaya çalışıyor. "Her yıl olduğu gibi bu yıl da Cumhuriyet Bayramı tüm yurtta, Türkiye"nin yurt dışı temsilciliklerinde ve KKTC"nin başkenti Lefkoşe"de büyük bir coşkuyla kutlandı." Buna inanmayanlar, geçen yılki, ondan önceki ve daha önceki yıllardaki gazete arşivlerine müracaat edip, "Halkın nasıl coşkuyla bayramlara katıldığını" yazan haber ve yorumlardan istifade edebilir. Peki gerçek midir? Sizi bilmem ama Gazeteci-Yazar Mehmet Altan bunun gerçek değil, gazetelerin hamasi edebiyatları olduğunu düşünüyor; "Cumhuriyet demokrasiden yoksun olduğu için halkın coşkusunu arkasına almamıştır. Nitekim resmi bayramlarda halk yerine öğrenci asker ve bürokratların yüksek katılımı gözlenir. Basın yayın organları da bunları görmezden gelerek tarihsel klişeleri olan "coşkuyla kutlandı" başlığını atarlar." Peki Altan haklı mı?
 </font>
 <p>
  <font class="content">
   Bu sorunun cevabı gazetelerin yazdıklarıyla bayramları anlamaya çalışmaktan değil, yaşamaktan geçiyor. Okumak yerine gözlemleyerek cevabı ararsanız Altan"ın haklı ya da haksız olduğuna daha kolay karar verebileceksiniz. Görünen o ki yazılanlarla yaşananlar çok da birbiriyle uyuşmuyor. Cumhuriyetin 80. yılını kutluyoruz, bunu yaparken bile daha çok "resmî" refleksler öne çıkıyor. Tıpkı resmî bayramlarda olduğu gibi. 23 Nisan, 19 Mayıs, 30 Ağustos ve 29 Ekim devletin en çok önem verdiği günler olurken, toplumun geniş kesimi için (katılması mecburî olanlar hariç) "bir gün tatil" anlamına geliyor. Devlet kamu kurum ve kuruluşlarıyla insanları stadyumlara toplayıp resmigeçit düzenliyor, top tüfek sergisi yapıyor. Toplumun çeşitli kesimlerinden temsilcilerin bir araya gelmesiyle oluşturulan kortej, resmî geçit eşliğinde mülkî ve askerî erkanı selamlıyor. Yıllar önce cumhuriyet için savaşan bir avuç gazi de kortejin içinde protokolü selamlıyor. Öğrenciler haftalar süren provalar sonucu öğrendikleri gösterileri yapıyor, askerî bando marşlarla insanları coşturuyor. Seksen yıllık cumhuriyet, tarihe damgasını vuran bir ırkın kurduğu devlet, bir kaç yüz metrekarelik stadyuma mahkum ediliyor. Stad dışında coşkudan eser olmazken o gün "kamusal alan" haline gelen stadlar (Henüz başörtülülerin o gün stadyuma alınmaması gibi bir protokol uygulanmıyor. Ahmet Necdet Sezer Çankaya"yı halkın değil devletin makamı olarak görüp kamusal alan sınırları içine alıyor ve başörtülü insanların Çankaya Köşkü"ne giremeyeceğini söylüyor. Belki Sezer çok yakında stadyumlar için de kamusal alan değerlendirmesi yapabilir) cumhuriyetin coşkusunu kendisine saklıyor. Dinî bayramlar ya da özel günleri yaşayan-yaşatan kitleler resmi bayramlarda seyirci olmayı tercih ediyor. Daha doğrusu tercih etmek zorunda kalıyor. Çünkü devlet böyle olmasını istiyor.
   <br>
    <br>
     Sivil bayramlar için küçük adımlar
     <br/>
     <br/>
     Cumhuriyetin 75. yıl etkinlikleri çerçevesinde resmî bayram kutlamalarının değişmesi için adımlar atılmış, zamanın iktidarı "bayramların halkla kutlanması gerektiğini" vurgulayan açıklamalar yapmıştı. Ancak 28 Şubat"ın etkileri fazlasıyla hissedildiği için hedefe ulaşılamamıştı. Gerçi artık 19 Mayıs"ı BBC"de yayınlanan bir komedi programı gibi kutlamıyoruz ama çok da ruhuna uygun olduğunu söyleyemeyiz. İngiliz kanalında "garip ama gerçek" mantığıyla gösterilen olayı bilmeyenler için anlatmakta yarar var; "Dalgalı denizden kıyıya yaklaşan teknede küçük bir kız çocuğunun elinde Atatürk büstü vardır. Kıyıda şehrin askerî ve mülkî erkanı hazır vaziyette teknenin yanaşmasını beklemektedir. Tekne gelir ve kız çocuğu hazır olda bekleyen protokolün selamları eşliğinde Atatürk büstünü kıyıya çıkarır. Böylece Atatürk"ün Samsun"a ayak basıp Kurtuluş Savaşı"nı başlattığı sahne temsili olarak canlandırılmış olur." Sekseninci yıl etkinliklerine bakılırsa cumhuriyet sadece satadyumlara mahkum kalmayacak. Kültür ve Turizm Bakanlığı, 38 kamu kurum ve kuruluşuyla 450"den fazla etkinlik düzenliyor çünkü. Program kapsamında açık hava ve stadyum konserlerinin yanı sıra, tiyatro oyunları, fuar ve sergiler organize ediliyor. Bir yenilik olarak da protokol uygulaması kaldırılıyor. Etkinliklerin büyük kısmında "mülkî ve askerî erkan" ayrı bölüm yerine halkla iç içe oturuyor. Bütün bunlar "sivil bayramlar" için önemli olsa bile küçük adımlar. Çünkü düzenleyicisi yine devlet.
     <br/>
     <br/>
     Top tüfekle halka gözdağı veriliyor
     <br/>
     <br/>
     Kamu kurum ve kuruluşları organizasyonun içinde ama sivil toplum örgütleri yok. Kültür ve Turizm Bakanlığı etkinlikler için neredeyse bütün bakanlıklarla, TCDD, TRT, PTT, Genelkurmay gibi kuruluşlarla iş birliği yaparken özel kurumlarla program yapmıyor. Bireysel kutlamalar ve isteklerse karşılığını bulmuyor. Bu durum cumhuriyetin ve bayramların "cumhur"la anlam kazanacağını düşünen kalemleri rahatsız ediyor. Mesela Hürriyet Gazetesi Yazarı Cüneyt Ülsever"in hayalini festival havasında kutlanan bayramlar süslüyor; "Ben insanların sokağa dökülmesini istiyorum. Konserlerde bile oturup seyretmek mecburî. Fener alayı düzenlenir, piknikler yapılır. Doğrudan doğruya milletin sahip çıktığı bir kutlama olsa çok daha iyi olur." Ülsever, millî bayramlarda top tüfek sergisi yapılmasının mantığını da algılayamadığını söylüyor; "Millî bayramlar bizde "devlet kutlar biz seyrederiz" şeklinde algılanıyor. Törenlerde top tüfek gösterisi yapıyorlar, eğer bu yedi düvele gücümüzü göstermekse doğru değil, hepsini o ülkelerden alıyoruz. Millete korkmayın biz çok güçlüyüz diyorlarsa millet bunu algılamıyor. Demek ki insanlara "Bakın bizde bu silahlar var, ayağınızı denk alın" mesajı veriliyor."
     <br/>
     <br/>
     Genç atak "devlet"e çarptı
     <br/>
     <br/>
     Bu yılki 19 Mayıs kutlamalarında, bayramın gerçek sahipleri gençler "stadyumsuz bayram" kampanyası başlatmışlardı. Öğrenciler 45 üniversiteden bir araya gelerek oluşturdukları "Buluşma Forumu" aracılığıyla stadyum törenlerinin otoriter devlet zihniyetini yansıttığını söylemiş ve hamaset dolu militarize törenlerin sona ermesi çağrısında bulunmuştu. Törenlerin gençliğe heyecan vermekten uzak olduğu zaman ve kaynak israfına sebebiyet verdiği belirtilen bildirgede şu ifadeler yer almıştı: "19 Mayıs"ların kutlanış biçiminin değiştirilmesini, birçok gencin gönülsüz olarak katıldığı modası geçmiş gösterilerin ve geçit törenlerinin sona erdirilmesini talep ediyoruz. Bu törenlerde gençler askerler gibi düzenli yürümedikleri için azarlanıyor, kıyafetleriyle tektipleştirilmiş hazır kıtalar haline getiriliyor. Yakın tarihimiz kalıpların içine sokulmaya çalışılan gençlerin depolitize olduğunu ya da marjinalleştiğini gösteren örneklerle doludur." Aslında gençler dört yıldır üzerinde çalıştıkları bir projeyi deklare etmişlerdi. Dikkat çektikleri "zaman ve kaynak israfı" sözünü açmakta fayda var. Resmî bayramlar içinde bize en yakını 23 Nisan olsa gerek. Daha çocukken tanıştığımız 23 Nisan kutlamaları sıkıcı okul hayatına renk getirirdi. Ailelerimizin ne düşündüklerini bilmesek de bizler 23 Nisan"da içimiz neşe dolarak eğlenirdik. Bir sonraki günü de severdik çünkü tatildi. Sonra 19 Mayıs"ı tanıdık. 30 Ağustos hiç gündemimize girmedi. Okulların kapalı olduğu döneme rastladığı için "resmî tatil" olması da ilgimizi çekmedi. Zaten hep tank ve asker görüntüleri olurdu. Uçakların gösterisi, paraşütle atlayan askerler ve coşkuyla kutlanan bir bayram haberini televizyondan izlemekle yetinirdik. Büyüdükçe bayramların neşeden çok eziyet haline geldiğini gördük. Törenler için provalara haftalar önce başladık. Dersler iptal edildi, bir kez giyilip atılacak kıyafetler için paralar harcandı. Yüzlerce insanın aynı anda aynı hareketleri yapması için yağmur çamur demeden çalıştık. Bir nevi disiplini öğrendik. Bayram günü 10 dakikalık gösteri için günlerce yağmur altında ıslanmak keyfimizi kaçırmaya yetti. 29 Ekim"de de aynı şeyler yaşandı. Ve bir süre sonra törenler için yapılacak seçmelerde elenmenin yollarını aramaya başladık.
     <br/>
     <br/>
     Devlet de uzaktan seyrediliyor
     <br/>
     <br/>
     19 Mayıs"ta bayramın stadyumların dışına çıkartılması isteğini basında ilk dile getirenlerden biri de Vatan Gazetesi Yazarı Haşmet Babaoğlu. "Devlet hep uzaktan "seyredilen" konumuna düştüyse halkın gözünde, resmî bayramların da "seyredilmesi"ne şaşmamak gerekir" diyen Babaoğlu; "Resmî bayramlarda resmî disiplinin öne çıkmasında tuhaflık yok. Ancak burada hassas nokta toplumun hiçbir ferdine "yurttaşlık dersinde tahtaya kalkmış" duygusunu vermemek gerektiğidir. Katılım ve paylaşım içten olmayınca bayram nosyonunun kendisi hırpalanıyor veya geriye sadece görsel bir tören kalıyor. Artık 1930"ların totaliter rejimlerinden kalma stadyum şöleni modelini sürdürmek yanlış. Bu model ne dünyanın geldiği noktaya ne de toplumsal ihtiyaçlarımıza uyuyor."
     <br/>
     <br/>
     "Buluşma Forumu"nun sivil siyasetçiler tarafından desteklenen önerileri, devletçi düşünceye sahip olanlarca eleştirildi. Mesela Emin Çölaşan gençlerin bayramlarına sahip çıkmasını ve iktidarın da onlara destek vermesini şöyle okudu; "Türkiye"de her ulusal bayramın ayrı ve kendine özgü kutlama biçimi var. Örneğin siz 23 Nisan için "Çocuklar gösteri yapmasın", 30 Ağustos için askerler geçit töreni yapmasın da diyemezsiniz. Cumhuriyet Bayramı ve ötekiler için Anıtkabir"e gidilmesin, Atatürk"ün adı anılmasın demek mümkün olur mu? Ama bu gidişle, korkarım olacak. Türkiye Cumhuriyeti"nin ulusal bayramları bile bunların elinde bir oyuncağa dönüştürülecek."
     <br/>
     <br/>
     "Devlet dininin ayini"
     <br/>
     <br/>
     Türkiye"de bazı konular kazanılmış mevki olarak görüldüğü gibi resmî bayramlar için bu anlayışta olan azınlık da olsa bir kitle var. Coşkulu bayramın onlara göre anlamı oyuncağa dönüştürmekle eş değer. Sabah Gazetesi Yazarı Ömer Lütfi Mete, resmî bayramların kutsallaştırılıp "devlet dininin ayini" haline getirilmesini ve güç gösterisi olarak kullanılmasını şöyle anlatıyor; "Bu bayramlarda önemli olan, devletin ne kadar güçlü, ne kadar dehşetli bir mekanizma olduğunun halk tarafından algılamasıdır. Bir zaman sonra da resmî ve soğuk, kaba saba ve halktan kopuk bayram türü gelenekleşir. Onun içinde bulunanlar ve onu düzenleyenler de belki hadisenin bir şenlik halini almamasından rahatsızlık duyarlar ama bu dertlerini dile getirmekten çekinirler. Çünkü, gizli bir biçimde bu bayramlar birer "devlet dininin ayini" halini almışlardır; kutsallaştırılmışlardır." Ömer Lütfi Mete"ye bu kutsallığın beraberinde neyi getirdiği sorusunu yönelttiğimiz zaman ise şu cevabı alıyoruz: "Aslında komik olan gövde gösterisi.. Mesela toplum, vidasını bile üretmediği tayyarelerin gösterisine maruz bırakılarak devletin azameti vurgulanmak istenir. Bugün Sayın Sezer"in temsil ettiği "kutsal devlet ruhu" böyle bir şeydir. Onun için halkın önemli bir kesiminin saygı duyduğu ve kullandığı başörtüsü böyle bir bayram gününün yasaklı nesnesi haline gelir. Çünkü bu kafaya göre halk ancak devletin istek ve emirleri karşısında köle gibiyse önemlidir. Farklı eğilimler sergilediği zaman o halk devletin hasmıdır. Onlara özellikle de önemli günlerde mesela bayramlarda hadleri bildirilmelidir. Sezer"in başörtü titizliği bu seçkinci halk karşıtı devlet anlayışının anıtlık örneğidir."
     <br/>
     <br/>
     Cüneyt Ülsever de stadyumların sokaklara tercih edilmesini seçkinci bakışla açıklıyor: "Cumhuriyeti cumhur adına kuranlar içine "cumhur"u almayı unutmuş. Cumhuriyet başından beri elit kesimce balolarla özdeşleştirilerek kutlandı. Elit olmayan ise seyretti. Ben İsrail"de olsam ve onların bayramı olsa belki tebrik ederim ama sevinmem. Cumhurbaşkanı da şu anda resepsiyonda ayrım yaparak cumhuriyetin belirli kişilerce kutlanacağını söylemeye çalışıyor. Birileri kendini daha fazla cumhuriyetin sahibi hissediyor, öbürlerini de lütfen kabul ediyor. Ev içinde bir oda veriyor ama bunu bir lütuf gibi gösterip şunları şunları yapamazsın diyor."
     <br/>
     <br/>
     Kim diyor coşku yok?
     <br/>
     <br/>
     Resmî bayramların en az dinî bayramlar ve özel günler kadar geniş kitlelerin katılımıyla kutlandığını söyleyenler de var. Bunlardan biri de Hürriyet Gazetesi Başyazarı Oktay Ekşi. Ekşi"ye göre söz konusu bayramlar son derece coşkulu bir biçimde kutlanıyor; "Ben ulusal bayramlarda halkımızın "seyreden" yani olayın dışında kalan kesim halinde olduğunu hiç düşünmüyorum. Bu bayramlarda pencerelerden, balkonlardan sarkan Türk bayraklarını görmüyor musunuz? Çoluk-çocuk birlikte sokaklara dökülen insanlar bayramları değil de başka bir şeyi mi kutluyorlar? İnsanların stadyum dışında bayram kutlama alışkanlığının son 4-5 yıldır giderek arttığını her yerde -özellikle İstanbul"un Taksim meydanında- görmüyor muyuz? Başka ülkelerin ulusal günlerinden [(örneğin Amerikalıların 4 Temmuz"undan, Fransızların 14 Temmuz"undan, İngilizlerin Savaş Gazileri Günü"nden (Veterans Day)] daha az coşkulu bir Ulusal Bayramımız yok bizim."
     <br/>
     <br/>
     Oktay Ekşi, "Bu yılki 19 Mayıs kutlamalarında bayramların stadyum dışına çıkarılması tartışılmıştı. Cumhuriyetin 80. yıl kutlamalarında da benzer bir hava yaşanıyor. Siz bu tartışmaları ve tercihi nasıl okuyorsunuz?" şeklindeki sorumuzu da şöyle cevapladı: "Bırakalım insanlar istedikleri öneriyi yapsınlar... Aslını ararsanız stadyumda yapılan törensel bayramın sokaklardaki kutlamalara engel olan hiçbir yanı yok... Herkes bayramını istediği gibi kutlasın. Eğlenmek, sevinmek için başkalarının koyduğu yasaklara mı bakacağız?"
     <br/>
     <br/>
     Gönüllü marş yarışması
     <br/>
     <br/>
     Devlet kendisine sakladığı bayramların sembolü olarak 10. Yıl Marşı"nı kullanıyor. 28 Şubat sürecinden sonra belli kesimin sembol marşı haline gelen 10. Yıl Marşı, İstiklal Marşı"ndan daha çok kabul görür olmuştu. Yolsuzlukla, hırsızlıkla, yalancılıkla suçlanan, halka rağmen halkçılık yapanlar için bu marş bir zırh haline gelmişti. Cumhuriyetin 75. yılında yeni bir marş yazılmasına karşın 10. Yıl Marşı kadar popüler olmadı. Şimdi 80. yılı kutluyoruz ama ilginçtir ki  onuncu yılda başardıklarımızla övünmeye devam ediyoruz. Bundan rahatsız olanlar var ve onlar yeni marş yazmak için harekete geçmişler bile. Gazeteler en iyi 80. yıl marşının hangisi olduğuna dair anketler yapıyor. Müzisyen Melih Kibar ve Mithat Körler"in dışında Bursa Senfoni Orkestrası şefi Orhan Şallıel yeni yazdıkları marşları halkın beğenisine sundular. Ticari kaygılar güdülse de, cumhuriyetin onuncu yıl nuktuklarıyla kutlanmasından rahatsız oldukları bir gerçek.
     <br/>
     <br/>
     Mehmet Altan, 80. yıl etkinliklerini cumhuriyetin AB süreciyle demokratikleşmeye başlamasına bağlıyor; "Halk ile devlet çelişkisi geleneksel bayramları halkın, resmî bayramları devletin kutlamasına neden oldu. Başlangıçtaki otoriter ve totaliter yaklaşım halkı bu sürecin dışında tuttu. AB ile başlatılan ilişkiler ise bir devletin halkı için var olduğu gerçeğini ortaya koydu. Resmi kalıpların yıkılmaya başlamasıyla halk bayramlara yavaş yavaş sahip çıkmaya başladı. AK Parti, AB"nin de yardımıyla Türkiye"yi normalleştiriyor."
     <br/>
     <br/>
     Ve Anıtkabir... Türkiye Cumhuriyeti"nin kurucusu Atatürk"ün kabri "cumhur"un cumhuriyet seslerini artırdığı dönemlerde hep şikayet makamı olarak kullanıldı. Halkın rejimine sahip çıkmasını istemeyenler, ellerindeki gücü kaybedeceğini düşünenler çareyi Anıtkabir"e çıkmakta buldu. Rektörler yine yollara düştü. Amaçları laik sistemin yıkılmaya çalışıldığını ispatlamak. Atatürkçü Düşünce Dernekleri seçilmiş iktidarın cumhuriyetle halkı kaynaştırma projesini Ata"ya şikayet etmek için Ankara"ya gitti. Ancak bu yıl sadece onlar değil "cumhur" da Anıtkabir"in yolunu tuttu. Öğrencilerle birlikte seçilmiş hükümetin temsilcileri hem Ata"ya şükranlarını sundu hem de cumhuriyetin ve bayramın gerçek sahiplerinin kendileri olduğu mesajını verdi.
     <br/>
     <br/>
     ÖMER LÜTFİ METE (SABAH GAZETESİ YAZARI): HALK İZLEMİYOR BİLE
     <br/>
     <br/>
     Cumhuriyete en büyük düşmanlık bu tür bayramları sürdürmektir. Çünkü bu bayramlar böyle yaşandığı sürece cumhuriyet halkı kazanamayacak, onun için her zaman şüpheli yanları bulunan bir mekanizma olarak kalacaktır. Nitekim, artık hayattaki bütün nesiller bu tür "bayram eğitimi"nden geçtikleri halde, böyle merasimlerde en küçük bir şenlik duygusu yaşamazlar... Halksız kutlanan bayramlar, devletin kendisini ve tercihlerini her kutsalın üstüne çıkarma deneyleridir ve komiktir. Bu kafaya göre resmi ideolojimiz din değildir ama dinden üstündür. Öyleyse kutsal merasimleri olmak zorundadır. Bayramlar da bu dinden üstün mekanizmanın ayinleridir. Halkın bunu benimsemeyeceğini bile bile ona gözdağı vermek istenir: "Sen Allah"a tapabilirsin ama o nerede? Oysa bak ben bütün azametimle buradayım."
     <br/>
     <br/>
     Halk bu bayramlara ne katılıyor, ne de etkinlikleri seyrediyor. Denemesi bedava: Televizyonun naklen yayınladığı bayramların izleyici oranlarını ölçelim... Bu tür bayramları eleştirenlere şimdiden "Atatürk düşmanı" diye savaş açacak olanlar bile izlemez. Peki niye katılmaz, niye izlemez? Bir kere bu bayramlarda ne yeni bir görsel malzeme vardır, ne de yeni bir söz. Bir milyon kere tekrarlanmış hamasi nutuklar ve övgüleri kim merak eder de izler? Üstelik Atatürk"ü ve cumhuriyeti övmek için her seferinde Osmanlı"yı aşağılamak, o arada doğrudan İslam"a sataşılamadığı için "şeriat"a küfretmek bir vecibe gibi tekrarlanacak, milyonlarca insan da kendini soyut bir kavrama değil de öz inancına sövülmüş gibi hissedecek, sonra da ahalinin katılması ve izlemesi beklenecek? Tam aksine, milleti tarihi ve kültürüyle bütün olarak kucaklayamayan, dün ile öbür günü, geçmiş ile geleceği birbirine düşman etmeye kalkışan bir devletin böyle soğuk resmi bayramları bölücü etki üretmekte, halkın cumhuriyetle şen şakrak sevişmesini engellemektedir.
     <br/>
     <br/>
     <br/>
     GAZANFER SANLITOP: 3 BİN CD DAĞITTI
     <br/>
     <br/>
     Eğer devlet izin verse halk kutlamalara katılacak. Bunun en güzel örneklerinden biri de 80.yıl için yapılan besteler olsa gerek. Ticaretle uğraşan Gazanfer Sanlıtop gönüllü olarak "Cumhuriyet Marşı" yazdı ve besteletip cd haline getirerek ücretsiz dağıttı. Endüstri malzemeleri üzerine çalışan, üç şiir, bir de anı kitabı yazan Sanlıtop "dindar" bir vatandaş. Hacca gitmiş. Belki de Sezer"in ölçüsüne göre eşiyle birlikte cumhuriyet çocuğu bile kabul edilemez. Ama o şiirlerinden birinde "cumhuriyet çocuğu, bu yurdun evladıyım" diyen ve 3 bin cd"yi bastırıp ücretsiz olarak dağıtan bir cumhuriyet gönüllüsü. Cd"nin ortaya çıkış öyküsü oldukça ilginç; "Cumhuriyet Bayramı öncesi binaya 60 metrekare bir bayrak asılmıştı. Odamın penceresi kapanmış, kırmızılığı görüyordum. Aşağı inip arabaya bindim, manzaraya hayran kaldım. Yolda slogan ürettim. Yarım saat sonra da sözleri yazdım. ABD"de yaşayan ve amatör olarak beste yapan sınıf arkadaşıma gönderdim, 15 dakikada bestelemiş. Oysa başka bir şiirimi bestelemek için haftalarca uğraşmıştı. Cumhurbaşkanından Meclis Başkanı"na kadar herkese gönderdim. Müşterilerime dağıttım."
     <br/>
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3116&yorum=383), [web.archive.org (arşiv bağlantısı)](http://web.archive.org/web/20051223041841/http://www.aksiyon.com.tr:80/detay.php?id=3116&yorum=383)
