# ZARURETTEN ZARARINA KELEPİR İSTANBUL!

*Osman İridağ Bilinmeyen-tarih*

<div>
 <p>
  <font>
   İstanbul, o kadar büyüdü ki, sadece temel hizmetlerini yürütebilmek için ortalama büyüklükte bir Avrupa ülkesi için gerekli kaynak kadar para gerekiyor bu kentimize. Ankara merkezli yıllarda İstanbul’un hep kaynak sıkıntısı çektiğini bir kez daha anlatmaya gerek yok.
   <br/>
   Gelirinin yaklaşık yüzde 60’lık kısmı tırpanlanan İstanbul, kendine yeni kaynaklar arıyor. İstanbul Büyükşehir Belediyesi, 18 belediye iktisadi teşekkülünü (BİT) satışa çıkardı. Satılacaklar arasında doğalgaz dağıtım kuruluşu İGDAŞ da var.
   <br/>
   <br/>
   Gelirinin yüzde 55’ini başka belediyelere aktarmak zorunda kalan İstanbul Büyükşehir Belediyesi’nin başkanı Ali Müfit Gürtuna, “Tarih, İstanbul’un gelirinin düşürülmesini affetmeyecek” dedi. Özelleştirme çalışmalarının başına Kaynak ve İştirakler Daire Başkanı Kaan Rasim Aytoğu getirildi. Öncelik, İGDAŞ, İston, Kiptaş, İDO, İsfalt, Beltur gibi kuruluşlara verilecek. Daha sonra ise Halk Ekmek gibi kuruluşlar satılacak. Şirket hisseleri ulusal ve uluslararası yatırımcılar ve çalışanlara satılacak.  Özelleştirilecek belediye iştirakleri şunlar: Ağaç AŞ., BELBİM, BELPET, BELTUR, BİMTAŞ,  Halk Ekmek, Hamidiye Suları, İDO, İGDAŞ, İSBAK, İSFALT, İSTAÇ, İSTON, KİPTAŞ, Kültür ve Sanat Ürünleri AŞ, Sağlık Yatırımları ve İşletmeciliği, Spor A.Ş., Ulaşım, Ticaret ve Sanayi A.Ş., İDTM (İstanbul Dünya Ticaret Merkezi A.Ş.), İstanbul İmar Limited, Şişli Kültür ve Ticaret Merkezi, GİMA, Kartal Halk Ekmek, İstanbul Konut Hİzmet ve Yönetim İşletmeciliği.
   <br/>
   <br/>
  </font>
 </p>
 <p>
  <font>
   (Bu yazı 183 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22), [web.archive.org (arşiv bağlantısı)](http://web.archive.org/web/20050302053425/http://www.aksiyon.com.tr:80/yazdir.php?id=22)
