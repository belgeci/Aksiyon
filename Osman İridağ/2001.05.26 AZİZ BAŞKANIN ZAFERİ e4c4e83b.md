# “AZİZ BAŞKAN”IN ZAFERİ

*Osman İridağ 2001.05.26*

<div>
 <p class="spot">
  Fenerbahçe Futbol Takımının bu yılki muhteşem başarılarıyla  taraftarların sevgilisi haline gelen başkan Aziz Yıldırım, söz  verdiği gibi belki herkesi Fenerbahçeli yapamadı ama, yapıcı ve  uzlaşmacı yönetim anlayışıyla, rakip taraftarlarda oluşan  Fenerbahçe düşmanlığını sona erdirdi
 </p>
 <p class="metin">
 </p>
 <img border="0" src="/web/20010620213041im_/http://www.aksiyon.com.tr/2001/338/resimler/Aziz.jpg"/>
 <p class="metin">
  Fenerbahçenin başarısındaki en büyük payın sahibi şüphesiz Başkan Aziz Yıldırım. Bir gün herkesi Fenerbahçeli yapmak için göreve talip olan Yıldırım, Fenerbahçe'nin son yıllarında görev yapmış başkanlarına hiç benzemiyordu. Ne kulübün, ne seyircinin, ne de medyanın beklentisinin aksine, bireyseli değil takım oyununu tercih ediyor, sivri çıkışlarla, rakiplerini incitici sözlerle kamuoyu önüne çıkmıyordu. Bu tavırlarıyla Beşiktaş'ın efsaneleşen Başkanı Süleyman Seba'dan farklı değildi. Seba gibi bütün vaktini başkanı olduğu kulübüne ayırıyordu ancak ondan bir fazlası vardı. Takımla beraber en uzak deplasmanlara bile gidiyor, yenilgilerde tüm sorumluluğu üzerine alırken, başarılarda futbolcu ve teknik heyetin öne çıkarılmasından rahatsız olmuyordu.
 </p>
 <p class="metin">
  Eski başkanların aksine televizyon televizyon dalaşıp neler yaptıklarını anlatmak, rakiplerini tahrik edecek sözler etmek yerine, yaptıklarının kendi tarafından değil, başkalarınca takdir edilmesini tercih etti. Az konuştu çok iş yaptı. Eski başkanların diline dolayıp da sadece sözde kalan vaatlerinin pek çoğunu gerçekleştirdi. Tek şey hariç; futbol takımının şampiyonluğu. Ali Şen gibi şovu seven bir başkanın ardından göreve geldi, şampiyon bir takımın başkanı oldu. Ancak onun şanssızlığı, en güçlü rakiplerinin başında Fatih Terim'in olmasıydı. Galatasaray dört yıl boyunca Terim'le gülerken, Fenerbahçe ve Aziz Yıldırım'ın payına hep hüzün düştü. Bu süreç Yıldırım'ın sağlık durumunu da etkiledi. Sık sık kontrol için Amerika'ya gitmek zorunda kaldı. Bütün olumsuzluklara, başarısızlıklara ve baskıya rağmen gemisini terkeden kaptan olmadı.
 </p>
 <p class="metin">
  Bir gün Fener düşmanı kalmayacak
 </p>
 <p class="metin">
  Aziz Yıldırım, "Bir Gün Herkes Fenerbahçeli olacak" sözünü vermişti göreve geldiği dönemde. Arkadan geçen dört yılda bu sözü yerine getiremedi. Ancak Fenerbahçe için bundan çok daha önemli bir iş yaptı. Yıldırım'dan önce; "Fenerbahçe şampiyon olmasın da kim olursa olsun", "Fenerbahçe mi aman uzak dursun" diyenlerin sayısı son derece azaldı. Artık Fenerbahçe de, diğer takımlar gibi sadece bir rakip olarak kaldı ve sevilmeyen, nefret edilen bir takım olmaktan kurtuldu. Fenerbahçe'nin şampiyonluğu kadar önemliydi bu. Çünkü Fenerbahçe tüm Türkiye'nin gönlünde hakettiği yere Aziz Yıldırım'ın uyguladığı yapıcı politikayla geldi.
 </p>
 <p class="metin">
  Grupçular hep pusudaydı
 </p>
 <p class="metin">
  Türkiye Cumhuriyeti'ndeki siyasi bölünmüşlüğün aynısını kendi bünyesinde barındıran Fenerbahçe Cumhuriyeti'nin içindeki gruplar Aziz Yıldırm'a başlangıçta verdikleri kerhen desteğin arkasında durmak zorunda kaldılar. Muhalefet etmeye alışık olan grupçular, Aziz Yıldırım'ın artık pes ettim dediği noktada, yeniden başkan olması için ısrar etmek zorunda kaldılar. Çünkü en kolayı muhalefette kalıp sorumluluk almadan, idarecilerin başarısızlığından pay çıkarma düşüncesiydi. İşte bu yüzden bir çoğu kamuoyu önünde Aziz Yıldırım'ı desteklerken, içten içe de başarısız olmasını beklediler.
 </p>
 <p class="metin">
  Tesis şampiyonu
 </p>
 <p class="metin">
  Fenerbahçe Futbol Kulübü Aziz Yıldırım'ın başkanlığı sürecinde futbolda şampiyonlukları hep en büyük rakiplerine kaptırdılar ama diğer branşların pek çoğunda geçmiş yıllara göre başarı oranlarında büyük artış yaşandı. Bunların dışında Yıldırım'ın Fenerbahçe Spor Kulübüne kazandırdığı tesisler, onun adının yıllar boyu yaşatılmasına yetecek büyüklükte. Çok kısa zaman diliminde, Samandıra'da yaptırdığı dev tesisler, Avrupalı rakiplerininki kadar görkemli idi. Bununla da yetinmeyip, daha önceki başkanların söylediği ancak bir türlü yapmadıkları Şükrü Saraçaoğlu Stadı'nın büyütülmesi projesini gerçekleştirmek için harekete geçti. Ve stadın iki bölümünü büyüttü. Şu anda İstanbul'daki en kapasiteli stad haline gelen Şükrü Saraçoğlu, (42 bin kişi) önümüzdeki yıl içinde kapalı ve açık tribünlerin de yıkılıp yeniden yapılmasıyla çok daha yüksek kapasiteli bir stad haline gelecek. Yıl başında tamamlanan kale arkası tribününün bu yıl kazanılan büyük başarıdaki payını unutmamak gerek. Fenerbahçe kendi sahasında yaptığı hiçbir maçtan puan kaybetmediyse, işte bu tribünlerin bunda çok büyük katkısı oldu. Onbinlerce seyircinin yoğun tezahüratı, hem rakibin konsantrasyonunu bozdu, hem de Fenerbahçeli futbolcuları ateşledi.
 </p>
 <p class="metin">
  Son yılların en iyi altyapısı
 </p>
 <p class="metin">
  Fenerbahçe'nin transfer anlayışında altapıdan futbolcu yetiştirme düşüncesi hiç hakim görüş olmamıştı. Her başkan, ülkenin en flaş isimlerinden oluşan bir takım kurma vaadiyle göreve gelmiş, transferi de bu politikalar doğrultusunda gerçekleştirmişti. Aziz Yıldırım da bundan kaçamadı. Ancak flaş transferlerle birlikte altyapıya gereken desteği verdi. Geçtiğimiz yıl dikkatlerden kaçan çok büyük bir transfer gerçekleştirerek, Fatih Terim döneminde Galatasaray'ın altyapı sorumluluğunu üstlenen Tamer Güney'i, Fenerbahçe altyapı sorumluluğuna getirdi. İlk meyvesini de aldı bu transferin. Fenerbahçe PAF takımı şampiyon oldu.
 </p>
 <p class="metin">
  "Yıldırım Başkan, Fener Şampiyon"
 </p>
 <p class="metin">
  Son günlerde Aziz Yıldırım'ın sağlık problemleri nedeniyle görevi bırakacağı yönündeki söylentiler oldukça arttı. Oysa Fenerbahçeli taraftarlar başkanlarını o kadar çok seviyorlar ki, bir dönemin sembolü olan "Ali Şen Başkan Fenerbahçe Şampiyon" sloganını bile değiştirerek, "Yıldırım Başkan, Fener Şampiyon" yapmışlar.
 </p>
 <p class="metin">
  <p class="metin">
   <font size="2">
    &lt;&lt;
    <a href="/web/20010620213041/http://www.aksiyon.com.tr/2001/338/fener/1.htm">
     1
    </a>
    |
    <a href="/web/20010620213041/http://www.aksiyon.com.tr/2001/338/fener/2.htm">
     2
    </a>
    |
    <a href="/web/20010620213041/http://www.aksiyon.com.tr/2001/338/fener/3.htm">
     3
    </a>
    |
    <a href="/web/20010620213041/http://www.aksiyon.com.tr/2001/338/fener/4.htm">
     4
    </a>
    |
    <a href="/web/20010620213041/http://www.aksiyon.com.tr/2001/338/fener/5.htm">
     5
    </a>
    |
    <a href="/web/20010620213041/http://www.aksiyon.com.tr/2001/338/fener/6.htm">
     6
    </a>
    &gt;&gt;
    <br/>
   </font>
   <br/>
  </p>
 </p>
</div>

Kaynak: [www.aksiyon.com.tr](http://www.aksiyon.com.tr:80/2001/338/fener/4.htm), [web.archive.org (arşiv bağlantısı)](http://web.archive.org/web/20010620213041/http://www.aksiyon.com.tr:80/2001/338/fener/4.htm)
