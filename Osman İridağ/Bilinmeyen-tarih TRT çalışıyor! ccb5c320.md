# TRT çalışıyor!

*Osman İridağ Bilinmeyen-tarih*

<div>
 <p>
  <font>
   İstanbul sokaklarında en çok dikkat çeken bilboardların başında “Büyükşehir Çalışıyor” ilanları geliyor. Ali Müfit Gürtuna’nın gülümseyen fotoğraflarıyla süslü ilanlara pek çok yerde rastlanıyor. Galiba bu bilboardların yanına bir ilan daha asmak gerekecek; “TRT Çalışıyor.” Dünya Kupası boyunca yaptığı yayınlarla geçtiğimiz yıllardaki skandallarını unutturan TRT, birlik ve beraberlik noktasında yine sınıfta kaldı.
   <br/>
   <br/>
   Milli Takım dünya üçüncüsü olarak Türkiye’ye çağ atlatırken, TRT totaliter ve jakoben zihniyeti terketmediğini bir kez daha gösterdi. İşte TRT kameralarına yansıyan ilginç öykü... 


Kupa sona ermiş ve millilerimiz eşleriyle birlikte Türkiye’ye dönmektedir. Uçakta sadece TRT çekim yapabiliyor. Millilerimiz, eşleri, teknik kadro ve federasyon dönüş yolunda kazandıkları zaferleri kutluyor. TRT ise bu görüntüleri kaydediyor. Ancak sevinç gösterilerini kaydeden kameramanın Hakan Ünsal’ın başörtülü eşini çekmeme konusunda gösterdiği aşırı gayret dikkatlerden kaçmıyor. Ünsal’ın eşi de diğerleri gibi alkışlarla coşkuya katılmasına rağmen kameraman görüntü o noktaya geldiği anda hızla geriye dönüş yapıyordu. Oysa uçakta olduğu gibi tüm yurtta da her görüşten insan biraraya gelmiş ve birlikte eğlenmişti. Bir kamu kuruluşu olan TRT ise coşkuda bile ayrımcılık yaparak kraldan çok kralcı olmayı başardı. Üstelik TRT çalışanları maaşlarını vatandaştan kesilen vergilerle alıyordu. İşte o yüzden bilbordlara “TRT çalışıyor” yazılması gerekiyor.
   <br/>
   <br/>
   Erdoğan’ı gücendirdiler
   <br/>
   <br/>
   TRT ayrımcılığından nasibini alan sadece Hakan Ünsal’ın eşi olmadı, AK Parti Genel Başkanı Recep Tayyip Erdoğan da bu ayrımcılıktan payına düşeni aldı. Milli Takımın maçlarını izlemek için Japonya’ya giden Recep Tayyip Erdoğan, tribünde Japon devlet adamları protokolünün hemen arkasında ve VİP bölümünde oturmasına rağmen TRT Erdoğan’ın görüntüsünü hiç ekrana getirmedi. Erdoğan’la birlikte Japonya’ya giden Ak Partililer liderlerinin TRT’nin tutumuna çok gücendiğini belirterek; “TRT’nin Meclis’te grubu bulunan partinin liderine karşı gösterdiği bu tavrı doğru bulmuyoruz” diye konuştular.
   <br/>
   <br/>
  </font>
 </p>
 <p>
  <font>
   (Bu yazı 76 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1534), [web.archive.org (arşiv bağlantısı)](http://web.archive.org/web/20050301170201/http://www.aksiyon.com.tr:80/yazdir.php?id=1534)
