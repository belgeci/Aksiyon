# MGK ile yattık, depremle uyandık

*Osman İridağ Bilinmeyen-tarih*

<div>
 <font>
  <img border="0" height="1" src="/web/20031014122642im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031014122642im_/http://www.aksiyon.com.tr/resim/439/8.jpg" vspace="5"/>
  </p>
 </font>
 <font class="content">
  Ankara iki haftadır büyük bir ‘depreme’ hazırlanıyordu. Taraflar olası deprem için hazırlıklarını tamamlamış, gerekli yerlere konuşlanmıştı. Beklenen gün 30 Nisan’dı. Çünkü o gün Milli Güvenlik Kurulu aylık olağan toplantısını gerçekleştirecekti. Daha önceki aylarda da normal toplantılarını yapan MGK’ya bu kez başka anlamlar da yüklenmişti.
 </font>
 <p>
  <font class="content">
   Sivil kanat ile askeri kanat arasında gerginlik yaşanacağı, atanmışların seçilmişlere “uyarı” görevi yapacakları hesap ediliyor ve yeni bir “28 Şubat” hedefleniyordu. Bunun da anlamı büyük bir depremdi. Ama deprem Ankara’da değil Bingöl’de meydana geldi. MGK’nın 7.5 saat süren toplantısının ardından yapılan kısa açıklamada beklenilen sonuç çıkmadı. Toplantıyla ilgili yayınlanan dört maddelik bildiride laiklik ilkesinin uygulanmasına devam edileceği belirtilirken Irak, Kıbrıs ve petrol hatlarındaki gelişmelerle ilgili kurulun vardığı sonuç açıklandı.
   <br/>
   <br/>
   Yine gece 03.00
   <br/>
   <br/>
   MGK ile ilgili haberler devam ederken gün dönmüş ve yeni bir gün başlamıştı ki Bingöl’den gelen haberlerle suni gündem yerini gerçek gündeme bıraktı. Tıpkı 17 Ağustos 1999 tarihinde olduğu gibi deprem yine gece 03.00 civarında geldi ve çoğu çocuk yüzü aşkın insanın ölümüne neden oldu. 6.4 büyüklüğündeki deprem sonrası kamu binaları büyük hasar görürken 198 öğrencinin kaldığı Çeltiksuyu Yatılı İlköğretim Bölge Okulu’nun 4 katlı yatakhanesi tamamen çöktü. Okulda oğlu kalan Bingöllü bir köylünün bu durum karşısındaki isyanı ise yılların ihmalini gözler önüne sermeye yetiyordu; “Benim yaptırdığım ahır yıkılmadı, ancak okul yıkıldı.’’ Okulun inşaatını gerçekleştiren Bozkuş İnşaat firmasının ihaleye fesat karıştırmaktan bir yıl süreyle ihalelerden men cezası aldığı belirlendi. Buna rağmen firmanın 1998’de çıkartılan Deprem Yönetmeliği’ne göre yaptığı binanın ve 3 yıl önce Bingöl Bayındırlık İl Müdürlüğü’nün izniyle hizmete açıldığı ortaya çıktı. Enkaz altında kalan çocuklardan bazıları kurtarılırken çoğunluğun cesetlerine ulaşılamadı. Deprem bir çok dramı da beraberinde getirdi. Gazeteci Nevzat Bingöl, depremde hayatının en acı haberini yapmak zorunda kaldı. Bingöl, tesadüfen geldiği çökmüş binanın önünden yayın yaparken üç yeğeninin cesediyle karşılaştı. Amcaoğlunun ise yaralı olarak çıkarılmasına şahit oldu.
   <br/>
   <br/>
   Sigortaya rağbet yok
   <br/>
   <br/>
   Doğal Afet Sigortaları Kurumu (DASK) Genel Koordinatörü Hüseyin Yunak, Bingöl’de DASK’a tabi 22 bin 458 konuttan sadece 388’inin zorunlu deprem sigortası yaptırdığını söylerken, Devlet İstatistik Enstitüsü’nün verileri Bingöl’deki 17 bin 209 binadan bin 698’i esaslı onarım ve tadilat görmesi, harap durumdaki 295 binanın da yıkılması gerektiği gerçeğini bir kez daha hafızalara kazıyordu.
   <br/>
   <br/>
   İlginç sloganlar
   <br/>
   <br/>
   Kamu binalarının yıkılmasını fırsat bilen bazı gruplar da çadır alamadıkları gerekçesiyle yürüyüş yaptı. Polis araçlarını taşlayan kalabalık, jandarma devreye girince sakinleşti. Kalabalık içinde bir grubun ‘’En büyük jandarma, bizim jandarma. Vatandaş sizinle gurur duyuyor. Polis dışarı’’ ve “Hükümet istifa” diye slogan atması dikkat çekti. Yürüyüş sırasında bazı bölücü örgüt üyelerinin provokasyon yaptıkları iddia edildi.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2552), [web.archive.org (arşiv bağlantısı)](http://web.archive.org/web/20031014122642/http://www.aksiyon.com.tr:80/detay.php?id=2552)
