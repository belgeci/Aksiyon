# Demirel kendini riske sokmaz

*Osman İridağ 1997.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fikret Kızılok'un şarkısı, yakın tarihimize damgasını vuran bir ismi ne kadar da güzel anlatır. "Süleyman hep başbakan, Başbakan hep Süleyman".
  </font>
 </div>
 <div id="newsText">
  <font class="detail-text">
   Süleyman Demirel'i anlamak Türkiye'nin yakın tarihini anlamakla eşdeğer olsa gerek. Türk demokrasisinin neden sık sık darbelere ve muhtıralara muhatap kaldığını; küçük bir gerginliğin nasıl olup da büyük kutuplaşmaları beraberinde getirdiğini anlayabilmek için Demirel'i tanımak gerekiyor. Siyasi tarihi neredeyse çok partili demokrasi tarihimizle yaşıt olan Demirel'in Çankaya'ya çıkmasıyla kazanılan demokrasi zaferinin ardından bugün yaşadıklarımızı açıklayabilmek için de. Güçlü seçkinlerle güçsüz yığınların sessiz kavgasını anlayabilmek, "istenileni istememe" hakkını elde edebilmek için de. Bunun için de Demirel'i anlayan, en zor günde dahi "Herşeye rağmen demokrasi" diyebilen birine; yani Nazlı Ilıcak'a kulak vermek gerekiyor.
   <br/>
   <br/>
    Genelkurmay'ın gazeteciler için düzenlediği brifinge çağrılmamanız üzerine yazdığınız yazıda, "Beni çağırmadılar çünkü, bir kısım basın gibi davranmayacağımı biliyorlardı" diyordunuz. Çağrılmış olsanız nasıl davranacaktınız?
   <br/>
   <br/>
   O bir brifing değil, bildiriydi. Bunu Oktay Ekşi de yazdı zaten. Dolayısıyla bir soru sormak cevap almak gibi bir olay da yoktu. Doğru dürüst bir neden göstermeden irticacı dedikleri sermayeyi suçlamışlardı. Ben orada olsam, bir kere soru sormaya teşebbüs ederdim. Soru sormaya izin verilmiyor dedikleri zaman da, en azından çıkışta o subaylarla görüşmek imkanı var. 'Siz bu şekilde memleket sermayesini, Anadolu sermayesini suçlayarak nereye varmak istiyorsunuz? Bu şekilde bir gerginlik azaltılır mı yoksa çoğaltılır mı? Bu bir bölücülük değil mi' diye sormak isterdim.
   <br/>
   <br/>
    Diğerleri niçin sormadı?
   <br/>
   <br/>
   Çünkü onlar demokrasinin rafa kaldırılmasında askerlerle işbirliği içindeler. Asker kendine göre belki iyi niyetle bazı doğrular da yapıyor. Ama bu gerginliğin sebeplerinden birinin ordunun komuta kademesi olduğu, bu kademenin Refah Partisi'nin iktidarda olmasından dolayı büyük bir rahatsızlık duyduğu, bu partiyi iktidardan devirmek üzere, bir yerlerden düğmeye basıldığı aşikar.
   <br/>
   <br/>
    Kim bastı düğmeye?
   <br/>
   <br/>
   Ben bunu illa ki dış güçlere bağlamıyorum. Türk Silahlı Kuvvetleri'nin yetiştirme tarzına ve hassasiyetine bağlıyorum. Keşke, Harbiye'de bütün askeri derslerin yanında demokrasi dersi de okutulsa ve İslamiyet öğretilse.
   <br/>
   <br/>
    Harbiye'de demokrasi dersinin ne faydası olacak ki. Tamamen emir komuta zinciri içinde yetiştirilen askeri öğrencilerin  ki dünyanın bütün ordusunda bu böyledir pratiği olmayan bir demokrasi dersinden çıkaracakları dersler olacağını düşünüyor musunuz?
   <br/>
   <br/>
   Emre itaat edecekler ama; demokrasinin ne olduğunu da öğrenecekler. Tabii bunu çok güçlü bir iktidar yapabilir. İç hizmet kanununda bulunan cumhuriyeti koruma ve kollamanın, demokrasiye müdahale anlamı taşımadığını, askerin sivil otoritenin emrinde, ona itaatle mükellef olduğunu anlatmak lazım. Demokratik ülkelerin ilerlediğini, 27 Mayıs'ın, 12 Mart'ın, 12 Eylül'ün memlekete zaman kaybettirdiğini, dolayısıyla bu müdahalelerin yanlış olduğunu söylemek gerek.
   <br/>
   <br/>
    Askerlerle aynı dili konuşan pek çok sivil var. Nitekim yargı mensupları için düzenlenen brifingde bunu gördük. Taraflar dakikalarca birbirini alkışladı. Siz de bir TV kanalında onları alkışladınız..
   <br/>
   <br/>
   Ben demokrasiyi alkışladım.
   <br/>
   <br/>
    Brifingde tarafların alkışları muhatabından karşılığını buldu? Sizin alkışlarınıza karşılık geldi mi?
   <br/>
   <br/>
   Çok kişiden mektup, telefon aldım; bana teşekkür ediyorlardı. Yüzyüze görüştüğüm pek çok insan da benimle birlikte ayağa kalkıp demokrasiyi alkışladıklarını söyledi. Şimdi o günkü olay tam bir yüz karasıydı. Ancak askerin samimi olduğu belli oluyordu.
   <br/>
   <br/>
    Nasıl bir samimiyet?
   <br/>
   <br/>
   Brifingi veren subay çok duygulandı, gözleri yaşardı. O iyi bir şey yaptığını düşünüyor. Yanlış şeyler yaptıklarını anlatmak lazım. İşte bu yüzden demokrasi dersi konmasını istiyorum.
   <br/>
   <br/>
    İyi niyetle yapıyorlar derken halkın kendileri gibi düşünmediğini bilmediklerini mi söylüyorsunuz?
   <br/>
   <br/>
   Halkın kendi düşüncelerine katıldıklarını ve onları alkışladıklarını zannediyorlar. Halbuki büyük bir sessiz çoğunluk var, bunu alkışlamıyor, askerin siyasete müdahalesini istemiyor. Ama hep birlikte gördük ki birtakım sözde seçkinler dediğimiz insanlar var Türkiye'de. Onların sesi çıkıyor, onlar medyadaki başköşeleri tutmuşlar. Sadece onların sesi askere ulaşıyor.
   <br/>
   <br/>
    Ya halkın sesi, sessiz çoğunluk bu alkışlara nasıl cevap verecek?
   <br/>
   <br/>
   Refah Partisi hemen seçim istediğine göre halkın cevabının nasıl olacağı belli. Çünkü halktan her zaman gerekli cevap gelmiştir. Türk milleti ordusuna çok bağlıdır. Ben de şahsen milliyetçi ve muhafazakar bir insan olarak, Türk ordusunu; Türk milletinin ve Türk Cumhuriyeti'nin bekasının garantisi olarak görüyorum. Oysa Türk Silahlı Kuvvetleri siyasete karışarak taraf olmakla kalmayıp yıpranıyor ve hedef tahtası haline geliyor. Her zaman bu böyle olmuştur, halk hep ordu kışlaya diye oy kullanmıştır. Nitekim daha önce yaşadığımız üç darbe sonrası yapılan seçimlerde bunu gördük.
   <br/>
   <br/>
   Demirel çok dengecidir
   <br/>
   <br/>
    Siz Turgut Özal'ı cumhurbaşkanı olmasına rağmen eski partisine müdahele ettiği için eleştirerek, tarafsızlığını zedelediğini söylüyordunuz. Bugünkü cumhurbaşkanımız Süleyman Demirel'i bu anlamda nasıl değerlendiriyorsunuz?
   <br/>
   <br/>
   Turgut Özal sürekli kendi partisine müdahale etti. Cumhurbaşkanının tarafsızlığı ilkesine riayet etmedi. Bu açıdan bakınca Süleyman Demirel'in daha fazla tarafsızlığını korumaya çalıştığını, daha az müdahaleci olduğunu; en azından görünüşte böyle olduğunu görüyoruz.
   <br/>
   <br/>
    Görünüş böyle, ya gerçek?
   <br/>
   <br/>
   O konuda elimde somut bir delil yok.
   <br/>
   <br/>
    Necmettin Erbakan ve kimi DYP'liler güvenoyu öncesi partide başlayan yaprak dökümünden Süleyman Demirel'i sorumlu tuttu.
   <br/>
   <br/>
   Demirel'in o anlamda partisine müdahalesi olmadı. Son ana kadar. Süleyman Demirel dengeleri korumaya aşırı gayret eden bir insandır, çok dengecidir. Atılımcı olmaktan, Türkiye'ye çok daha fazla geniş ufukları süratle açmaya çalışmaktan ziyade hep mevcut dengeleri korumaya çalışır. Mesela Demirel iktidarda iken bunalım yaratır diyorlar ama benim kanaatime göre hep bunalımın üstünü bastırır. Fakat o gider gitmez bunalım patlak verir. Ekonomide de bu böyle. Dengeleri korur, fakat büyük atılımlar yapmaz. Büyük yatırımlar yapabilir Süleyman Demirel; ama kendini riske sokacak büyük atılımları yapmaz.
   <br/>
   <br/>
    28 Şubat sonrası yaşanan hadiselerde de bu dengeci politikayı gözlemlediniz mi?
   <br/>
   <br/>
   Tabii.. Çok dengeci olduğu için düşündü ki askerleri biraz dengeye, Erbakan'ı biraz dengeye getirerek bir çözüm bulacak. Halbuki iş şirazesinden çıkmaya başlamıştı. Bu sadece Refah Partisi'nin yanlışı yüzünden olmadı. Tecrübeli bir politikacı olarak bir tavır koyabilirdi Süleyman Demirel. Ama o her zaman yaptığı gibi tavır koymak yerine idare yoluna gitti.
   <br/>
   <br/>
    Bu noktada Turgut Özal'ı sormak istiyorum. Demirel'in yerinde Özal olsa nasıl davranırdı?
   <br/>
   <br/>
   Turgut Özal askere karşı bir mücadele içinde olmadı. Dikkat ederseniz 12 Eylül'den sonra partisini kurarken Evren'den izin aldı. Akıllı bir adam olduğu için askerlerle mücadele içine girmedi. Özal'ın demokrasi mücadelesi olarak gösterdiği tek örnek Necdet Öztorun Paşa'nın emekli edilmesidir. Ama orada Evren'le anlaştı. Evren'e rağmen bir şey yapmadı. Rahmetli Özal için Türkiye'nin ufkunu açtığını söyleyebilirsiniz ama bir demokrasi kahramanı değildi. Yalnız şunu yaptı; 163. maddeyi kaldırdı. Kürtçe konuşma yasağını kaldırmakla akıllılık etti. Bugünkü şartlardaki gibi bir mücadele vererek yapmadı ama bunları.
   <br/>
   <br/>
    Yanlış söylüyorsam düzeltin lütfen. Bugün Cumhurbaşkanlığı koltuğunda Turgut Özal oturuyor olsa, Demirel'den farklı davranmazdı diyorsunuz, öyle mi?
   <br/>
   <br/>
   Çok doğru. Bir de Demirel'in arkasında bir siyasi parti yok. DYP'ye hakim değil. Çiller'le arasında mesafe var. Kaldı ki MGK toplantılarında Tansu Çiller de Erbakan'ın yanında taş gibi durmadı ki. Aksine, kanuni eksiklikler varsa, 163. maddeyi de getiririz dedi. 8 yıllık temel eğitim için derhal bunu yapmamız gerekir diye konuştu. Dolayısıyla Tansu Çiller de, Erbakan da böyle bir mücadele vermedi. Eğer verseler Demirel'in onlara katkıda bulunması daha kolay olurdu.
   <br/>
   <br/>
   Demirel dindar bir insandır
   <br/>
   <br/>
    Bir dönem içli dışlı olduğunuz, yasaklı olduğu zamanlarda "bir bilen" olarak sizin aracılığınızla mesajlarını ileten Süleyman Demirel'le bugün farklı saflarda olmanızın nedeni nedir?
   <br/>
   <br/>
   Demirel masanın öbür tarafında, ben bu tarafındayım. Ben, 12 Eylül sonrası olduğu gibi bir gazeteci sıfatıyla demokrasi için mücadele veriyorum. Halbuki Demirel masanın öbür tarafında bugün devletin içinde önemli bir konumda, benim kadar serbest hareket edemez. Ama temelde ikimiz arasında bir mutabakatsızlık olduğunu söyleyemem.
   <br/>
   <br/>
    Öyleyse neden farklı şeyleri söyleyip, farklı saflarda yer alıyorsunuz?
   <br/>
   <br/>
   Süleyman Demirel'in son aylarda yaşadığımız olaylarla ilgili ne düşündüğünü bilmiyoruz ki. 8 yıllık temel eğitim konusunda, imam hatiplerin orta kısmının kapatılması konusunda net bir tavır koymuyor.
   <br/>
   <br/>
    Fakat tavır koyduğu yerler de var. 9. Senfoni'nin çağdaş Türkiye'nin göstergesi olduğunu söylemek gibi.
   <br/>
   <br/>
   Çağdaşlık görüntüsünü bir konsere indirgemesini eleştirdim ama bu yine bir görüntüden ibaret. Süleyman Demirel esas itibariyle muhafakazakar bir insandır, bu yapısının değişmesine imkan yok. Çünkü dindar bir insandır.
   <br/>
   <br/>
    Ne kadar dindar?
   <br/>
   <br/>
   Samimi bir dindar ama; amelde kusur edebilir. Fakat inanç bazında münakaşa edilmeyecek kadar samimidir. Zaten bugün Doğru Yol Partisi'nin başında Süleyman Demirel veya Anavatan'ın başında Turgut Özal olsaydı Refah Partisi'nin bu kadar gelişmesine imkan olmazdı. Hep şunu söylemişimdir; merkez sağın başında, muhafazakarlığı kendi hayatında kısmen de olsa samimi olarak yaşayan insanların olması lazım. Demirel'le yapılan röportajların bir çoğunda din ile ilgili konuların bir çoğunda taviz vermediğini gördük. Belki gizli kapılar arkasında askerlere de kısmen söylediği şeyler vardır. Biz bunu bilmiyoruz. Ama 9. Senfoni'yi dinleyip "İşte çağdaş Türkiye" diye alkışlaması yanlıştı.
   <br/>
   <br/>
    Dengeyi sağlamak için kendini taviz vermek zorunda mı hissediyor?
   <br/>
   <br/>
   Denge kurmak zorunda. Demirel'in bir saat süren konuşmasından bir şey çıkaramamanızın sebebi dengeciliğidir. Öyle de söylüyor, böyle de söylüyor. Fakat hiç bir kanaat ortaya koymuyor.
   <br/>
   <br/>
    Hâlâ Süleyman Demirel ile aynı şeyleri mi düşündüğünüz yoksa farklı bir tavır içinde mi olduğunuz anlaşılmadı.
   <br/>
   <br/>
   Ben diyorum ki Süleyman Demirel'in tam anlamıyla bütün siyasi fikirleri ortaya çıkmadı.
   <br/>
   <br/>
   Demirel'in bana ihtiyacı kalmadı
   <br/>
   <br/>
    Neden kendisine sormuyorsunuz? Çünkü bir süre öncesine kadar en yakınındaki gazetecilerden biriydiniz?
   <br/>
   <br/>
   Ben Süleyman Demirel'le görüşmüyorum. Demirel'le görüştüğüm vakitler onun mağdur olduğu ve benim kanalımdan mesajlarını bir bilen olarak iletmek istediği dönemlerdi. Fakat ben hiçbir zaman ikbal halinde olan insanların eteklerinde, yanlarında, yamaçlarında dolaşan bir insan olmadım. Bugün Süleyman Demirel'in kendi düşüncelerini yansıtmak ya da fikirlerini müdafaa etmek için, benim gibi birine ihtiyacı yok. Ben mağdur olanların yanında yer almayı doğru kabul ettiğim için, bugün Refah Partisi'nden yana tavır alıyorum.
   <br/>
   <br/>
    Süleyman Demirel masanın öbür tarafında olmanın şartlarını mı yerine getiriyor?
   <br/>
   <br/>
   Belki de Demirel bu şekilde memlekete daha hayırlı hizmet ettiğini düşünüyor. Dirense zorla indirilebilir ve parlamento kapatılabilir. O böyle yaparak parlamentoyu açık tuttuğunu zannediyor olabilir. Asker bir gelirse daha uzun süre kalabilir diye düşünüyor. Ama ben buna inanmıyorum. İnsanların, diniyle, inançlarıyla oynanıyor; baskı altında bulunduruluyor. Burada ordu ile Refah arasında suni bir gerginlik var. Ancak Çiller'i hedef alan Mesut Yılmaz ve Hüsamettin Cindoruk'un, Refah'ı karşısına alan orduyla işbirliği yapması Türkiye'yi bu noktaya getirdi.
   <br/>
   <br/>
    Mesut Yılmaz ve Hüsamettin Cindoruk'un Tansu Çiller'li DYP'yi bitirmek için başlattığı kampanya da birkısım DYP'lilerin iddia ettiği gibi Süleyman Demirel'in de katkısı olduğunu düşünüyor musunuz?
   <br/>
   <br/>
   DYP'nin bitirilmesinde Demirel'den çok Tansu Çiller'in rolü var. Çiller hesabını veremeyen bir politikacı. Demirel'le ilişkisini iyi tutabilirdi. Ama yapmadı. Buna rağmen Demirel'in Çiller'i bitirmek gibi bir düşünce içinde olacağını zannetmiyorum. Ama belirli bir fırsat doğmuşsa, kendi takdirini kullanabileceği bir ortam oluşmuşsa, takdirini Tansu Çiller'in aleyhine kullanabilir, bunu da doğal karşılamak gerek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2736), [web.archive.org (arşiv bağlantısı)](http://web.archive.org/web/20130810005158/http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2736)
