# Üniversitelerde tek tip hoca devri

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050127010124im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050127010124im_/http://www.aksiyon.com.tr/resim/452/32.jpg" vspace="5"/>
  </p>
 </font>
 <font class="content">
  Üniversitelerde her yıl binlerce tez yazılıyor ancak Türkiye"nin en çok tartıştığı konularla ilgili çalışmalara pek rastlanmıyor. Tez hocaları da tezi hazırlayanlar da sistemin baskısından korkuyor ve riskli konulardan uzak duruyor. Baskıdan bunalan öğretim üyeleri önemli konularda devletten ya da üniversite yönetimlerinden farklı bir tavır sergileyemiyor. "Türkiye"nin kolası diye tanıtılan ColaTurka"nın gizli formülünü bulan İstanbul Üniversitesi öğretim üyesi Prof. Dr. Kemal Soyer"in isminin önceki yıllarda bölücü faaliyetlere karıştığı ortaya çıktı. Soyer"in 28 Şubat sürecinde başörtülü kızların derslerine girmesine göz yummaktan hakkında iki kez soruşturma açıldığı belirlendi.
 </font>
 <br/>
 <p>
  <font class="content">
   ColaTurka ekibi içinde yer alan Doç. Dr. Murat Teken"in de seksen öncesi öğrenci olayları nedeniyle arandığı ancak hakkında açılan davanın zamanaşımı nedeniyle düştüğü ifade edildi. Tekin"in ayrıca doktora tezinde seçtiği konu nedeniyle de sabıkalı olduğu kaydedildi. Üniversite yönetimi her iki hoca hakkında da soruşturma başlattı". Bu olmayan bir gazete haberi. Ancak olması da pek şaşırtıcı olmazdı. ColaTurka"nın girdiği piyasadaki rakiplerinin rahatsızlıkları ve bunların bir şekilde üniversiteye yansıması düşünüldüğü zaman "formülü bulan ekip" neden böyle bir çalışma yaptıkları için sorgulanamazlardı. Onun yerine başka bir "formül" aranır ve muhtemelen "bölücü, irticacı ve sabıkalı" gibi klişe bir damga bulunurdu.
   <br>
    <br>
     Üniversitelerin "formül" bulma konusundaki becerisi oldukça yüksek. Özellikle seksen sonrası YÖK sisteminde muhalif seslerin susturulması, farklı düşüncelerin kapı dışına itilmesi ve riskli alanlarda dolaşan isimlerin temizlenmesi gibi konularda tecrübe kazanıldı. Anlattıklarımızın daha inandırıcı olması için Türkiye"de yazılan tezlerin içeriğine bakmak yeterli olur. Üniversite sayısıyla birlikte artan öğrenci ve öğretim görevlisi kadrosuyla bir yıl içinde yazılan tez sayısında da ciddi artışlar yaşandı. Seksenli yıllarla karşılaştırıldığı zaman bugün akademik kariyer yapan görevliler ve öğrencilerin mezuniyet amacıyla yazdıkları tezlerin sayısı onbinlerle ifade ediliyor. Peki yıl içinde yazılan tezlerin kaçı kitap olarak basılıyor ve en çok okunan, tartışılan, çok satan kitaplar arasına giriyor diye sorduğumuz zaman aldığımız cevap oldukça komik. Bu sayı bir tane bile olmayabiliyor çünkü. Yazılan tezler gerek içerik gerekse ortaya koyduğu bilimsel gerçekler anlamında Türkiye"nin önemli sorunlarından uzak kalıyor. Siyaseten tartıştığımız, politik bakış açısıyla değerlendirdiğimiz ve artık ülkenin kangren sorunları haline gelmiş bir çok olayla ilgili olarak ne araştırma yapılıyor, ne de buna cesaret ediliyor. Bu cesareti kendinde bulan bir kaç öğretim üyesinin başına ise yukarıda örneğini verdiğimiz olay geliyor. ColuTurka"nın formülünü bulan hayali profesör gibi, onunla ilgili olarak da hayali suçlamalar üretiliyor veya öğretim üyesi kadroluğundan atılıyor ya da sindiriliyor.
     <br>
      <br>
       Sosyal konularda yasak var
       <br/>
       <br/>
       Türkiye"de yıllardır saltanatın kaldırılması, Takrir-i Sükun Kanunu, Şeyh Sait isyanı, Menemen olayı, Harf inkılabı, laiklik, başörtüsü, Kürt sorunu, askeri darbeler, MGK, Yaş, Kıbrıs gibi konular tartışılır. Devletin bu konularla ilgili politikası üç aşağı beş yukarı bilinir ancak bilimsel anlamda bu olayların Türkiye için kazandırdıkları ya da kaybettirdikleriyle ya da gerçeklerin gerçekten siyasi olarak bildiğimizden farklı olup olmadığıyla ilgili yapılan araştırma sayısı son derece sınırlıdır. Üniversitelerde bu konularda tez hazırlamak isteyenlerin önlerine yazılı olmayan kurallar konuyor. Bunu biz değil Üniversite Öğretim Elemanları Dayanışma Derneği (ÜNDER) Başkanı Prof. Dr. Şefik Dursun söylüyor. Fen ilimlerinde ya da Tıp Fakütlerinde tez seçmede özgürlük olmasına karşın sosyal bilimler ve tarih gibi konularda özgürlük yok diyen Dursun şöyle konuşuyor; "Riskli konularda tez yazılmıyor. Yazılırsa YÖK ortaya çıkıyor ve cezalandırıyor. Öğretim üyesi terbiye edile edile hangi konunun tez olarak seçilip seçilmeyeceğini öğreniyor. Tersine bir harekette bulunduğu zaman nasıl cezalandırılacağını bildiği için, riskli alanlarda çalışma yapılmasına izin vermiyor."
       <br/>
       <br/>
       Tez konusu seçenlerde de benzer bir sıkıntı yaşanıyor. Akademik kariyer yapmaya başlayan öğretim üyesi "terbiye" geleneğinden nasibini fazlasıyla alıyor ve bir süre sonra "muhalif" ruhunu kaybediyor. Altmışlı yıllarda üniversitelerde efsane olmuş pek çok öğretim üyesi varken bugün muhalif duruş gösteren ve ismi etrafında bir güç oluşturan öğretim üyelerine pek rastlanmıyor. Bunun sonucu olarak da farklı tezler çıkmıyor. Tez hazırlayan geleceğinden, hazırlatan hakkında açılacak disiplin soruşturmasından çekiniyor. Peki ne oldu da bir dönemin itibarlı mesleği öğretim görevliliği eski önemini kaybetti?
       <br/>
       <br/>
       Tabii ki herşey YÖK"le başladı. 1980 darbesiyle birlikte devlete isyan ettiği düşünülen kurumların adam edilmesi çalışmalarından üniversitelerde" paylarına düşeni aldı ve 1981 yılında askeri yönetim Yüksek Öğretim Kurulu"nu oluşturarak bütün üniversiteleri tek yönetim altında topladı. Yeni bir yönetmelik hazırlandı ve daha önceki dönemde öğretim üyeleri lehine olan pek çok kural değiştirildi. Disiplin soruşturması uygulaması başlatıldı. Muhalif seslere gözdağı vermek amacıyla 1402 sayılı bir yasa hazırlandı. Bu yasayla 73 öğretim üyesinin "görülen lüzum üzerine" görevlerine son verildi. Dönemin ünlü hocalarının da aralarında bulunduğu bu isimlerin ortak özellikleri YÖK"ün standart öğretim üyesi tanımına uymamalarıydı. Yasayı protesto için 1182 öğretim üyesi de istifa edince YÖK amacına ulaştı. Böylece aykırı sesler temizlenmiş ve üniversiteler yeni baştan kurulabilir hale gelmişti. İhsan Doğramacı"nın ardından dört yıl süreyle YÖK Başkanlığı yapan Prof. Dr. Mehmet Sağlam devletin düzeninin sağlanması açısından YÖK sisteminin gerekliliğini savunurken Üniversite Öğretim Üyeleri Derneği Başkanı Prof. Dr. Kadir Erdin, 80 öncesi yaşanan anarşinin faturasının üniviversitelere kesildiğini belirtiyor. Buraların anarşi yuvası olduğu yönünde kamuoyu oluşturulduğunu söyleyen Erdin ilk darbenin ise 1402"liklerle geldiğni ifade ediyor; "Olgunlaşan kamouyunun arkasından üniversiteler zapt u rapt altına alınmak istendi ve 1402 sayılı sıkıyönetim yasası ile aykırı düşünen ne kadar bilim adamı varsa bir satır yazıyla "Görülen lüzum üzerine" diye üniversiteden uzaklaştırıldı. O zaman bazı rektörler "bu bilim adamlığı olmaz üniversite özerk olmalı, siyaset dışı olmalıdır" diyerek yazıları öğretim üyelerine iletmeyerek tarihe geçtiler."
       <br/>
       <br/>
       YÖK 20 yıl kaybettirdi
       <br/>
       <br/>
       Üniversiteyle ilişiği kesilen öğretim üyeleri bir süre sonra çıkarılan af kanunuyla yeniden üniversiteye dönme imkanına sahip oldu ama hepsi geri dönmedi. Mete Tunçay da bu isimlerden biriydi. Tunçay askeri yönetimin aldığı kararın üniversitelere 20 yıl kaybettirdiğini düşünüyor; "Benim öğrenciliğim zamanında bir sınıfın en iyileri üniversite hocalığına heves ederdi. 80"lere gelindiğinde artık biz asistan kalmaya layık sayabileceğimiz aday bulmakta sıkıntı çekmeye başladık. Yetenekli çocuklar başka mesleklere heves ediyorlardı. Demek ki üniversite hocalığı prestij kaybına uğradı. Bu kısmen mali imkanlarının sınırlı olmasıyla ilgili olsa da, kısmen de güvensizlik ortamıyla ilgiliydi. Üniversite hocalığı bundan 40 yıl önceki itibarına ulaşabilmiş değil. Daha az nitelikli hocaların yetiştirdiği öğrenciler de o kadar parlak olmuyor. Onlar da adet yerini bulsun diye master, doktora tezleri yazıyorlar. Bunların da bilime katkısı falan pek olmuyor. 1402"lik olayının bunda etkisi oldu tabii. İhsan Doğaramacı o zaman 1933 üniversite reformundan sonra en büyük üniversite reformu dedi, herkes "sen kimsin de kendini Atatürk ile mukayese ediyorsun" diye itiraz etti. Bense İhsan Bey haklıdır dedim, 33"de tıpkı 1980"deki YÖK hareketi gibi siyasi maksatla yapılan bir tasfiye idi. Darülfünün"un kapatılması tek parti propagandasına üniversiteyi alet etme çabasıyla ilgiliydi."
       <br/>
       <br/>
       Kadir Erdin ise üniversite hocalarının toplumun gözündeki kredilerini Kenan Evren"e fahri doktora verilmesini alkışlamakla bitirdiğini iddia ediyor; "Üniversite hocaları para almazsa bayrağın ucundan tutmaz diyen Kenan Evren"i bazı üniversiteler davet edip fahri doktora payesi verdi. Evren cübbesini giyerken o zamanki YÖK Başkanı İhsan Doğramacı salonda bulunanları ayağa kaldırıp alkışlattı. O manzarayı 100 sene geçse unutamam. Toplum aslında üniversiteye çok önem veriyordu. 1960"larda üniversiteler alternatif bir güçtü. Ankara, üniversite senatosunun aldığı karara önem verirdi. Şimdi tersine döndü. Üniversiteler devletin resmi kararına göre tavır belirliyor."
       <br/>
       <br/>
       Erdin"in söylediği üniversitelerin seksen sonrası yaşadıkları bir açmaza işaret ediyor. Disiplin altına alınmayı kabul eden öğretim üyeleri tavır belirleme konusunda da YÖK"ten bağımsız hareket edemediler. YÖK ise görüş belirtirken devletin resmi görüşü dışına çıkmamaya özen gösterdi. Sokaktaki insanın beklentileri, talepleri yerine devletin resmi kurumlarının yanında yer almayı tercih etti. Bireysel özgürlükler, insan hakları, demokratik cumhuriyet gibi talepler de resmi görüşten farklı bir tavır sergilemedi. Hatta YÖK işi o kadar abarttı ki Fransa"nın Ermeni anıtı dikmesi üzerine Türkiye ile ilişkilerinde gerginlik yaşadığı günlerde siyasi bir tavır alarak Fransız üniversiteleriyle birlikte yürütülen bilimsel çalışmaları durdurdu.
       <br/>
       <br/>
       Ya sicilim bozulursa?
       <br/>
       <br/>
       YÖK 1402 sayılı yasayla yetinmeyerek güvenlik soruşturması başlattı. Akademik hayata adım atan ya da master, doktora yapacak olanların güvenilir olup olmadığının ölçülebilmesi amacıyla rapor hazırlatıldı. Gelen rapor hiçbir sorgulamaya tabi tutulmadan doğrudan kabul edilerek öğretim üyesinin talebi kabul ya da red ediliyordu. Güvenlik soruşturması sırasında birbirinden ilginç olaylar da yaşanıyordu. Mesela mahalle bakkalı polisin sorusu karşısında "Çok iyi biri, iyi tanırım" diyor. Nereden tanıdığı sorulunca da sorulan kişinin kendi oğlu olduğunu ifade ediyor. Prof. Kadir Erdin o dönemde bütün bu olumsuz olaylar yaşanırken öğretim üyelerinin üniversitelerine sahip çıkmamalarını anlayamadığını belirtiyor ve "Eğer sahip çıkmış olsalardı bugün biz de, toplum da, Türkiye de bu durumda olmazdık" diyor.
       <br/>
       <br/>
       "12 Eylül"den sonra YÖK döneminde öğretim üyesi olmanın bazı şartları oluştu. Farklı düşüncelerinizi öne çıkarmayacaksınız, uyumlu görüneceksiniz, sıkıntısız öğretim üyesi olacaksınız. Bu şahsiyetleri törpüledi. Tavır geliştirmek konusunda önü kesildi öğretim üyelerinin." Prof. Dr. Şefik Dursun YÖK"ün ideal öğretim üyesi profilini böyle çiziyor. Yıl içindeki tavırlarına göre sicillerinin temiz ya da bozuk olduğuna karar veriliyor. Aynı görev yerinde iki kez olumsuz sicil alan bir öğretim üyesi başka bir üniversiteye gönderilerek gözetim altında tutuluyor. Yeni görev yerindeki davranışları hakkındaki kesin kararın verilmesinde belirleyici oluyor. Bir nevi gönderildiği üniversitede "yola gelip gelmediği" kontrol ediliyor.
       <br/>
       <br/>
       Ah bir doçent olsam
       <br/>
       <br/>
       Öğretim görevlisinin yola gelip gelmediği zamana bırakılmıyor ve başka tedbirler de alınıyor. Öğretim üyesinin kadrosunu alabilmesi için uzun süre beklemesi gerekiyor. Asistanlık, doktora ve yardımcı doçentlik dönemlerinde sözleşmeli olarak çalıştıkları için en küçük sicil bozukluğunda sözleşmeleri yenilenmiyor. Sürekli sözleşme tehditi altında kaldıkları için de sistemin belirlediği çerçeve dışına çıkma ihtimallari azalıyor. Kadro sıkıntısı nedeniyle yardımcı doçentlik süresi on yılı geçebiliyor, üzerine doktora dönemi de eklendiği zaman öğretim üyesi 15 yıl gibi bir süre kadro hakkı kazanamayabiliyor. Türkiye"de büyük şehirlerde yüzde 10 oranında yardımcı doçentlik kadrosu olsa bile Anadolu"daki üniversitelerde bu oran yüzde 80"leri buluyor. Öyle ki bazı bölümlerde yardımcı doçentler dışında öğretim üyesi dahi bulunmuyor. Yani öğretim üyelerinin yarıdan fazlası her an atılma tehlikesiyle beraber yaşamak zorunda kalıyor. Gerek derslerde gerekse ortaya koyduğu yayınlarda "riskli" bölgelere girmemesi gerektiğini öğrenecek uzun bir zamanı oluyor. Şefik Dursun yardımcı doçentlik kadrosunun 12 Eylül dönemi için fena bir yol olmadığını ama zamanla amacından uzaklaştığını söylüyor; "Tornadan geçen insanlar doçent olduktan sonra artık öyle terbiye edildiklerinden yanlışlar karşısında bir şey söylersem zarar görürüm psikolojisine girdi. Yüzde 50"si iki yılda bir, sicilim bozulacak, sözleşmemi yenilemeyecekler korkusuyla yetişen bir öğretim üyesi grubunun yanlışlara karşı tavır koyması sözkonusu olamaz."
       <br/>
       <br/>
       Mehmet Sağlam, YÖK Başkanlığı döneminde öğretim üyesinin serbest konuşması için çalıştığını ancak kendisinden sonra yönetime gelenlerin yeniden merkeziyetçi bir zihniyet içine girdikleri kaydediyor; "Bir öğretim üyesi yaptığı araştırmalarla elde ettiği bilgileri ve bu bilgiler ışığındaki düşüncelerini hiçbir korku altında kalmaksızın, disiplin soruşturması ihtimalini hissetmeden yayınlayabilmelidir. Bütün dünyada bunun sınırı ülkelenin milli birlik ve bütünlüğünün korunmasıdır. Bunun dışında hiç kimseden korkmadan bunu yapabilmeli. Bu bilimsel çalışma anlamında yüzde 70"e yakın sağlanmıştır. Fikrî karşı çıkış var. Makaleler, yazılar var. Bir çok üniviversite hocası bir çok konuda fikir öne sürmüştür, memleketin aksayan yönlerini eleştirmiştir." Öğretim üyelerinin biraraya gelerek doluşturdukları iki derneğin başkanı Prof. Şefik Dursun ve Prof. Kadir Erdin ise Sağlam kadar iyimser değil. Onlara göre üniversitelerde bilimsel özgürlükten bahsetmek mümkün değil. Üniversitelerdeki tezlerin aynileşmesine dikkat çekiyor Erdin ve YÖK Başkanının "Üniversitelerimiz özgürdür" iddiasına karşı şunları söylüyor; "Başkana sormak lazım niye üniversitelerde her konuyla ilgili araştırma yapılmıyor. Özgürlükse farklı düşünceleri öne süren araştırmaların ortaya konulması gerekmez mi? Üniversiteler aynı düşünen insanların biraraya geldiği yerler değil, aykırı düşüncelerin özgürce savunulduğu yerlerdir. Eğer öyle değilse oraların adı devlet dairesi olur".
       <br/>
       <br/>
       Sayı artıyor kalite düşüyor
       <br/>
       <br/>
       Türkiye"de öğretim üyesi sayısı YÖK"ten sonra 5 kat arttı. Dolayısıyla yazılan tez sayısında da ciddi bir artış yaşandı. Ancak içerik olarak bu zenginliğe ulaşılamadı. Peki neden sorusunun cevabını Prof. Erdin veriyor; "Adamlara dersen ki doçent olabilmek için uluslararası yayın yapacaksın. Çok pahalı olması beni ilgilendirmiyor, uluslararası yayın yapan dergilerde makalen çıkacak, o zaman öğretim üyesi de toplumun, ülkenin sorununu falan boşver der ve uluslararası düzeyde dikkat çekici bir konuyu alıp bastırır. Bu şekil şartını yerine getirmektir. Yazdım. Avrupa"daki dergide çıktı, o kadar. Ama bir de kalite vardır, o yayına yapılan atıf sayısı vardır. Türkiye"de öğretim elemanı sayısının artışına doğru orantılı olarak yayın sayısı da arttı ama kalite ters orantılı olarak düştü. Eskiden bu yayınlara yapılan atıf sayısı yüksekken şimdi giderek azalıyor."
       <br/>
       <br/>
       Eski YÖK Başkanı Mehmet Sağlam da tez konusundaki eksikliği kabul ediyor ama bunun üniversite yönetimlerinin bilinçli bir politikası olmadığını iddia ediyor; "Tez konusu bulmak bütün dünya üniversitelerinde sorundur. YÖK"ten sonra hangi üniversitede hangi tezlerin yapıldığıyla ilgili birlik bütünlük sağlanmıştır. Aynı tezin bir başka üniversitede yapılıp yapılmadığından haber yoktu. Böyle bir merkez oluştu. Doğrudur, elbette ülkenin sorunlarına yönlendirilmelidir. Ama üniversiteler kendi sınırları içinde toplumsal sorunlara eğilmeden fildişi kulelelerinde kaldıkları sürece çeşitli sektörlerin sorunlarını tezlere yansıtmaları mümkün değildir. Bu öteden beri sorundur. Problemi çözülmeyen sektörlerle tez konusu belirleme sıkıntısı çeken öğretim üyelerini biraraya getirmek lazım."
       <br/>
       <br/>
       Elbetteki yukarıda tanımını yaptığımız öğretim üyesi profiline uymayan, YÖK"ün standart öğretim üyesi tanımlamasından rahatsız olan ve bunu ifade eden yüzlerce isim vardır üniversitelerde. Ancak onların da yine saydığımız nedenlerden dolayı ya sesleri çıkmıyor ya da bir şekilde susmak zorunda kalıyorlar. Susmayanların sesi ise kalabalığın arasında kayboluyor, üniversitenin, öğretim üyelerinin imajlarını kurtarmaya yetmiyor.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### murat akçadağ, 12-Ağustos-2003
> YÖKsüzlük: 
> ülkemizin sivil ve özgür bir irade ile daha parlak bir geleceğine inanan bir birey olarak, YÖK ün bu ülkede ki bu iradenin önünü tıkadığı fikrini sonuna kadar destekliyorum benimsiyorum....

### alpay, 08-Ağustos-2003
> düşünce özgürlüğü: 
> yökün merkeziyetci yapısı ve bilimsel durussn önünde engellr oluşturdduğu herkesin malumu. üniversite giriş sınavında bir ülkenin gelişmesinin duşünce özgürlüğndn geçtigi cevabını isteyen yökün araştırma ve ifade hürriyetinin önündeki en büyük engel olması bizim ülkemize has br özellik olsa gerek......

### Ayhan Çınar, 06-Ağustos-2003
> Bilmek Lazım...: 
> Bilmek lazım...Bir insan, bir yaşam, bir düşünce neden kötülenir bilmek lazım... Bilinmeli ki o kadar bayağı yapılan suçlamalar gündeme dahi gelemesin... İşte herşey ortada, neden olduğu niçin kurulduğu kimlere hizmet ettiği ama en önemlisi neden yıkılacağıda ortada... Fakat bu noktada kör bir gerçek çıkıyor karşımıza: vuruyoruz, kırıyoruz, kaldırıyoruz ama kaldırdıktan sonra neden kaldırdığımızı unutuyoruz... Yerine gelende giden gibi 20 sene sonra tartışılır hale geliyor... Ya kuranda bir problem var yada bilerek sorunsuz olmasını engelliyorlar... Herkes konuşsun, tezini yazsın ben düüşüncemi söylemeliyimki beni anlasınlar ben gördüğümü söylemeliyim ki beni görsünler... benim okuduğum üniversitede bile hala bir bölüm başkanı öğrencisine problem gözüyle bakıp öğrenciye sanki verilebilecek her tavizde bunu aleyhine kullanacağını düşünen insanlarla dolu. Önce bunlar ayıklanmalı ki okunan tezler ortaya çıksın. Bunun içinde şimdi başlansa 5 sene temizlik gerekir. O zaman hadi başlayalım.

Kaynak: [www.aksiyon.com.tr](http://www.aksiyon.com.tr:80/detay.php?id=2848&yorum_id=201), [web.archive.org (arşiv bağlantısı)](http://web.archive.org/web/20050127010124/http://www.aksiyon.com.tr:80/detay.php?id=2848&yorum_id=201)
