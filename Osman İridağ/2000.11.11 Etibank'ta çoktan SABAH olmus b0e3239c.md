# Etibank’ta çoktan SABAH olmus

*Osman İridağ 2000.11.11*

<div>
 <p class="baslik">
  Susurluk kamyonu medyaya carpti
 </p>
 <p class="spot">
  Sabah Gazetesi bir süredir  Türkiye'nin ne kadar iyi yolda  olduğunu yazıyor, okuyucularına  pembe bir tablo çiziyor; temel hak  ve hürriyetler, inanç ve ibadet  özgürlüğünü savunanlarla ilgili   ayınlarında da eskisinden farklı  olarak devletçi bir tavır  sergiliyordu. Sabah'ın geçmişteki gazetecilik anlayışına hiç de  uymayan bu yayınların nedeni ise,  ancak Etibank'a el konmasından  sonra anlaşıldı. Etibank'ı  kurtarmak için gazetecilik etiği  görmezden gelinmişti
 </p>
 <p class="metin">
 </p>
 <img border="0" src="/web/20020214183241im_/http://www.aksiyon.com.tr/2000/310/resimler/Susurluk.jpg"/>
 <p class="metin">
  Hani dilimizden hiç düşürmediğimiz, şeffaf ve temiz Türkiye özlemiyle baştacı yaptığımız Susurluk kazası var ya, haberiniz olsun beş yaşına bastı. Yavaş yavaş büyüyor. Bebeklik dönemi bitti, yakında okula başlayacak. Eğer ömrümüz yeterse, bu çocukla birlikte büyüyecek, yaşlanacak ve bu dünyadan göçedeceğiz. Ama galiba, bu çocuğun nasıl bir şey olduğunu hiç bir zaman tam olarak öğrenemeyeceğiz. Haberin başlığı ile Susurluk'un ne alâkası var diyenler olabilir. Evet var. Çünkü o çocuk yalnız değil. Daha onun gibi ne kadar Susurluk olduğunu öğrenmek için de bir kamyona ihtiyacımız olmadığını Etibank olayında gördük. Maalesef medya olarak artık bizim de bir Susurluk'umuz var. Bir tarafta Türkiye'yi yönetmek isteyen biz gazeteciler (gerçek gazetecileri tenzih ediyorum), diğer tarafta bizlere pas veren siyasiler ve derin güçler. Bizim Susurluk'umuzda herşey var. Rüşvet, siyasi rüşvet, haber çarpıtma ve kamuoyunu yönlendirme. Reklamverenler, 28 Şubat'ta bu güzide ülkeyi kurtaranlar. Bitmiyor; gazete sahipleri, köşe yazarları (Bir kere daha belirtmekte fayda var. Hepsi değil tabii.). Ancak olanlar da işin ne kadar vahim boyutlara vardığını göstermesi bakımından anlamlı.
 </p>
 <p class="metin">
  Gazete sahiplerinin sadece gazetecilik yaparak para kazanamayacaklarını söyleyen gazetecileri biliyorsunuz. Hatta öyle ki, Türkiye'nin amiral gazetesinin yayın yönetmeni aynı zamanda, mensubu olduğu grupta, gazetecilik dışında da görev yapıyor. Bu gizli bir şey değil. Onun gibi düşünen gazetecilere göre, gelinen noktada sadece gazetecilik yaparak ayakta kalmak mümkün değil. O nedenle de, gazete sahiplerinin medya dışında işlere girmesi (banka sahibi olması, devlet ihalelerine katılması ve benzer alanlarda para kazanması) son derece normal. Serbest piyasa ekonomisini benimseyen Türkiye'nin her vatandaşı gibi gazete sahiplerinin de başka alanlarda çalışmasında yadırganacak bir şey olmasa gerek. Ama bu durumun bağımsız gazetecilik anlayışını nasıl yokettiği de malum. Bunun en güzel ve yakın örneği Etibank olayı.
 </p>
 <p class="metin">
  Sabah eskiden özgürlükçüydü
 </p>
 <p class="metin">
  Siz okuyuculara bunun ne kadarı yansıyor bilinmez ama Sabah gazetesinin Egebank'a el konmasının ardından yaptığı yayınlar, gazetelerin hangi amaçlarla kullanıldığını göstermesi bakımından dikkat çekiciydi. İçerde ve dışarda pek çok sorun yaşanmasına rağmen, Sabah ilginç bir şekilde, hep Türkiye'nin çok iyi yolda olduğunu, ekonomisini düzelttiğini yazıyor ve okuyucularına pembe bir tablo çiziyordu. Diğer gazetelerde ise pembe dünyadan küçük bir örnek bile bulmak mümkün değilken Sabah'ın neden böyle yayınlar yaptığı Etibank'a el konulmasından sonra ortaya çıktı. Acaba Egebank'a el koyan devlet, Etibank konusunda daha farklı davranır mıydı? İşte herşey bu sorunun cevabında gizli.
 </p>
 <p class="metin">
  Ve bu sorunun cevabı maalesef Sabah'la da sınırlı değil. Hatırlayın 28 Şubat sürecinde çıkan haberleri. Bu haberlerin çoğunun yalan olduğunu bu gazetelerde çalışan gazeteciler bizzat söyledi. Yine geçtiğimiz hafta gazeteci yazar Nazlı Ilıcak'ın Başbakan'a sorduğu 28 Şubat sürecinde Genelkurmay tarafından hazırlanan "Andıç" adlı belge, o dönemde gazetelerin nasıl yönlendirildiğini gösterdi. Gazetelerin tam bağımsız olmaması da kendi içlerinde çelişki yaşamalarına neden oluyor. Çoğu zaman devlete bağımlı olan gazetelerin manşetiyle, bağımsız yazan yazarların görüşleri birbiriyle çelişiyor. Bunu her görüşten gazeteciyi barındırmakla açıklayanlar, neden özgür yazarlarla, bağımlı yazmak zorunda kalanların birbirleriyle sürekli çeliştiklerini açıklamak zorunda.
 </p>
 <p class="metin">
  Biz yine bizim Susurluk'umuza dönersek, Sabah'ın yakın zamanda dikkat çeken yayınlarından biri de Fethullah Gülen ile ilgili haberleriydi. Diğer gazetelerden farklı olarak, Fethullah Gülen ortada hiçbir yargı kararı olmadan, hakkında dava açılmadan, Sabah okuyucularına Fethullah Gülen'in idamla yargılanacağını söylemişti. Oysa diğer gazetelerde hiçbir zaman böyle bir haber yer almadı ve Gülen de idam istemiyle yargılanmadı. Ardından "yurt dışında Gülen'e bağlı olarak faaliyet gösteren okulların, Türkiye için zararlı" olduğunu bizzat Cumhurbaşkanı Ahmet Necdet Sezer'in ağzından verdi. Sabah'ın bu haberini bir gün sonra CHP Genel Başkanı Deniz Baykal yalanlamasına rağmen Sabah, bu haberi görmezden gelmeyi tercih etiti. Yine o can alıcı soruyu sormakta fayda var; eğer Dinç Bilgin banka sahibi olmasa ve bankasıyla ilgili spekülasyonlar yapılmasaydı, bir dönem basındaki tarafsız duruşuyla alkışlanan Sabah, bu şekilde yalan haber yapmak zorunda kalır mıydı?
 </p>
 <p class="metin">
  Medyanın Susukluk'u
 </p>
 <p class="metin">
  İpin ucunun bir yerde kopacağı belliydi. O şanssız isim Dinç Bilgin oldu. Yakın zamana kadar sadece gazetecilik yaparak, Sabah'ı Türkiye'nin en iyi gazetelerinden biri haline getiren Bilgin, devleti yöneten etkin güçlerle girdiği ilişkide, hem gazetesinin itibarını kaybetti hem de ticari anlamda zarar etti. Bilgin'in Etibank'ta yaptığı yanlış işlerden elbette Sabah sorumlu tutulmamalı. Ancak bu sadece Bilgin için olmamalı. Başkaları için de aynı kural işletilmeli ve toptan suçlamalar yapılmamalı. Tıpkı irtica konusunda olduğu gibi. Her zor dönemde gündem saptırmak için kullanılan irtica söylentilerinin bu süreçte ısıtılmasının sürpriz olmadığına dikkatinizi çekerek, sözü Bilgin'in banka işleri nedeniyle mağdur ettiği ve şimdilerde sahibi olduğu Habertürk adlı internet portalında "Yaşasın internet, yaşasın bağımsız gazetecilik" diyen Ufuk Güldemir'e bırakıyorum; "Ben bir Sabah okuruyum. Etibank, eğer el konulmayı haketmişse el konularak iyi yapıldığını düşünüyorum. Ama bunun Sabah gazetesini etkiliyor olmasını bir türlü içime sindiremiyorum. Çünkü en parlak günlerinde Özal'ı bile karşısına alacak kadar cesur, Kenan Evren'le dalga geçecek kadar cüretkâr, Mesut Yılmaz'a karşı onur kavgası verecek kadar tavizsiz Sabah'ın okuruyum. Son 15 senemi onunla geçirdim. Tavizsiz gazeteciliği, haberi bile yoktur belki ama, ondan öğrendim. Etibank'ın canı cehenneme, Sabah'ı kurtarın. Sabah'sız bir Türkiye düşünemiyorum."
 </p>
 <p class="metin">
  Güldemir'in görüşlerine katılmamak mümkün değil. Peki ya tersi. Bilerek yalan yazan Sabah'ı kim ister? Son bir soru. Acaba medya, Susurluk konusunda gösterdiği haklı duyarlılığı, kendi Susurluk'unda gösterecek mi?
 </p>
 <br/>
 <center>
  <a class="anaorta" href="http://web.archive.org/web/20020214183241/mailto:osmaniridag@hotmail.com">
   osmaniridag@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/haberler/3.htm), [web.archive.org (arşiv bağlantısı)](http://web.archive.org/web/20020214183241/http://www.aksiyon.com.tr:80/2000/310/haberler/3.htm)
