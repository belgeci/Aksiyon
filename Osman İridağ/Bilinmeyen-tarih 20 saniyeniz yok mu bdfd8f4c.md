# 20 saniyeniz yok mu?

*Osman İridağ Bilinmeyen-tarih*

<div>
 <font>
  <img border="0" height="1" src="/web/20030702023808im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030702023808im_/http://www.aksiyon.com.tr/resim/42/22.jpg" vspace="5"/>
  </p>
 </font>
 <font class="content">
  Bayramların vazgeçilmezleri arasında yer alan mektup ve tebrik kartı dönemi yerini otomatik cep mesajlarına bıraktı. Zahmetsiz ancak gönül almadan ve bayramların ruhunu yansıtmaktan uzak bu mesajlara hayır diyorsanız her dostunuz için 15-20 saniyenizi ayırmanız yetecek. Üstelik aynı fiyata. Bayram haftasındayız ya, bugünlerde “bizim zamanımızda” diye başlayan cümleleri daha sık işitecek, eski bayram alışkanlıklarını bir kez daha öğrenecek ve “Ahh eski bayramlar sözünü” duymaya devam edeceğiz.
 </font>
 <p>
  <font class="content">
   Bir taraftan da “Acaba bugünün gençleri de 20 yıl sonra ‘Nerede o eski bayramlar’ diye başlayan hatıralar anlatacaklar mı?” diye merak ederiz. Dedemizin ya da babamızın çocukluk bayramlarının öyküsünü ninni gibi dinleriz ama kendi çocukluğumuzu da aynı şekilde anlatmayı severiz. İşte bir örnek: Artık el yazısıyla yazılıp postaya verilen bazen günler, bazen de haftalar sonra adresine ulaşan mektuplar her geçen gün hayatımızdan çıkıyor. Mektupla birlikte postacı figürü de sokaktan kalkıyor. Tıpkı bekçi gibi. Türk filmlerinden hatırlarız bekçilerin aslında ne kadar önemli insanlar olduğunu. Postacılar da önemliydi. Doksanların başına kadar mektup en önemli haberleşme aracı oldu. Mektuplarla sevindik, ağladık, hüzünlendik, bayramlaştık. “Cansız fotoğraflarımız”la en içten sevgilerimizi koyardık zarfların içine. Büyüklerin ellerinden, küçüklerin gözlerinden öpülürdü. Şu satırlar hangimize yabancıdır ki...
   <br/>
   <br/>
   <br/>
   <br/>
   Mektupların dili
   <br/>
   <br/>
   Sevgili (kıymetli, muhterem, değerli) babacığım (amca, teyze, hala vb. ama mutlaka sonunda -ciğim eki). Nasılsın iyi misin, iyi ve sıhhatli olmanı bizleri yaratan yüce mevlâdan diler, üzerime farz olan selamımı gönderirim. Sen de bizi soracak olursan biz de iyiyiz... (Mektubun bu kısmından sonra verilecek haberler yazılır. Düğün, ölüm, hastalık, tebrik ya da başka bir haber. Sonrasında da bitiş kısmı başlar.) Mektubuma son verirken tekrar selam eder büyüklerin ellerinden, küçüklerin gözlerinden öperim. Anne ve babama da selam eder gözlerinizden öper (Selam kısmı ailenin nüfusuna göre değişir. Tek tek isimler yazılarak büyüklerin ellerinden küçüklerin gözlerinden öpülür). İsim ve imzadan sonra da bir mani eklenir: Sepet sepet yumurta, sakın beni unutma. Unutursan küserim, mektubumu keserim...
   <br/>
   <br/>
   Yakın bir zamana kadar bayramlarda mektuplarla birlikte tebrik kartları da bayramlaşma aracı olarak kullanılırdı. Ramazan ve kurban bayramı dışında yılbaşı yaklaştığı zaman tebrik kartı satanlar sergilerini açar ve binlerce çeşit kartı meraklılarının ilgisine sunardı. Tebrik kartı almaya gidenler gönderecekleri kişiye göre kart seçerdi. Gönderilecek kişinin yakınlık derecesine, samimiyete göre tasnifler yapılır, kime doğa manzarası, kime şehir manzarası ve kime artist fotoğrafları gönderileceği daha satın alınırken kararlaştırılırdı. Teyze ya da amcaya gönderilecek kartla askere gönderilecek kartlar aynı olmaz, kazara kartlar karışırsa küçük çapta krizler yaşanırdı. Tebrik kartları normal mektupların yarı fiyatına gönderilirdi. Özel kanallar yaygınlaşmadığı için insanlar gidemedikleri şehirleri kendilerine gönderilen kartlardan tanırdı. Şimdilerde her bayram öncesi kurulan “tebrik kartı sergileri” kalmadı. Hâlâ satılıyorlar ancak kırtasiye dükkanlarının bir köşesinde meraklıları gidip bulabiliyor. Tebrik kartları satışının yoğun olduğu yıllarda bu iş aynı zamanda bir meslekti. İş bulamayan insanlar şehrin herhangi bir noktasına kurdukları tezgahlarda tebrik kartı satarak para kazanırlardı. Şimdi de aynı yolu tercih edenler var ama onlar tebrik kartı değil “kart” satıyorlar artık.
   <br/>
   <br/>
   Mektup out, mesaj in
   <br/>
   <br/>
   Bayramlaşma ise ya cep telefonu ya da e–posta ile yapılıyor. PTT’nin yaptığı istatistiklere göre mektup ve tebrik kartı gönderenlerin sayısı her geçen yıl azalırken cep operatörlerine yöneliş artıyor. Son yıllarda tebrik kartı gönderenlerin sayısında bir önceki yıla göre yüzde 20 azalma yaşanıyormuş. Mektup yazma alışkanlığında da benzer bir durum yaşanıyor. 1998 yılında toplam 1 milyar 31 milyon 205 bin mektup gönderilmişken, bu rakam 2001 yılında 858 milyon 190 bine düşmüş. Geçen yılın ilk 9 ayında ise gönderilen mektup sayısı 540 milyon 980 binde kalmış. Bayramlarla birlikte kandil gecelerinde de telefon açmak ya da görüşerek kandil kutlamak yerine cep telefonları aracılığıyla kandilleşenlerin sayısı her geçen gün artamaya devam ediyor. Aynı bina içinde çalışan ya da aynı apartmanda oturan kişiler bile birbirleriyle görüşürken kandil kutlamak yerine cep telefonundan mesajlaşmayı tercih ediyor. Tabii bu da en çok dört GSM operatörünü (Turkcell, Telsim, Aria, Aycell) mutlu ediyor. Türkiye’de cep telefonu kullananların sayısı 20 milyonu geçiyor. Kaba bir hesapla 15 milyon kişi bayramlaşmak amacıyla cep telefonunu kullansa ve ortalama 5 mesaj geçse bir günde 75 milyon kişi mesaj geçmiş olur. Bayramlar çok daha fazla insanı ilgilendiriyor. Yılbaşı, özel günler ve kandil gecelerinde de geçilen mesaj sayısı dikkate alındığında GSM operatörlerinin neden mutlu olduğunu anlamak daha da kolaylaşır. Cep telefonu şirketleri de insanların ilgisini artıracak cazip koşullar sunarak daha çok insanın mesaj geçmesini teşvik ediyor. Bu amaçla her güne özel hazır mesajlar bulunduruluyor ve bu mesajlar kullanıcılara bir kısa mesaj karşılığı gönderiliyor. Özel günler için ücretlerde indirim yapılıyor. İnternet siteleri aracılığıyla kullanıcıların belirli sayıda ücretsiz mesaj gönderebilmesine imkan sağlanıyor. Kullanıcıya ise sadece “tek tuş” olayı kalıyor.
   <br/>
   <br/>
   Post–modern dindarlık!
   <br/>
   <br/>
   Kimilerine göre bu durumu teknolojinin bir gereği olarak açıklamak mümkün iken, kimilerine göre ise o kadar basit bir açıklama yeterli değil. Kandil ve bayram kutlamaları bu şekilde yozlaştırılıyor diyenlerin sesleri yavaş yavaş artmaya başladı çünkü. Böyle düşünenler arasında sesi en çok ve net çıkan Sabah Gazetesi Yazarı Ömer Lütfi Mete oldu. Mete, cep telefonları aracılığıyla bayramlaşmanın artmasını post–modern softalık olarak tanımlıyor; “Bugün milyonlarca Müslüman bu yolla ‘Post–modern’ softalığın dayanılmaz hafifliğinden beslenir. Bu ‘elektronik dua’larla bir de edebiyat paralanır ki, oku da kanatlan. Mübarek niye telefon açmıyorsun veya bir tebrik kartı yollamıyorsun? Cep telefonu daha kolay ve ucuz. Üstelik otomatik. Bir kere yazıp programlıyorsun, marş marş! Birkaç saniye içinde yüzlerce kişiyi tebrik ettin! Ne oldu? Kimi memnun ettin? Post–modern veya fos–modern dindarlık! İki tuşa basıp paket halinde yakınlarını ve Allah’ı hoşnut edeceksin! ‘Sanal ibadet’e bakınız. Şimdi bu, yakınlarını ve Allah’ı hatırlamak mı, hatırlamış görüntüsü vermek mi?”
   <br/>
   <br/>
   Ömer Lütfi Mete’yi isyan noktasına getiren mesajlara fazlasıyla rastlıyoruz. İki farklı kişiden aynı mesajı alıyor, gönderdiğimiz bir mesaj bir başkası tarafından bize gönderilebiliyor. Hitap ederek yazmadığımız için de genel ifadeler kullanmak zorunda kalıyoruz. İyi tarafları da yok değil. Böylece şairlere taş çıkartacak mesajları okuma şansına sahip oluyoruz. Siyasi görüşümüze ya da fikri düşüncemize uygun mesajları bir dahaki bayramda ya da özel günlerde kullanmak üzere saklıyoruz. Ortalıkta dolaşan ve ilk kimin yazdığı belli olmayan mesaj dünyasında her görüşe uygun bir tebrik mesajı bulmak mümkün. Diyelim ki milliyetçi birisiniz. Buyrun mesajınız; (Kurt ve üç hilalli resim eşliğinde) “Oğuz beyli, bozkurt soylu ey Türkoğlu, ocağın tütsün, soyun sürsün, kaderin gülsün, başın dik, alnın açık, kılıcın keskin, ocağın mutlu, bayramın kutlu olsun...” Ya da muhafazakârsınız; “Sevgi söze dolarsa dua olur, dua Allah’a ulaşırsa nur olur, aynı yolda birleşen dualarımızın nur’a dönüşüp Rabbimize ulaşması dileği ile Bayramınız Kutlu Olsun.” Ya da solcusunuz; “Yaşadık bir ağaç gibi tek ve hür, Bir orman gibi kardeşçesine. Günün ilk aydınlığında hissettiğimiz coşkuyla ilerledik, Böyle özel günlerde pekiştirdik sevgimizi, Bayramlar güzelse hâlâ, hâlâ şense kahkahalar, hep beraber olduğunuz içindir. Sevgi bahçelerinin en güzel çiçekleri sizinle olsun.” Bayramınız kutlu olsun. Veya romantik birisiniz; “Beyaz bir güvercin gönderiyorum sana, kanatlarında mutluluk, yüreğinde sevgi ve şefkat, karbeyaz tüylerinde sağlık ve gagasında ‘iyi bayramlar’ temennisi var.” Bunların hiçbiri değil ve sıradan bir mesaj arıyorsanız sizin için de pek çok alternatif var; “Bayramınızı kutlar mutluluklar dilerim” ya da “Bayramınız kutlu olsun”... Cep telefonlarının yetmediği noktada ise devreye “bilgisayar mektupları” giriyor. E–posta yoluyla gönderilen mesajlarda da ne mektupların, ne de tebrik kartlarının sıcaklığına rastlamak mümkün olmuyor. İnternet sitelerinde tebrik kartı göndermek isteyenler de düşünülmüş. Biraz zahmeti göze alanlar bu sitelere girerek mail yerine sanal kart gönderebiliyor. PTT bile bu rüzgardan etkilenerek sanal kart uygulaması başlatmış.
   <br/>
   <br/>
   Her dosta 20 saniye
   <br/>
   <br/>
   Ne göndereni ne alanı memnun eden mesajların ekonomik olduğunu söylemek de oldukça güç. Onun yerine telefonla aransa ve kısacık bir hal hatır sorup bayram kutlansa bir şey değişmeyecek. Üstelik direkt ona hitap edecek ve ona özel bir bayram kutlaması yapacaksınız. Aynı şehirdeki dostlarla da, görüşmek mümkün değilse bile normal telefonlardan çok daha ekonomik bir bayramlaşma yapmak mümkün. Bir mesaj yerine 15–20 saniyelik bir görüşme. Hızlı ve seri konuşursanız o kadar bile değil. Bu sürede mesajda yazdıklarınızdan daha fazlasını söylemek de mümkün. Mesela; “Naber dostum, iyi bayramlar, evdekilere selam, herkesin bayramını kutluyorum.” Emin olun bu kadarı bile yukarıda örnekleri verilen mesajlardan daha etkili olacak. Bayramını kutlamayı düşündüğünüz bir dostunuz için bu kadar süre de çok olmasa gerek. Bu arada dergide çalışan arkadaşlarımızın hepsi de bayramınızı kutluyor, büyüklerin ellerinden küçüklerin gözlerinden öpüyor. Haberiniz olsun...
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2391), [web.archive.org (arşiv bağlantısı)](http://web.archive.org/web/20030702023808/http://www.aksiyon.com.tr:80/detay.php?id=2391)
