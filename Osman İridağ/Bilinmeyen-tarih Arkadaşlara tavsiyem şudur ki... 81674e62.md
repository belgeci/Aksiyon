# Arkadaşlara tavsiyem şudur ki...

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050226075641im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075641im_/http://www.aksiyon.com.tr/resim/403/26.jpg" vspace="5"/>
  </p>
 </font>
 <font class="content">
  Seçim tarihi belli ama seçimlerin yapılıp yapılmayacağı hâlâ tartışılıyor. Erken seçimin getireceği olası kötü sonuçlar yeni arayışları da beraberinde getiriyor. Nasıl olacağı hâlâ belli değil ama seçimleri iptal ettirmek isteyenlerin sesi gittikça daha fazla çıkıyor. İstek var, planlar yapılıyor ama hiçbir siyasi parti açıkça karşıyız diyemiyor. Çünkü işin ucunda verilen sözden dönmek ve "mızıkçılık" yapıyor ithamıyla karşı karşıya kalmak var.
 </font>
 <br/>
 <p>
  <font class="content">
   Oysa Türkiye bugün yaşadıklarının neredeyse aynını 1999 seçimlerinde de yaşamıştı. Kimlerin milletvekili olabileceğinin belirlenmesiyle birlikte liste dışı kalan milletvekilleri bir blok oluşturarak seçimin iptal edilmesi için girişimlerde bulunmuşlardı. Sayıları 300"ü geçen bu milletvekillerini Fazilet Partisi de desteklemişti. Erken seçime hayır diyen grup siyasi partiler kanununu değiştirerek seçimlere gidilmesini istemiş ancak "küskünler" olarak tanınmaktan öteye geçememişlerdi. Askerin de seçimden yana tavır almasının yardımıyla, Vekillerin ne söyledikleri tam anlaşılmadan kavga gürültü arasında seçimlerin zamanında yapılması sağlanmıştı. İşte şimdi de siyasi partiler sözlerinin arkasında dursa bile adayların tesbit edilmesinden sonra Türkiye benzer şeyleri yeniden yaşamaya hazırlanıyor. Yakında yaşanacak muhtemel gelişmelere karşı seçim erteletme tecrübesi olan Esat Kıratlıoğlu yaşadığı tecrübeyi anlattı ve bu seçimi iptal ettirmek isteyecek olan milletvekili arkadaşlarına tavsiyelerde bulundu, yol gösterdi; Oylarınızın kıymetini bilin... Realist olun... Uzlaşıyı, birlik ve beraberliği sağlayın. Mantıklı davranın, seçim istemiyoruz demeyin.
   <br>
    <br>
     Beyaz ihtilal yapacaktık
     <br>
      <br>
       Bir dönem Tansu Çiller"i gölge gibi takip eden, bu özelliğiyle televizyon programlarına konu olan Esat Kıratlıoğlu"nu en son 1999 seçimleri öncesinde erken genel seçimlerin iptal edilmesi için çalışırken görmüştük. Oysa daha bir kaç ay öncesine kadar Çiller"in yanından ayırmadığı isimlerden biriydi. 1963"ten beri milletvekili seçilen ve bu yönüyle şu anda Meclis"te tek olmakla övünen Kıratlıoğlu, listelerde ismini göremeyince kendi tabiriyle eşekten düşmekten beter olmuş. İlk kez o zaman hissetmiş kendi deyimiyle eşekten düşmenin ne kadar acı olduğunu. Madem ki herşeyi kaybettim o zaman son bir iş yapıp liderlerin saltanatına son vereyim demiş ve liste dışı kalan milletvekillerini örgütlemeye karar vermiş. "Eğer Nevşehir"den birinci sırada aday olsaydınız ve sizin yerinize başkaları böyle bir hareket başlatmış olsalar ne düşünürdünüz?" şeklindeki sorumuzu, "Kamuoyunun bizim hakkımızda düşündüklerinin aynını" diye cevaplayan Kıratlıoğlu amaçlarının seçimleri iptal ettirmek değil siyasi partiler kanununu değiştirmek olduğunu iddia ediyor; "Bizde milletvekili seçilmek için genelde merkez yoklaması tercih edilir. O da genel başkanın iki dudağı arasındadır. Biz dedik ki hakim kontrolü altında partiye kayıt olmuş üyelerle önseçim yapalım. Bütün üyelikleri sıfırlayıp yüksek seçim kurulu başkanlıkları kontrolünde üye yazılımı yapalım. Bu değişikliği yaptıktan 3-5 ay sonra da seçime gidelim."
       <br/>
       <br/>
       10 dakikada herşey değişti
       <br/>
       <br/>
       Bu amaçla 300"ün üzerinde milletvekili desteğini sağlayan Kıratlıoğlu ve arkadaşları Meclis Genel Kurulu"nu toplamayı başarırlar. Oturum başkanı Faziletli Yasin Hatipoğlu"dur. Küskün vekiller için herşey yolunda giderken taraflar arasındaki sözlü sataşmalar, fiili saldırıya dönüşme ihtimali gösterince Hatipoğlu "Oylamaya geçiyorum" cümlesini kullanmadan oturuma ara verir. Sonrasında yaşananları Kıratlıoğlu şöyle anlatıyor; "Herşey bitmişti, eğer başkan oylamaya geçiyorum dese bizim isteklerimiz kabul edilecekti. Erteleme olunca ben de Yasin Hatipoğlu"nun odasına gittim. Yanında Oğuzhan Asiltürk de vardı. "Yasin Bey gelin oylamaya geçin ve Türkiye"nin demokrasisini kurtaralım" dedim. O arada odaya yetkili ve etkili bakanlardan biriyle birlikte ismini bilmediğim ve tanımadığım biri girdi. Üçü birlikte ayrı bir odaya geçtiler. 10 dakika sonra yanımıza gelen Hatipoğlu"nun yüzü bembeyazdı. Oturumu açtı ve oylama yapmadan kapattı. Ertesi gün Başkanvekilliği sırası Uluç Gürkan"ındı. O da komisyona havale edince iş bitti." Esat Kıratlıoğlu o gün kaçan fırsatın yeniden ele geçtiğini düşünüyor ve seçimi iptal etme hareketini başlatacak olan milletvekillerine tavsiyelerde bulunuyor; "Seçimlerin iptal edilmesini istemeyin. Seçime karşı olmayın. Bir an önce yapılması yönündeki iradenizi ortaya koyun. Ama kaybedeceğiniz bir şey kalmadığını bilin ve Siyasi Partiler ve Seçim Kanunlarını değiştirerek bir an önce seçime gideceğinizi söyleyin. Ancak sürenin uzun olmaması gerekiyor. 10-15 günlük bir işi var bu kanunların. 3 Kasım yerine Nisan deyin. Hatta Yüksek Seçim Kurulu yetiştirirse ki bence mümkün Aralık sonunda seçim isteyin." Seçim iptali konusunda tecrübe sahibi olan Kıratlıoğlu bu yıl da kendi dönemlerinde olduğu gibi seçim iptalini isteyecek kalabalık bir milletvekili topluluğu olacağına inanıyor; "Şimdiden bir çok parti vazgeçme eğilimi göstermeye başladı bile. Partiler vazgeçmese dahi aday belirlenmesi sırasında mevcut milletvekillerinin yüzde 50"si elenecek. Bu en iyimser rakam. Oran genelde yüzde 70"tir. Seçime karşı olan partiler ve bu rakam birleştiği zaman çoğunluk sağlanacaktır."
       <br/>
       <br/>
       Eşekten ikinci kez düştüm
       <br/>
       <br/>
       Esat Kıratlıoğlu"nun Tansu Çiller"le yeniden arasını düzelttiği söyleniyordu. Ancak gerçek hiç de öyle değilmiş. Seçim bölgesi Nevşehir"de adaylar merkez yoklamasıyla belirlendiği için kimin tayin edildiğinin belli olduğunu söylüyor Kıratlıoğlu. Tahmin ettiğiniz gibi o isim Esat Kıratlıoğlu değil. Peki neler mi hissediyor? İşte cevabı; "1999 seçimlerinde yediğim tekmenin izi tam geçiyordu ki, tekrar aynı eşekten düşüp bir tekme daha yedim."
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1762), [web.archive.org (arşiv bağlantısı)](http://web.archive.org/web/20050226075641/http://www.aksiyon.com.tr:80/detay.php?id=1762)
