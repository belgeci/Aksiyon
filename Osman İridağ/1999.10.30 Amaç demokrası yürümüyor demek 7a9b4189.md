# Amaç, demokrası yürümüyor demek

*Osman İridağ 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uğur Mumcu suikastinin ardından ezbere konuşma yeteneği gelişmiş kimi aydınlarımız,  politikacılarımız ve gizli güç odağı sözcülerimizin aksine Ceyhan Mumcu sağduyulu bir yaklaşımla cinayeti kimin işleyebileceğini değerlendirmiş ve o zamanki kamuoyunun aksine tezler ortaya koymuştu.
  </font>
 </div>
 <div id="newsText">
  <font class="detail-text">
   Aradan geçen altı yıl Mumcu'yu bu tezlerinde haklı çıkardı. Hâlâ Mumcu'nun katilleri bulunamadı. O zaman bilerek ya da bilmeden farklı adresler gösterenler de bugün neredeyse Mumcu ile aynı noktaya geldi. Ahmet Taner Kışlalı cinayetinde bu isimlere özellikle dikkat ettim. İtiraf edeyim sonuç beni hem şaşırttı hem de sevindirdi. İstisnaları bir tarafa bırakırsak ezberlenen metinleri yazacağını beklediğim bir çok gazeteci "aklını" kullanmayı tercih ederek mantıklı tezler ortaya koydu. Ve hedef saptırmaya alet olmadılar. En azından şimdilik...
   <br/>
   <br/>
   Uğur Mumcu'nun kardeşi olarak tanıdığımız Avukat Ceyhan Mumcu şimdilerde Cumhurbaşkanı Süleyman Demirel'in de avukatlığını yapıyor. Yani hem mağdur, hem de devlet dediğimiz çarkın başında olan kişinin avukatı. İşte bu nedenle onun Kışlalı cinayetiyle ilgili görüşleri önemli.
   <br/>
   <br/>
   Mumcu cinayetini
   <br/>
   <br/>
   Demiral çözdürtmedi
   <br/>
   <br/>
    Altı yıldır kardeşinizin ölümünü araştırıyorsunuz. Faili belli olmayan bir cinayet aydınlanmadan yeni bir cinayet daha işlendi. Sizce Uğur Mumcu suikastinin çözümü hangi noktada engellendi?
   <br/>
   <br/>
   Uğur Mumcu cinayetinin çözülmesinin önündeki en büyük engel DGM Savcısı Nusret Demiral ve temsil ettiği düşünce yapısıdır. Turgut Özal suikasti dahil, Bahriye Üçok, Muammer Aksoy cinayetlerinde de aynı şeyler yaşandığı için ben Uğur Mumcu cinayetinde Başsavcı Nusret Demiral'ın görev yapmamasını ve görevden alınmasını istedim. Hatta soruşturmayı DGM değil, normal bir savcı yapsın dedim. Delilleri toplasın, sanıkları yakalasın. Eğer bu sanıklar cinayeti ülkenin bölünmesi için işlemişse DGM o zaman devreye girsin dedim. Ancak Demiral o makamı işgal ederek, insanların delil toplamasına engel oldu. Örneğin MİT'in delil toplamasını engelledi. MİT bu konuda bir tutanak tutmuş, Müsteşar Sönmez Köksal bana bunu gösterdi. Bu konuyu o zamanki Adalet Bakanı Seyfi Oktay'a ilettim. Ama o ve müsteşarı Yusuf Kenan Doğan savcıya sahip çıktı. Bu ülkede solcu solcuya, sağcı sağcıya yardım eder diye bir şey var. Biz Mumcu cinayetinde bunun böyle olmadığını gördük.
   <br/>
   <br/>
    Onun tek başına bütün bunları yapmasına imkan var mı? Kimlerden destek aldığını düşünüyorsunuz?
   <br/>
   <br/>
   Kimin olmadığını söyleyeyim. Kimin olduğunu siz çıkarın. MİT müsteşarı ve zamanın Genelkurmay Başkanı Doğan Güreş durumdan şikayet etti.
   <br/>
   <br/>
    Hükümet ve Meclis? Onlar tavır koymadı mı?
   <br/>
   <br/>
   Hükümet namus ve onur sözü vermişti, Meclis de. Fakat Faili Meçhul Cinayetleri Araştırma Komisyonu'nun çalışmasını DYP'li üç milletvekili engellemiştir. Komisyonun raporuna muhalefet şerhi vereceğiz diye genel kurula ulaşmasına engel olmuşlardır. Bir de zamanın genel başkanları, Baykal, Yılmaz, Ecevit, Çiller ve Erbakan komisyon raporlarını okumamışlardır.
   <br/>
   <br/>
    Madem Genelkurmay, MİT, güvenlik ve istihbarat işin içinde değil. Bu güçler de devletin güvenlik konseptini aşmıyor ya da aşamıyor. Kışlalı cinayetinde ise askerin kararlılığını gördük. Bu konseptin değiştiğine işaret eder mi?
   <br/>
   <br/>
   Ben bir kaç kez MGK'nın Mumcu cinayetini inceleyerek bu konuda bir tavsiye kararı almasını istedim. Bunun devlet kararlılığının bir ifadesi olacağını düşündüm. Ama olmadı. Şimdi ise MGK özel gündemine Kışlalı cinayetini aldığını söylüyor. Bu sizin değiniz konseptin gözden geçirileceği anlamına gelebilir.
   <br/>
   <br/>
   Siyasiler ya derin devletin içinde ya da...
   <br/>
   <br/>
    Siz siyasi parti liderlerini suçluyorsunuz ama Türkiye'de bir gerçek var: Siyasiler devlet yönetimine geldiği zaman muhalefette söylediklerinin tersini yapıyor ya da yapmak zorunda kalıyor. Tesadüf o zamanki bakan SHP'li idi. Başka partiden de olabilirdi. Bir şey değişir miydi?
   <br/>
   <br/>
   Başka gariplikler de var. Siyasi Cinayetleri İzleme Komisyonu üyeleri sudan bahanelerle parlamento dışı bırakıldı. Mesela Deniz Baykal'a sorulmalı. Mustafa Yılmaz en değerli parlamenterlerden biriydi. Meclis ve komisyon çalışmalarını hiç aksatmayan, en iyi görev yapan ve Malatya'da seçmenlerini en çok memnun eden bir milletvekiliydi. Hangi güç Baykal'a Yılmaz'ı liste dışı bıraktırdı. Ersönmez Yarbay, Ahmet Priştina, Sadık Avundukluoğlu bir şekilde parlamento dışı bırakıldı. Ersönmez Yarbay'ın bir tesbiti vardır. Uğur Mumcu cinayetinde kim görevi ihmal etmiş, savsaklamışsa garip biçimde terfi etmiş. Onun için siyasi parti liderleri de varsa ya derin devletin içindeler ya da pek çok can güvenliğimizi ilgilendiren sırları kendilerine saklıyorlar.
   <br/>
   <br/>
    Eğer öyleyse en çok sırrı Sayın Cumhurbaşkanımız kendilerine saklıyor olsa gerek. Siz de onun avukatlığını yaptığınıza göre bu sırların ne olduğunu merak edip öğrenemez miydiniz?
   <br/>
   <br/>
   Ben Demirel'in basın davalarına giren bir avukatıyım. Siyasi görüşümüz farklı. Süleyman Bey'in doğrudan sorumluluğu yok. Faili meçhul cinayetler raporu hazırlandığında cumhurbaşkanıydı. Siyasilerin sorumluluğu daha çoktur. Anayasamıza göre cumhurbaşkanı bütün devleti temsil eder. Türkiye bir hukuk devleti olduğu için doğrudan başbakana ve İçişleri Bakanına müdahale etmez. Bunları da onu aklamak için söylemiyorum.
   <br/>
   <br/>
    Hukuken bağlamaz ama bir çok konudaki düşüncelerini tavsiye edebilir. Ve işin perde arkasını bilir.
   <br/>
   <br/>
   Bilgisiyle, tecrübesiyle, yorumuyla bilir tabii. Ama ben ona sen araya gir deme ihtiyacı duymadım.
   <br/>
   <br/>
   Almanlar Uğur'u öldürmek istemiş
   <br/>
   <br/>
    Ahmet Taner Kışlalı son yazılarında ağırlıklı olarak Almanya üzerine yazı yazmış. Mahir Kaynak da cinayetin dış ilişkiler boyutuna dikkat çekiyor. Siz bu görüşe katılıyor musunuz?
   <br/>
   <br/>
   Eğer bu ülke yabancı örgütlerin dilediği adamı öldüreceği bir ülke olmuşsa çok kötü bir şey. Hatırlarsanız Ercan Vuralhan'ın Savunma Bakanlığı yaptığı dönemde Almanya savunma sanayii konusunda büyük bir pazar kaybına uğramıştı. MİT Kontrterör Daire Başkanı Mehmet Eymür, bu olaylar sırasında Uğur Mumcu'yu öldürmek istiyorlardı, önledik demişti. Eski istihbaratçılardan Ergün Gökdeniz de iddiayı doğrulamıştı. Dolayısıyla Alman istihbaratının Uğur Mumcu'dan rahatsızlığını biliyorum. Sadece bununla da ilgili değil. PKK konusunda da ciddi şüpheler var. Teşvik etti ya da iştirak etti olarak algılamıyorum ama cinayetin Apo'nun Yargıtay duruşmasına rastlamasını da bir mesaj olarak değerlendiriyorum.
   <br/>
   <br/>
    Kardeşinizi öldürenler hâlâ meçhul. Sizce Kışlalı cinayeti de meçhullerden biri olarak kalacak mı?
   <br/>
   <br/>
   Bazı kararlılıkların ipuçlarını görüyorum.  Örneğin robot resimler çizilmesi himaye edilmediği anlamını taşır. Bütün Türkiye'ye gidiyor o resimler. Çünkü biliyorum bazı işlerde robot resimlerin çizilmesine de engel olunuyor.
   <br/>
   <br/>
    Tetikçilerin yakalanması gizli gücün ne yaptığı, ya da ne olduğunu anlamamıza yarayacak mı?
   <br/>
   <br/>
   Yapılacak soruşturmanın başarısına bağlıdır. Bugün Abdullah Öcalan'a Suriye, Almanya, İtalya, İran, Yunanistan, Rusya ve İngiltere ile ilişkileri sorulmuştur. Ama ABD ve İsrail es geçilmiştir ve bizim için çok önemli olan Türkiye'deki işbirlikçileri sorulmamıştır. Eğer bunlarla ilgili sorular sorulsa ve yargı önüne getirilseydi, çok daha ileriye gidilirdi. Tetikçilerin yakalanması ancak tetikçilere mesaj olur.
   <br/>
   <br/>
    Sizin de söylediğiniz gibi Aksoy, Üçok, Mumcu ve Kışlalı genelde aynı düşünce yapısına sahip insanlardı. Acaba cinayetlerin dili de ortak mı? Birini çözersek diğerleri de çözülebilir mi?
   <br/>
   <br/>
   Ben Kışlalı cinayetinin aydınlatılmasının Mumcu cinayetinin çözülmesine yardımcı olacağını düşünmüyorum. Çünkü Kışlalı Kürt dosyasıyla, yabancı istihbarat birimleri ile uğraşmadı ki. Uğur açıkça yakında çıkacak kitabında içimizdeki uyuşturucu ve silah kaçakçılarını ve yabancı ülke ajanlarını tek tek açıklayacağını söylemiş ve bir hafta sonra öldürülmüştü. Ahmet Taner Kışlalı'nın böyle bir üslubu yok. Belki Uğur Mumcu bir kaç örgütün anlaşmasıyla öldürüldü ancak Kışlalı'da bu kadar örgütün anlaşmasına gerek yok.
   <br/>
   <br/>
   Demokrasi yürümüyor demek istiyorlar
   <br/>
   <br/>
    Bu cinayette amaç Ahmet Taner Kışlalı'yı ortadan kaldırmak mıydı?
   <br/>
   <br/>
   Ben Kışlalı cinayetini T.C hükümetine verilmek istenen bir mesaj olarak düşünüyor ve değerlendiriyorum. Hükümete, devlete bakın siz zayıfsınız, güçlü olan biziz, bizim dediğimiz olacak diyorlar.  Bir de bu cinayet şunu düşündürdü. İçişleri Bakanı Saadettin Tantan 'Olay Yeri Takip Müdürlüğü' diye bir birim oluşturdu. Faili meçhul cinayetlerin işlendiği her ilde kurulan bu birim bu cinayetleri yeniden ve sürekli araştıracak, takip edecekti. Ve Uğur Mumcu cinayetini de izlemeye başlamışlardı. Benden bilgi ve belge aldılar. Cinayetin nedenlerinden birisi de bu olabilir. Yani eski faili meçhullerin yeniden araştırılmak istenmesi. O yüzden Kışlalı'nın öldürülmesinin şahsıyla bir ilgisi olduğunu düşünmüyorum. İnsanların cepheleşmesi isteniyor. Demokrasinin yürümediği mesajı veriliyor, hükümet ve anayasa değişikliği zorlanıyor. Son zamanlarda devletin üst organları aynı dili konuşmuyordu. Başsavcı başka, Genelkurmay başkanı başka, Yargıtay başkanı başka şeyler söylüyordu. Devlet içinde bir çatışma gözlendiği için de bu suikast olmuş olabilir.
   <br/>
   <br/>
    Demokrasinin kesintiye uğraması, hoşgörü ve diyalog ortamının bozulması kimin işine yarayacak?
   <br/>
   <br/>
   12 Eylül kimin işine yaradıysa onun işine yarar. Biliyorsunuz 11 Eylül'de akan kan 12 Eylül'de durdu. Ama bu tam öyle de değil. Bugün Silahlı Kuvvetler'de bir darbe arzusu yok, vermek istedikleri mesajı veriyorlar. Yabancı ülkelerin değil ama uyuşturucu kaçakçılarının, silah kaçakçılarının işine yarar. İç savaş çıkarsa silah alırsın.
   <br/>
   <br/>
    Tüm siyasi partilerin ortak dili AB'ye girmek ve insan haklarını iyileştirmek ve özgürlüklerin sınırlarını genişletmek. Ama ilginçtir bunu savunan kesim Kışlalı'nın cenaze töreninde yuhalanırken, askerler alkışlandı. Bu nereye gittiğimiz konusunda bir ipucu verir mi?
   <br/>
   <br/>
   İnsan önce sağ kalmak ister. Çünkü önce yaşayacaksınız, özgürlük ikinci aşamadır. Halk 27 Mayıs, 12 Mart ve 12 Eylül'e onay vermiştir. Ben Kışlalı'nın cenazesinde camide idim. Herkes ordunun tavrından memnun oldu. Politikacıların yuhalanmasını sokaktaki insan tasvip etti. Çünkü önce yaşayacaksınız, özgürlük ikinci aşamadır. Hem siviller bunu haketmedi mi? Kışlalı konusunda Meclis araştırması isteniyor. Diğer taraftan da Meclis araştırması devlet sırlarını ve ticari sırları araştıramaz, diyen maddeyi değiştirmiyor. Seçilmiş olan görevini yaptığı zaman atanmışlara karşı üstünlüğünü iddia edebilir. Ben de demokrasinin kesintiye uğramasına, askeri yönetimlerin gelmesine karşıyım. Ama demokratik güçlerin de görevlerini ciddi yapmaları gerek.
   <br/>
   <br/>
   Email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5498), [web.archive.org (arşiv bağlantısı)](http://web.archive.org/web/20130713131429/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5498)
