# Favoriler erken gitti

*Osman İridağ 2004.06.28*

<div>
 <p>
  <font>
   Dünyanın en iyi dört ligine (İspanya, İngiltere, İtalya, Almanya) sahip olan ülkeler Avrupa şampiyonasına erken veda etti. Kulüp bazında Avrupa ve dünya futboluna damgasını vuran bu ülkeler milli takım düzeyinde aynı başarıyı yakalayamadı.
   <br/>
   <br/>
   Portekiz"de devam eden Avrupa Futbol Şampiyonası birbiri ardına sürpriz sonuçların alındığı maçlara sahne oluyor. Turnuva öncesi şampiyonluk için favori gösterilen takımlar elenirken, zirveye oynayacaklarına ihtimal verilmeyen ülkeler başarılı sonuçlar alıyor. Türkiye"nin katılamadığı ancak gazetecilerin yakından izlediği maçlarla ilgili ülke içinde yapılan anketlerde spor yazarlarının ağırlığının şampiyon olacağını söylediği İspanya, grupta ilk ikiye kalamadı. Turnuva takımı denilen ve ne yapar eder en azından yarı final oynar diye düşünülen Almanya da gruptan çıkamadı. İtalyan futbolunun akıbeti de farklı değildi. İngiltere zar zor çeyrek finale yükselebildi. Figo"lu, Rui Costa"lı Portekiz karşısında kaybederek şampiyonluk hayallerini bir başka turnuvaya bıraktı. Oysa adı geçen ülkelerin ligleri dünyada en çok seyirci toplayan ligler olma özelliğini taşıyor. Dünyanın en kaliteli futbolcuları bu liglerde futbol oynuyor, en yüksek ücreti bu takımlar veriyor. Dünya futboluna yön veren takımlar sayılsa akla Real Madrid, Barcelona, Manchester United, Liverpool, Arsenal, Valencia, Bayern Münih, Milan, İnter, Juventus, Roma gibi takımlar gelir. Bu yıl şampiyonlar liginde final oynayan iki takımın (Porto ve Monaco) bu ülkelere ait olmaması çok önemli değil. Çünkü geçmiş yıllara dönük yapılacak bir istatistik, en başarılı kulüplerin 4 ülkeye ait olduğunu gösteriyor.
   <br>
    <br>
     Futbol endüstrisinin lokomotifi ülkelerin elendiği turnuvanın gözde takımları ise liglerinde yurtdışından futbolcu oynatmak yerine kendi oyuncularıyla mücadele eden ülkeler oldu; Portekiz, Yunanistan, Fransa, Danimarka, İsveç, Çek Cumhuriyeti, Hollanda. Şöyle bir soru sorsak ve "Bu ülkelerin en popüler takımları hangileri?" desek en çok Ajax, PSV, Porto, Monaco takımları akla gelir. Ancak bu takımların iskeletini kendi ülkelerine ait futbolcular oluşturuyor. Üstelik bir çoğu yıldız yaptığı isimleri büyük kulüplere satmak zorunda kalıyor. Başta Ajax olmak üzere bu ülkelerin takımları Avrupa"nın futbolcu fabrikası gibi çalışıyor.
     <br>
      <br>
       Favori gösterilen ve dünya futboluna yön veren kulüplere sahip olan ülkelerin başarılarında en büyük pay sahibi, lejyoner futbolcular. İspanya, İtalya ve İngiltere"nin popüler kulüplerinin en iyi oyuncuları Avrupa Şampiyonasında kendi takımlarının formasını giydiği için başarı ibresi tersine dönüyor. Danimarka"nın gol silahı Thomassan aynı zamanda Ukraynalı Shevchenko ve Brezilyalı Kaka ile Milan"ın golcüsü. Portekizli Rui Costa ile Hollandalı Seedorf orta sahanın yükünü taşırken, Brezilyalı Cafu sağ kanatta rakip oyunculara geçit vermiyor. Juventus da Milan"dan farklı değil. Çek oyuncu Nedved ve Fransız golcü Trezeguet takımın en önemli futbolcuları. İnter"in kadrosuna bakıldığında Birleşmiş Milletleri görmek mümkün. Arada ise İtalyanlar var. Fransa"nın gruptan çıkmasında büyük pay sahibi olan Zinedin Zidane aynı zamanda İspanya ve dünyada başarılara ambargo koyan Real Madrid"in en önemli oyuncularından biri. Barcelona"yı sırtlayan oyuncuların büyük çoğunluğu da başka ülkelerin oyuncusu. Klıvert, Overmars, Edgar Davids, Ranoldinho, Saviola gibi. İngiltere"nin en güçlü takımı Manchester United"in forveti Hollandalı Van Nistelrooy. Arsenal, teknik direktörüyle birlikte Fransız futbolculardan kurulu. Thierry Henry, Wieira, Wiltord, Pires, Fransa milli takımının iskeletini oluşturan futbolcular. Rus işadamının satın aldığı Chalse"nin ilk onbirine giren İngiliz futbolcu sayısı bazı maçlarda iki kişi bile olmuyordu. Almanya"nın star takımı Bayern Münih"in golcüsü de uzun yıllar Brezilyalı Elber oldu, şimdi ise Hollandalı Roy Makaay. Çeklerin golcüsü Kohler, Alman Bundasliga"sının güçlü takımlarından Borussia Dortmund"un da golcüsü.
       <br>
        <br>
         Fransa ligi kalite bakımından Avrupanın en iyi ligleri arasında değil. Başka ülkelerin birinci sınıf oyuncularından çok, ismi daha az duyulan futbolcular Fransız ligine geliyor. Takımlar milyonlarca dolara ünlü bir futbolcu almak yerine, altyapıdan yetiştirip satmayı tercih ediyor. Fransa"nın son üç şampiyonaya damgasını vurmasının sırrı da burada. Kendi evinde yapılan 1998 Dünya Kupasında şampiyon olan Mavi Beyazlılar iki yıl sonra Belçika ve Hollanda"nın ortaklaşa düzenlediği Avrupa Şampiyonasında zirveye çıkmıştı. 2002 Dünya Kupasında grup maçında yaşadığı bir şanssızlık nedeniyle erken elenmesine rağmen başarı çizgisindeki istikrarını bozmadı. Nitekim 2004 Avrupa Şampiyonası elemelerinde en yüksek puanı toplayan takımlardan biri oldu. 98"deki şampiyonada zirveye çıkan Fransız futbolcular büyük kulüplerce paylaşıldı. Fransız takımlar da bu oyuncuları ellerinde tutmak yerine satıp para kazanmayı ve yeni Zidane"lar, Henry"ler yetiştirmeyi tercih etti. Nitekim bu yıl Monaco, Şampiyonlar Liginde final oynamakla kalmadı dünya pazarına yeni yıldızlar sundu. Monaco"nun kadrosunda en meşhur futbolcu Real Madrid"de kadroya giremediği için kiralık olarak alınan Morientes"ti.
         <br/>
         <br/>
         Peki ya yıldızı parlayan bütün futbolcuları liglerine transfer eden ülkeler Dünya ve Avrupa Şampiyonası"nda nasıl sonuçlar aldı. Sondan başlarsak 2002 Dünya Kupası"nda bu dört takımdan üçü yarı finalde yoktu. İspanya ve İngiltere çeyrek finalde elenirken İtalya İlk 8 takım arasına kalamamıştı. Euro 2000"de İtalya final oynarken İspanya çeyrek finalde kupaya veda etmişti. Turnuva takımı olarak bilinen Almanya ise İngiltere ile aynı grupta yer almış, her iki takım da gruplarında ilk ikiye giremediği için elenmişti. 1998 Dünya Kupası da diğerlerinden farklı olmadı. İspanya şampiyonaya katılma hakkı bile elde edemezken, İngiltere ikinci turda elendi. İtalya da yarı finali göremedi. Euro 96"da İngiltere yarı final oynama başarısını göstermiş, İspanya ise çeyrek finalde elenmişti. İtalyanlar ise İngiltere"deki turnuvaya katılma hakkını dahi kazanamamıştı. 1994"teki Dünya Şampiyonasına katılamayan takım İngiltere olmuştu. İspanya çeyrek final oynamış, İtalya gruptan üçüncü olarak çıkabilmişti. Euro 92, bu ülkeler için gerçek bir hezimetin yaşandığı organizasyon oldu. İspanya ve İtalya, kupaya katılma hakkı dahi kazanamazken, İngiltere ise gruptan çıkamayıp elenmişti.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2219 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11647), [web.archive.org (arşiv bağlantısı)](http://web.archive.org/web/20051227221730/http://www.aksiyon.com.tr:80/yazdir.php?id=11647)
