# Siyaset Soslu AB Zirvesi

*Osman İridağ Bilinmeyen-tarih*

<div>
 <p>
  <font>
   Günlerce ülke gündemini işgal eden ve AB konusunda ortak bir politika belirlenmesi amacıyla gerçekleştirilen Liderler Zirvesi'nden dilek ve temenniler çıktı. Ankara zirveden çok, Başbakan Bülent Ecevit'in hastalığını konuştu.
   <br>
    <br/>
    <br>
     Türkiye gündemi geçtiğimiz hafta boyunca Çankaya"da yapılacak AB Zirvesi"ne odaklandı. Cuma günü Başbakan Bülent Ecevit"in katılabilme ihtimali nedeniyle 09.30 yerine 11.00"de yapılan toplantıya doktorlar izin vermeyince Ecevit katılamadı. Başbakanın katılamayacağı belli olunca "Siyasi iradenin başının olmadığı bir zirveye katılmam" diyen DYP lideri Tansu Çiller de Çankaya"ya gitmedi. Zirveye MHP Genel Başkanı Devlet Bahçeli, ANAP Genel Başkanı Mesut Yılmaz, AK Parti Genel Başkanı Recep Tayyip Erdoğan, SP Genel Başkanı Recai Kutan katılırken, Bülent Ecevit"i ise DSP Genel Sekreteri Hasan Gülay temsil etti.
     <br>
      <br>
       <br/>
       <br/>
       Tansu Çiller"in çıkışı ülkede yaşanan siyaset boşluğu tartışmalarını hızlandırdı. Her ne kadar zirve Avrupa Birliği konusunda pürüzlerin giderilerek ortak kararlar alınması ve ortak siyaset belirlenmesi amacıyla toplanmış olsa bile, Ecevit"in hastalığı ve Tansu Çiller"in sözleri zirvenin amacından uzaklaşmasına neden oldu. Cumhurbaşkanı Ahmet Necdet Sezer"in başbakanın hasta olduğu bir dönemde aktif bir rol alarak zirve düzenlemesi olumlu bir tavır olarak dikkat çekiyor. Çünkü MHP ile ANAP arasında AB konusunda ipler neredeyse kopma noktasına gelmişti. Avrupa Birliği ile ilişkiler konusunda da bir devlet stratejisinin olmaması sorun olmaya devam ediyordu.
       <br/>
       <br/>
       Toplantı sonrasında yapılan açıklamada zirveye katılan siyasi parti liderlerinin AB konusunda tam bir görüş birliğinde oldukları açıklandı. Cumhurbaşkanlığından yapılan açıklamada, Anayasa ve yasalarda Avrupa İnsan Hakları Sözleşmesi ve diğer mevzuata uygun açılımların gerçekleştirilmesi için TBMM"de gerekli çalışmaların ivedilikle sonuçlandırılması konusunda mutabakat sağlandığı belirtildi. MHP lideri Bahçeli"nin konuşulanların tutanaklara geçmesi isteği kabul gördüğü için bütün konuşmalar açıklanmamak kaydıyla tutanaklara geçirildi.
       <br/>
       <br/>
       Ankara"da ise zirvede alınan kararlarla ilgili ciddi bir beklenti yok. Daha çok başbakanlık sorununun ne olacağı tartışılıyor. Cumhurbaşkanı Sezer liderler zirvesinde AB dışındaki konuları konuşturtmayarak bir ölçüde bu tartışmaları görmezden gelse bile, önümüzdeki hafta da DSP dahil bütün siyasi partilerin birinci gündem maddesi başbakanın sağlığı olacak ve Ecevit sonrası kurulacak hükümetlerle ilgili senaryolar üretilecek.
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 118 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1281), [web.archive.org (arşiv bağlantısı)](http://web.archive.org/web/20050301154053/http://www.aksiyon.com.tr:80/yazdir.php?id=1281)
