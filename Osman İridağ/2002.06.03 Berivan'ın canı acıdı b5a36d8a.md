# Berivan'ın canı acıdı

*Osman İridağ 2002.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ardahan’da yeni doğan çocuğuna ‘Berivan’ adını veren  Tufan Akçan hakkında üç ayrı dava açılması kafaları karıştırdı. Gazetelerin biraz da Sibel Can’ın oynadığı Berivan adlı diziyi öne çıkararak magazin tarafıyla ele aldıkları bu konu bölge için yeni bir sıkıntı değildi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Daha önce de Diyarbakır Dicle’de, çocuklarına Kürtçe isimler veren 7 aile mahkemelik olmuştu. Berivan, Serhat, Kendal, Zınar, Rojda ve Zozan gibi isimlerin PKK’nın örgüt içinde kullandığı kod adlar olduğu öne sürülmüştü. 1587 sayılı Nüfus Kanunu’nun 16. maddesindeki, “milli kültürümüze, ahlak kurallarına, örf ve adetlerimize uygun düşmeyen ve kamuoyunu inciten adlar konulamaz” hükmü  ve Terörle Mücadele Yasası çerçevesinde bu tür uygulamalar  yapılabiliyor. Türkiye’nin her tarafında etnik kökeni ne olursa olsun rahatlıkla konulabilecek Berivan gibi bir ismin geçimini inşaat işçiliğinden sağlayan bir insanı suçlu konumuna düşürmesine kamuoyundan ilginç tepkiler geldi. Tufan Akcan, çocuğuna Berivan adını, hem Sibel Can’ı çok sevdikleri için, hem de diğer çocuklarının adlarıyla kafiye oluşturduğu için koyduğunu açıklamıştı.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20), [web.archive.org (arşiv bağlantısı)](http://web.archive.org/web/20061016024121/http://www.aksiyon.com.tr:80/detay.php?id=20)
