# Mahkemelık Şaban

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227031248im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031248im_/http://www.aksiyon.com.tr/resim/365/20.jpg" vspace="5"/>
  </p>
 </font>
 <font class="content">
  Kemal Sunal sağlığında televizyonlarda gösterilen filmlerden telif almak için dava açmak istiyordu. Ancak ne ömrü buna yetti ne de ilgili kanunlar ondan yanaydı. Şimdi eşi ve çocukları yasanın değişmesinden yararlanarak Sunal’ın yarım bıraktığı işi tamamlamak istiyor
 </font>
 <br/>
 <p>
  <font class="content">
   Son dönemlerinde üzerinde en çok durduğu konu buydu. Er ya da geç başaracağını söylüyordu. Nerede bir konuşma yapsa, nerede mikrofon uzatılsa aynı şeyleri tekrarlıyordu. İnsanların kendi ismi üzerinden haksız para kazanmasına isyan ediyor, hakkını arıyordu. Çünkü emeklerinin karşılığını alamamıştı. O kadar çok filmde rol almasına rağmen televizyon gösterimlerinden hiç bir telif alamıyordu. Kanunlar ondan yana değildi. Söyledikleriyle yetindi ve aramızdan ayrıldı. Eceli sonrasında yaşananlar, şikayetlerinde ne kadar haklı olduğunu bir kez daha gösterdi. Vedası bile reyting yaptı çünkü. İyi adam, güldüren adam, kahraman adam olarak daha çok yayınlandı filmleri. Yasal boşluk ölümüyle birlikte yeniden ve daha çok tartışılmaya başladı. O, bayraktarlığını yaptı, meslektaşları devam ettirdi. Resmi kanunlarda yapılan değişiklikle telif hakları yeniden düzenlendi. Uzun yıllar devam eden yasal boşluğun giderilmesiyle filmleri yeniden gündeme geldi. Mirasçıları onun hakkını aramak için harekete geçti.
   <br>
    <br>
     Bildiniz, Kemal Sunal'dan bahsediyoruz. İzlemediğimiz filmi kalmasa bile her izleyişimizde bizi yeniden güldürebilen; kimi zaman sakar, kimi zaman cahil, kimi zaman aptal, kimi zamanda kurnaz adamdan. Tarzan Rıfkı'dan, İnek Şaban'dan, Kibar Feyzo'dan, Salako'dan, Davaro'dan, Zübük'ten... Akıllı, doğal, samimi ve bizden birinden. Nedense sosyologların bir türlü ne olduğunu çözemediği, entellektüellerin burun kıvırmasına rağmen gizli gizli izlediği, siyasetçilerin en büyük yardımcısı olan kişiden... Evet doğru, siyasetçilerin en büyük yardımcısı idi Kemal Sunal. Merhumun kendi ifadesiyle iktidarların ayakta kalmasında çok büyük rolü vardı; “İnsanlar patlama noktasına geliyor. Ama akşam üç dört kanalda beni görüyor ve huzur buluyor. Kızgınlığı geçiyor, stresini atıyor ve gülmeye başlıyor. Ertesi sabah uyanınca bir önceki gün hiçbir sıkıntı yaşamamış gibi giyinip işine gidiyor. Benim sayemde toplumsal patlama yaşanmıyor”. Sunal toplumun nabzını iyi tuttuğunu düşündüğü için son dönemlerde cumhurbaşkanı olmaktan sözediyordu. Bir röportajında da bunu açıkça dile getiriyor ve halkın seçmesi halinde aday olacağını söylüyordu; “Şimdi parlamento seçiyor, halk seçtiği zaman başkanlık sistemi oluyor. Üniversite tahsili aranıyordu o şartı da yerine getirdim. Reagan gibi 17. sınıf bir oyuncu ABD’yi yönetiyorsa, bir star çok daha rahat yönetebilir Türkiye’yi.”
     <br>
      <br>
       Kendi kendinin sosyoloğu
       <br/>
       <br/>
       Aslında onun hakkında hemen herşey biliniyor. Üniversiteyi ne zaman bitirdiği, gerçek hayatında hiç de filmlerinde göründüğü gibi olmadığı, ekrana çok az çıktığı, belli bir siyasi görüşe angaje olmadığı.. Ama bilinmeyen, filmlerinin neden onca tekrara rağmen izlendiği ve insanların her defasında hiç izlememiş gibi gülebildiği. Kemal Sunal’a göre kendisi sosyolojik bir vakaydı ve sosyologların bunu incelemesi gerekiyordu. Herkes bu konuda bir şeyler söyledi ama Sunal, üniversite bitirme tezini bu konuya ayırarak, insanların neden Kemal Sunal filmlerini sevdiğini araştırdı. Ortaya çıkan tez geçtiğimiz günlerde Om yayınları tarafından kitap olarak yayınlandı. İşte kitapta yayınlananlara göre Kemal Sunal’ın ağzından, Kemal Sunal’ın çok beğenilmesinin nedenleri; “İzleyici Kemal Sunal’da kendini buluyor. Feodal değerlerden koparak kente gelen ama endüstriyel değerleri benimseyememiş, yani iki arada bir derede değerler sistemi arasına sıkışıp kalmış insanı ve bu sıkıntılar çerçevesinde yaşanan gülünçlükleri aktarıyor. Aynı zamanda doğru yolu, güzelliği, saflığı, dostluğu, aşkı, güvenirliliği de aramaktan vazgeçmiyor ve sonunda başarıyı yakalıyor. Kemal Sunal, 1950’lerden beri Türkiye’de gerçekleşen değişimin ve bir değerler bunalımının simgesidir.”
       <br/>
       <br/>
       “Filmlerim için dava açacağım”
       <br/>
       <br/>
       Kemal Sunal son dönemlerde en çok bu cümleyi kullanıyordu. Televizyonlarda gösterilen filmlerden kendisine hiç telif ödenmemesinden rahatsız oluyor; televizyonlara dava açarak hakkını arayacağını söylüyordu; “Gösterilen filmlerden telif alsam müthiş para kazanırım. Sırf yapımcı para alıyor. O da ya kiralıyor ya da kökten satıyor. Halen oyuncuya bu hakkı sağlayan bir yasa yok. Tek başıma bir hukuk savaşı başlatacak ve dava açıp, filmlerin oynatılmasını durduracağım. Sonrasında mahkemenin ne karar vereceğini bekleyeceğiz.” Kemal Sunal bu sözlerin üzerinden çok zaman geçmeden vefat etti. Ölümün üzerinden bir yıl geçmeden Fikir ve Sanat Esereleri Kanunu’nda yapılan değişiklik televizyon kanallarının gösterdikleri her yerli film için telif ödemelerini gündeme getirdi. İşte bu noktada devreye Kemal Sunal’ın vârisleri girdi. Eşi Hafize Gül Sunal, oğlu Ali Sunal ve kızı Ezo Sunal babalarının yarım bıraktığı işi tamamlamak için harekete geçerek avukat Ömer Durak’a vekalet verdi. Ali Sunal’a ne değişti de şimdi dava açıyorsunuz diye sorduğumuz zaman ayrıntıları avukat Ömer Durak’ın bildiğini ama kendilerinin yarım kalan bir vasiyeti yerine getirmek istediklerini söyledi.
       <br/>
       <br/>
       Avukat Durak geçtiğimiz ayın sonunda Aks Televizyon Reklamcılık ve Filmcilik San. Tic. A.Ş’ye yani Show Tv’ye bir bildirim gönderdi; “İçinde Kemal Sunal’ın da yer aldığı filmlerin yayınlarını kapsayan devir sözleşmesi ve muvafakatname veya herhangi bir belgeye sahip olmadığınız anlaşıldığı için, yaptığınız yayınların yasal olmadığı, bugüne kadar yapılan ve yapılacak olan yasal olmayan yayınlarla ilgili tüm hukuki ve cezai yollara başvuracağımızı bildiririz.” 82 Kemal Sunal filminden 43’ünün yayın hakkını elinde bulunduran Show Tv’ye üç gün süre verildiği de belirtiliyor bildirimde. Ömer Durak dava açmak için gerekli işlemleri yaptıklarını, savcıyla konuştuğunu ve bu hafta içinde ilgili şirket aleyhine dava açılacağını belirtti. Burada bir not düşmekte fayda var. Avukat Durak, davayı neye dayanarak açtıklarını sorduğumuz zaman bize ilgili dokümanları göndereceğini belirtmesine rağmen sözünü tutmayarak göndermedi.
       <br/>
       <br/>
       Telifler nasıl dağıtılacak
       <br/>
       <br/>
       Kültür Bakanlığı’nca yeniden düzenlenen 5846 Sayılı Fikir ve Sanat Eserleri Kanunu’na dayanarak kurulan Oyuncular Meslek Birliği (OYUNCUBİR) yayınlanan Türk filmlerindeki oyuncular adına telif ücretini alacak. Bu dernek ise Sinema Oyuncuları Derneği (SODER), Çağdaş Sinema Oyuncuları Derneği (ÇASOD) ve Tiyatro Oyuncuları Derneği’nin (TODER) birleşmesiyle kuruldu. Temmuz ayında yapılan genel kurulda Can Kolukısa dernek başkanlığına getirildi. Kültür Bakanlığı’nın yönetmelikleri hazırlamasının ardından dernek icraatlarına başlayacak. Televizyonların oynattığı her filmden belli bir ücret alınarak havuzda toplanacak. Her ayın sonunda toplanan para ilgili oyunculara dağıtılacak. Telif hakkını ödemeden film yayınlayan kanallar RTÜK’e şikayet edilecek. İlgili yasa gereği RTÜK, kurallara uymayan kanala OYUNCUBİR’in şikayeti üzerine yayın durdurma, ekran karartma ve para cezası verebilecek. Ancak hâlâ somut bir şey yok. İlgili kanallarla yapılan görüşmeler sonrası tasarı hayata geçirilecek.
       <br/>
       <br/>
       Kemal Sunal filmografisi
       <br/>
       <br/>
       1972- Tatlı Dillim / 1973- Oh Olsun, Yalancı Yarim / 1974- Hasret, Mavi Boncuk, Salak Milyoner, Köyden İndim Şehire, Salako / 1975- Hababam Sınıfı, Hababam Sınıfı Sınıfta Kaldı, Hanzo, Şaşkın Damat / 1976- Hababam Sınıfı Uyanıyor, Kapıcılar Kralı, Meraklı Köfteci, Sahte Kabadayı, Süt Kardeşler, Tosun Paşa / 1977- Çöpçüler Kralı, Hababam Sınıfı Tatilde, Sakar Şakir, Şaban Oğlu Şaban / 1978- Avanak Apti, İnek Şaban, İyi Aile Çocuğu, Kibar Feyzo, Köşeyi Dönen Adam, Yüz Numaralı Adam / 1979- Bekçiler Kralı, Dokunmayın Şabanıma, Korkusuz Korkak, Şark Bülbülü, Umudumuz Şaban / 1980- Devlet Kuşu, Gerzek Şaban, Gol Kralı, Zübük / 1981- Davaro, Kanlı Nigar, Üç Kağıtçı / 1982- Doktor Civanım, Yedi Bela Hüsnü / 1983- Çarıklı Milyoner, En Büyük Şaban, Kılıbık, Tokatçı / 1984- Atla Gel Şaban, Orta Direk Şaban, Postacı, Şabaniye / 1985- Gurbetçi Şaban, Katma Değer Şaban, Keriz, Sosyete Şaban, Şaban Pabucu Yarım, Şendul Şaban / 1986- Davacı, Deli Deli Küpeli, Garip, Tarzan Rıfkı, Yoksul / 1987- Japon İşi, Kiracı, Yakışıklı / 1988- Bıçkın, Düttürü Dünya, Öğretmen, Polizei, Uyanık Gazeteci, İnatçı / 1989- Gülen Adam, Talih Kuşu, Zehir Hafiye / 1990- Abuk Sabuk Bir Film, Boynu Bükük Küheylan, Koltuk Belası / 1991- Varyemez / 1999- Propaganda
       <br/>
       <br/>
       E-posta:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12355), [web.archive.org (arşiv bağlantısı)](http://web.archive.org/web/20050227031248/http://www.aksiyon.com.tr:80/detay.php?id=12355)
