# Bir bitişin öyküsü

*Osman İridağ 1996.04.27*

<div class="pNewsDetailMainContent ctx_content" itemprop="articleBody">
 Büyük umutlarla siyasete giren YDB, medyanın da desteğiyle yeni bir Demokrat Parti hareketi gerçekleştirmek istemişti. Ancak seçimlerden binde 48 oy alınması hayalleri sona erdirmeye yetti. Önce muhaliflerini partiden uzaklaştıran Cem Boyner, şimdi de kendisi ayrılıyor. YDH ise siyasi hayatına son vermeye hazırlanıyor
 <br/>
 <br/>
 Yeni Demokrasi Hareketi sadece doğruları söyleyip, diğer partilerin de yanlışlarını değerlendirerek yüzde 45 oyla, bir halk hareketi gerçekle§tirerek için yola çıkmıştı. Lideri eski TUSIAD Başkanı olan hareketin yüz kişilik kurucular listesini ise birbirini tanımayan, bir kaç yıl öncesine kadar birbirine düşman isimler oluşturuyordu. Türkiye'nin bütün renklerini biraraya getirerek, sisteme yönelik eleştirilerde bulunan hareket 22 Aralık 1994'te partileşmesinin ardından bir yıl sonra girdigi seçimlerde yüzde 1 oy dahi alamadı. Oyle ki, yüz binin üzerinde kayıtlı üyesi bulunan YDH'ya ancak 135 bin oy verilmişti. Fikir hareketi olarak çıkmasının ardından yapılan kamuoyu yoklamalarında oy oranı yüzde l5'in altına düşmeyen YDH'nın kendi üyelerinin oyunu dahi alamayarak seçimi kaybetmesi ilginçti. Bir başka ilginç nokta ise, söyledikleri gazete manşetlerinden inmeyen, sık sık televizyon ekranında kendilerine yer bulan parti yetkililerinin seçim değerlendirmesinde, yenilginin faturasını medyaya çıkarmasıydı. Böyle düşünmeyenler, YDH'nın ülke gündemini yakalaya~ mamasının ve söylediklerinin arkasını getirememesinin şok yenilgiyi getirdiğine inananlar partiden birer ikişer ayrıldı. Son kongreyle birlikte parti içi muhalifler yönetimden uzaklaştırılınca YDH da diğer partiler gibi "lider" partisi olma yoluna girdi. Çok sesliliğini de, medya desteğini de kaybetti. 24 Aralık seçimlerinin mağluplarından biri olan YDH'nın başlangıçta söyledikleriyle bugünkü konumu çok farklı. Seçimlerden sonra toplanan kongrede Cem Boyner, partiyi ancak kendi ekibiyle yönetebileceğini belirterek yönetime geldi ve ekibiyle çalışmaya başladı.
 <br/>
 <br/>
 Bir süre ülkede yaşananlara göz yumarak, parti içinde bir operasyona gitmeyi, üyeleri yeniden belirlemeyi isteyen yeni yönetim aradan bir kaç ay geçince istifa etti. 7 Mayıs'ta toplanacak olan GYK (Genel İdare Kurulu) olağanüstü kongre kararı alarak, partinin geleceğini tartışacak. Eğer kongrede partiyi devam ettirmeme yönünde bir eğilim olursa, YDH kendini feshedecek. Büyük umutlarla yola çıkan YDH'nın sistem karşltlığıyla başlayan yolculuğu sistemin içinde sona erecek gibi görünüyor. Türk siyasetinden bir rüzgar gibi geçen YDH'nın gittikçe güç kaybetmesinin bir çok nedeni var. Seçimlere kadar olan dönemde parti içinde yaşananlar tükenişin habercisi olsa bile, görmezden gelinen bazı gerçekler seçim yenilgisiyıe gün yüzüne çıktı.
 <br/>
 <br/>
 ÇOK ŞEYE KARŞI BiR PARTi
 <br/>
 <br/>
 Yeni Demokrasi Hareketi 1993 yılı yaz aylarından itibaren ilk toplantılarına başladı. Mehmet Altan, Hüseyin Ergün, Asaf Savaş Akat, Zülfü Livaneli, Bülent Tanla, Güler Sabancı, Cem Boyner ve bir çok popüler isim, sık aralıklarla biraraya gelerek yeni fikir hareketinin doğumunu hazırlıyordu. Zülfü Livaneli, Bülent Tanla ve Güler Sabancı'nın başlangıçta harekete dışarıdan destek vermek amacıyla çe kilmesinin ardından, oluşumun ilk nüvesi atıldı. Kendilerine Yeni Demokrasi Hareketi adını koyan grubun söyledikleri, pek çok kesimden tepki görüyordu. Kemalizmi eleştiriyor, devletin Güneydoğu politikasının yanlışlar komedi sinden ibaret olduğunu söylüyor, laikliğin yeniden düzenlenmesini, din işlerinin cemaatlere bırakılmasını talep ediyorlardı. Üstelik de bunları grup adına çok ünlü bir işadamı dile getiriyordu. Zengin, yakışıklı, hitabeti düzgün, çağdaşbir işadamı. Şimdiye kadar zengin bir işadamının devlete ve sisteme yönelik eleştirisine alışık olmayan medya, bu ilginç adamın söylediklerine ilgi gösterdi. Medyanın olağanüstü ilgisi YDH'nın ve onun liderinin daha aktif davranmasında itici bir roloynadı. Parti yapmak istemediklerini, o an için söylenmesi henüz erken olan şeyleri medyanın cazibesine kapılarak söyledi. Hareketin önce sözcüsü sonra lideri olan işadamı Cem Boyner geç de olsa medyanın bu etkisinin farkına varmış. Kendisiyle yaptığımız sohbet sırasında bunu açıkça belli ediyordu; "Türkiye'de üzerinde hassas olunması gereken konular vardır: Silahlı Kuvvetler de bunlardan bir tanesi. Diyorlar ki bu adam söyler. Tamam kardeşim, söyler ama siz onun arkasında durabiliyor musunuz?" Boyner, "Bugüne kadar Donkişotluk mu yaptınız?" şeklindeki sorumuzu "Karşımızdakiler yeldeğirmeni değil, gerçek düşmandı" sözleriyle cevaplayarak, bir anlamda Donkişotluk yaptıklarını kabul ediyordu.
 <br/>
 <br/>
 Yeni Demokrasi Hareketi'nin söyledikleri ne kadar dikkat çekici olsa bile, sözcü Cem Boyner olmasa bu kadar ilgi görmeyeceği muhakkaktı. Hareketin fikir babalarından olan Hüseyin Ergün ve şöyle ya da böyle hareketin içinde bulunan diğer isimler de Boyner'in kamuoyu üzerindeki etkileyiciliğini kubul ediyorlar. Cem Boyner ve YDH medyada o kadar çok yer aldı ki, açtığımız bir dosya kısa zamanda doldu, bir yenisini daha açmak zorunda kaldık. Fakat medya ile YDH arasındaki balayı çok uzun sürmedi. Türkiye'deki diğer hareketlerin başına gelen den YDH da nasibini aldı. Partileştikten sonra kendi içinde yaşadığı tatsızlıklar, çözülmeler ve seçimler yaklaştıkça partinin umut olmaktan çıkmasımedyanın YDH'yı görmezden gelmesi için yeterli oldu. "Medyatik hareket" tanımlamasını ısrarla reddeden Boyner'e göre, YDH medya destekli bir hareket değil, halkın desteğini arayan bir oluşumdu. Ona göre medyatik bir hareket olmadıklarının ispatı, televizyonların seçim öncesi YDH'yı görmezden gelmeleri; "Başlangıçta söylediklerimiz, mutlaka manşete çıkacaktı. Bu kesindi. Ama seçimler yaklaştıkça medya bize sırtını döndü. Oğlumun doğduğu gece bir tek kanalda yapılan haberin süresi kadar, 45 günde televizyonlarda kendimize yer bulamadık. Mitinglerimize binlerce insan gelmesine ve bütün gazetelerin, televizyonların muhabirlerinin çekim yapmalarına rağmen, hiçbiri de yayınlanmadı. Yayınlansa bile miting alanları boş gösterildi." Bu cümleler, Refah Partisi liderinin ya da Hasan Celal Güzel'in dudaklarından çıkmış olsa kimseyi şaşırtmazdı. Ama Boyner'in söylemesi bir çok açıdan anlamlıydı.
 <br/>
 <br/>
 YDH'nın kurucularından ve bir dönemin ikinci adamı konumundaki Hüseyin Ergün medyayı bir ata benzetirken, YDH'nın medya atına güvenerek, kendi atına sahip olmamasının hata olduğunu belirtiyor. Ergün'e göre, başkasının atıyla ancak bir noktaya kadar gidilebilirdi. Kurucular arasında bulunan bir başka isim ise Yeni Yüzyıl gazetesi yazarı Ali Bayramoğlu. Bayramoğlu'na göre YDH'yı YDH yapan medyaydı ve Boyner'in medyadan şikayet etmeye hakkı yoktu; "Medya Boyner'de umut gördüğü için destekledi. Söylenemeyen şeyleri bir işadamımn bangır bangır söylemesi dikkat çekti. Cem Boyner de politikasını bunun üzerine kurmuştu. Seçim öncesi dört büyük partinin lideriyle televizyona çıkar onlardan farklı olduğumu gösterir ve oyları alırım diye düşündü. Ancak söylediklerinin gerisini getiremediği için desteğini kaybetti. Hem medya onunla niye ilgilensin ki, sen illa ki ikinci ligde mücadele etmek istersen kimse seni birinci lige davet etmez."
 <br/>
 <br/>
 Hareketten ayrılan ilk isimlerden olan Mehmet Altan, YDH'nın başlangıçtaki fikri potansiyelini, üretkenliğini, cesaretini kaybetmesinin medya desteğinin yokolmasına neden olduğunu düşünüyor. Ama herşeye rağmen YDH'yı haksız şekilde eleştirmenin ülkeye bir şey kazandırmayacağını, farklı şeyleri söylemeye devam ettikçe, Türkiye'nin böyle bir partiye ihtiyacı olacağını belirtiyor.
 <br/>
 <br/>
 ÖRGÜT MERKEZDE KURULDU...
 <br/>
 <br/>
 Yeni Demokrasi Hareketi siyasete girdiğinde diğer partilerden farklı olarak görev ve yetkileri örgüte yaymayı taahhüt ediyor, merkezin gücünü azaltacağım söylüyordu. Zaten Cem Boyner de o günlerde verdiği bir demeçte, Türkiye'de karizmatik liderliğin 10 yıl içinde sona ereceğini, kendisinin eşitler içinde birinci sözcü olacağım belirtiyor, partilerde liderlik saltanatına son vereceklerini ifade ediyordu. Fakat seçim sonrasıyapılan kongrede Cem Boyner tek adam olarak parti yönetimine gelerek, kendisine muhalif olan isimlerin hiçbirini yönetim kuruluna almadı. Cem Boyner'e göre, ülkemizdeki siyasi tercih böyle davranılmasını gerektiriyordu; "Siyasette in san çok önemli. Lider önemli. İnsan hep aynı kişiden duymak istiyor. Ben sizin derginizle on kez konuşacak olsam, alusında sizinle konuşmak isterim. Hepsinde başka birisi olmaz. İnsan her elini sıktığında iki parmağım gitti mi diye düşünmek istemez. Biz birbirine düşman isimlerle parti kurduk. Bunların içinde bir kişinin sözcü olması gerekiyordu. YDH tek adam partisi olsa bu hale gelmezdi. Şimdiye kadar hiç yumruğumu vurmadım. Daha yeni yeni parti yönetimine bir kişilik kazandırıyoruz." Boyner'in "Tek adam partisi olsak, başarısız olmazdık" şeklindeki ifadesine, Hüseyin Ergün karşı çıkıyor. Ergün'e göre, Cem Boyner'in karizması, medyanın desteği ve Cem Bey'in etrafındaki 2530 zımba gibi insanın Türkiye'yi alıp götüreceği düşüncesi yanlıştı. "Biz çı- J ka rken bütün görüşleri, parti çapında tartışarak oluşturmayı düşünüyorduk, giderek bundan vazgeçildi, merkezde bir kaç kişinin inisiyatifiyle kararlar alındı. İnisiyatifi birimlere, insanlara yayacağımızı söylememize rağmen aksi yönde hareket edildi." Hüseyin Ergün'ün başarısızlığa neden olarak gösterdiği bir başka sebep ise, partinin popülist olmamasıydı. "Halk bir partiden enflasyonu düşürmesini, ekmek fiyatlarını ucuzlatmasını istiyor. Oysa biz piyasa ekonomisi bu işleri çözer mantığıyla hareket ettik. Popülist olmayalım derken aşırıya kaçtık" diye konuşuyor Ergün. Partide azınlıkların arasından bir isim olarak bulunan araştırmacı yazar Et yen Mahçupyan da YDH'nın başarısının kadroya ait olduğunu düşünüyor; "Kadro harekatı olarak ortaya çıktığımız zaman insanlar söylediklerimizle ilgilendi. Bir başarı orta çıkınca Cem Boyner bunun sadece kendisine aİt olduğunu düşündü. Etrafındaki kadro dağılınca da başarısız oldu."
 <br/>
 <br/>
 BOYNER NE'REDE YANLIŞ YAPTI
 <br/>
 <br/>
 Mehmet Altan ile başlayan Cengiz Çandar ile devam eden ve arkasından diğer kurmayların ayrılmasıyla tamamlanan süreçte Cem Boyner'in tavrıYDH'nın geldiği noktayı etkilemiş. Kamuoyu yoklamalarının ayrılmalara rağmen, oylarda bir düşüş olmadığını göstermesi, medyanın desteğini sürdürmesi, Boyner'in ayrılmalara karşı önlem almada yavaş davranmasına neden olmuş. Gerçi Cem Boyner ayrılan isimlerin hepsinin de birbirinden değerli insanlar olduğunu söylüyor ve bunların seçim sonuçlarında alınan oyu etkilediğini kabul ediyor ama bu isimlerle çalışmanın çok güç olduğunu vurgulamaktan da geri kalmıyor; "Ayrılanlar çok önemli insanlardı. Yerleri kolay doldurulamazdı ama kolay çalışılacak insanlar değillerdi. Bazı insanlar tek başına oynar, takım, oyununu sevmez. Dikenli adamlara emirle işyaptıramıyorsunuz, sevgiyle, gönülle yapıyorlar. O açıdan ben onları YDH'da değil, hiçbir yerde siyaset yapamazlar olarak görüyorum."
 <br/>
 <br/>
 Etyen Mahçupyan YDH'nın imaj ında halka güven verebilecek insanların ayrılmasının partiye büyük zarar getirdiğini düşünüyor. Mahçupyan'a göre, bu insanlar, şahsi olarak oy potansiyelleri olmamasına rağmen, sembolik olarak mesaj verebilecek kabiliyetteydiler. Sistemi eleştiren bir partinin bunu yıllardır yapan insanlarla hareket etmesi en doğal iş olacaktı. Hüseyin Ergün de ayrılmaların partinin güç kaybetmesinde etkili olduğunu düşünenlerden; "Bizim kendi içmizde bir çoğalma gerçekleştiremeyip tam tersine daralma gerçeldeştirmemiz başarısızlıktan ciddi etkenlerden birisidir. Başlangıçtaki yaklaşım Türkiye'nin bütün iyi yetişmiş insanlarına, demokratlarına açılım idi. Onun yerine içe kapandık. Bu bir yanılgıydı."
 <br/>
 <br/>
 Cem Boyner'in "Artık partiye damgamı vurdum" diyerek işbaşma gelmesi de YDH için bir çözüm olmadı. Istifa etmeden bir süre önce kendisiyle yaptığımız uzun sohbette, Boyner'in çok iddialı demeçlerine şahit olmuştuk. Türkiye'de yaşanan haksızlıklara, yalanlara, hırsızlıklara bir süre için gözlerini yumarak, parti içi örgütlenmeye gitmeyi hedeflediklerini belirtiyor ve kendilerini bir anlamda "nadasa" bıraktıklarını söylüyordu. Cem Boyner'in aradan iki hafta geçtikten sonra neden böyle bir tavır aldığı sorusunun cevabına da istifasını açıkladığı basın toplantısındaki sözlerinin satır aralarında rastlıyoruz. "Siyasi Partiler Yasası'nın kalıpları içinde siyaset yapamıyoruz. Ancak siyaseti tamamen bırakmış değiliz. Tersine daha da etkili olmak için, Ankara dışına çıkarak vatandaşla kucaklaşmak istiyoruz." Bu cümleyi "Boyner, hareket olarak ülke gündeminde yer aldıkları günleri özlüyor" olarak yorumlamak mümkün. YDH'nın parti olarak değil de "vakıf üstü bir oluşum" olarak devam etmesini istemesinin en önemli nedeni de bu zaten. "Tekrar eski günlere dönmek."
 <br/>
 <br/>
 Eğer çok büyük bir sürpriz olmazsa YDH olağanüstü kongreyi toplayarak kendini feshedecek. Geriye ise akıllarda yüzde 45 hedefle siyasete giren hareketten binde 48'lik oy ve eski bir TÜSİAD başkanının sisteme rağmen siyaset yapılamayacağını anlaması kalacak...
 <br/>
</div>


Kaynak: [www.aksiyon.com.tr](http://www.aksiyon.com.tr:80/siyaset/bir-bitisin-oykusu_501495), [web.archive.org (arşiv bağlantısı)](http://web.archive.org/web/20151217210759/http://www.aksiyon.com.tr:80/siyaset/bir-bitisin-oykusu_501495)
