# Evet anayasa demokratık değıl

*Osman İridağ 1999.09.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sağduyulu düşünen herkesin altına imza atması gereken bir metni kaleme alan ve bunu ülkeyi yönetenlerin gözleri önünde dile getiren Yargıtay Başkanı Sami Selçuk'un konuşmasının ardından 82 Anayasası yeniden tartışılmaya başlandı.
  </font>
 </div>
 <div id="newsText">
  <font class="detail-text">
   Anayasa geçmişte de eleştiriliyordu ancak bu kez ülkenin önde gelen bir hukuk adamı mevcut anayasanın çarpıklıklarını, eksiklerini anlatmakla yetinmiyor, "Bu anayasa meşru değildir" diyerek anayasayı biçimsel olarak da tartışmaya açıyordu.
   <br/>
   <br/>
   Bugün geldiğimiz noktada anayasaya yapılan eleştirilerin muhatabı olarak Meclis görünüyor. Ancak onların sorumlulukları yıllardır tartıştıkları halde anayasayı değiştirmemekle sınırlı. Onun dışında mevcut anayasayı yapanlar, hazırlattıranlar artık fiilen "emekli" olmuş. Danışma Meclisine anayasa taslağı hazırlayan Komisyon Başkanı Prof. Dr. Orhan Aldıkaçtı da onlardan biri. 82 Anayasası'nın mimarı Aldıkaçtı'yla, meşruluğu tartışılan anayasayı konuştuk.
   <br/>
   <br/>
   Anayasanın arkasında değilim
   <br/>
   <br/>
   82 Anayasası'nın üzerinden 17 yıl geçti. Bugün gelinen noktada hâlâ yaptığınız anayasanın arkasında mısınız?
   <br/>
   <br/>
   Öyle olmadığını komisyon başkanı olarak anayasa taslağını Danışma Meclisine sunduğum gün açıklamış ve "Bu anayasa içinde bulunduğumuz koşullara göre düzenlendiği için kabul edemeyeceğimiz bazı kısıtlamalar getirmektedir. Ancak bunlar yaşadığımız olayların gereğidir. Türkiye, Türk halkı geliştikçe, yeterli düzeye geldikçe anayasanın bu maddelerini değiştirecektir" dedim.
   <br/>
   <br/>
   Size göre hazırladığınız anayasa, ülkenin normalleşmesi için hazırlanan geçici bir anayasa mıydı?
   <br/>
   <br/>
   Kalmak üzere hazırlanmıştı ama maddeleri değiştirilebilir. Ayrıca geçici maddeler var. Her anayasanın geçiş döneminde geçmişle aradaki bağların kopmaması için geçici maddeler konur.
   <br/>
   <br/>
   82 Anayasısı'ndaki geçici maddelerin daha çok darbe yapan komutanların icraatlarından sorumsuz olmalarıyla ilgili olması da geçişle mi ilgiliydi?
   <br/>
   <br/>
   Evet aksi halde askerler yönetimi devretmezlerdi.
   <br/>
   <br/>
   Geçici maddeleri komisyon üyeleri olarak siz mi teklif ettiniz?
   <br/>
   <br/>
   Bunlar zaten olması lazımdı. Askeri Konsey bizden hiçbir şey istememiştir. Ancak sunduğumuz taslağın 130 maddesi üzerinde değişiklik yaptılar. Bunlardan 8090'ında sadece cümle değişiklikleri olurken; Anayasa Mahkemesi'nin durumunu düzenleyen ve bazı hak ve hürriyetleri belirleyen maddelerde cümleler ilave ettiler. Ama özü bozulmadı.
   <br/>
   <br/>
   Ne bir telkin ne de başka bir şey. Bu anayasa tamamen sivil bir anayasa hocasının ve diğer sivil uzmanların eseri öyle mi?
   <br/>
   <br/>
   Telkin oldu mu olmadı mı? Çok güzel sorunuz. Benim fikrim biliniyordu. Bildikleri halde çağırdılarsa elbette ki kendi düşüncelerimi uygulayacaktım.
   <br/>
   <br/>
   Demokrat değilim
   <br/>
   <br/>
   Sonuçta ortaya demokrat bir anayasa çıkaramadınız. Bu o zamanki şartlardan dolayı mı gerçekleşmedi? Yoksa siz mi demokrat değildiniz?
   <br/>
   <br/>
   Ben demokrat değilim. Anayasacıyım ve  liberalim. İkisini birbirine karıştırmayın. Ben doktoramı dışarıda yaptım, liberal bir doktoradır. Alman siyasi partiler kanunu hazırlanırken hazırladığım doktora tezi komisyonda incelenmiştir.
   <br/>
   <br/>
   82 Anayasası ne kadar liberal?
   <br/>
   <br/>
   Tam liberal olamaz. Kısıtlamalar var.
   <br/>
   <br/>
   Almanya'da liberal tezi tartışılan bir anayasacının Türkiye'de liberalizmin reddettiği değerlerin ağırlıklı olduğu bir anayasayı hazırlaması kaderin bir cilvesi olsa gerek.
   <br/>
   <br/>
   Kader değil. Ben herşeyden evvel Türküm. Elhamdülillah Müslümanım. Bu kurallara memleketimin ihtiyacı olduğuna inandığım için bu düzeni kurdum. 11 Eylül'de bir günde 30 genç öldürüldü. 10 Eylül'de 2025 kişi. Devlet yoktu. Bir cumhurbaşkanı çıkıyor, yetkilerim nedir bilmiyorum diyordu. Anayasada var ama uygulayamıyor. Bütün bu olumsuzluklara rağmen Avrupa Konseyi anayasanın demokratik ve liberal bir anayasa olduğunu kabul etti.
   <br/>
   <br/>
   Yapmayın hocam siyasi dengeler sözkonusu olunca Avrupa da, Amerika da diktatörlerce yönetilen ülkeleri bile demokrat bulabilir.
   <br/>
   <br/>
   Hiç de öyle değil. Madem siyasi düşünüyorlar o zaman neden bizi Avrupa Topluluğuna almıyorlar? 82 Anayasası'nı demokratik kabul ediyorlar çünkü serbest seçimlerle kabul edilmiş bir anayasa.
   <br/>
   <br/>
   Hürriyet kısıtlandı
   <br/>
   <br/>
   Anayasa için yapılan halkoylamasını bir serbest seçim olarak adlandırmak mümkün mü?
   <br/>
   <br/>
   61 Anayasası'nda da aynısı oldu. 82'yi eleştirenler 61'de nerede idi. Anayasaya hayır demek yasak diyorlar. 61'de de aynıydı.
   <br/>
   <br/>
   61'de yanlış yapılması 82'deki yanlışı haklı gösterir mi?
   <br/>
   <br/>
   Bir hukuk düzeni uzantılıdır. Türkiye'de uygulanmış bir sistem. Tamam hürriyet kısıtlanmış olabilir ama buna dayanarak anayasa meşru değildir demek doğru olmaz. Oylamada olmasa bile uygulama sonunda aradan belli bir süre geçince meşru olmayan koşullarda yapılan oylama meşrulaşır. Kaldı ki halkın yüzde 92'si de evet demiş.
   <br/>
   <br/>
   Baskıcı rejimlerde (Irak, Suriye gibi) devlet başkanı yüzde 99'la seçiliyor.
   <br/>
   <br/>
   Stalinin yaptığı oylamayla, ya da Hitlerin yaptırdığı halkoylaması ile bunu karıştırmak doğru değil. Orada çok büyük şiddet var. Devlet iradesine aykırı oy verenler çok şiddetli cezalandırılıyor.
   <br/>
   <br/>
   Türkiye'de de sıkıyönetim var, aleyhte verilen oyun geçmişe dönme anlamına geleceği gibi bir düşünce vardı.
   <br/>
   <br/>
   Ben böyle bir şey söylendiğini hatırlamıyorum.
   <br/>
   <br/>
   Bazı şeyler söylenmeden de hissettirilir, o zaman böyle bir psikoloji yok muydu?
   <br/>
   <br/>
   Olmuştur ama değildir. Benim o zaman alay olsun diye söylediğim bir şey vardı. Türk milleti bu anayasayı oylayacaktır. Çünkü bu anayasa, geçici düzene son verecektir.
   <br/>
   <br/>
   Geçiş dönemini ifade eden bu anayasa hâlâ miladını doldurmadı mı, geçiş bitmedi mi?
   <br/>
   <br/>
   Miladını doldurup doldurmadığına Türk Milleti karar verecek.
   <br/>
   <br/>
   Kabul ederken kararı o vermedi ki, siz verdiniz. Tek oyla hem anayasa hem de devlet başkanına evet demek zorunda kaldılar.
   <br/>
   <br/>
   Halk oylaması kabul edildiği zaman devlet başkanı cumhurbaşkanı olacak dedik. Bunun hukuki bir sakıncası yok.
   <br/>
   <br/>
   Ahlaki sakıncası var mı?
   <br/>
   <br/>
   Milli iradeden bahsediyorsunuz, halk oylamasından sözediyorsunuz, buraya gelince hoşunuza gitmediği için ahlaki sakınca var mı diyorsunuz.
   <br/>
   <br/>
   Alternatifsiz bir seçimde milli iradenin ortaya çıkması mümkün mü?
   <br/>
   <br/>
   Tabii mümkün. Hayır diyebilir. Yüzde 8'i hayır dedi. Bir şey olmadı. Siz bunu kabul etmezseniz ben ne yapayım. Siz kendi doğrultunuzda deliller arıyorsunuz.
   <br/>
   <br/>
   Gereği icabı yapıldı
   <br/>
   <br/>
   Hayır, bir anayasa hocası, üstelik de 82 Anayasası'nı hazırlayan bir hukukçu olduğumuz için hukuki açıdan doğru olup olmadığını öğrenmeye çalışıyorum.
   <br/>
   <br/>
   İçinde bulunulan koşul dolayısıyla bir oyla 176 madde kabul ediliyor. Görüyorum ki dünyada bu şekilde oylama yapan bir demokratik ülke var. Gereği icabı yapmış.
   <br/>
   <br/>
   Miladı doldu mu diye sorduğum zaman halk karar verecek dediniz. Bugün kamuoyunun önemli bölümü anayasanın değiştirilmesini istiyor. Yeni bin yıla bu anayasa ile girilemeyeceğini söylüyor. Siz farklı mı düşünüyorsunuz?
   <br/>
   <br/>
   Yapılan eleştirilerde çok doğru noktalar var. Hakların, hürriyetlerin sınırlanması. Ama Yargıtay Başkanının bunları söylemesi doğru mu tartışılır. Türkiye'de kuvvetler ayrılığı teorisi var. Ama anayasa kalkmış. Genelkurmay Başkanı da, Anayasa Mahkemesi Başkanı da, Yargıtay Başkanı da görüş açıklıyor.
   <br/>
   <br/>
   Saydığınız organların açıklama yapması anayasaya aykırı mı?
   <br/>
   <br/>
   Anayasa; herkes anayasanın kendine verdiği yetkiler içinde konuşur diyor. Türkiyenin koşulları farklı. Siz şimdi bana zorla bir şeyler söyletmeye çalışmayın söylemem.
   <br/>
   <br/>
   Siz bunların konuşması anayasal değil dediniz ben de teyit etmek için sordum.
   <br/>
   <br/>
   Anayasada Genelkurmay Başkanı açıklama yapar diye bir şey yok.
   <br/>
   <br/>
   Devletçi anayasa
   <br/>
   <br/>
   82 Anayasası'nın en çok eleştirilen taraflarından biri birey hak ve özgürlüklerini kısıtlarken devlete sınırsız yetkiler vermesi. Niçin bu kadar devletçi bir anayasa hazırladınız?
   <br/>
   <br/>
   Katiyyen. Anayasayı çıkarayım mı?
   <br/>
   <br/>
   Çıkarın ama ezberinizde değil mi?
   <br/>
   <br/>
   Siz de görürsünüz. Devletin temel amaç ve görevleri sayılırken kişinin temel hak ve hürriyetlerini koruyan, bunun şartalarını hazırlayan devletten bahseder.
   <br/>
   <br/>
   Hocam eğer sadece sizi haklı çıkaracağını düşündüğünüz maddeleri okuyacaksanız okumayın, yoksa benim de anayasayı açıp karşı görüşleri okumam gerekecek.
   <br/>
   <br/>
   Gayet tabii iyileri okuyacağım, kötüleri mi okuyacağım?
   <br/>
   <br/>
   İşte o kötüler dediğiniz maddeler; birey şunları yapamaz, şunları söyleyemez gibi çok temel hak ve hürriyetleri kısıtlıyor. Nitekim İnsan Hakları konusunda bu anayasanın zayıf kaldığını siz de söylüyorsunuz.
   <br/>
   <br/>
   Devleti de korumak lazım. O fonksiyonları yapabilmek için devletin varolması lazım. Bir ülkenin ceza kanununu gösterin ki devlete karşı işlenen suçları cezalandırmasın. Var mı böyle bir ülke?
   <br/>
   <br/>
   Bunu yaparken bir korku cumhuriyeti oluşturmak zorunda mı? Devlet bir tehdit olmadan tehdit varmış gibi kendine yeni kalkanlar aramasının kaynağını anayasadan almıyor mu?
   <br/>
   <br/>
   Bu korku kendiliğinden oluşur. Devlet bunu ciddiye alır, almaz. ABD'de olduğu gibi kendini yeter derecede kuvvetli hisseder ve tehdit olarak görmez. Beş kişi biraraya gelse ve biz ABD'yi yıkacağız dese kimse onlara bir şey demez. Ama beş yüz bin kişi olmuşsa, Amerika yüksek mahkemesinin kararı var. Yakın ve büyük bir tehlike olduğu zaman her türlü hürriyeti kısarım diyor.
   <br/>
   <br/>
   Türkiye bu kısmayı beş kişide mi yapıyor?
   <br/>
   <br/>
   Evet. Siz beş kişiden bir şey olmaz diyebilirsiniz ama Güneydoğu olaylarını gördük. Onu teşvik edenler vardı. Bir kısmı içeride, hepsi desteklemese bile bu insanların varolması, bu maddelerin Türkiye için geçerli olduğunu gösterir.
   <br/>
   <br/>
   İpin ucu kaçtı
   <br/>
   <br/>
   61 Anayasası'ndaki bireysel özgürlüklerin çok olması nedeniyle 82 Anayasası'nda devlet lehine denge kurulduğu söyleniyor. Bunu yaparken ipin ucunu kaçırdığınız yerler oldu mu?
   <br/>
   <br/>
   Devletçi değil de, hürriyetleri kısıtlayıcı derseniz daha doğru olur.
   <br/>
   <br/>
   Öyle deyin, ipin ucu kaçtı mı?
   <br/>
   <br/>
   Herkesin takdirine göre değişir. Size göre olabilir mesela.
   <br/>
   <br/>
   Size göre?
   <br/>
   <br/>
   Bana göre bazı anlarda kaçtı. Bunu inkâr etmek mümkün değil.
   <br/>
   <br/>
   email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5349-evet-anayasa-demokratik-degil.html), [web.archive.org (arşiv bağlantısı)](http://web.archive.org/web/20121230102003/http://www.aksiyon.com.tr:80/aksiyon/haber-5349-evet-anayasa-demokratik-degil.html)
