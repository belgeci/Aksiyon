# AKP, CHP'den daha solda

*Osman İridağ 2004.04.05*

<div>
 <p>
  <font>
   28 Mart"ta, 3 Kasım seçimlerinin devamının yaşandığını söyleyen Ali Eşref Turan, çevrenin iktidarını sağlamlaştırdığını ifade ediyor. AK Parti"nin söyleminin CHP"den daha solda olduğuna dikkat çekiyor ve seçmenlerin eskiye göre kendilerini daha fazla merkezde tanımladıklarını belirtiyor. 29 Mart sabahı, seçimleri nasıl okumamız gerektiğiyle ilgili tartışmalar başladı. Siyasi parti liderlerine bakılırsa bu seçimin hiç mağlubu yok.
   <br/>
   <br/>
   Biz de konunun uzmanına soralım dedik ve Yönelim Araştırma Şirketi"nin genel müdürü Ali Eşref Turan"la konuştuk. Turan"ın başında bulunduğu Yönelim, yıllarca siyasi partilere ve şirketlere araştırmalar yapmış. Bu araştırmalar sırasında seçmenlerin tercihlerinde belirleyici faktörler de incelenmiş. Zaten Turan"la konuşmamızın bir nedeni de bu konuda yazılmış kapsamlı bir kitaba imza atmış olması...
   <br>
    <br>
     -Son günlerin en çok cevabı aranan sorularından biri "Seçmen tercihlerini nasıl okumalıyız?" idi. Siz ise bunun kitabını yazdınız. "Türkiye"de Seçmen Davranışı" isimli kitabınızı, "Böyle bir toplumda, bir sonraki seçimde şimdi hiç akla gelmeyen olasılıklar gerçekleşebilir" diye bitiriyorsunuz. Gerçekleşti mi?
     <br>
      <br>
       28 Mart seçimlerinde 3 Kasım"dan farklı bir şey olmadı. Paralel bir sonuç çıktı. Seçmen tercihindeki kırılma aynen devam etti.
       <br>
        <br>
         -Ama bu seçimin mağlubu yok. Her parti, CHP hariç, oylarını artırdığını iddia ediyor. Siz de öyle okuyor musunuz?
         <br/>
         <br/>
         AKP dışındaki artışların doğruluğundan çok emin değilim. Televizyonlardan verilen sonuçlar, geçerli oyların üstünden hesaplanıyor. Oysa, sandık başına gitmeyenlerin toplamından hesaplama yapmak gerekir. Bu oran yüzde 26.1"dir ve 1980"den sonraki seçimlerdeki en yüksek rakamdır.
         <br/>
         <br/>
         -Diğerleri (DYP, MHP, SP, DSP) kendi çapında oylarını artırdı. Bu da seçmenin 3 Kasım"dan önceki tercihlerinin değiştiğini göstermez mi?
         <br/>
         <br/>
         Genel seçimlerle il genel meclisi seçimlerini kıyaslamak doğru değil. Çünkü 1999"da il genel meclisi seçimleri ile yerel seçimler birlikte yapılmasına karşın katılım oranı aynı olmadı. Sandığa giden seçmen birine oy verirken diğerine vermedi. Milletvekilini seçerkenki tercihiyle il genel meclisi üyesi tercihi aynı olmadı. Bir önceki seçimde yüzde 1 oy almış bir partinin bu seçimde yüzde 2 alması başarı mıdır? Hiçbir belediye başkanlığını kazanamadıysa, çok şey ifade etmez.
         <br/>
         <br/>
         -Söylediklerinizden Türk seçmenlerinin aslında çok bilinçli oy kullandığı sonucunu çıkarabilir miyiz?
         <br/>
         <br/>
         Genel olarak bilinçli ve sağduyulu. İstekleri ve tercihleri var. Bunlar çakıştığı zaman gider oy verir. Çakışmıyorsa gitmez. Araştırmalar ve seçim sonuçları bunun en iyi göstergesi. Dikkatinizi çekerim, ikinci parti CHP değil, sandığa gitmeyen ve geçersiz sayılan oylardır.
         <br/>
         <br/>
         -AK Parti geçtiğimiz seçimlerde oy aldığı kitleyi koruyabildi mi? Ayrıca şimdi aldığı 8 puan nereden geldi?
         <br/>
         <br/>
         AKP 3 Kasım"da aldığı oyların bir kısmını Saadet ve başka partilere vermiş olabilir. Buna karşılık diğer partilerden oy aldı. Seçmen aynı kalmaz, gider gelir. Geçmişte sosyal demokratlara oy verenlerin de şimdi AKP"yi tercih etmesi muhtemel.
         <br/>
         <br/>
         -Enflasyon düşüyor, ekonomik göstergeler umut veriyor. Ancak esnaf iktidardan şikayetçi. Buna rağmen iktidar partisinin oyları artıyor. Sormak istediğim şu, sandıktaki tercihte beklenti mi etkili oldu yoksa şikayet edenler aslında durumlarından memnun mu?
         <br/>
         <br/>
         İkisi de. Türkiye"nin ekonomik düzeyi geçmiş yıllarda yaşanan iki kriz öncesindeki seviyeye gelmedi. Ancak kıpırdanma var ve bu esnafa da, ücretliye de yansıyor. Buna rağmen işyeri sahibi daha fazla satış yapmak istiyor. Ayrıntılı konuşursanız kriz döneminden daha iyi olduklarını söyleyecekler. Bunlar iktidarda olursa iyileşme devam edecek diyen seçmen iktidara oy verdi. Yani beklentiye...
         <br/>
         <br/>
         Önemli olan ekonomi
         <br/>
         <br/>
         -Türk seçmeni nihai karar vermek gerektiğinde ağırlıklı olarak hangisini tercih eder? a)Ekonomiyi düzelteceğini ve iş imkanı sağlayacağını söyleyen partiyi b) Rejimin bekçiliğini yapacak partiyi c) Yeni bir rejim getirme kaygısı güden partiyi.
         <br/>
         <br/>
         Seçmen tercihinde ekonomik kaygılar diğer nedenlerden daha öne çıkıyor. Milli kaygılar çok öne çıkmıyor. Kıbrıs"ın bayraktarlığını yapan iki partide de ciddi artış olmadı. MHP"nin "İktidar Kıbrıs"ı satıyor" söylemi ona 1-2 puan kazandırırken, AKP"ye daha fazlası gitti.
         <br/>
         <br/>
         -Peki Genç Parti ne oldu? Bu partinin oyları nereye gitti? MHP ve DYP"deki artış Genç Parti"yle açıklanabilir mi?
         <br/>
         <br/>
         Bir partinin dünyaya, topluma bakışı ve iktidara gelirse gerçekleştirmek isteyeceği şeyler vardır. Genç parti bu tanıma uymuyordu. Anti-batıcı ve anti-IMF"ci birkaç söz dışında dünyaya, ülkemize bakışı şuydu, şöyle bir programı vardı diyemiyoruz. Özellikle kriz ve yoksulluğun arttığı dönemlerde gösteri toplumu bazı seçmenleri gösteriyi sunan partiye yönlendirebilir. Geçen seçimde GP"nin aldığı oylar bu idi. Gösteri finansal kaynak gerektirir. Kaynak bitince gösteri de biter. İkincisi 3 Kasım"da iktidara gelen parti yoksulluğun, ekonomik krizin üstesinden gelme konusunda yol katetti. Yani 3 Kasım öncesi gibi bir umutsuzluk yok. Bu yüzden oyları azaldı ve bir kısmı eski adreslerine döndü.
         <br/>
         <br/>
         Solun söylemini AKP kullanıyor
         <br/>
         <br/>
         -AK Parti"nin özgürlükler, insan hakları ve yoksullukla mücadele konusundaki politikaları CHP"nin oylarını etkiledi mi?
         <br/>
         <br/>
         Mümkün. 3 Kasım"dan bugüne yaşanan sürece baktığımızda, zaman zaman CHP"nin değil AKP"nin söyleminin solcu olduğunu görebiliriz. Asgari ücret belirlenirken Recep Tayyip Erdoğan zammı yüksek tutun derken muhalefetin söylemi "Kaynağınız var mı?" şeklindeydi. Öyle bir ifade ettiler ki insanlar "yükseltmeyelim" şeklinde algıladı. Yoksullara ilgi ve yoksullukla mücadelede de AKP ve CHP arasın da ciddi fark vardı. Bu açıdanda iktidar sosyal demokrat partide olması gereken özelliği yerine getirdi. Demokratikleşme konusunda da farklı durum yok. AKP olumlu adımlar atıp hukuksal değişiklikleri yaparken, CHP "AB istiyor diye yapıyorsunuz fakat onlar bile bu kadarını istemiyor" söylemini dile getirdi. Tırnak içinde "bu kadar özgürlüğe de gerek yok" anlamı çıktı. Dolayısıyla 15 yıl önceki kıstasları bugünkü AKP- CHP"ye uygularsak sağ sol konusunun iç içe geçtiğini görebiliriz. İnsanlara sağ sol yelpazesinde kendinizi nereye koyarsınız değdiğimizde, sola koyanların daha fazla CHP"ye, sağa koyanların daha fazla AKP"ye oy verdiğini görüyoruz. Fakat bu net değil... Sağda olup da CHP"ye, solda olup da AKP"ye oy veren seçmen sayısı da az değil.
         <br/>
         <br/>
         -Siyasi literatürümüzde çok sık kullanılan bir tanımlama var. Merkez sağ ve merkez sol seçmen. Son iki seçim bu tanımlamanın da değişmesi gerektiğini gösterir mi?
         <br/>
         <br/>
         Eskisinden çok fazla merkeze yığılma var. İnsanlar bundan 10 yıl önce yelpazede kendilerini daha dağınık olarak sergilerken, günümüzde daha ortada tanımlıyor. AKP ve CHP de oylarının önemli kısmını bu merkeze oturanlardan alıyor.
         <br/>
         <br/>
         Çevre iktidarını sağlamlaştırdı
         <br/>
         <br/>
         -Kitabınızda 3 Kasım"da bir kırılmadan söz ediyorsunuz. Siyasi tarihimizde başka kırılmalar var mı?
         <br/>
         <br/>
         Toplam beş kırılma var. İlki 1950"de yaşandı. Demokrat Parti"nin zaferi çevrenin merkez karşısında kazandığı ilk zaferdi. Bu seçimde çevre, merkezdeki bir siyasi partiyi merkezdeki diğer siyasi partiye tercih etmişti. 1965"te Süleyman Demirel"in iktidarı da bir kırılmadır. Seçmen tıpkı 1983"te olduğu gibi askeri iktidara alternatif olacak siyasi partiye yönelmiştir. 1973"te Bülent Ecevit benzer bir kırılmaya neden oldu. 2003 seçimleri çevrenin bizzat iktidara geldiği seçimlerdi. Ben AKP"nin 2007 seçimlerini de kazanacağını düşünüyorum. Ancak iktidarın şimdiki söylemiyle 3 Kasım"daki seçmenlerini tatmin etmesi olanaksız görünüyor. Kurulduğu dönemde dini duyarlılığı öne çıkıyordu ama oyları bu nedenle almamıştı. Belirleyici etken çevrenin beklentileriydi. 28 Mart çevrenin iktidarını sağlamlaştırdı.
         <br/>
         <br/>
         -Bundan sonraki olağanüstü kırılma ne olabilir?
         <br/>
         <br/>
         AB ile ipler kopar, Kıbrıs"ta çok olağanüstü bir durum olur ve bu da ekonomiyi olumsuz etkilerse sürpriz yaşanabilir. Mevcut konjonktürün devamı halinde 2007"de farklı bir tablo ortaya çıkmaz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2222 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11334), [web.archive.org (arşiv bağlantısı)](http://web.archive.org/web/20051227223235/http://www.aksiyon.com.tr:80/yazdir.php?id=11334)
