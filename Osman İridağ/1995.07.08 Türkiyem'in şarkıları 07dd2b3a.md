# Türkiyem'in şarkıları

*Osman İridağ 1995.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin Güneydoğu'da PKK'ya karşı verdiği mücadele müzik sektöründe yeni bir alanın doğmasına neden oldu. Milli duygulara hitap eden şarkılar ve şarkıcılar halkın büyük ilgisini görüyor. Bir çok sanatçı bu pazardan pay kapabilmek için milli kimliklerini öne çıkarmaktan kaçınmıyor "Çırpınırdı Karadeniz, bakıp Türk'ün bayrağına...Ah ölmeden bir görseydim, düşebilsem toprağına..."
  </font>
 </div>
 <div id="newsText">
  <font class="detail-text">
   Bir zamanlar yasaklı şarkıların başını çekerdi "Çırpınırdı Karadeniz"... Devlet kurumu TRT'de çalınmasına izin verilmez, insanlar yüksek sesle söylemeye çekinirdi. 80 öncesindeki olaylar nedeniyle "yasaklar" listesindeki yerini alan şarkıyı, sadece ülkücü gençlerin değişik etkinliklerinde dinlemek mümkün olabilirdi.  90'lı yıllarla birlikte durum değişmeye başladı. Salonda bir avuç insanın söylediği marşı, meydanlarda yüzbinler söylerken, televizyon kanallarından milyonlarca insan severek dinlemeye başladı. Artık Türkiye'nin içte ve dışta kazandığı en küçük başarıdan sonra, hep bir ağızdan bu şarkı söyleniyordu. Sanki "Istiklal Marşı"ndan sonra yeni bir milli marşımız olmuştu. Daha bir kaç yıl öncesine kadar, yasakçı bir zihniyet içinde olan devlet yetkilileri şarkının ilgi görmesi için tüm gücüyle seferber olurken, sanat çevresi de geri kalmıyordu. Bir  zamanlar şarkıyı görmezden gelen bir çok sanatçı şimdi söylemek için can atıyordu.
   <br/>
   <br/>
   Aslında  ilgi sadece "Çırpınırdı Karadeniz"le sınırlı değil. Sözlerinde milli değerleri ön plana çıkaran bütün şarkılar bugün yok satıyor. "Türkiyem", "Mehmedim", "Memleketim" televizyonlarda en çok çalınan parçaların arasında geliyor. Herkes elbirliği etmiş gibi, bu şarkıların çok dinlenmesi için çaba gösteriyor.  Iyi de bir kaç yıl öncesine göre değişen neydi ki, dünün yasaklı şarkıları bugünün en popüler şarkıları haline gelmişti?..
   <br/>
   <br/>
   <br/>
   <br/>
   YÜKSELEN MILLIYETÇILIK
   <br/>
   <br/>
   <br/>
   <br/>
   Görünen ilk neden yükselen milliyetçilik kavramı. Türkiye son yıllarda devlet destekli bir milliyetçilik olgusuyla birlikte yaşamaya başladı. Özellikle Güneydoğu Anadolu'da yaşanan olaylar, PKK'nın faaliyetlerini artırması insanları milli konularda duyarlı hale getirdi. Oğlunu ya da akrabasını şehit veren aileler, "Kürt milliyetçiliği"ne karşı "Türk milliyetçiliği" ipine sarıldı. Devlet ise bölücü teröre karşı insanları birlikte tutmanın yolunun bu olduğu düşüncesinden hareketle, kendi anladığı manadaki milliyetçiliğe destek verdi.
   <br/>
   <br/>
   Milliyetçi kesimin önde gelen sanatçılarından Hasan Sağındık halkın ilgisinin PKK faaliyetleri ile paralellik gösterdiğini düşünüyor. Sağındık, milliyetçi içerikli şarkıların daha önce de söylendiğini, ancak Güneydoğu'dan şehitlerin beşerli onarlı gelmesiyle birlikte popüler olduğunu söylüyor.
   <br/>
   <br/>
   Milliyetçi  şarkıların toplum tarafından giderek artan bir nispette ilgi görmesinden en  çok memnun olanların başında Milliyetçi Hareket Partisi geliyor. MHP Istanbul Il Başkanı Orhan Çetinkol, bugünkü durumu halkın bir mesajı olarak değerlendiriyor. Insanların kendi benliklerini arayıp bulduklarını belirten Çetinkol daha önceki ilgisizliğin nedenini komünizme bağlıyor."77 sene Türk insanını kandırdılar. Ama insanlar gerçeği görmeye başladı. Bugün eski komünist ülkelerin hiçbirinde huzur yok. Ya kan akıyor, ya da insanlar açlık sıkıntısı çekiyor."
   <br/>
   <br/>
   <br/>
   <br/>
   ÖZEL TELEVIZYONLAR...
   <br/>
   <br/>
   <br/>
   <br/>
   Özel televizyonların toplumun taleplerine göre yayın politikası izlemeleri de milliyetçi değerleri yansıtan şarkıların popülerliğinde etkili oldu. Özellikle TGRT, Samanyolu gibi kanalların ülke genelinde, yüzlerce yerel kanalın da ülkenin çeşitli yerlerinde daha önce görmezden gelinen sanatçıları ekranlara çıkarıp, halka tanıtmaları ilgiyi daha da artırdı. Özel televizyon kanalları arasında milliyetçi şarkılara en çok yer veren ilk televizyon kanalı TGRT olmuştu. Diğer kanallar o kadar duyarlı olmamalarına rağmen, yine de belirli zamanlarda, (PKK'nın yaptığı  katliamlardan sonra, Milli Takım'ın kazandığı başarının ardından) milliyetçi şarkıları ekrana çıkarmaktan kaçınmıyorlardı. TGRT Yayın Müdürü Mustafa Fındıkoğlu bu tür şarkıları yayınlamakla hem izleyicinin isteklerini yerine getirdiklerini, hem de bir boşluğu doldurduklarını söylüyor. Samanyolu Televizyonu müzik sorumlusu Mehmet Emin Şekercioğlu ise her şarkıyı milliyetçidir diye Samanyolu'nda çalmalarının mümkün olmadığını belirtiyor." Tercihimiz bu yöndedir. Ama bir şarkı, insanları birbirine düşürüyorsa, nifak tohumları ekiyorsa, kırıcı bir üslup kullanıyorsa milliyetçi de olsa o şarkıyı çalmayız. Bizim için önemli olan öncelik şarkının insan sevgisi taşımasıdır."
   <br/>
   <br/>
   <br/>
   <br/>
   ŞARKILAR DEĞIŞTI...
   <br/>
   <br/>
   <br/>
   <br/>
   Milli değerleri yansıtan  şarkıların ülke gündemine girmeye başlaması ilk olarak Ozan Arif'le gerçekleşmişti. Ihtilalden sonra yurt dışında yaşamak zorunda kalan Ozan Arif, bir yandan vatan hasretini, ülke sevgisini anlatan türküler söylerken, diğer yandan ülke yönetiminde söz sahibi olan bütün liderleri (Alpaslan Türkeş hariç) kıyasıya eleştiriyordu. Türkülerinde sivri bir dili tercih eden Ozan Arif, müziğe de gereken önemi vermiyordu. Sonraki dönemlerde Hasan Sağındık'la başlayan Arif Nazım, Mustafa Yıldızdoğan, Osman Öztunç gibi sanatçılarla devam eden anlayışta ise müzik, sözlerin önüne geçmeye başladı. Enstrüman aletleri eserlerde daha çok kullanıldı. Şarkı sözlerinin ise eskisinden daha yumuşak ve hoşgörülü olmasına özen gösterildi.
   <br/>
   <br/>
   Bu akımın ilk temsilcilerinden Hasan Sağındık, insanların vurdulu kırdılı eserler yerine, suya sabuna dokunmayan şeyler istediklerini, bu nedenle de milliyetçi sanatçıların, daha yumuşak bir üslubu tercih ettiklerini söylüyor.
   <br/>
   <br/>
   Istanbul Üniversitesi Iletişim Fakültesi öğretim üyelerinden Sosyolog Doç. Dr. Edibe Sözen, milliyetçiliğin bireysellikten çıkarak topluma yayılmasının, şarkı sözlerinde belirleyici olduğu düşüncesinde. "Sanatçılar halkın istediği noktada birleşmeye başladı. Bir tarafta Ozan Arif eskisi gibi vurdulu kırdılı türküler söylemeyi bırakırken, diğer yanda solcu sanatçılar halk türküleri söylemekten vazgeçti. Artık herkes halkın isteklerine göre müzik yapmayı tercih ediyor. Çünkü toplum eski toplum olmaktan çıktı."
   <br/>
   <br/>
   Edibe Sözen'in solcu sanatçılar için söylediklerinin hepsine belki katılmak mümkün değil. Ama popüler olan milliyetçilikten, bir çok sanatçının yararlanmaya çalıştığı da bir gerçek. Zaten Sözen de şarkıların popüler olmasında çıkar sahiplerinin davranışlarının etkili olduğunu iddia ediyor.
   <br/>
   <br/>
   Iletişim sosyoloğu Can Kozanoğlu'nun iddiası ise daha da büyük. Kozanoğlu'na göre milliyetçi şarkılardan çok milliyetçiliğine vurgu yapan şarkıcılar tutuluyor. Bunu kimlik açgözlülüğüyle açıklıyor Can Kozanoğlu;  "Siyasi merkezler boşalınca insanlar buradaki kültür açık büfesine saldırdı. Keskin laiklik, milliyetçilik, vurgulu dindarlık, Batıcılık, Doğruluk, yerellik, duygusallık, hoyratlık, barışçılık söylemi, savaş çığlıkları açık büfenin çeşitleri olarak karşımıza çıktı. Çeşitlerden tabaklarına olabildiğince çok çeşidi sığdıranlar, bu dönemin yükselenleri oldular. Ve bu eğilim iki olguya yaradı. 'Pop müzik ve ülkücü hareket'" diye konuşuyor.
   <br/>
   <br/>
   Ülkücü hareketle pop müziğin yükselmesinin aynı anda gerçekleşmesi, özellikle yeni sanatçıların eserlerinde kendini göstermiş. Halkın ilgisinin hangi yönde olduğunu keşfeden bir çok sanatçı ya eserlerini buna göre düzenlemiş, ya da, kendisinin milli kimliğini vurgulamayı tercih etmiş. Zeynep kasetine "Memedim" şarkısını alırken, Mustafa Sandal verdiği her konser öncesi, insanların milli duygularını okşayıcı sözler söylemeden konsere başlamıyor. Diğer şarkıcıların da bu yöndeki açıklamalarına gazete ve televizyonlarda sıklıkla rastlamak mümkün.
   <br/>
   <br/>
   Sanatçının toplumun gerisinde kalamayacağı gerçeği; vatan ve bayrak sevgisiyle dolu oldukları dikkate alınırsa, bugünkü durumda ters olan hiçbir şeyin olmadığı söylenebilir. Ama işin ticari yönünü de unutmamak gerekiyor. Sanatçının kendisinin değil imajının pirim yaptığı günümüzde, "milliyetçi şarkıcı" imajının taban bulmaması imkansızdı. "Memedim" şarkısıyla büyük sükse yapan Zeynep,  şarkıyı kasete koymalarında ticari bir amaç olmadığını belirtirken, klip çekiminin (klibin şarkı sözleriyle uyumu tartışılsa bile) Kuzey Irak harekatı nedeniyle öne alındığını saklamıyor. "PKK ile mücadele için 40 bin askerimiz Kuzey Irak'a girmişti. Biz o sırada henüz klip çekimini düşünmüyorduk. Ama sonuçta bu bir ticari olaydı ve satması gerekiyordu. Bir pazar payı da oluşmuştu, biz de klibi hemen çektik."
   <br/>
   <br/>
   Terörle birlikte popüler olan bu şarkıların, terör bittikten sonraki akıbetlerinin ne olacağını şimdiden kestirmek güç. Ama halkın duyarlılığı devam ettiği müddetçe, şarkıcıların onların sesine kulak vereceklerini tahmin etmek güç olmasa gerek.
   <br/>
   <br/>
   <br/>
   <br/>
   TOP 10
   <br/>
   <br/>
   1- Memedim	Zeynep
   <br/>
   <br/>
   2- Türkiyem	Mustafa Yıldızdoğan
   <br/>
   <br/>
   3- Mehmedim	Osman Öztunç
   <br/>
   <br/>
   4- Anayurt Marşı	Hasan Sağındık
   <br/>
   <br/>
   5- Memleketim	Ayten Alpman
   <br/>
   <br/>
   6- Kozan Dağı	Ersan
   <br/>
   <br/>
   7- Türkiyem	Mithat Körler
   <br/>
   <br/>
   8- Türkiyem	Müşerref Akay
   <br/>
   <br/>
   9- Karadeniz Gibi	Arif Nazım
   <br/>
   <br/>
   10- Fetih Türküsü	Yıldırım Gürses
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-214-12-turkiyemin-sarkilari.html), [web.archive.org (arşiv bağlantısı)](http://web.archive.org/web/20120702173952/http://www.aksiyon.com.tr:80/aksiyon/haber-214-12-turkiyemin-sarkilari.html)
