# Kayseri ondan soruluyor

*Osman İridağ 2004.05.24*

<div>
 <p>
  <font>
   Yerel seçimlerde aldığı yüzde 70 oyla rekor kıran Kayseri Büyükşehir Belediye Başkanı Mehmet Özhaseki"nin önünde 5 yıllık bir lâle devri var.
   <br/>
   <br/>
   Çünkü il meclisinde tek bir muhalif üye olmadığı gibi, şehrin yol, su, elektrik, kanalizasyon, yeşil alan  problemleri de yok. Muhaliflerinin "Kayseri"nin kralı" olarak nitelediği başkana hem rekorun, hem de iyi belediyeciliğin sırrını sorduk.
   <br>
    <br>
     Yeteneği yoktu, yüksek mimar olamadı. Simetri hastalığı doktor olmasını engelledi. Terör olayları nedeniyle elektronik mühendisi olma hayalleri sona erdi. Hukuk diploması alıp ticaret yaptı. Ancak asıl başarısını Kayseri Büyükşehir Belediye Başkanlığıyla gerçekleştirdi. Mehmet Özhaseki, 28 Mart yerel seçimlerinde büyükşehirler içinde en çok oyu alan belediye başkanı olmayı başardı. Yoğun ısrarlar sonucu girdiği siyasette şansının yardımıyla zirveyi gördü ve Kayseri halkının yüzde 70"inin oyunu aldı. Bugüne kadar şehirde belediye başkanı seçilen adaylardan hiçbiri yüzde 40"ları geçmemiş. 1994 yılında Kayseri Büşükşehir Belediye başkanı seçilen Şükrü Karatepe"nin 10 Kasım törenlerinde yaptığı konuşma o dönemde Melikgazi Belediye Başkanlığı görevini yürüten Özhaseki"nin yolunu açmış. 80 öncesi ülkücü hareket içinde yer alan, darbe sonrası kendi ifadesiyle oturup geleceğini düşündüğü günlerin ardından siyaset dışında kalan, sonrasında da hatırını kıramayacağı bir hocaefendinin (Kayseri"de Demirci Hoca diye bilinir) ısrarıyla belediye başkanı olan Mehmet Özhaseki"ye kahvaltı da misafir olduk. Aslında evde hiç işe karışmayan başkan bizim için masa hazırlayan eşine yardım etti. Büyükşehir"e gelmeden önce sakallı olan, sonrasında kesen başkana "Yeni moda metroseksüellik. Sizde mi onlardan oldunuz?" diye takılınca "Sakalı kestik ama bıyığımız sağlam. Benim kırmızı çizgim bıyıktır" cevabını aldık. Şehrin yerlisi olan (Kayseri"de çok sık yerli-köylü ayrımı duyduk. Artık insanların sağcı, solcu, laik olduğuna değil yerli mi yoksa köylü mü olduğuna bakılıyormuş. Bazı siyasi partilerin bu konuda aşırıya kaçtıkları söyleniyor.) başkanın hazırladığı yöresel kahvaltılıkları afiyetle yedik ama boş durmadık ve bu kadar oyu nasıl aldığının sırrını öğrendik.
     <br>
      <br>
       Özhaseki"nin bu üçüncü dönemi. Kendisi de artık son kez göreve geldiğini söylüyor. Seçimler öncesi belediye meclis üyeliklerine kimin seçileceğini tek tek belirlemiş. "Hiç bahanem kalmadı. Meclis"te ne muhalefet var, ne de meclis üyeleri benim istemediğim kişiler" diyerek durumu itiraf ediyor. Mecliste bir tek muhalif üyenin olmaması yerel gazetecilerin Özhaseki için "Kayseri Kralı" tanımını kullanmalarına neden oluyor. O ise muhalefetsiz meclisin iyi ve kötü yanları olduğunu söylüyor; "Sırf muhalefet etmek için konuşan üyeler vardı. Yüzde yüz gerekli olan bir konuyla ilgili saatlerce tartışmak zorunda kalıyorduk. Fuzuli işler için boşa zaman harcanıyordu. Ama madalyonun diğer yüzü de var tabii ki. Muhalefet iktidarın yanlış yola sapmasını önler."
       <br>
        <br>
         Seçimlerde "sorun" konuşulmadı
         <br/>
         <br/>
         Nasıl oldu da bu kadar oy aldınız sorusunun cevabını Kayseri"nin sorunu kalmadı ki diye açıklıyor Özhaseki; "Bizde seçimlere girilirken kimse altyapı sorununu, suların akıp akmadığını, kanalizasyon meselesini konuşmadı. Yeşil alan var mı diye soran olmadı. Çünkü 600 bin metrekarelik alanı 4.5 milyon metrekareye çıkardık. 11 olan park sayısı bizim dönemimizde 212"ye ulaştı. Sular akmıyor, trafik çilesi var denmedi. Bizden önce belediye ancak maaşları ödeyebilirken şimdi parayı nereye harcayacağız diye düşünüyoruz. Günde 34 bin ekmek dağıtıyor, 16 aşevinde sıcak yemek çıkarıyoruz. Aşevlerinin iaşeleri de belediyeden çıkmıyor. Her birini Kayserili zengin bir işadamına havale ettim."
         <br/>
         <br/>
         Başkanın belediyecilik anlayışında iş yapmaktan çok yaptırmak ilkesi belirleyici olmuş. Eskiden zarar eden ekmek fabrikasını devretmiş, otobüsleri şoförlere satmış, araba ve makam şoförü saltanatına son vermiş. Belediyeye ait düğün salonlarını, çay bahçelerini, işletmeleri özel sektöre devretmiş. Ekmek daha da ucuzlamış, şehir içi ulaşımda kâra geçilmiş; "Her müdürün bir sekreteri, makam aracı ve şoförü vardı. Şoför, müdürü işe bıraktıktan sonra çay ocağında dedikodu yapıyor ya da belediyenin arabasıyla çocuğunu okuldan alıp eve götürüyordu. 65 birim müdürünün hepsinin altından arabalarını alıp yerine 20 araç kiraladık. Trilyonlarca lira kâra geçtik." Ticareti iyi bilen Özhaseki"nin iki yıldır uyguladığı proje Ankara"nın da ilgisini çektiği için Maliye Bakanı Kemal Unakıtan, projenin örneğini istemiş.
         <br/>
         <br/>
         Mehmet Özhaseki, AK Parti"ye geçen ilk belediye başkanlarından biriydi. Son seçimlerde İstanbul"da yaşayan Kayserili işadamları onun ismini İstanbul Büyükşehir Belediye Başkanlığına önermiş. Özhaseki kabul etsem şansım vardı dediği teklifi "Ben Kayseri"nin sorunlarını biliyorum, yaşamadığım bir şehre aday olmam etik olmaz" diyerek reddetmiş.
         <br/>
         <br/>
         Milletvekilliğine değişmem
         <br/>
         <br/>
         Şehirde başkanın gözünün Ankara"da olduğu konuşuluyor. 3 Kasım seçimleri öncesi de milletvekilliği adaylığı gündeme gelmiş ancak kabul etmemiş. Bu düşüncelere karşılık o büyükşehir belediye başkanlığından sonra milletvekilliğinin cazip olmayacağını söylüyor; "İkisi arasında tercih yapın deseler sıradan bir ilin belediye başkanlığı dahi milletvekilliğine tercih edilir. Çünkü vekillik rica makamı iken burası icra makamıdır. Hiç bir ilde eski vekiller hatırlanmaz ancak pek çok belediye başkanının ismi bilinir."
         <br/>
         <br/>
         Disko açmam
         <br/>
         <br/>
         Başkanın en çok önem verdiği konulardan biri de gençlerin "kötü yola düşmeden" eğlenebileceği mekanlar yapmak. Bu amaçla içinde sinema salonundan tiyatroya, bilardodan internet kafeye, el işleri kursundan kafeteryalara kadar pek çok farklı mekanın bulunduğu gençlik merkezleri kurmuş. Ama başkan içkili mekanlar açılmasına karşı. Daha doğrusu bunu belediyenin görevi olarak görmüyor. "Kayseri büyük şehir değil, hava kararınca hayat bitiyor" şeklindeki eleştirilere kulak vermiyor ve "Dünyanın bir çok şehri böyledir" diyerek kendini savunuyor. Beyaz ticaretinin, uyuşturucu kullanımının masum gibi görünen bar ve diskolarda başladığını söylüyor ve "Disko açıp da gençlere buraya buyurun demem, doğruluğuna inandığım şeyleri yaparım."
         <br/>
         <br/>
         Başkanın sanat yönü ise biraz zayıf. Görevi dışında kalan zamanlarda sinema, tiyatro ya da konsere gitmeyi tercih etmiyor. En son sinemaya bir yıl önce gitmiş. Küçük kızı Zeynep ve eşiyle çizgi film izlemeye giden başkan karanlıktan yararlanarak gözlerini dinlendirmeyi tercih etmiş. Şehrin önde gelen eşrafıyla haftada bir maç yapan başkanın eksikliğini ise eşi Neşe Hanım tamamlıyor. Manzara ağırlıklı resim yapan Neşe Hanım"ın eserleri Özhaseki çiftinin duvarlarını süslüyor.
         <br/>
         <br/>
         Ülkücü gelenekten geliyor
         <br/>
         <br/>
         Mehmet Özhaseki, 1994"te Refah Partisinden belediye başkanı seçilmesine karşın Milli Görüş çizgisinden gelmiyor. Gençlik yıllarında hızlı bir ülkücü imiş. Öğrenci olaylarında taraf olmuş, yurt başkanlığı yapmış, çıkan olaylar nedeniyle okul değiştirmek zorunda kalmış. Hacettepe Üniversitesi"nde sayıları az olduğu için okula devam edemeyen Özhaseki yeniden sınava girip İstanbul Hukuk Fakültesi"ni kazanmış. Solcularla mücadeleye burada da devam ettiği için dersleri takip edememiş. Ancak onun yerine dersleri izleyen, not tutan biri varmış; şimdiki eşi Neşe Hanım. İzmit doğumlu olan Neşe Özhaseki de ülkücü gelenekten geliyormuş. Nedeni ise çok sevdiği matematik öğretmeninin solcular tarafından öldürülmesiymiş. Başkan şimdi kendisine üç çocuk veren Neşe Hanım"la ders notları bahanesiyle tanışmış. Referans olan kişi ise solcu bir gençmiş. Bu ilginç tanışma hikayesinin gerisini başkanın ağzından dinleyelim; "Dershaneden tanıştığım Halil isimli İlerici Gençlik Derneği üyesi çok sevdiğim bir arkadaşım vardı. İstanbul"da onunla karşılaştım. İlk gün okuldan çıkıyoruz, solcular bizi çevirdi. Sorguya aldılar. Bana nerelisin deyince Sivaslıyım dedim. Diğer arkadaşı birine benzetmiş olacaklar ki ona "Sen faşistsin" dediler. Hayır deyince bana dönüp "Sen bunun faşist olmadığına şahit misin?" diye sordular. Ben de "evet" dedim ve kurtulduk. İşte o Halil bir gün bana "Bizim sınıfta Neşe diye biri var, tam senin kafana uygun" deyince harekete geçtim."
         <br/>
         <br/>
         Arkadaşından tüyoyu alan başkan not alma bahanesiyle Neşe Hanım"la tanışmış ve okul bitmeden de evlenip Kayseri"ye yerleşmişler. Bu arada Neşe Özhaseki"nin gençlik yıllarından kazandığı bir alışkanlığı olduğunu da öğreniyoruz. Yazılara bakarak karakter tahlili yapıyormuş. (Benim için söylediklerini kendime saklıyorum.) Başkanın yazılarına bakıp güvenilir biri olduğuna ve aynı zamanda iyi koca olacağına kanaat getirmiş.
         <br/>
         <br/>
         İki saatlik sohbetimiz sırasında pek çok şey anlatan Özhaseki o kadar çok şeyi yaptığını söyleyince ister istemez aklımıza "Peki başkan, madem Kayseri"nin bütün sorunlarını çözdünüz; öyleyse neden tekrar aday oldunuz?" sorusu geldi. İşte cevabı; "Doğalgaz getiriyoruz, çalışmalarımız başladı. Kongre merkezi yapıyoruz ve şehrin bir başından diğer başına raylı sistem projemiz var."
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 5329 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11522), [web.archive.org (arşiv bağlantısı)](http://web.archive.org/web/20060104100032/http://www.aksiyon.com.tr:80/yazdir.php?id=11522)
