# Ama’yla başlayan tartişma

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227031725im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031725im_/http://www.aksiyon.com.tr/resim/360/28.jpg" vspace="5"/>
  </p>
 </font>
 <font class="content">
  “Liberal-İslâmcı aydın” tartışması bir kez daha gösterdi ki liberaller arasında olan farklı görüş ve düşünceler, Müslüman aydınlar arasında da yaşanıyor. Bir kişi ya da grubun düşüncesinin bütün Müslümanların düşüncesi olmadığı gerçeği bu tartışmayla iyice ortaya çıktı
 </font>
 <br/>
 <p>
  <font class="content">
   Eğer haber planlandığı gibi gerçekleşseydi son haftanın en çok konuşulan konularından biri olan “İslâmcı—liberal aydın” tartışmasını Cengiz Candar ve Ali Bulaç ile birlikte konuşacaktık. ‘Nereden çıktı bu tartışma, neden böyle bir yol ayrımı gündeme geldi, zamanlama uygun muydu ve tartışma ne kadar sağlıklı bir ortamda gerçekleşti?’ sorularının cevabını, iki farklı isimden öğrenme fırsatımız olacaktı. Ancak Cengiz Çandar, ‘Ben söyleyeceklerimi söyledim, artık tartışmanın seyrini bekliyorum’ deyince biz de haberin konseptini değiştirmek zorunda kaldık. Her şerde bir hayır olduğunu da planın değişmesinden sonra fark ettik. Liberal aydınlarla İslâmcı aydınlar tartışıyorlardı ama, tartışanlar, konuşanlar, atışanlar, çarpışanlar, ne liberal ne de Müslüman aydın imiş. Bu bizim tesbitimiz değil; Cüneyt Ülsever ve Etyen Mahçupyan liberal aydın tanımının doğru yapılmadığını söylerken Ali Bulaç da Müslüman aydın diye bir tanım olamayacağını belirtiyor. İşte şerden doğan hayır. İki farklı konu (İki farklı haber bir anlamda). Tartışma, zamanlama doğru olmasa bile yanlış değil; ama tartışanların doğru olup olmadığı birazcık tartışmalı. Önce tarafların ağzından neden tartışmalı sorusunun cevabı, ardından da tartışmayla elde edilen kazanç ve kayıplar...
   <br>
    <br>
     Ne kadar liberaller?
     <br>
      <br>
       Etyen Mahçupyan, tartışmanın tarafları kategorize edildiği zaman ismi liberal aydın saflarında geçecek olanlardan biri. Ancak Mahçupyan iki haftadır süregelen polemiklere uzak kalmayı tercih edenlerden. Çünkü teorik açıdan doğru bulduğu tartışmayı ülke gündemi açısından önemsiz buluyor ve bireysel çıkışlarla yapıldığı için fazla bir ses getirmeyeceğini düşünüyor; “Tarafların kim olduğu ve aralarında hangi tartışmanın olduğu belli değil. Liberal aydın denilen kişilerin gerçekten liberal olup olmadığı noktasına girersek işler karışır. Bana da öyle diyecekler ama felsefî açıdan ben liberal değilim. Çoğu zaman lüzumsuz yere kullanılıyor bu tanımlama. Diğer taraf için de geçerli. Kendine benzemeyen kişi Müslümansa ve entellektüel bir kimliğe sahipse ona İslâmcı aydın diyorlar. Ben İslâmî kesimin bir aydını olsam buna itiraz ederdim. Çünkü birbirine benzemeyen birçok insan var.”
       <br/>
       <br/>
       Tartışmayı alevleyen ve en çok tepki toplayan isim olan Cüneyt Ülsever de liberal tanımının doğru yapılmadığını düşünüyor. Ona göre 90 sonrası utangaç Marksist haline gelen kişiler, sağ kelimesinden ürktükleri için kendilerini sol liberal olarak tanımlıyorlar. İkinci kısımda ise şabloncu liberaller var ve onların da demokrasi gibi bir kaygıları yok. Ülsever, kendisini sağcı ve gerçek bir liberal olarak tanımlıyor ve arayışının demokratik İslâm olduğunu söylüyor.
       <br/>
       <br/>
       “Müslüman aydın olmaz”
       <br/>
       <br/>
       Diğer tarafta ise Ali Bulaç, aydın kavramını bir Müslümana yakıştıramadığını ifade ediyor. Bu tezini üç nedene bağlıyor Bulaç; “Aydın; kültürel ve felsefî kaynaklardan beslenen, resmî devletin yanında yer alıp toplumu aydınlatma misyonu üstlenen ve Batı dışı toplumlarda, toplumların tarihiyle, kültürüyle ve diniyle kavgalı olan kişidir. Bu tanımdan Müslüman aydın çıkmaz.” Peki liberal aydın tanımlaması doğru muydu? Bulaç’a göre bu sorunun da cevabı olumsuz; “Türkiye’de işçi ve zengin sınıf dediğimiz kitlede sınıf bilinci yoktur. Zengin sınıf kendiliğinden ortaya çıkmayıp devlet tarafından beslendiği için Batılı anlamda sınıf değildir. Dolayısıyla liberal aydınların toplumsal kökleri yok ve liberalizm adına bütün söyledikleri Batı liberal kültürünün bir tercümesinden ibarettir.”
       <br/>
       <br/>
       Müslüman aydının tek bir tanımı yok
       <br/>
       <br/>
       Liberal—İslâmcı tartışmasında kimin haklı kimin haksız olduğu hâlâ tartışılıyor ama çok belirgin olarak ortaya çıkan bir gerçek vardı ki o da, tıpkı liberal aydın tanımı gibi İslâmcı aydın tanımının da homojen olmadığıydı. Tıpkı Ali Bulaç’ın “Müslüman aydın” yoktur demesi gibi. Bunun tersini iddia edenler de, Müslüman aydınlar arasındaki ayrışmalara dikkat çekenler de var çünkü. Nasıl ki 28 Şubat sürecinde duruşları birbiriyle çok farklı olan insanlar kendilerini liberal, demokrat olarak tanımlıyorsa, aynı hak İslâmî duyarlılığı olan insanlar için de geçerli olmalı. Türkiye’de pek çok dinî grup ve cemaat var. Herbirinin onlarca temsilcisi olduğu gibi, bir kalıba oturtulmayan ancak Müslüman kimliğiyle tanınan entellektüeller de görüşlerini belirtiyor. Bunlardan birinin ya da birkaçının söylediklerinin, İslâmla bağdaştırılmasının ve bütün Müslümanlar böyle düşünüyor gibi bir düşünce içine girilmesinin yanlışlığı bu tartışmayla bir kez daha ortaya çıktı. Nitekim televizyon ekranlarında sert bir üslupla, “İslâmcılarla” yollarını ayırdığını söyleyen Cüneyt Ülsever, daha sonra bu tanımın çok genel olduğunu görerek, kimlerle yollarını ayırdığını belirten bir yazı kaleme alma ihtiyacı hissetti. Tartışma ortamında söylediklerinin kasıtlı olarak yanlış yorumlandığını, kendisinin de sakız gibi oynanacak cümleler kurmuş olabileceğinin farkında olduğunu söylüyor Ülsever. Ahmet Taşgetiren de İslâmî duyarlılığı olan insanlar arasında farklı çizgi ve nüanslar olduğuna dikkat çekerek, bunlar arasında çok farklı perspektiflerin olduğunu söylüyor ve “İslâmcı aydın” tanımının homojen olmadığını belirtiyor.
       <br/>
       <br/>
       “Ama’lı kınayamazsınız”
       <br/>
       <br/>
       Kimi liberal aydınların yollarını ayırmak için öne sürdükleri en önemli argümanlardan biri, “terönün ama’sız kınanması” noktasındaydı. Karşı tarafın argümanı ise kendilerinden “diyet ödenmesi” beklentisi içine girilmesinin yanlışlığı üzerinde yoğunlaştı. Ali Bulaç, Cüneyt Ülsever ve taraf olmamasına rağmen köşesinden polemiğe katılan Ertuğrul Özkök’ün en çok üzerinde durdukları ‘ama’sız terörün kınanması’ şartının (ki Özkök ‘ama’lı cümleleri çok kullanan bir yazardır; çünkü ak ile kara arasındaki ton farklarını en çok kullananlardan biridir); insanın gururunu kıran, rencide eden bir üslupla ve sanki İslâmiyetle terör ilişkiliymiş gibi bir tarzda dile getirilmesinden rahatsız olduğunu belirtiyor; “Eğer bunu diyenler Amerika ve Batı basınını yakından izleselerdi ‘ama’lı başlayan yazıların ‘ama’sız başlayanlardan daha çok olduğunu görürlerdi. Ama’nın nedeni olayın arka planında yaşanan nefret olgusunu görmek ve terörün nedenini anlamak içindir. Aksi halde neredeyse bütün İslâmî gruplar terörü açıkça kınadılar.” Yeni Şafak Gazetesi Yazarı Ahmet Taşgetiren’e göre ise ‘ama’nın nedeni, terörün bahane edilerek bir İslâm ülkesinin çok ağır bir bombardıman altında tutulmasıydı; “Avrupa ve ABD’de bile savaş karşıtı gösteriler yapılırken bir İslâm ülkesi olan Türkiye’de, ABD’nin terörü bahane ederek dünyayı yeniden düzenleme noktasında başka hesaplar içine girmesini sorgulamanın neresinin yanlış olduğunu anlamıyorum.”
       <br/>
       <br/>
       Hangi ittifak?
       <br/>
       <br/>
       “Ben liberalim. İnanç ve ibadet özgürlüğünü temel bir insan hakkı olarak 28 Şubat’ta da, 28 Şubat’tan önce de savundum. Bir insanın, haksızlığa uğrayan birinin yanında yer almasını “ittifak yapmak” olarak algılamak, fazla politikleşmiş bir bakış açısının ürünü olabilir ancak... Bir demokrat, demokrat olmaktan vazgeçmedikçe, bir—iki yazara kızıp da destek çekmekten bahsedemez. Bazıları, liberallerin 28 Şubat’tan sonraki dönemde inanç ve ibadet özgürlüğünü neden savunduğunu bir türlü anlamadılar ve hâlâ da anlayamıyorlar. Benim inanç ve ibadet özgürlüğünü savunuşum, özgürlüğünü savunduğum insanların sübjektif durumundan, niyetlerinden, özlemlerinden tamamen bağımsız olan, ilkesel bir duruştu.” Yukarıdaki cümleler Sabah Gazetesi Yazarı Gülay Göktürk’e ait. Ve, iki haftadır süren tartışmanın da bir özeti aslında. Çünkü tartışma ilkesel boyutta başlamak yerine polemiklerle başladı ve öyle de devam ediyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12428), [web.archive.org (arşiv bağlantısı)](http://web.archive.org/web/20050227031725/http://www.aksiyon.com.tr:80/detay.php?id=12428)
