# Yeniden erken seçim

*Osman İridağ Bilinmeyen-tarih*

<div>
 <p>
  <font>
   Siyasetteki belirsizlik erken seçim tartışmalarının artarak devam etmesine neden oluyor. Hükümet ortakları bile bu konuda bir tarih vererek seçimin normal zamanından 6 ay önce yapılabileceğini söylemişti. Muhalefet ise daha erken bir tarihte seçim yapılmasında ısrarlı. Erken seçim o kadar gündemimize girdi ki, Başbakan Ecevit bile “Ben istemesem bile ufukta erken seçim göründü” anlamına gelecek bir gaf yaptı.
   <br/>
   <br/>
   Ardından da yanlış anlaşıldığını ifade etti. Ecevit’in piyasaları rahatlatmak için yaptığı fedakarlıklar kırdığı bu potla alt üst oldu. Çünkü iktidar partilerinin reddetmesine rağmen kimse seçimlerin vaktinde yapılabileceğine ihtimal vermiyor. Hani ülkenin gündemini en iyi taksi şöförleri ve berberlerin tuttuğu söylenir ya, matbaacıların da seçim kokusunu en iyi alan meslek sahipleri olduğu ifade edilir. Nitekim matbaa sahipleri seçim kokusunu almışlar bile. SEKA özel matbaalara verdiği kağıtlara sınırlama getirmiş. Sebebi ise seçim döneminde siyasi partilere gidecek kağıt ihtiyacını karşılayabilmek.
   <br/>
   <br/>
   İş dünyası da seçim kanunu tamamlanırsa erken seçimden yana olduğunu açıkladı. Kemal Derviş ekonominin düzlüğe çıkabilmesi için seçim tarihinin belli olması gerektiğini daha önceden ifade ederek tartışmada taraf olmuştu. Şimdi iş dünyası da seçimin getireceği maliyetle, seçim tartışmaları arasında kalmış ekonomik dengeler  arasında tercih yapmaya hazırlanıyor.
   <br/>
   <br/>
  </font>
 </p>
 <p>
  <font>
   (Bu yazı 35 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1468), [web.archive.org (arşiv bağlantısı)](http://web.archive.org/web/20050301161459/http://www.aksiyon.com.tr:80/yazdir.php?id=1468)
