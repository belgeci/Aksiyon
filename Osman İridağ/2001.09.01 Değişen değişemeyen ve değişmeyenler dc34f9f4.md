# Değişen, değişemeyen ve değişmeyenler

*Osman İridağ 2001.09.01*

<div>
 <p class="baslik">
  VE BİR DEĞİŞİM YAZISI
 </p>
 <p class="spot">
  Türkiye'de değiştim demekle iş bitmiyor. Eğer ülke yönetmek,  çok para kazanmak gibi bir kaygınız yoksa istediğiniz gibi  değişme özgürlüğünüz var. Kimse sizden değişim istemez. Yok  siyaset yapıyor, ticaretle meşgul olup çok para kazanıyorsanız ya  da böyle bir düşünceniz varsa sizin için sınav başlamış demektir
 </p>
 <p class="metin">
 </p>
 <img border="0" src="/web/20020113042721im_/http://www.aksiyon.com.tr/2001/352/resimler/ve.jpg"/>
 <p class="metin">
  Başlığa bakarak bu yazıyı yazan kişinin değiştiğini düşünenler için hemen belirtmem gerekiyor. Son dönemlerde moda olan sakalım dışında bende bir değişim yok. Ama değişim üzerine kafa yormakla meşgulüm. Son günlerde, değişim söylemiyle yola çıkanların söyledikleri pek itibar görmüyor. Değiştim diyenlere ısrarla değişmedin, şunları yaparsan ancak değişebilirsin diyorlar. Merak ettim ve araştırdım. Gördüm ki değişim öyle kolay kolay olmuyormuş. Bazı şartları varmış ve adı konmayan bir okuldan mezun olup diploma almak gerekiyormuş. Evet evet, yanlış değil, bildiğiniz diploma. Eğer diploma için aranan şartlara sahip değilseniz işiniz oldukça zor. Çok çalışıp, gayret göstermeniz gerekli çünkü.
 </p>
 <p class="metin">
  İsteyen değişemiyor
 </p>
 <p class="metin">
  Türkiye'de insanlar yeni şeyler gördükçe, yeni değerlerle tanıştıkça eski düşüncelerinden vazgeçemez. Normali, kişinin öğrendikleriyle kendini yenilemesidir. Birey olarak bunu yapanların sayısı da oldukça fazla olsa gerek. Ancak değişim diplomasını verenler için bu yeterli değil. Sadece birey olarak varsanız; ülke yönetmek, çok para kazanmak gibi bir kaygınız yoksa istediğiniz gibi değişme özgürlüğünüz var. Kimse sizden diploma istemez. Yok siyaset yapıyor, ticaretle meşgul olup çok para kazanıyorsanız ya da böyle bir düşünceniz varsa sizin için sınav başlamış demektir.
 </p>
 <p class="metin">
  68'liyseniz yaşadınız
 </p>
 <p class="metin">
  Değişim en çok kırklı yaşlarının üstünde olanlar için konuşuluyor. İlk değişenler de 68'liler. Bahar rüzgarlarının estiği dönemde gençliklerini yaşayanlar seksen sonrası büyük bir dönüşüm yaşadı. En azından bizim algılayabildiğimiz; anı ve geçmişteki faaliyetlerine bakarak çakardığımız sonuç böyle. O dönemde sol gruplar içinde yer almak, bugün değişim diploması almak için büyük bir avantaj sağlıyor. Kimse sizden geçmişte yaptıklarınızın hata olduğunu açıkça deklare etmenizi beklemiyor. Adınız cuntacılarla anılsa da, rakip gördüğünüz gruplarla silahlı çatışmaya girmiş olsanız da, ülkenin bölünmez bütünlüğünü tehdit edecek her türlü eyleme karışmış olsanız dahi sorun yok. Yeter ki gençlik heyecanıyla yapılan şeyler deyin tamam. Bunun örnekleri oldukça fazla. Mesela bir dönem deniz subayı olarak görev yapan ve ismi cunta faaliyetlerine karışan çok meşhur bir anchormen şimdilerde özel bir kanalın haber yönetmenliğini yapıyor. İsmi hava korsanlığına karışan bir başkası siyasi parti liderliği yapıyor. Gençlik heyecanıyla silahlı faaliyet içine giren bir başkası Meclis'te demokrasi havariliği yaparken, bir diğeri gazetedeki köşesinde kimlerin değiştiğine karar veren yazılar yazıyor.
 </p>
 <p class="metin">
  Döneklerin işi zor!
 </p>
 <p class="metin">
  Sakın ha abartıp "hataydı" demek gafletinde bulunmayın. Bu durumda değişimden önce "döneklik" sıfatı yakanıza yapışır. Dolayısıyla da, hiçbir gayret göstermeden alacağınız değişim diplomasını riske sokarsınız. Hâlâ yetmişli yıllardaki zihniyetlerini koruyan marjinal grupların "dönme" yakıştırmasını saymazsak, 68'li olup da bugün artık yepyeni fikirleri savunanlar arasında da görüş ayrılıkları var. Bunlardan bir kısmı kendilerini "diploma" verme konumunda görürken, bir kısmı da gerçek bir aydın olmanın misyonuyla hareket ediyor. İnsan haklarına önem veriyor, inanç hürriyetini savunuyor, bireyin mutluluğunu istiyor. Her türlü güç odağına karşı halkın hislerine tercüman oluyor. Gelişmiş ülkelerde alkışlanacak bu tavır ne yazık ki, bizde hiç de hoş karşılanmıyor. Diploma verenler, onları bir kayıp olarak değerlendiriyor. İsimleri saymaya gerek yok sanırım. Türkiye'nin son dört yılda yaşadıklarına bakarsanız bu gruba kimlerin girdiğini tahmin edebilirsiniz.
 </p>
 <p class="metin">
  Ya ülkücü ya da dindarsanız
 </p>
 <p class="metin">
  68 kuşağı ya da yitik kuşak içinde yer almış ülkücü ve dindarların değişim diploması alması neredeyse imkansız. Onlar da gençliklerinde herkes gibi pek çok hata yapmışlardı. Seksen sonrası yine herkes gibi Turgut Özal rüzgarından etkilenmişler ve geçmişte yaptıkları hatalardan dönmüşlerdi. Ama bunu başkalarına kabul ettirmeleri o kadar kolay değil. En bilinen örnek Recep Tayyip Erdoğan. Yeni bir söylemle halkın umudu haline gelen Recep Tayyip Erdoğan'dan sınavı başarıyla vermesi bekleniyor. Sınava tabi tutanlar ise bir dönem onun savunduğu fikirlerin karşısında yer alanlar. Hasan Cemal gençlik anılarını yazıp para kazanırken, Recep Tayyip Erdoğan'ın gençlik anıları ona para kazandırmak yerine önünün kesilmesi için kullanılıyor.
 </p>
 <p class="metin">
  Ben değiştim diye ortaya çıkan Erdoğan'a tepki çok çabuk geldi. Değiştiğinin kabul edilebilmesi için yapması gerekenler sıralandı. Mesela Sabah Gazetesi yazarı Erdal Bilalar çok zekice bir yaklaşımla başörtüsü sorununu nasıl halledeceğini merak ettiğini köşesinde yazıp bir de öneri sundu; "Eşinin başörtüsünü açarak değiştiğini gösterebilirsin". Bunu yazan kişi için Emine Erdoğan'ın birey olarak ne düşündüğünün hiç önemi yoktu. Recep Tayyip Erdoğan evin reisi olarak emretmeli ve eşi de başını açmalıydı. Bir başkası bıyıklarını kesersen yenilikçi olduğunu kabul ederiz dedi. Bir diğeri biraz daha aşağılara inip, deniz otobüslerinde alafranga tuvalet koymayan Recep Tayyip Erdoğan'ın değiştiğini kabul etmesinin mümkün olmadığını söyledi. Ardından yıllarca bekletilen bir kaset yeniden ısıtılarak gündeme getirildi. "Soğuk savaş döneminde söylenen sözlerdi" diye kasette söylediği pek çok görüşünü artık değiştirdiğini söylese de bu yeterli olmadı. Ondan istenen geçmişini tamamen reddetmesiydi. Oysa hiçbir 68'li solcudan böyle bir şey istenmemişti.
 </p>
 <p class="metin">
  Bu örnekleri çoğaltmak mümkün. Yakın geçmişte toplum tarafından sevilen bir çok insana da aynı muamele yapılmış, aşağılayıcı bir tavırla geçmişini inkar etmesi istenmişti. Haluk Kırcı 7 kişinin öldürülmesi olayına karıştığı için cezaevine girmiş, orada yazdığı kitapla geçmişin muhasebesini yaparken, bundan sonraki neslin aynı hatalara düşmemesini tavsiye etmişti. Hasan Cemal'in kitabı, Cemal'in yaptığı hataların hoşgörülmesini sağlarken, Haluk Kırcı'nın kitabı dikkate bile alınmamıştı. Oysa ikisi de Türkiye'nin iki karanlık dönemine ışık tutacak bir çalışma ile artık hangi noktada durduklarını deklare etmişlerdi.
 </p>
 <p class="metin">
  Dokunulamayanlar
 </p>
 <p class="metin">
  Demokrasi ve insan hakları özelinde değişimi tanımlamak mümkün. Elbette herkesin farklı anlayışı olabilir. Ama bugün gelinen noktada herkesin ortak uzlaştığı nokta tam demokrasi ve insan haklarının sınırsız olduğu bir sistem olsa gerek. Bu anlamda farklı gruplardan gelen değişim talepleri için şartlar öne sürenler, onları oldukları gibi kabul etmekte bir sakınca görmüyor. Hâlâ yetmişli yılların ekonomisini savunan, marjinal fikirlerle Türkiye'nin dışarıdaki itibarına zarar verenlerden hiçbir değişim beklenmiyor. Herkes değişmek zorunda diye bir anlayış elbetteki doğru değil. Ama kimse çıkıp da onlara "Artık 21. yüzyıldayız. Dünya değişiyor, insanlar değişiyor. Neden hâlâ demokrasi ve insan hakları paydasında buluşamıyoruz" deme ihtiyacı hissetmiyor. Farklı fikirler demokrasinin zenginliği açısından faydalı. Ama nedense bu zenginlik hep belirli bir gruptaki insanlar sözkonusu olduğu zaman akla geliyor da, başka gruplar sözkonusu olunca devletin bölünmez bütünlüğü ilkesi devreye giriyor.
 </p>
 <p class="metin">
  Zaman'daki top sakallılar
 </p>
 <p class="metin">
  Kendi adıma diploma almak gibi bir kaygım yok. Çalıştığım kurum bu diplomayı verme hakkını kendinde görenlerden daha çok demokrasiye inanıyor. Son dönemlerde moda olan top sakallıları Zaman Gazetesi içinde fazlasıyla görmek mümkün. Hem top sakalla, hem de inançlarının emrettiği gibi yaşayanların sayısı oldukça fazla. Ama merak etmiyor da değilim. Acaba değişim diplomasını verenlerin kurumlarında, sadece inançlarının emrettiği gibi yaşamak isteyenlere ne kadar hayat hakkı tanınıyor?
 </p>
 <p class="metin">
 </p>
 <p class="arabaslik">
  Değişim diploması için 10 altın kural!
 </p>
 <p class="metin">
  Değiştim demekle iş bitmiyor. Eğer Türkiye'de yaşıyorsanız değişebilmeniz için bazı özelliklere sahip olmanız gerekiyor. İşte değişim diploması için aranan şartlar...
 </p>
 <p class="metin">
  68 kuşağından ama solda olmak.
 </p>
 <p class="metin">
  Çok başarılı olup medya dünyası içinde yer almak. Sol bir geçmişe sahipseniz karıştığınız olaylar için gençlik heyecanıydı deyip işin içinden çıkmak.
 </p>
 <p class="metin">
  Hayatınızın hiçbir döneminde ülkücü hareket içinde yer almamış olmak.
 </p>
 <p class="metin">
  Bir cemaat, tarikat ya da benzeri gruplar içinde bulunmamak.
 </p>
 <p class="metin">
  Geçmişte dini ya da milli gruplar içinde yer almışsanız ülke yönetmeye ya da para kazanmaya talip olmamak.
 </p>
 <p class="metin">
  Eğer yanlışlıkla bu hataya düşmüşseniz bütün inandığınız değerlerinizi ve geçmişinizi tamamen reddetmek.
 </p>
 <p class="metin">
  Bıyık ve sakalları kesmek.
 </p>
 <p class="metin">
  Muhafazakâr bir aile yapınız varsa önce evinizdeki başörtüsü sorununu çözmek.
 </p>
 <p class="metin">
  Siyaset yapıyorsanız halkın değil değişim diploması verecek olanların ve kamuoyunu yönlendirenlerin sözlerini dinlemek.
 </p>
 <p class="metin">
  Konjonktüre göre tavır almak. Güç odaklarına muhalefet etmemek.
 </p>
 <p class="metin">
 </p>
 <p class="arabaslik">
  DEĞİŞENLER!
 </p>
 <p class="metin">
  Ertuğrul Özkök
 </p>
 <p class="metin">
  Ali Kırca
 </p>
 <p class="metin">
  Nuri Çolakoğlu
 </p>
 <p class="metin">
  Cavit Kavak
 </p>
 <p class="metin">
  Zülfü Livaneli
 </p>
 <p class="metin">
  Şahin Alpay
 </p>
 <p class="metin">
  Hasan Cemal
 </p>
 <p class="metin">
  Uluç Gürkan
 </p>
 <p class="metin">
  Süleyman Demirel
 </p>
 <p class="metin">
  Toktamış Ateş
 </p>
 <p class="metin">
 </p>
 <p class="arabaslik">
  DEĞİŞME HAKKINI KULLANAMAYANLAR
 </p>
 <p class="metin">
  Recep Tayyip Erdoğan
 </p>
 <p class="metin">
  Necmettin Erbakan
 </p>
 <p class="metin">
  Bülent Arınç
 </p>
 <p class="metin">
  Ali Bulaç
 </p>
 <p class="metin">
  Enver Ören
 </p>
 <p class="metin">
  Haluk Kırcı
 </p>
 <p class="metin">
  Abdurrahman Dilipak
 </p>
 <p class="metin">
 </p>
 <p class="arabaslik">
  DEĞİŞMEK İSTEMEYENLER
 </p>
 <p class="metin">
  İlhan Selçuk
 </p>
 <p class="metin">
  Bedri Baykam
 </p>
 <p class="metin">
  Yaşar Kemal
 </p>
 <p class="metin">
  Haşmet Atahan
 </p>
 <p class="metin">
  Eşber Yağmurdereli
 </p>
 <p class="metin">
  Cüneyt Arcayürek
 </p>
 <p class="metin">
  Türkan Saylan
 </p>
 <p class="metin">
  Kemal Alemdaroğlu
 </p>
 <p class="metin">
  Kemal Gürüz
 </p>
 <p class="metin">
  Coşkun Kırca
 </p>
 <p class="metin">
  Mümtaz Soysal
 </p>
 <p class="metin">
  Yekta Güngör Özden
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020113042721/mailto:osmaniridag@hotmail.com">
   osmaniridag@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/352/haberler/2.htm), [web.archive.org (arşiv bağlantısı)](http://web.archive.org/web/20020113042721/http://www.aksiyon.com.tr:80/2001/352/haberler/2.htm)
