# Yrd. Doç. Dr. Ferman Demirkol; “Kovulmadım, suç

*Osman İridağ 2000.12.16*

<div>
 <img border="0" src="/web/20020329145638im_/http://www.aksiyon.com.tr/2000/315/resimler/ogrenci.jpg"/>
 <p class="baslik">
  işlemesinler diye sınıfı terkettim”
 </p>
 <p class="baslik">
  ÖĞRENCİLERİ BÜLENT TANÖR KIŞKIRTMIŞ
 </p>
 <p class="baslik">
 </p>
 <p class="spot">
  "Öğrenciler bana itiraz  ederken, 'Neden Bülent  Tanör hakkında soruşturma  açtınız' diye soruyordu. Bülent Tanör de bizim kürsüde  profesör. Dolayısıyla o gün  yaşananlar, öğrencinin beni  protesto etmesi değil, hukuk  fakültesi tarihinde ilk kez ana  bilim dalında öğretim  görevlileri arasındaki bir  tartışmanın anfiye  yansımasıydı"
 </p>
 <p class="metin">
 </p>
 <p class="metin">
  Geçtiğimiz günlerde İstanbul Üniversitesi'nde bir zamanlar çok yaygın olan ancak uzun zamandır unuttuğumuz bir öğrenci eylemi yaşandı. Hukuk Fakültesi'den anayasa dersleri veren Yrd. Doç. Dr. Ferman Demirkol'un ders anlatması bir grup öğrencinin protestosu nedeniyle mümkün olmadı. Öğrencilerin beğenmedikleri hocayı dersten kovması altmış ve yetmişli yıllarda sıradan bir olay haline gelmişken, 12 Eylül'den sonra belki de ilk kez bir öğretim görevlisi öğrencilere göre sınıftan kovuldu, hocaya göre ise ders anlatma hakkı gaspedildi. Peki neden böyle bir olay yaşandı?
 </p>
 <p class="metin">
  Yine iki görüş var: Öğrencilere göre Ferman Demirkol'un ismi Azerbaycan'da Haydar Aliyev'e karşı yapılmak istenen darbeye karışmıştı. Darbeci bir hoca aynı zamanda faşist biriydi ve onların bu hocadan öğrenebilecekleri bir anayasa yoktu. Hocaya göre ise anabilim dalında öğretim görevlileri arasında yaşanan kavga, öğrenciler vasıtasıyla anfiye taşınmıştı.
 </p>
 <p class="metin">
  Aşağıda olayı Ferman Demirkol cephesinden göreceksiniz. Ancak konuşulan başka bir neden var ki, bütün bunlardan daha dikkat çekici. Bu görüşe göre "İslamcıları" fişleyen rektör Alemdaroğlu, solcu öğrencileri de tesbit edebilmek için bilerek Demirkol'un ders vermesini istiyor. Böylece onları da fişleyerek üniversiteyi farklı düşüncelerden arındırmayı hedefliyor.
 </p>
 <p class="metin">
  (Pardon rektör bey, ayağınıza bastım galiba!)
 </p>
 <p class="metin">
  Bülent Tanör kışkırtmış
 </p>
 <p class="metin">
  — Ferman bey, gazetelerde çıkan "İstanbul Üniversitesi'nde öğrenciler Hoca'yı kovdu" başlıklı haberlerin sizin için anlamı nedir?
 </p>
 <p class="metin">
  Ben anayasa hukuku dersine giriyorum. Hukuk Fakültesi öğrencisi olmayan 25—30 öğrencinin bana karşı bir tepkisi var. İlk dersi anlatmış, ikinci derse girmiştim, ancak itirazlar nedeniyle dersi anlatamadım.
 </p>
 <p class="metin">
  — Neden itiraz ettiklerini biliyor musunuz?
 </p>
 <p class="metin">
  Öğrenciler bana itiraz ederken 'Neden Bülent Tanör hakkında soruşturma açtın' diye soruyordu. Bülent Tanör de bizim kürsüde profesör. Dolayısıyla o gün yaşananlar, öğrencinin beni protesto etmesi değil, hukuk fakültesi tarihinde ilk kez, ana bilim dalında öğretim görevlileri arasındaki bir tartışmanın anfiye yansımasıydı.
 </p>
 <p class="metin">
  — Bülent Tanör mü kışkırttı öğrencileri?
 </p>
 <p class="metin">
  Ben daha bir şey demedim. Öğrenci sınıfta böyle söylüyor. Ben öğrencinin beni neden protesto ettiğinin gerekçesine bakarım. Ama dediğim gibi protesto edenlerin yüzde 95'inden fazlası hukuk fakültesi öğrencisi değil. Tesbit edilen öğrencilerden sadece dördü hukukta okuyormuş.
 </p>
 <p class="metin">
  — Peki o gün yaşanan olayların hukuki anlamı nedir?
 </p>
 <p class="metin">
  Öğretim ve bilim özgürlüğünü engellemedir. Bir öğretim üyesinin, nedeni ne olursa olsun dersini anlatmasına engel olursanız suç işlemiş olursunuz. Bunun bir de siyasi anlamı var tabii.
 </p>
 <p class="metin">
  — Siyasi anlamına gelmeden önce öğrencinin fikrini beğenmediği bir hocayı protesto etmesini, demokratik bir hak olarak görüp görmediğinizi merak ediyorum.
 </p>
 <p class="metin">
  Hayır, bilim özgürlüğünü başka bir özgürlük tarafından kaldıramazsınız. İkincisi öğrencilerin öğretim üyelerini seçme özgürlüğü yoktur. Konuyu anlamayabilir, kullandığı kelimeleri sevmeyebilirler ama başkalarının öğrenim özgürlüğüne saygılı olmak zorundalar. Dışarıda istedikleri protestoyu yapabilirler.
 </p>
 <p class="metin">
  — Kovulma haberlerine tepki gösteriyorsunuz, ama dersi bırakıp çıkmışsınız? Bunun anlamı kovulma değil mi?
 </p>
 <p class="metin">
  Eğer sınıftan çıkmasam bana yumruk ve benzeri saldırılarda bulunacaklardı. Ceza hukuku anlamında fazla suç işlemelerine engel olmak için sınıftan çıktım. Aksi halde okulla ilişkileri kesilebilirdi. İkincisi idareye bir fırsat vermek istedim. İlk haftaki olaylardan sonra rektörlük, dekanlık ve anabilim dalı başkanlığı, 'Derse devam etmemen öğrenciye taviz vermek anlamına gelir, bugün sizi istemeyen yarın bir başka nedenle diğer bir hocayı istemez' dedi. Dolayısıyla derse girmesem suçlu olurdum. Zaten hukuk fakültesindeki öğrenciler dersi dinlemek istiyorlardı.
 </p>
 <p class="metin">
  — Dediğiniz çoğunluk protesto edenlere tepki gösterdi mi?
 </p>
 <p class="metin">
  Militan bir gruba karşı nasıl bir tepki verebilirler. Daha sonra gazetelere, biz işçi partisi öğrencileriyiz diye beyanat verdiler.
 </p>
 <p class="metin">
  Tanör ya o, ya da ben demiş
 </p>
 <p class="metin">
  — Peki öğrencilerin tepkisine neden olan konuya gelirsek, Prof. Bülent Tanör'e TÜSİAD'a rapor hazırladığı için dava açılmasına isminiz neden karıştı?
 </p>
 <p class="metin">
  Daha önce iki dava açılmış zaten. İkisinde de aklanmış. Bülent Tanör'e basın yoluyla bana hakaret ettiği için savcılık soruşturma açtı. Ancak öğretim üyesi olması nedeniyle soruşturmayı rektörlük yaptı. Ben ise şahit olarak dinlendim. Rektörlüğe verdiği, hakkımdaki hakaret dolu mektup medyada yayınlanmış ve pek çok gazeteci bu mektuba dayanarak aleyhimde darbeci diye yayın yapmıştı.
 </p>
 <p class="metin">
  — Prof. Bülent Tanör'le kişisel bir kavganız var mı? Sizin yeniden okula dönme kararınız üzerine en büyük tepkiyi onun göstermesine karşı bir kızgınlığınız yok mu?
 </p>
 <p class="metin">
  Bülent Tanör rektöre çıkıp Ferman Demirkol'u yeniden göreve atarsanız ben kemoterapi ilacını kullanmayı bırakacağım diyor. Ben dışardan öğretim üyesi olarak atanmıyorum. Darbeye adım karışmış o yüzden atanmamalıymışım. Acaba darbe bazıları için çok sakıncalı bir şeyse sömürü düzeni deyip de, şirketlerden rapor karşılığı para almak sakınca değil mi? İkincisi bu bir unsursa, Türkiye'de darbeyi yapanlara anayasa hazırlayanlar var. Türkiye'deki darbelere engel olabildiler ve bunu temizleyebildiler mi ki dışardaki bir darbeyi gündeme getiriyorlar.
 </p>
 <p class="metin">
  — Rektör ve dekanlık desteği arkanızda olduğuna göre yeniden sınıfa girip ders anlatacak mısınız?
 </p>
 <p class="metin">
  Hayır, bu marjinal grubun İstanbul üniversitesi merkez binasını işgal etmesini protesto ettiğim için derslere girmiyorum.
 </p>
 <p class="metin">
  Evet kahrolsun faşizm!
 </p>
 <p class="metin">
  — Protestonun siyasi anlamı nedir?
 </p>
 <p class="metin">
  Bir öğretim görevlisinin ders anlatmasını engellemek ancak Hitler düzeninde vardır. O baskılara dayanamayan öğretim görevlileri Türkiye'ye gelmişti.
 </p>
 <p class="metin">
  — İlginç, onlar da sizi faşist bir Hitlerci olmakla suçluyor, siz de onları. Kim faşist?
 </p>
 <p class="metin">
  Bana faşist diyorlar, ben de kahrolsun faşizm dediğim zaman hayır siz diyemezsiniz diyorlar. Ben de siz deyince kahroluyor da ben deyince neden kahrolmuyor diye sordum. Bir cevap veremediler çünkü hepsi de doldurulmuş ve hazır gelmişler. Ben her türlü siyasal düşünceyi hoşgörüyle karşılıyorum. İnsanlar düşünce bazında her türlü fikri savunabilmeli.
 </p>
 <p class="metin">
  Azerbaycan'daki darbe değil halk hareketiydi
 </p>
 <p class="metin">
  — Size faşist demelerinin nedeni nedir?
 </p>
 <p class="metin">
  Adım Azerbaycan'da yaşandığı söylenen darbeye karışmış. Ama darbenin Azerbaycan'daki manası ile Türkiye'deki manası çok farklı. Biz silahlı bir grubun radyoyu ele geçirip meclisi basmasıyla yapılan darbelere alışmış olduğumuz için her darbeyi böyle anlıyoruz. Azerbaycan'da üç kez benzer olaylar yaşandı ama darbe değildi bunlar. Birincisi Muttalibov'a karşı yapılan halk hareketi, ikincisi Elçibey'in indirilmesi, üçüncüsü ise Aliyev'in göreve gelmesidir. Halkın baskısı sonucu parlamento kararıyla alınan kararlardır. Orada iktidarın yaptığına darbe diyorlar. Türkiye'de halk ve parlamento darbe yapmadığı için; keşke parlamento darbe yapsaydı ve silahlı kuvvetler darbenin unsuru olmasaydı, o zaman demokrasimiz daha işler durumda olurdu
 </p>
 <p class="metin">
  — İktidardaki Aliyev'i devirip yerine yeni bir başkan getirmek istemenin adı neden darbe olmasın?
 </p>
 <p class="metin">
  Parlamentonun almış olduğu karar darbe değil, ancak demokratik halk hareketi olur. Adım geçiyor ama Azerbaycan'da 12 partinin konsorsiyumu var. Bu konsorsiyum parlamentonun üçte iki çoğunluğunun kararı ile Haydar Aliyev'i görevden almak istiyordu.
 </p>
 <p class="metin">
  — Neden sizin de isminiz geçiyor?
 </p>
 <p class="metin">
  Benim adım, Azerbaycan'da iktidarın yapmış olduğu darbeyi örtbas etmek için, Türkiye'nin yapmış olduğu bir operasyon sonucu geçti. İktidarın yaptığı katliamı örtmek istediler.
 </p>
 <p class="metin">
  — Olayların içinde taraf olmasanız da gelişen olaylardan haberdardınız ve Aliyev'i bilgilendirmemekle bir anlamda bu harekete destek vermiş olmadınız mı?
 </p>
 <p class="metin">
  Muhalefetin içinde değildim. Ben orada hem öğretim üyesi, hem de parlamentonun danışmanlığını yapıyordum. Şu anda Azerbaycan halkının tek tercümanıyım dünyada. İktidarın demiyorum. Halk ayrı, iktidar ayrı.
 </p>
 <p class="metin">
  — En son ne zaman gittiniz çok sevdiğiniz insanların yanına?
 </p>
 <p class="metin">
  1995 yılındaki zorunlu dönüşten sonra gitmedim. Yasak değil ama iktidara insan hakları bakımından güvenmediğim için gidemiyorum.
 </p>
 <br/>
 <center>
  <a class="anaorta" href="http://web.archive.org/web/20020329145638/mailto:osmaniridag@hotmail.com">
   osmaniridag@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/315/roportaj/1.htm), [web.archive.org (arşiv bağlantısı)](http://web.archive.org/web/20020329145638/http://www.aksiyon.com.tr:80/2000/315/roportaj/1.htm)
