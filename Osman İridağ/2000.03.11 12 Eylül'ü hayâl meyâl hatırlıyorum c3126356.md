# "12 Eylül'ü hayâl meyâl hatırlıyorum"

*Osman İridağ 2000.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dayımı vurdukları zaman sekiz yaşındaydım. O ise 17. Suçu ülkücü olmaktı. Amcam cezaevine girdiğinde dokuz yaşındaydım. Çıktığı zaman 19. Artık bana 25 kuruş harçlık verecek dayım yoktu ve onun yerine gözü yaşlı bir anneannem vardı.
  </font>
 </div>
 <div id="newsText">
  <font class="detail-text">
   Sürekli ağlayan ve ağlatan bir anneanne. Aradan yirmi yıl geçti. Ve ben hâlâ o parçalanmışlığı, hayâl kırıklığını, yaşanan büyük acıyı ve şoku  hatırlarım.
   <br/>
   <br/>
   Bir çocuğun gözüyle 12 Eylül'ün acılarını anlatan filmi o yüzden merak ediyordum. Kendimdeki parçalanmışlıktan bir şeyler bulmak için "Eylül Fırtınası"nı merakla izledim. Ancak daha büyük bir hayâlkırıklığı yaşamak zorunda kaldım. Meğerse ben çocukken yanlış anlamışım. Sağcılar ve dindarlar 12 Eylül'den hiç zarar görmemiş. Sadece solcu avı yapmış darbeciler! Öyleyse solcu olmayan amcam 10 yıl neden cezaevinde yatmıştı?
   <br/>
   <br/>
   İşte bu yüzden görüştüm Atıf Yılmaz ile ve ona, neden 12 Eylül'ü sadece "sol" ile sınırladığını, bana 20 yıl sonra neden bir hayâlkırıklığı yaşattığını sordum. Eminim benim dışımda daha milyonlarca insan bu sorunun cevabını merak ediyordur; 12 Eylül sadece solcuları mı vurdu?
   <br/>
   <br/>
   ***
   <br/>
   <br/>
    "Eylül Fırtınası"nı niçin çektiniz?
   <br/>
   <br/>
   Türkiye belleksiz bir ülke ve herşeyi çok çabuk unutuyoruz. Bilkent Üniversitesi'nden bir grup genç 12 Eylül üzerine bir araştırma yapmışlar ve yaşları 1525 arasında olan gençlere "12 Eylül nedir" diye sormuşlar. Maalesef gençlerden hiçbiri 12 Eylül'ün ne olduğunu bilememiş. Biz de bir hatırlatma yapmak için bu filmi çektik.
   <br/>
   <br/>
    Gençlerin bilemediği "12 Eylül" sorusunun cevabı nedir?
   <br/>
   <br/>
   Cuntadır, demokrasiye karşı yapılmış askeri harekettir.
   <br/>
   <br/>
    Bunu gençlere hatırlatmak için neden 19 yıl beklediniz?
   <br/>
   <br/>
   Esinlendiğimiz kitapla ilgili biraz.  Hamit Bektaş'ın "Gölge Kokusu" kitabı sinemaya kolay uygulanabilirlilik bakımından ilginç bir romandı. Öneri de kendisinden gelmişti. 12 Eylül'ü bir çocuğun gözünden anlattığı için insanların kolay izleyebileceğini düşündük.
   <br/>
   <br/>
   Cunta insanların hayatını alt üst etti
   <br/>
   <br/>
    Bu sizin ilk politik filminiz mi?
   <br/>
   <br/>
   Değil. Kibar Feyzo'yu çektim. Gördünüz mü bilmiyorum
   <br/>
   <br/>
    Her akşam bir kanalda gösterilen Şaban filmlerini görmemek mümkün mü?
   <br/>
   <br/>
   En politik filmlerden biri o. Hatta bir aklı evvel emniyet amiri suç duyurusunda bulunmuş. Neredeyse 141, 142'den idamla yargılanıyorduk. Film bir süre yasaklandı.
   <br/>
   <br/>
    Eylül fırtınası kimin fırtınasını anlatıyor?
   <br/>
   <br/>
   Cuntanın. İnsanlar üzerine yansıyan ve onların hayatını alt üst eden bir fırtına bu.
   <br/>
   <br/>
    Bu roman sizin dünya görüşünüze uygun bir roman mı, düşüncelerinizi yansıtıyor mu?
   <br/>
   <br/>
   Tabii.
   <br/>
   <br/>
    Peki Eylül Fırtınası'nda bütün toplumun çalkantılarını yansıtabildiniz mi?
   <br/>
   <br/>
    Tabii. Çok küçük bir yerleşim yerinde bile insanları bu kadar etkileyebiliyorsa daha büyük yerleşim yerlerinde kimbilir neler oldu.
   <br/>
   <br/>
    Ada'da geçiyor ama sadece bir aileyi etkiliyor. Sanki diğer insanlar darbeden memnun gibi gösteriliyor.
   <br/>
   <br/>
   Kim memnun?
   <br/>
   <br/>
    Efe (Tarık Akan) ve ailesi dışındaki tipleriniz.
   <br/>
   <br/>
   İkisi de seçilmiş insanlar. Biri farkettiğiniz gibi ülkücü bir öğretmen, öbürü de biraz fanatik dinci bir adam. Zaten bir süre sonra çok küçük yaştaki kızını tesettüre sokuyor.
   <br/>
   <br/>
    O karakterlerin kötü gösterilmesinin nedeni ne? Onların darbeden memnun kaldığını mı düşünüyorsunuz?
   <br/>
   <br/>
   O kadar genellemeye gitmeye gerek yok. Küçük bir yerleşim yerindeki bir ailenin çözülüşünü anlattığınız zaman bütün Türkiye'yi ilgilendiren bir şeydir. Nitekim o dönemi yaşayan bir çok arkadaşımız filmden çıktıktan sonra çok etkilendiklerini ve kendi yaşadıklarıyla çok paralellik kurduklarını söyledi. Filmin diğer yapımcısı olan İskender Ulus bana geçmişte ülkücü olduğunu ifade etti. Filmi izledikten sonra 'Aynı acıları biz de yaşadık. 9 ay içerde kaldım ve işkence gördüm. Askeri bir cuntanın bir ülke için ne kadar kötü olduğunun farkına o zaman vardım. Allah bir daha Türkiye'ye böyle bir şey göstermesin' dedi.
   <br/>
   <br/>
   Sol daha çok mağdur oldu
   <br/>
   <br/>
    Daha önce ülkücülerin ve dindarların aynı acıyı yaşadıklarını biliyor muydunuz?
   <br/>
   <br/>
   Gayet tabii canım. Türkiye'de yaşıyorum, herkes başka açıdan acılar yaşadı.
   <br/>
   <br/>
    Neden onların acılarını vermeyi düşünmediniz?
   <br/>
   <br/>
   Solda daha genelde yaşandı da ondan. Bu romandan kaynaklanan bir şey.
   <br/>
   <br/>
    Ama siz de romanın altına imza atacağınızı belirttiniz.
   <br/>
   <br/>
   Çok doğal. Ayrıca benim dünya görüşüm sola daha yakın.
   <br/>
   <br/>
    Filmi de solcu Atıf Yılmaz mı çekti?
   <br/>
   <br/>
   Hayır, hayır tarafsız bir gözle çektim. Nitekim kızın kocası lider olmasına rağmen arkadaşlarını ihbar ederek ihanet ediyor. Kadın zaten politik değil. Onun için özellikle sol tipler seçilmiş değil.
   <br/>
   <br/>
    Ama filmdeki bütün iyiler solcu?
   <br/>
   <br/>
   Filmde kötü adam yok zaten.
   <br/>
   <br/>
    Benim izlediğim filmde kötü adamlar vardı ve bunlar ülkücü ve dindardı.
   <br/>
   <br/>
   Onlar da değil. Çocuk ekmek alırken parasını almıyor ve al şeker alırsın diyor. O da bir tarafıyla insan. Altı çizilmiş kötü adam yok.
   <br/>
   <br/>
   "Amacım kimseyi kötülemek değildi"
   <br/>
   <br/>
    Filmin diğer yapımcısı İskender Ulus'un ülkücü kökenli olması nedeniyle sinema sanatçısı Berhan Şimşek 'Onların parasıyla onları kötüleyen bir film yaptığı için Atıf Yılmaz'ı tebrik ediyorum' dedi. Bu tebriği hakettiniz mi?
   <br/>
   <br/>
   Ben kimseyi kötülemek için film yapmadım. Berhan abartmış biraz. O fikirler bana ait değil, Berhan'a ait. Türkiye çok dinamik bir ülke. Sizin bu sorduğunuz sorular da çok bayat sorular.
   <br/>
   <br/>
    Neden bayat buldunuz?
   <br/>
   <br/>
   Çünkü herşey o kadar çabuk değişiyor ki 80 öncesi sağsol meselesi ile bugünkü sağsol meselesi arasında kilometrelerce fark var. Siz hâlâ 80 öncesi dönemin sorularını soruyorsunuz
   <br/>
   <br/>
    Evet, çünkü filmde de 80 öncesinin sağsol bakışı kesin çizgilerle ayrılmış.
   <br/>
   <br/>
   Filmde yok. Ben böyle bir şey düşünmedim. Türkiye değişiyor, bunda dünyadaki değişimin de etkisi var. Anlatabiliyor muyum? Artık meselelere o günkü gözle bakmamız bizi yanlışa götürür.
   <br/>
   <br/>
    Filmi çocuk gözüyle anlattığınız için ailenin parçalanmasına sebep olan devletin yerine kötü adamlar olarak Ada sakinleri görünüyor. Çocuk parçalanan ailenin sorumlusu olarak orada devleti mi görüyor yoksa yetmişli yılların dindar ve ülkücü tiplemesinde özdeşleşen kişileri mi?
   <br/>
   <br/>
   Anlamadım sorunuzu.
   <br/>
   <br/>
    Çocuğun gözünde suç devletten çok sizin tanımınızla fanatik dindar ve ülkücü öğretmen de özdeşleşmiyor mu?
   <br/>
   <br/>
   Öyle bir şey yok. Siz kasıtlı olarak öyle bir şey yapmaya çalışıyorsunuz. Bugün MGK'nın etkisiyle yapılan birtakım şeyler dindar kesimi rahatsız ediyor. Ben ona da karşıyım. Demokratik bir ülkede böyle bir şey olamaz. Eğer Türkiye AB'ye girmeyi düşünüyorsa böyle yapmaması lazım. Daha demokratik, herkesin düşüncelerini rahatça söyleyebildiği, insan haklarına daha saygılı bir ülke olmalıyız.
   <br/>
   <br/>
   "12 Eylül'ü hayâl meyal hatırlıyorum"
   <br/>
   <br/>
    12 Eylül günlerini hatırlıyor musunuz?
   <br/>
   <br/>
   Herhalde.
   <br/>
   <br/>
    Anılarınızı yazdığınız kitapta çok unutkan biriyim diyorsunuz.
   <br/>
   <br/>
   Öyleyim.
   <br/>
   <br/>
    Ben de bu yüzden hatırlayıp hatırlamadığınızı sordum.
   <br/>
   <br/>
   Hayâl meyâl.
   <br/>
   <br/>
    Yine anılarınızda diyorsunuz ki, "Bütün yaşamım boyunca tek kitap okumadığımı, defalarca niyetlendiğimi ama bir türlü başaramadığımı burada üzülerek itiraf ediyorum."
   <br/>
   <br/>
   Ben sinema dışında kitap okumadım dedim. Yanlış algılamışlar yahut kötü niyetle yazılmış. Mümkün mü, hiç kitap okumamak.
   <br/>
   <br/>
    Filmi çekmeden önce 12 Eylül'le ilgili hiç kitap okudunuz mu ya da o dönemi yaşayan insanlarla görüştünüz mü?
   <br/>
   <br/>
   O dönemi ben de yaşadım. Bu hikayede o insanlarla birer birer konuşmaya gerek yok. Çünkü belgesel bir yanı yok. Ne bileyim şimdi bir Susurluk olayı üzerine film yapılsa tanıklarıyla konuşmak gerekir. Bir dönem 27 Mayıs darbesiyle ilgili film yapmaya niyetlenmiştik. Daha gerçekçi bir çalışma yapabilmek için o dönemin bütün gençlik liderleriyle ve ihtilali yapan subaylarla konuşmuştuk.
   <br/>
   <br/>
    12 Eylül'ün film yapılması niçin kimsenin aklına gelmedi? Zemin buna müsait değil miydi?
   <br/>
   <br/>
   Başta anayasa olmak üzere, yasalarla ve çeşitli baskı unsurlarıyla bu engellendi. 80 öncesindeki anarşik ortamdan şikayet ediyoruz ama o zaman dinamik bir gençlik vardı. Sağ ya da sol farketmez insanlar bir şeyler üretiyordu. 12 Eylül, gençliğin üzerine ölü toprağı serpti. Bugünkü gençliğin çoğunluğu Türkiye'nin temel sorunlarının hiçbiriyle ilgilenmiyor. Türkiye kültürel açıdan büyük bir bombardıman altına girdi ve gençlik pasifize edildi.
   <br/>
   <br/>
    Yani politik sinemaya tabandan gelen bir talep yok mu?
   <br/>
   <br/>
   Hayır yok. Hiç sanmıyorum ama bizim görevimiz belli birtakım şeyleri hatırlatmak.
   <br/>
   <br/>
   Yerel olmadan evrensel olunmaz
   <br/>
   <br/>
    Sol görüşlü olduğunuzu söylüyorsunuz ama sizin aynı zamanda bir de Osmanlıcılık tarafınız var. Geçmişi reddetmiyorsunuz. Bu yönünüz nedeniyle de eleştiriliyorsunuz?
   <br/>
   <br/>
   Olabilir canım o önemli değil. Demin söylediğim gibi o dönem geçti artık.
   <br/>
   <br/>
   Yani onlar da bayat eleştiriler mi oluyor?
   <br/>
   <br/>
   ...
   <br/>
   <br/>
   Bizim tarihimizde bir kaç bin yıllık bir kültür var. Amerika'daki örneklere baktığımız zaman bu durum Türk sineması için avantaja dönüştürülebilir mi?
   <br/>
   <br/>
   Çok zor. Çünkü bizde bir kültür kopukluğu var. Cumhuriyetle beraber yapay bir batılılaşma fikri ortaya atıldığı için hepimiz batılı olmak üzerine yetiştirildik. Ancak bir süre sonra farkettik ki insanın kendi kültüründen kaynaklanmayan sanat eseri evrensel olma şansını yitiriyor. Çünkü yerel olmadan evrensel olunmaz. Ancak kendi kültürünüzden, kaynaklarınızdan orijinal bir şey yapar ve dünya sanatı üzerine bir taş koyabilirseniz o zaman sizi kabul ediyorlar. Çünkü o, romansa diğer ülkelerin romanına, sinema ise diğer ülkelerin sinemasına benzemiyor. Özel bir kimliği oluyor. Kimliksiz, kendi öz kaynağınızdan yararlanmayan bir sanat yaptığınız zaman o eserin ne evrensel olma ne de uzun ömürlü olma şansı var.
   <br/>
   <br/>
    Siz bunu yapıyorsunuz herhalde?
   <br/>
   <br/>
   Yok tam anlamıyla ben de yapamıyorum. Bir ara ulusal sinema diye bir şey çıkmıştı. Ben de o takımın içindeyim. Ama kendi kaynaklarınızdan ve kökünüzden koparılmış olduğunuz için kolay değil. Bu Karagöz'ü, seyirlik oyunları taklit etmek de değil. Bugünkü kültürle yeni bir senteze ulaşmak anlamını taşıyor. Bunun için de yerel kültürü bilmek gerek.
   <br/>
   <br/>
    Ne oldu ulusal sinemaya?
   <br/>
   <br/>
   Her şey gibi o da eskidi.
   <br/>
   <br/>
    Ulusal sinemaya karşı çıkanlara göre sinema evrensel bir dil olduğu için geçmiş kültürle bağlantılı olması şart değil.
   <br/>
   <br/>
   Bu doğru değil. Eğer siz ritmiyle, temposuyla, açısıyla, insan davranışıyla, metniyle kendi kaynaklarınızdan yararlanarak farklı bir şey yapmıyorsanız onun evrensel olmasına imkan yok.
   <br/>
   <br/>
    Bu soruları da bayat buldunuz mu?
   <br/>
   <br/>
   Eh işte. İdare eder.
   <br/>
   <br/>
   Email:oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5923-36-12-eylulu-hay%C3%A2l-mey%C3%A2l-hatirliyorum.html), [web.archive.org (arşiv bağlantısı)](http://web.archive.org/web/20140419183345/http://www.aksiyon.com.tr:80/aksiyon/haber-5923-36-12-eylulu-hay%C3%A2l-mey%C3%A2l-hatirliyorum.html)
