# Ben felsefe yapan adamım...

*Osman İridağ 1996.08.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Meğer ekranlarda gördüğümüz Boran Kaya ne kadar farklı bir insanmış. Raiting kaygısıyla program yapan Kaya, yaşam tarzıyla yaptığı iş arasında büyükfark olduğunu söylüyor.
  </font>
 </div>
 <div id="newsText">
  <font class="detail-text">
   O kendini, ekonomi politik yapan, anarşist felsifeyi savunan, hatta bunu hayata geçiren bir insan olarak tanımlıyor
   <br/>
   <br/>
   Engin Noyan'ın programını izlemesem, Boran Kaya ile röportaj yapacağım hiç aklıma gelmezdi.
   <br/>
   <br/>
   Gerçi 10 yıllık bir tiyatro geçmişi ve İner misin Çıkar mısın programında çizdiği başarılı bir "saray soytarısı" tiplemesi vardı ama, o programı sunan kişi hiç ilgi alanıma girmiyordu. Ne zaman ki, Kapılar ve Köprüler programında bir başka yüzünü gördüm, fikrim değişti. Atv'deki Boran Kaya ile Samanyolu'nda konuşan Boran Kaya arasında dağlar kadar fark vardı. Bir tarafta, şaklabanlıklar yaparak raiting almaya çalışan bir sunucu, diğer tarafta ise Marksist ideolojiyi savunup felsefe yapan, raiting kaygısıyla program yapanları eleştirerek, "halk böyle istiyor" mantığını sorgulayan, Türk aydınının halktan kopukluğundan şikayet eden, toplumun geniş bir bölümünün düşüncelerine tercüman olan bir insan vardı.
   <br/>
   <br/>
   İyi de bunlardan hangisi gerçekti? Belki de yılların tiyatro tecrübesi ile istediği rolü başarıyla oynayabiliyordu. Benzer soru işaretlerinin diğer izleyicilerde de meydana gelmiş olabileceğini düşünerek, hangi Boran Kaya'nın gerçek olduğunu öğrenmek için, Kaya ile randevulaştık. Peki zihnimizdeki soru işaretleri çözüm buldu mu? Net bir cevap vermek zor. Eğer söyledikleri doğru değilse iyi bir oyuncu o. Çünkü konuştuğu insanları etkileyebilecek bir altyapı ve felsefi birikime sahip. Onun söylediklerine inanıp inanmamak size kalmış, fakat ne olursa olsun Boran Kaya'nın çıkışlarıTürkiye'de medyanın durumunu göstermesi bakımından oldukça önemli.
   <br/>
   <br/>
   - Sizinle niçin konuşmak istemiş olabilirız.
   <br/>
   <br/>
   Medya benimle pek konuşmak istemez. Siz benimle niye konuşmak istediniz, anlamış değilim.
   <br/>
   <br/>
   -Telefonla katıldığınız STV'de söylediklerinizle, A TV'de izlediğimiz Boran Kaya arasında hayli fark vardı. İzleyiciler gibi bizde hangisinin gerçek olduğu konusunda şüpheye düştük. Madem düşünceleriniz böyleydi de bugüne kadar neden farklı davrandınız?
   <br/>
   <br/>
   -Engin Noyan'ın yapmış olduğu bu program, insanlara konuşma özgürlüğü sağlayan, daha demokratik koşulları beraberinde taşıyan ve söylenmesi gereken doğrular neyse o doğrultuda bir şeyler söyleme fırsatı veren bir programdı ve ben de bunu değerlendirmek istedim.
   <br/>
   <br/>
   - Söyleyecektiniz de imkan mı sağlanamadı?
   <br/>
   <br/>
   -Gayet tabii. Ben bu gruptan, yani gerek Samanyolu'ndan, gerekse Aksiyon Dergisi'nin dahil olduğu gruptan farklı düşünen, farklı felsefe yapan, farklı yaşayan, farklı bir ideolojinin savaşını vererek buralara gelmiş bir kişiyim. Fakat bu grup bana birtakım şeyleri anlatma şansı verip de daha demokratik oluyorsa, bu fırsatı değerlendiririm. Diğer kanallarda "talk show ''Iara veya ciddi program yaptığını zanneden sistemle işbirliği halinde çalışan programlara konuk olup da böyle şeyler söylediğimde feci şekilde yargılanır, susturulur, karalanırdım. Bu 10 ay boyunca böyle devam etti. Her gittiğim yerde hep ekranda görülen yanımın altı çizildi. Doğruları, olması gerekenleri konuşmaya başladığımda az gelişmiş bir kaos ortamı oluşturulurdu. Şu ana kadar sadece Engin Noyan'ın programında istediğim şeyleri, söylemem gerekenleri söyleme fırsatı buldum. Bu şans başka kanalda tanınsaydı orada da söylerdim.
   <br/>
   <br/>
   - Orada bir çok şey söylediniz ama benim aklımda kalan cümleniz, ''bitirdiniz ulan beni" idi. Sizi kim bitirdi?
   <br/>
   <br/>
   Gazeteler ve gazeteciler. Benim adıma ahkam kesen insanlar. Ama hiçbiri de doğruları yazmıyor, beni istedikleri şekle sokarak okuyucuya yansıtıyorlar. Sanki benim öyle bir iddiam varmış gibi en iyi entelektüel, en iyi filozof, her şeyi  en iyi bilen Boran Kaya diyorlar. Ben bunu diyen adamlara nazaran çok temi zim, çok daha değerliyim. Gazete yöneticilerini tenzih ederek söylüyorum.
   <br/>
   <br/>
   - ''Ayinesi iştir kişinin lafa bakılmaz." Izleyici size niçin inansın ki? Hangi Boran  Kaya'nın gerçek olduğunu nereden bilsin?
   <br/>
   <br/>
   - Benim sorunum sonuçta kendisini  entelektüel aydın zannedip, halktan kopuk yaşamaya çalışan o zavallı sınıfla. İ ner misin Çıkar mısın'ı yapana kadar on yıl boyunca ben bu adamlarla kavga ettim. Sanatçı olmanın belirli bır misyonu, sorumluluğu var. Bu adamlar bu kapasitede değilken ben yanlış bir yere düştüğü mü n çıkarımına vardım. Gördüm ki toplumun pratik yaşamındaki Makyavelist felsefe, aynen sanatsal kurumlarda da hakim. Ya öyle yaşarsınız ya da bu işi bırakırsınız. Ben öyle yaşamadım, yaşatmadılar. Onları kokuşmuşluklarıyla, pislikleriyle, bilgisizlikleriyle, kapasitesizlikleriyle baş başa bıraktım. Zaten onlar da beni dışladı.
   <br/>
   <br/>
   - Bu neden "İner misin Çıkar mısın" sorusunun cevabı olmadı.
   <br/>
   <br/>
   Bahsettiğim gruptan koptuktan sonra 5-6 tane program üreterek medya patronlarına sundum. Bu projelerin hepsi tabanda anarşist felsefeyi benimseyen, ekonomi-politik yapan ve sosyo-psikolojik değeri yüksek olan projelerdi. Kime götürdüysem hepsi de bana klinik bir vaka gözüyle baktı. "Sağlıklı düşündüğünün farkında mısın, sen nerede yaşıyorsun, yaşadığın toplumun farkında değilsin" gibi cümlelede beni daha farklı bir değere oturttular. O projelerde yok olduktan sonra da dört yıl kavgasız direndim. Ben 10 yıl ütopyalarımı yaşantıma sokmaya çalıştım. Ondan dolayı aydınlardan iğreniyorum. Türk aydını snopça düşünür, yargılar ve kaçar. Onun için onları eleştirmiyorum, iğreniyorum. Haddim değil belki ama onlar ben kadar bile değiller. Askere gitmemek için bir çok neden bulmama rağmen sonunda gittim. Saçımı sakalımı kesince bu halim ortaya çıktı. Medya yeni halimi çok beğendi. 'Sen tiyatrocusun, hadi gel böyle bir program yap' dediler. İşte bu teklif benim için bir dönüm noktasıydı. Ya geriye dönüp kavga edecektim. Ya da bu yolu seçecektim.
   <br/>
   <br/>
   - Siz de kolay olanı tercih edip, kısa yoldan şöhret olmayı seçtiniz?
   <br/>
   <br/>
   Evet kolay olanı seçtim. Çünkü kavga edecek bütün enerjimi tüketmiştim. Baktım, herkes Makyavelist düşünüyor. Makyavelizm ne der; "Böl ve yönet. Gücü de kendinde topla, yola çık. Sistemin şartlannı uyarla, organize et, gücü eline geçir ve istediğin gibi kullan." Amiyane bir deyimle, köprüyü geçene kadar dayı de.
   <br/>
   <br/>
   - Oldukça uzun bir köprü olsa gerek, bir yılda geçemediğinize göre.
   <br/>
   <br/>
   Ne zaman köprüyü geçeceğime medya karar verecek. Demokratik olmayan çıkışlar yaparsam köprüden düşebilirım.
   <br/>
   <br/>
   - Artık ünlü oldunuz. Bir çok televizyon sizi almak isteyecektir, ama benim merak ettiğim bir başka şey var. Ölümden, d0layısıyla da yokolmaktan korktuğunuz için şöhret olmayı tercih ettiğinizi düşünüyorum.
   <br/>
   <br/>
   Çok doğru bir çıkarımda bulundunuz. Hiçbir insan daha önce bu çıkarımı yapmadı. Ben diyorum ki medya ilk önce bu çıkarımları becerebilecek insanlarla dolu olmalı.
   <br/>
   <br/>
   Yani medya muhabirinden köşe yazarına kadar felsefe yapabilen insanlarla dolu olmalıdır. Sadece işini bilmek yetmez. Çünkü prototip olmak zorundasınız. LO yıl bu kavgayıverdim ben, sonuçta kaybolup gittim. Bu mücadele içerisinde hep saıılmışlık, ihanet ve arkadan hançerlenmelerle karşıkarşıya kaldım. Sonuçta o gruptan koptum. Tekrar oraya dönemezdim.
   <br/>
   <br/>
   - Televizyonlarda program yapan insanlann çoğunluğu tiyatro kökenli. Yaptıklan programlann kalitesi de ortada?
   <br/>
   <br/>
   Çünkü Türkiye'de tiyatro adamı yok. Tiyatrocu var ama böyle bir kavramın olmaması gerekiyor. Bu bizim az gelişmiş sanatçılarımızın üretmiş olduğu bir kavram. Gözlükçü vardır, işportacı vardır, ama tiyatrocu olamaz. Tiyatro adamı olur. Yani ekonomi politik yapabilen, felsefe üretebilen, bir dünya görüşü olan, sosyal bilimleri ve özellikle de yöntem bilimleri ve psikolojiyi son derece iyi çözümleyebilen oyuncular olmalıdır. Sonuçta bu adamlar böyle insan değiL. Zaten tiyatro kulislerinde iki şey konuşulur: Kimin ayağın ınasıl kaydırırız ve kimin eli kimin cebinde.
   <br/>
   <br/>
   - Siz de bu kulislerden geldiniz?
   <br/>
   <br/>
   Evet doğru ama kendi adıma mücadele verdim. Tiyatro adamı olamadım.
   <br/>
   <br/>
   Çünkü beni tiyatro adamı yapamadı o zavallılar. Bunu yapmalarını isterdim. Beni adam etsinler diye tiyatroyu seçmiştim. Adam olmak için, insanca yaşamak için tiyatroyu seçtim. Yoksa ben de gider herhangi bir KİT'te çalışabilirdim. Holdingde çalışıp kapitalist olabilirdim.
   <br/>
   <br/>
   - Şimdi kapitalist değil misiniz?
   <br/>
   <br/>
   Kapitalist olmak öyle kolay değiL. Kapitalist olamam, çünkü öyle bir dünya görüşünde değilim. Kapitalist kadar parayı sevebilirim, ama kapitalist değilim.
   <br/>
   <br/>
   - Son bir soru, neden seviye kaygısı ön planda tutulan programlar raiting almıyor? Yoksa halk gerçekten İner misin Çıkar mısın türü programlar mı istiyor?
   <br/>
   <br/>
   Şu anda üreticiler kendi kapasitesizlikleri, kendi yetersizlikleri ve basit dünya görüşleri doğrultusunda halk adına birtakım şeyler üretmeye çalışıyor. Bunun adını kendi yetersizlikleri çerçevesinde koymuyorlar da halk böyle istiyor diyorlar. Halkın böyle istediği falan yok. İnsanların daha iyisini üretecek güçleri, bunun için gerekli olan altyapıları ve entelektüel birikimleri yok. Onun için de halk istiyor diyorlar. Halk çok daha olumlu, çok daha doğru şeyler istiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=1666), [web.archive.org (arşiv bağlantısı)](http://web.archive.org/web/20130911004841/http://www.aksiyon.com.tr:80/aksiyon/newsDetail_getNewsById.action?newsId=1666)
