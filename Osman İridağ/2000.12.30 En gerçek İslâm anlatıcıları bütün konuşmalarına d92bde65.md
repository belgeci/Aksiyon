# En gerçek İslâm anlatıcıları bütün konuşmalarına

*Osman İridağ 2000.12.30*

<div>
 <p class="baslik">
  böyle başlıyor
 </p>
 <p class="baslik">
  BUNUN DA CEVABI VAR KİTABIMDA
 </p>
 <p class="spot">
  İşte yepyeni bir derbi. Kim gerçek islamcı, kim değil? Kim dini daha iyi yorumluyor, kim Allah'ı daha iyi anlıyor? Kimin kitabı daha çok satıyor, kim bu işin ticaretini yapıyor? İnsanlar kimi daha çok izliyor, kim bu işin siyasetini biliyor? Ve kim devletin adamı, kim değil? İşte çok bilinmeyenli bir denklem. Çözün çözebilirseniz
 </p>
 <p class="metin">
 </p>
 <img border="0" src="/web/20020329051648im_/http://www.aksiyon.com.tr/2000/317/resimler/Bunun.jpg"/>
 <p class="metin">
  Eğer bir kitap yazmış olsaydım ben de; bu haberin cevabı kitabımda var deyip, bugüne kadar konu ile ilgili yazılmış en iyi kitabın ismini vererek; "Ne gerek var canım bu kadar parayı Aksiyon'a vermeye, alın kitabımı okuyun" derdim. Ancak böyle bir kitap yok ve siz de bu dergiyi aldığınıza göre merakınızı bu sayfalardan gidermem gerekecek. Eğer televizyonlardaki din dersi programlarının benim gibi yakın takipçisi iseniz bu sözlerime kızmazsınız. Her insan gibi ben de hocaların söylediklerinin doğru olduğunu, yaptıklarının yapılması gereken şeyler olduğunu düşündüğüm için henüz konunun kitabını yazamamış olmaktan duyduğum pişmanlığı belirtmek istedim.
 </p>
 <p class="metin">
  Kim din tüccarı?
 </p>
 <p class="metin">
  Televizyonların kadrolu din öğreticileri benim gibi tembel olmadıklarından sorulan her soruya bu sorunun cevabı falanca kitabımın falanca baskısında var diyebiliyor. Sizi bilmem ama ben onları çok seviyorum. Bu hocalarımın ramazan boyunca reytingi yüksek (AGB'ye göre tabii) kanallarda saatlerce konuşmasını kıskanan rakiplerine göre, onlar din tüccarlığı yapıyormuş. Tabii ki inanmıyoruz değil mi? Neymiş efendim, gerçek dini anlatma bahanesiyle kitaplarının reklamını yapıyormuş. Oysa hiç alâkası yok. Sorulacak bütün soruları daha önceden bildikleri için o konunun kitabını yazmışlar; dolayısıyla televizyonda hem programcıya kolaylık olsun, hem de izleyici kitap okuma gibi iyi bir alışkanlık kazansın diye hangi kitaplarında o sorunun cevabı olduğunu söylüyorlar. Kitaplarını kendi yayınevinde basan ve en çok kitap çıkaran uyarıcılarımızdan biriyle geçtiğimiz yıl içinde bir röportaj yapmıştım. Yayınlanmadan önce görüştüğümüzde bana çok beğendiğini ancak kitabının isminin hiçbir yerde geçmemesinin eksiklik olduğunu söyledi. Tabii ki bunu söylerken amacı kitabın reklamını yapmak değil; insanlara hangi kitabı okumaları gerektiği konusunda yardım etmekti.
 </p>
 <p class="metin">
  İftiralar bu kadarla kalsa iyi. Neymiş, bu isimlerin kimi 28 Şubatçı imiş, kimi hakkında ajanlık iddiası varmış, kimi bilmem ne tarikatının üyesiymiş, bir başkasının din bilgisi zayıfmış. Tabii ki bütün bunlar kıskançlık yüzünden söyleniyor. Türkiye'nin içinde bulunduğu konjonktüre uygun sözler söylemeleriyle ajan ya da 28 Şubatçı olmalarının ne alâkası var.
 </p>
 <p class="metin">
  İddialar bitmiyor ki; atılan iftiralardan biri de bu hocalarımızın yazdıkları kitaplarının baskılarının birbirinden farklı olduğu yönünde imiş. Özellikle de çıplak uyarıcılık görevini yerine getiren öğreticimiz, bazı kitaplarının sonraki baskısında değişiklikler yapıyormuş. Bunun nedeni de değişen konjonktüre uygun hareket etmesiymiş. Bunu iddia edenler, insanın her gün yeni şeyler öğrendiğini ve öğrendikçe kendini geliştireceği gerçeğini gözardı ediyor. Hadi diyelim ki neden o değil. Bir insanın yanlış yaptığını kabul etmesinden daha büyük bir erdem olmaz ki. Demek ki bu iftiralara da inanmamamız gerekiyor.
 </p>
 <p class="metin">
  Birbirlerini kıskanıyorlar
 </p>
 <p class="metin">
  Çürüt çürüt bitmiyor, bir başka iddia da şu; sadece kitaplarında değil çıktıkları televizyon programlarında da çelişkili ifadelerde bulunuyorlarmış. Bir programda birinin kara dediğine diğeri ak derken bir başka kanalda, bu kez tersi oluyor ve ak ile kara diyenler yer değiştiriyormuş. Belki siz de şahit olmuş olabilirsiniz. Daha fazla rating alıp öne çıkanı diğeri kıskanıyor olabilir. Bu kıskançlıktan dolayı da daha önce savunduğu fikirlerden vazgeçip, sırf diğerinin daha fazla öne çıkmasını, kamuyonda daha çok itibar görmesini engellemek için yorumlarında değişiklik yapma ihtiyacı hissedebilir. Onlar da insan ve geçim kaygısı içindeler; çoluk, çocuk evde rızk bekliyor. Din alimi diye kıt kanaat geçinmek zorunda da değil. Kıskançlık bu ya, gel de inandır rakiplerini. Böyle yaptıkları için inandırıcılıklarını yitiriyorlarmış. Eğer onların dedikleri doğru olsaydı, en azından ramazan aylarında dine saygılı yayın yapan televizyonlar inandırıcılığını yitirmiş insanlara pirim verir miydi? Eğer verir diyorsanız siz de, Türkiye'nin en çok izlenen ve beğenilen programcılarını kıskanıyorsunuz demektir. Hem reyting almayan insanları neden çıkarsınlar ki? Her seferinde aynı şeyi söyleseler bir süre sonra izleyici onları izlemekten vazgeçer. Onlar da farklı şeyler söyleme yoluna giderek, insanlara gerçek dini anlatıyorlar. Sırf, gerçek dini anlatalım diye kendi gururlarını bir kenara bırakma gibi bir erdemi göstermelerine rağmen hâlâ onlar için kötü söz söylemek ne kadar doğru olur sizce?
 </p>
 <p class="metin">
  Sipariş bir din mi?
 </p>
 <p class="metin">
  Alın size bir iddia daha! Bu televizyonların kadrolu din öğreticileri hep dindarların aleyhine olacak sözler söylüyormuş ve amaçları etkin güçlerin spiriş ettiği bir dini meşrulaştırmakmış. Bunun iftira olduğunu söylemeye bile gerek yok. Namaz üç vakittir, Kur'an—ı Kerim'de örtünme ile ilgili ayet yoktur, hadislerin çoğu gerçek değildir, tek din öğreticisi Kur'an ve Peygamberdir ondan sonra gelen ulemalar dinin özünü bozmuştur demek yanlışmış; hiç de değil. Ağızlarından bal damlıyor sanki. Yalnız hâlâ toplumun beklentilerini tam karşılayabilmiş değiller. Tamam bazı kolaylıklar sağladılar, insanların kapanmasını engelleyip, namazı kısalttılar, kalp temiz olursa cennetin garantisini verdiler de, hâlâ otuz günlük oruç için hiçbir şey söylemediler. Merak ediyorum acaba bir yolu yok mu bu işin, ne bileyim Hz. Davut bir gün oruç tutup bir gün yiyormuş. Ondan yola çıkarak arka arkaya otuz gün süreyle oruç tutmak, Allahın bize emanet ettiği bedene eziyet etmektir diyebilir ve bu süreyi kısaltabilirler. Emin olun böyle yapsalar iftiracılar yine tepki gösterecektir.
 </p>
 <p class="metin">
  JİTEM için çalışmıyorlar
 </p>
 <p class="metin">
  Şimdilerde Marmara Üniversitesi'nde Şeflik görevine getirilen ve dini bembeyaz anlatan takım elbiseli uyarıcı ile, çıplak uyarıcı tartışmaları sırasında görüşmüş, müthiş keyif aldığım bir sohbet yapmıştım. Gerçi başörtü takanların fitne çıkardıklarını söylemişti ama o kadacık kusur kadı kızında bile olur demiştim. O kadar güzel anlatıyordu ki, kendi kendime şu İslâm dini ne kadar da güzel ve kolaymış. Kesin yırttık diye düşünmeden edememiştim. Hoş gerçi onu çekemeyenler boş durmamış, bu adam JİTEM ajanı demişlerdi. Böyle bir iftirayı nasıl sorarım kaygısıyla ezilip büzülerek "Devlette bir göreviniz oldu mu?" diyebildim. O da "İstihbarat diyorsunuz. Derin devleti kastediyorsunuz" deyince "JİTEM'den teklif geldi mi?" diyebildim. Gelmiş ama reddetmiş.
 </p>
 <p class="metin">
  Ona ajanlık iftirası atanlar, yeni atandığı şeflikte ikna odaları kurup, başörtülü öğrencileri üniversiteye almamasını örnek veriyor. Neymiş devletten yanaymış. Devletin menfaati için bireyin her türlü hakkı elinden alınabilir diyormuş. Ne var ki bunlarda. Hem biz Türkler; nasıl derler, devletimiz için kendimizi feda etmeli değil miyiz? Eğer devlet başınızı açın diyorsa elbette; inanç, gelenek, görenek önemini yitirecek ve devletin dediği yapılacak.
 </p>
 <p class="metin">
  Mahir Kaynak affetsin bizi
 </p>
 <p class="metin">
  Beni kimin din tüccarlığı yaptığından çok televizyoncuların gazetecilik başarıları daha çok ilgilendiyor. Nasıl oluyor da bir haber kaynağı neredeyse her gün ekrana çıkmasına rağmen yeniymiş gibi izleyicilere sunuluyor. Ve kimse de "Ya kardeşim başka biri yok mu ki her gün aynı kişiyi konuşturuyorsunuz" demiyor. Bunun ara başlıkla ne alâkası var derseniz, şöyle alâkası var; gazetecilik hayatına başlayan her muhabirin bir kaç kez Mahir Kaynak ile görüşmesi adettendir. Provokasyon, ajanlık, strateji, bomba, silah gibi konularda ilk akla gelen; en kolay ulaşılan kişi Mahir Kaynak'tır. Genel kanaat artık yüzünün eskidiği ve tekrara kaçtığı yönünde. Din öğreticilerinden daha çok ekrana çıkmamasına rağmen ona yapılan bu haksızlıktan dolayı özür borçluyuz.
 </p>
 <p class="metin">
  İşte bütün bunları; maalesef kitabımda yazdım diyemedim. Aslında onların öyküleri de fena bir kitap olmazdı.
 </p>
 <br/>
 <center>
  <a class="anaorta" href="http://web.archive.org/web/20020329051648/mailto:osmaniridag@hotmail.com">
   osmaniridag@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/haberler/5.htm), [web.archive.org (arşiv bağlantısı)](http://web.archive.org/web/20020329051648/http://www.aksiyon.com.tr:80/2000/317/haberler/5.htm)
