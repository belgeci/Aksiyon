# "Ya örs olacaktık ya da çekiç"

*Osman İridağ 1997.05.17*

<font class="agenda2NewsSpot">
 Alparslan Türkeş'in vefatının ardından isminden en çok sözedilen kişilerden biriydi  Azmi Karamahmutoğlu.
</font>
<font class="newsDetail">
 "Başbuğ'dan sonra yeni başbuğ gelmeyecek" diyerek dikkatleri üzerinde toplayan Karamahmutoğlu daha sonra çıktığı televizyon programlarında ve gazete röportajlarında konumunu tartışmaya açacak davranışlarda bulundu.  Kimileri onun çıkışlarını Tuğrul Türkeş'in direktifiyle yaptığını söylese bile o kendini Ülkü Ocakları Genel Başkanı olarak kimseden emir almayacak bir konumda görüyor. Ancak Türkeş'in vefatının ardından verdiği demeçlerin tümünün Tuğrul Türkeş lehine olması ilginçti. Şu anda genel merkezde gençlik müşavirliği görevini yürüten Azmi Karamahmutoğlu'nun Tuğrul Türkeş'ten gençlik kollarından sorumlu genel başkan yardımcılığı garantisi aldığı kulislerde dolaşıyor.
 <br>
  <br/>
  Geçmişten beri varolan ancak son yıllarda unutulan "ocaklı, partili" tartışması Karamahmutoğlu'nun "Ülkü Ocakları'nın benimsemediği bir kişi partiye genel başkan olamaz" sözleriyle yeniden tartışılmaya başladı. Fiziki görünümüyle olduğu kadar sert çıkışlarıyla da genç kuşak ülkücülerin duygularına hitap eden Karamahmutoğlu'nu eski ülkücüler akıllı hareket etmeyen toy bir genç olarak görüyor. 30 yıllık geçmişi olan Ülkü Ocakları'nda genel başkan olarak ülkücüler arasında ayrım yapıp bir aday lehine tavır alan ve Ülkü Ocakları'nın genel prensiplerine aykırı hareket eden, bunun sonucu olarak da istifa eden Karamahmutoğlu'yla yeni Ülkü Ocakları'nı konuştuk.
  <br/>
  <br/>
   İstifanızdan değil de, istifanızı gerektirecek şekilde bir tavır içine girmenizden başlayalım isterseniz.
  <br/>
  <br/>
  Biz Ülkü Ocakları hareketinin omurgasıyız. Benim genel başkan olarak statüm tarafsız kalmayı gerektiriyordu. Bir aday lehine irade beyan etmemiz ona artı puan sağladı ve haksız rekabete neden oldu. Ben de siyasi ahlakın gerektirdiği adımı attım.
  <br/>
  <br/>
   Bu, neden taraf olduğunuzun cevabı olmadı..
  <br/>
  <br/>
  Tüm ülkücülerin hassasiyetle  üzerinde durduğu şey kongreye giden sürecin seviyeli bir siyasi mücadele olması içindi. Allah'a şükür bu nisbeten başarıldı. Fakat insanları biraz daha hassas olmaya davet etmek gerekiyordu. Bir neden de artık tarafsız kalmanın gereksizliğini görmemdi.
  <br/>
  <br/>
   Ama siz ocak başkanı olarak taraf olamazsınız?
  <br/>
  <br/>
  Sözkonusu olan teşkilat olduğunda tarafımdır. Bu düşünceden hareketle tarafsızlığımı bozdum. Ya örs olacaksın ya çekiç. Arada dövülen demir olmayacaksın. Suskun kaldığımız müddetçe arada dövülen demir konumuna düşerdik.  Oysa Ülkü Ocakları'nın fonksiyonelliğinin ne olduğunu bütün ülküdaşlarımız biliyor. Dolayısıyla bizden beklenen adımı attık.
  <br/>
  <br/>
   Bir aday lehine tavır almak sizin şahsi görüşünüz müydü yoksa bütün Ülkü Ocakları sizin gibi mi düşünüyordu?
  <br/>
  <br/>
  Şahsi tercihim değildi. Çünkü ben tabandan gelen bir genel başkan olarak o kitleyi temsil ediyordum. Dolayısıyla hissiyatımız elbette ki teşkilatın hissiyatıydı. Düşüncelerimiz kitlenin düşünceleriydi. Fakat söylediklerimizden dolayı bazı adaylarımız kırılmışsa, incinmişse o adayları genel başkan olarak görmek isteyen ülkücüler de kırılmıştır. Fakat biz birilerini kırmak için değil sadece bazı ilkeleri ve ölçüleri oturtmak için bu çıkışı yaptık.
  <br/>
  <br/>
   Şunu diyebiliyor musunuz; bütün Ülkü Ocakları benim gibi düşünüyor?
  <br/>
  <br/>
  Bunu söylediğim zaman istifa etmiş olmamın bir anlamı kalmaz. Yine Ülkü Ocakları'nı taraf konumuna sokmuş olurum. Dolayısıyla Ülkü Ocakları teşkilatını bağlayacak bir şey söylemek istemem.
  <br/>
  <br/>
   Eğer istifa ettikten sonra görüşünüzü açıklasanız bu sizi bağlayacaktı ama siz o zaman görüşlerinizi Ülkü Ocakları adına yaptınız. Nasıl aynı etkinin olacağını düşünüyorsunuz?
  <br/>
  <br/>
  Neden istifa ettiğim sorusu cevabını bekliyor olacaktı ve o cevabı verecektim. Aynı şey olacaktı. Yumurta tavuk hikayesine girmeye gerek yok.
  <br/>
  <br/>
   Tamam girmeyelim de; siz Ocak Başkanı olarak konuşmadınız mı?
  <br/>
  <br/>
  Ancak konuşmayı yaparken ayrılacağımın da işaretini verdim.
  <br/>
  <br/>
   O zaman söyledikleriniz bütün Ülkü Ocakları'nı bağlamıyor..
  <br/>
  <br/>
  Ona teşkilat karar verecek. İstifamın yankılanmasına bakarsanız sorunuzun cevabını bulursunuz
  <br/>
  <br/>
   Herkese yankılanma farklı gelir. Size nasıl yansıdı?
  <br/>
  <br/>
  Gelecek günlerde görürsünüz.
  <br/>
  <br/>
  Üslubum yanlıştı
  <br/>
  <br/>
   TGRT'deki ateşli konuşmanıza gelmek istiyorum. O konuşma hissi bir çıkış mıydı yoksa akıllı bir hakeret mi?
  <br/>
  <br/>
  Muhakkak ki duygularla, hissiyatımla harmanlanmış bir konuşmaydı. Ancak sunuluş tarzı farklı olabilirdi. Bu benim üslubumdur. O güne kadar eylemlerimde, konuşmalarımda hep aynı üslubu kallanmışımdır. Fakat şu an çok hassas günler geçiriyoruz, herkesin çok dikkatli olması gerekir. Tansiyonun yükselmemesi gerekir. Bu görev de Ülkü Ocakları'na düşüyor. Herkes bizden böyle bir görev beklerken bizim hissiyatımızın karıştığı sivri çıkışımız endişeye neden oldu. Yani garip karşılanan sadece bu. Fakat söylediklerimin arkasındayım.
  <br/>
  <br/>
   Bir genel başkan hislerine hakim olamalı değil mi?
  <br/>
  <br/>
  Hayır, hislerden soyutlanmış olamaz. Türk milliyetçisi olmaya bizi iten şeylerden biri de duygularımızdır, hissiyatımızdır.
  <br/>
  <br/>
   Fert olarak doğru olabilir ama, sözkonusu olan o kitleyi temsil eden başkan.
  <br/>
  <br/>
  Genel başkanından görevsiz salt ülkücü kimliğe sahip bir ülküdaşımıza kadar bizler Hasan Kaçan'ın Eşşek Herif tiplemesindeki Kayserili Köylü Mehmet gibiyiz. Onun saflığında, masumiyetinde, doğruluğunda insanlarız ve her inandığımız doğruyu her yerde söyleriz.
  <br/>
  <br/>
   Liderimin yanlışları benim doğrularımdan ileridir diyorsunuz. İlçe başkanı olarak görmediğiniz biri genel başkan seçilirse bu düşünceniz devam edecek mi?
  <br/>
  <br/>
  Sorunuz çok önemli bir soru. Verilecek cevap da önemli ama ihtimal üzerine konuşmak istemem. Ben yine söylüyorum ki burdaki ölçü Başbuğumuzdu, parti lideri değil.
  <br/>
  <br/>
   Sorumu tekrarlamak istiyorum; Tuğrul Bey hariç bir isim genel başkan olursa tutumunuz ne olacak?
  <br/>
  <br/>
  Bütün ülkücüler yeterli düzeyde siyasi bilinçlenmesini tamamlamış insanlardır. Dolayısıyla onların vereceği karar delege olmayan biz ülkücülerin de kararı olacaktır.
  <br/>
  <br/>
  Partili, ocaklı
  <br/>
  <br/>
   Ülkü Ocakları ile parti arasındaki fark nedir?
  <br/>
  <br/>
  Ülkü Ocakları'nda her doğruyu her yerde söyleyebilirsiniz. İnandıklarınızı istediğiniz gibi söyleyebilirsiniz. Orada sadece ülkücülere hitap ediyorsunuzdur. Her Ülkü Ocaklı MHP'lidir. Ancak MHP ülkücü olmayanlara da hitap eden, onları da  bünyesine katmak isteyen, yasalsiyasal bir parti olduğu için üslubunuzda daha dikkatli olmak ve mesajınızı örtülü vermek zorundasınız.
  <br/>
  <br/>
   Ülkü Ocakları ile parti arasında bir mücadele var mı? Çünkü siz bizim iznimiz olmadan kimse MHP'ye genel başkan olamaz dediniz?
  <br/>
  <br/>
  Tam olarak öyle değil, izin demedim.
  <br/>
  <br/>
   İzin demeseniz bile beğenmediğimiz biri genel başkan olamaz dediniz.
  <br/>
  <br/>
  MHP seçmenini ziyadesiyle ülkücüler oluşturur ve her ülkücü de MHP'lidir diye söyledik. Hal böyleyken kendini bu genele kabul ettiremeyecek bir insan genel başkan olmakta zorlanır. İşaret ettiğimiz budur.
  <br/>
  <br/>
   Yanlış mesajlar insanlara yanlış işler yaptırabiliyor. Niçin yanlış mesaj veriyorsunuz?
  <br/>
  <br/>
  Benim söylediklerimi insanlar yanlış anlıyorsa benim problemim değil.
  <br/>
  <br/>
   Eğer yanlış anlatıyorsanız bu sizin probleminiz. İnsanlar Ülkü Ocakları böyle düşünüyormuş gibi bir düşünce içine giriyor.
  <br/>
  <br/>
  ....
  <br/>
  <br/>
   Nedir Ülkü Ocakları?
  <br/>
  <br/>
  Gönüllü bir toplumsal kuruluş. Bir demokratik baskı unsuru. Ortak bir kimliğe, ideale, fikir birlikteliğine sahip insanlar kütlesi. İhtiyaca göre şekil değiştirebilir, dernek, vakıf ya da dergi temsilcilikleri görünümü alabilir. Fakat defacto durumu demokratik gönüllü toplumsal kuruluş. Aynı zamanda zinde bir kuruluştur
  <br/>
  <br/>
   Üye kaydınız olmadığına göre insan gücünüzü nasıl biliyorsunuz?
  <br/>
  <br/>
  Biz birbirimizi biliriz. 1200 teşkilatımız var. Şayet dernek olmuş olsaydık dernek vasıtasıyla bir günde harekete geçirebileceğimiz insan sayısı, yani aktif olanların sayısı 500 bin. Ancak ülkücü kitlenin sayısı 3 milyon.
  <br/>
  <br/>
   Ülkü Ocakları zinde bir güç derken neyi kastediyorsunuz?
  <br/>
  <br/>
  Şartların gerektirdiği şeyler yapılacak. Denizaşırı olsa bile 11 Ağustos'ta Kıbrıs'ta yaptığımız gibi tavrımızı koyarız. Yurtiçi bir tavır ise o da konacaktır.  Turan coğrafyasının herhangi bir yerinde olsa yine tavır koyarız. Nerede bir Türk varsa Türkiye'nin sorumluluk sınırları orada başlar anlayışıyla her Türk'ün meselesiyle ilgilenir, sahip çıkarız.
  <br/>
  <br/>
   Eylem  koyma şekliniz nedir? Fiziki bir müdahale sözkonusu mu?
  <br/>
  <br/>
  Şartlar neyi gerektiriyorsa onu yaparız. 11 Ağustos'ta olduğu gibi Rum gencinin kellesini almak gerekiyorsa yaptığımız gibi onu da yaparız. Yok bir panel düzenleyip toplumu bilinçlendirmek gerekirse o şekilde hareket ederiz.
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2589-33-ya-ors-olacaktik-ya-da-cekic.html), [web.archive.org (arşiv bağlantısı)](http://web.archive.org/web/20120122043901/http://www.aksiyon.com.tr:80/aksiyon/haber-2589-33-ya-ors-olacaktik-ya-da-cekic.html)
