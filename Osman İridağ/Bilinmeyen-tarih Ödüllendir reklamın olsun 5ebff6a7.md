# Ödüllendir reklamın olsun

*Osman İridağ Bilinmeyen-tarih*

<div>
 <p>
  <font>
   Başta valiler, belediye başkanları ve siyasi parti temsilcileri olmak üzere, gazeteciler ve sanatçılar da Milli Takımın başarısından paylarını almak için harekete geçti. Kimi şehrin sokaklarını Milli Takıma başarılar dileyen afişlerle donattı, kimi ise danışmanlarıyla başbaşa verip bu coşkudan nasıl pay alacaklarının hesabını yapmaya başladı.
   <br/>
   <br/>
   Mustafa Sandal “Pazara kadar değil mezara kadar” nakaratlı şarkısına Milli Takım görüntülü bir klip çekerek televizyonlarda yayınlatmaya başladı. Şenol Güneş ve futbolcular üzerinden prim yapmak isteyen gazeteciler ya karşı çıkarak ya da destekleyerek reytinglerini artırdı. Çok yakında parklara, stadlara, spor salonlarına futbolcu isimlerinin verileceğinin ilk işareti Diyarbakır’dan geldi. Diyarbakır’ın Kulp İlçesi Kurudere Köyü’nde yapılan ve 12 milyara mal olan köprüye bir dönem Diyarbakırspor’da oynayan Ümit Davala’nın adı verildi. Yine Kulp’un Özbek Köyü’nde 8 milyar harcanarak yaptırılan Dökmetaş Mezrası’ndaki köprüye de Hasan Şaş’ın adı verildi. Trabzonlular ise şehre yapılacak yeni stada Şenol Güneş’in ismini vermeye hazırlanıyor. Bakalım hangi popüler belediye Milli Takım futbolcularının anıtını dikmek için harekete geçecek.
   <br/>
   <br/>
   Mutluluğun böylesi
   <br/>
   <br/>
   Hep söylenir, toplum olarak sevinmesini bilmediğimiz. Maç sonrasında yapılan sevinç gösterileri sırasında silah sıkılması sonucu hayatını kaybeden insanlar yabancımız değil. Bu kez öyle olmadı ama sevinç gösterisini iyice abartanlar da yok değildi. İzmirli bir futbolsever zafer coşkusuyla Murat 124 marka 1971 model arabasını yaktı. Çılgın fanatik Milliler’in yarı finale çıkması halinde evini de yakacağını söyledi.
   <br/>
   <br/>
  </font>
 </p>
 <p>
  <font>
   (Bu yazı 42 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1350), [web.archive.org (arşiv bağlantısı)](http://web.archive.org/web/20050301155719/http://www.aksiyon.com.tr:80/yazdir.php?id=1350)
