# Orada bir Kastamonu var yakında

*Osman İridağ 1995.02.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugün tekrar eski günlerini arıyor Kastamonu. insanlarını, sevgisini, gücünü. Ve bunun için çalışıyor da. Belediye Başkanı Süleyman Yücel, Kastamonu'yu sislerin ardında kalmış ve keşfedilmeyi bekleyen bir şehir olarak niteliyor ve insanların burasını tekrar keşfetmesi için olağanüstü bir gayret gösteriyor.
  </font>
 </div>
 <div id="newsText">
  <font class="detail-text">
   Bizi, Kastamonu'ya davet ettikleri zaman, doğrusunu söylemek gerekirse, sislerin ardından, böylesine güzel bir şehir çıkacağını beklemiyorduk. Dağ turizminin merkezlerinden olacak Ilgaz'ıyla, şehri en tepe noktadan gören kalesiyle, Osmanlı mimarisinin en güzel örİ1eklerini yansıtan Kastamonu evleriyle, evliya türbeleriyle, tarihi yerleriyle gerçekten keşfedilmesi gereken bir doğal güzellik çıktıkarşımıza; bozulmamış, tertemiz, yemyeşiL. iki günlük gezimiz boyunca o kadar çok güzellik gördük ki, sanki küçük bir Anadolu şehrinde değil, bir megapoldeydik.
   <br/>
   Belediye Başkanı Süleyman Yücel'in de amacı bu zaten; Kastamonu'yu büyükşehir haline getirmek Bunda da oldukça iddialı. Kastamonu'nun işadamları için ideal bir yatırım alanı olduğunu söylüyor. Daha önceki ticaret alışkanlığından olsa gerek, gelir gider kalemleriyle tezinin doğruluğunu savunuyor. işgücü ucuzluğu, hammadde bolluğu, belediye desteği yanında tek dezavantaj ulaşım. Öyleyse işadamlarının, özellilde aslen Kastamonulu olanların buraya yatırım yapmamalarıiçin hiçbir neden yok. Başkanın bu önerisine, işadamları nasıl bir yaklaşım gösterir bilinmez, ama bir kere Kastamonu'ya giderlerse, fikirlerinde büyük değişikler olacağı da bir gerçek
   <br/>
   <br/>
   KASTAMONU...
   <br/>
   <br/>
   Kastamonu'ya ismini, bir Rum prensesinin verdiği rivayet ediliyor. Anlatılanlara göre, Türk gencine aşık olan prenses Moni, bir gün gizlice kale kapılarını Türkler'e açar ve Türkler'in kaleye girmesine yardım eder. KıZın babası bunu öğrenir ve "Kastın neydi Moni"
   <br/>
   diye sızlanarak, onu surlardan aşağı atar. Prensesin cesedi 40 parçaya ayrılır ve kale dibine gömülür. O günden beri de şehrin adı Kastamonu olarak anılmaya başlar. Tabii bu sadece bir efsane. Kastamonu'da herkes bu efsaneyi biliyor ve şehri tepeden gören kaleye çıktıkları zaman mutlaka Moni'nin mezarı başına gidiyorlar.
   <br/>
   Kastamonu Kalesi'nden şehri seyretmek, binlerce evin üzerinde yürümek gibi bir zevk veriyor insana. Sanki bütün şehir ayaklarınızın altında eziliyor, k;uşbakışı seyrediyorsunuz onları. Karşıda Valilik ve Kurtuluş Savaşı'nda sırtında taşıdığımermilerle, destanlaşan Şerife Bacı anıtıtüm görkemiyle size bakıyor. Şehrin en işlek caddesi yine Vali Konağı'nın olduğu yerden geçiyor. Belediye binasının hemen yanıbaşında başlayan bakırcılar çarşı sı ve cumartesi günleri kurulan halk pazarı, şehrin insanlarını biraraya topluyor ve şehre canlılık kazandırıyor. Bakırcılar çarşısı'nda rastladığımız yaşlı amca işine o kadar önem veriyordu ki, meslek aş"
   <br/>
   kının bundan başka bir şey olamayacağını şündük ister istemez. .Bize Kstamonu ıçın bakırcılıgın onemını ve tarıhını anlatırken, gözleri uzaklara kayıyor ve yeni yetişen nesIin, bu mesleğe gereken önemi vermemesinden yakınıyordu. .
   <br/>
   <br/>
   TARIHİ EVLER
   <br/>
   <br/>
   Köleden şehrin öbür yanına baktığımız zaman Kastamonu evleri gözümüze çarpıyor. Yeni yapılan çarpık binalara inat, bütün görkemiyle, insanlara ben hala ayaktayım diyor. Bodrum kat üzerine iki kat olarak yapılan Kastamonu evleri tipik Türk evilerinin özelliklerini taşıyor. Haremlik, selamlık ve sofa bölümlerinden oluşuyor. Evin pencereleri, yukarıdoğru açılıyor. Bazılarında çocukların dışarıyı seyredebilmeleri için cumba adı verilen kafesler var. Tarihi köşkler bugünlerde birazcık dertli. Gerçek ev sahiplerinin çoğu yeni binalara taşınması ve gelm kiracıların evsahibi hassasiyetinde olmaları nedeniyle çok dertli. Zaten bazı' evler artık oturulmaz hale gelmiş. Kastamonu Belediyesi Kültür Müdürü Muharrem Avcı, 500 kadar Kastamonu Evi'nin birinci ve ikinci dereceden tarihi eser olarak koruma altına alındığını müjdeliyor ve bunların yakın bir zamanda restore edilerek, eski güzelliğine kavuşturulacağını belirtiyor.
   <br/>
   <br/>
   17 BIN EVLİYA
   <br/>
   <br/>
   Rivayetlere göre Kastamonu'da tam 17 bin evliyanın kabri bulunuyor. Yederi bilinenlerin sayısı 1O binin üzerinde. Bu evliyalardan en meşhuru ise Halveti tarikatının Şabaniye kolunun kurucusu olarak kabul edilen Şeyh Şaban-ı Veli Hazretleri'nin kabri. Bu kabir Hazreti Pir Camii'nde bulunuyor. Kastamonulular'ın en sık ziyaret edip, dua okudukları türbede bir de su akıyor. Suyun tadı Zemzemi o kadar andırıyor ki, zemzem suyunu bulamayanlar özelolarak, bu türbeye su içmeye geliyorlar.
   <br/>
   Kastamonu'da söz slidan açıldıktan sonra, Nasrullah Camii ve şadırvanından sözetmeden geçmek olmaz. Osmanlı mimari,siyle yapılmış olan cami şadirvanından akan sudan içenin ya 7 yıl Kastamonu'da kalacağı ya da 7 defa Kastamonu'ya geleceğine inanılıyor. Şehre gelip sudan içenler, suyun kendilerini Kastamonuya çektiğini söylüyor.
   <br/>
   <br/>
   ...VE ILGAZ
   <br/>
   <br/>
   Şehri kısa bir turdan sonra nihayet, Ilgaz'a doğru hareket ediyoruz. Yine dudaklarımızda aynı Türkü. "Ilgaz Anadolunun... " Otobüsümüz dik yamaçlarıtırmandıkça, kendimizi Ilgaz'ın büyülü dünyasına kaptırıyoruz. İl sınırları içinde bir kaç santimetreyi geçmeyen karın boyu yavaş yavaş yükseliyor ve bizi bembeyaz bir dünyanın beyazlığına, saflığına çekiyor. İçinde bulunduğumuz arabanın egzozundan çıkan dumanlar da olmasa tamamen alıp götürecekti bu beyaziık bizi. O dumanlarla birlikte vardık, kayak merkezine. Orman Bakanlığı'na bağlı olarak kurulmuş olan Milli Park'ta ziyaretçilerin yeme-içme ve konaklama ihtiyaçlarını karşılamak üzere bir otel vardıkonaklama yerinde. Kayak merkezinde, kaymasını bilmeyenler için kayak öğretecek hoca yoktu ama, tele-sandalye herkese açıktı.
   <br/>
   Belediye Başkanı Süleyman Yücel, özel şahısların Kastamonu'ya yatırım yapmamasından şikayet ediyordu. Ancak, Il" gaz'ın tepesine şimdiden, iki otel yapımına başlanmış bile. Çok yakın bir gelecekte, ikinci Uludağ olmaya aday Ilgaz'a, başta Ankara olmak üzere çevre
   <br/>
   illerden ziyaretçi akını giderek hızlanıyor. Rastladığımız insanlar, kar üstünde, tertemiz bir havada belki de ilk defa böylesine iştahla köfte ekmek yiyorlardı.
   <br/>
   Ve akşam olmuş, dönüş zamanı gelmişti artık. Ilgaz'ın temiz havasından sonra, Kastamonu'ya dönecek olmak, çok zor değildi ama, ya ondan sonrası.
   <br/>
   Ya İstanbul'a dönmek...
   <br/>
   <br/>
   HADİ GELIN KASTAMONU'YA GERi DÖNELiM
   <br/>
   <br/>
   Ama İstanbul'a dönmek bizi korkuttuğu kadar, bu şirin ilden İstanbul'a göçedenleri korkutmuyordu galiba. Çünkü onlar Kastamonu'dan ayrılalı yıllar olmasına rağmen, dönmemişlerdi. Taşı toprağıaltın Istanbul'a kavuşmak için elinde olanı satan Kastamonulular, bir daha köylerine geri dönmeye cesaret edememişler. Geçim derdi, işsizlik tam bir milyon insanı Istanbul'un trafiğine, kirli havasına, kireçli suyuna mahkum etmiş. İstanbul'da yaşayan 1 milyon Kastamonulu'ya karşın, ilin bugünkü nüfusu sadece 425 bin.
   <br/>
   Kastamonu Belediyesi'nin başlattığı tanıtım faaliyetinin amacı, gittikleri yerden memnun olmayan insanların tekrar Kastamonu'ya dönmelerini sağlamak. Zengin işadamlarının da il içinde yatırım yapmalarını teşvik etmek. Belediye Başkanı Süleyman Yücel bu konuda oldukça açık ve net konuşuyor. İşadamlarından gelecek her türlü teklife açık olduklarını belirterek, "Eğer Kastamonu'ya yatırım yaparlarsa, yeni iş sahaları açılır. Insanlarımız boş yere büyükşehirlere gitmek zorunda kalmaz" diyor.
   <br/>
   Boş ifadelerle geldiğimiz Kastamonu'dan, sevinçle, umutla ayrılıyorduk. Tüm Kastamonulular'ın, şehirlerinin tanıtılması içın gösterdikleri gayret, olağanüstü misafirperverlik, gerçekten de şehrin tarihine yakışır nitelikteydi. İki gün su gibi akıp geçmiş, canımızın sıkılacağını tahmin ettiğimiz şehirden ayrılırken, erken ayrılmak zorunda kaldığımız için moralimiz bozulmuştu. Olsun, ne de olsa Nasrullah Şadırvanı'nda akan sudan içmiştik. Bir gün yine gelebilirdik.
   <br/>
   Otobüse bindiğimiz zaman hava kararmış ve İstanbul'a doğru yola çıkmıştık. Ilgaz'ın eteklerinden Kastamonu Kalesi'ne son kez bakarken dudaklarımızda yine o türkünün nağmeleri fısıldanıyordu:
   <br/>
   "Ilgaz Anadolu'nun sen yüce bir dağısın
   <br/>
   Baharda yeryiizünde güzellerin bağısın Yalçın kayalıkların göklere yükseliyor
   <br/>
   Senin dumanlı başın bulutları deliyor."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=567), [web.archive.org (arşiv bağlantısı)](http://web.archive.org/web/20130505005143/http://www.aksiyon.com.tr:80/aksiyon/newsDetail_getNewsById.action?newsId=567)
