# “Feminizm sinirlerimi bozdu”

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050226214530im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214530im_/http://www.aksiyon.com.tr/resim/335/29.jpg" vspace="5"/>
  </p>
 </font>
 <font class="content">
  Duygu Asena’yı bir tek kelimeyle anlatmak mümkün: Feminist. Gazeteci ve yazarlık tarafı da var. Ama herkes onu feminist kimliğiyle tanıyor. Zaten bu yönüyle bu haftaki “Bir Kelime Bir Hayat”ın konuğu oldu. 25 yıldır feminizmi anlatıyor
 </font>
 <br/>
 <p>
  <font class="content">
   Asena, ya doğru anlatamadı ya da yanlış ülkede anlatıyor olmalı ki, hâlâ insanlar, feminizmin ne olduğunu anlayabilmiş değil. Anlayanların ise ne kadar uygulayabildikleri şüpheli. Bu konuların matematik gibi yazılı bir kuralı yok çünkü. Her ilişki kendi içinde yaşanıyor ve biri diğerine örnek teşkil etmiyor.
   <br>
    <br>
     Çok genel tanımıyla kadın erkek eşitliği anlamına gelen feminizmin, Türkiye şartlarında altının doldurulabildiğini söylemek oldukça zor. Tabii bu benim görüşüm. Duygu Asena’nınkiler aşağıda. Bakın onun feminizminde neler var...
     <br>
      <br>
       Feminizm hâlâ anlaşılmadı
       <br/>
       <br/>
       —Duygu Hanım, feminizmi bir cümleyle anlatmanızı istersem nasıl bir tanım yaparsınız?
       <br/>
       <br/>
       Kadın haklarını savunan, kadın erkek eşitliği için uğraş veren düşünce akımı feminizmdir. Ancak bu ülke ve insanları, özellikle de maço basını, nedense feminizmi erkek düşmanı diye lanse etti. Erkek düşmanı diye lanse edilince, birtakım insanlar sorgulamadan, “Ha bu erkek düşmanıdır. Çirkin kadınlar erkek bulamadıkları için erkek düşmanı oluyorlar” şeklinde iğrenç bir mantık ürettiler. Feminizm hâlâ gençler arasında bile havada kalmış ve ne olduğu bilinmiyor.
       <br/>
       <br/>
       —İsminizin feminizmle özdeşleşmesi size ne kazandırdı?
       <br/>
       <br/>
       Hiçbir şey.
       <br/>
       <br/>
       —Kaybettirdiği ne var?
       <br/>
       <br/>
       Sinirim çok bozuldu, erkek düşmanı değilim çünkü. Her konferansta, her yerde bunu söylemekten ve bir öğretmen gibi feminizmi anlatmaktan bıktım.
       <br/>
       <br/>
       —Hiç, bunu bir feminist yapmaz, böyle davranırsam feminizm düşmanlarına koz veririm dediğiniz olmuyor mu?
       <br/>
       <br/>
       Düşüncelerimle yaşam tarzım birbirine zıt değil ki. O yüzden bu imajıma ters gelir diye düşünmem, zaten imajım yok ki.
       <br/>
       <br/>
       —Neden feminizmi sizinle konuşuyoruz, en iyi bilen kişi olduğunuz için mi?
       <br/>
       <br/>
       Yok yok. Benden on kat bilgili bir çok akademisyen kadın var. Benim adımın geçmesinin tek nedeni, basında yazı yoluyla bunu yapmış olmam. Daha önce hiç yoktu böyle şeyler. 1978’de Kadınca Dergisi’ni çıkardığım andan itibaren, kadın erkek eşitliği ve kadın hakları konusuna değindim. Düşünün bir kadın dergisinin kapağında üç ay boyunca dayak konusuna değindik.
       <br/>
       <br/>
       Sadece feminist değilim
       <br/>
       <br/>
       —Feminist yazar Duygu Asena tanımlaması hoşunuza gidiyor mu?
       <br/>
       <br/>
       Hoşuma gidiyor diye bir şey yok. Çünkü feminist yazar olmak dışında özelliklerim de var. Bir tek feminist tarafımını öne çıkarması çok kısır. Yazar ve gazeteciyim aynı zamanda.
       <br/>
       <br/>
       —Hep aynı şeyleri yazmak sıkıcı değil mi?
       <br/>
       <br/>
       Hayır. Şu andaki romanımda bile kadınlarla ilgileniyorum. Çünkü  değişmiyor ki. 24 senedir yazıyorum ama medeni kanunun değişmesi 50 yıldır gündemde. Hâlâ mal ortaklığı tartışılıyor.
       <br/>
       <br/>
       —Siz sıkılmıyorsunuz da acaba sizi okuyanlar?
       <br/>
       <br/>
       Elbette sıkılmıyorlar. Hele kadınlar çok memnun. Başka ilgilenen yok basında.
       <br/>
       <br/>
       —Neden yok? Siz de basında bu konuyu yazarak ünlendiniz.
       <br/>
       <br/>
       Konu hoşlarına gitmiyor olabilir. İlgi duymuyorlar. Zaten basının etkin kişileri erkek. Köşe yazarı kadınlar son on yılda çıktı. Bunlar da daha çok uzmanlaşmış isimler. Dış politika, ekonomi, spor gibi.
       <br/>
       <br/>
       —Aynı kural erkekler için de geçerli..
       <br/>
       <br/>
       Ne bileyim ben, uğraşmıyorlar. Kadın hakları, Doğu ve Güneydoğu meselesi, gözaltındaki tecavüzler, polisin yaptığı tacizler, şiddet, dayak bunlar uzmanlık değil ki. Yaşadığımız hayatın kendisi.
       <br/>
       <br/>
       Toplum feminizmi hayata geçiremedi
       <br/>
       <br/>
       —Erkekleri geçtik de kadınlar kabul etti mi feminizmi?
       <br/>
       <br/>
       Kabul etti de, hayata geçiremediler. Sıkışmış köşeye. Kadın geliyor dinliyor, anlıyor. Ağlayanlar oluyor karşımda. Artık yapacakları hiçbir şey yok ki. Babası okutmamış, kocası çalıştırmamış, en ufak bir maddi birikim yok. Üç beş tane çocuk doğurmuş. Boşanma da ayıp ve günah sayılıyor.
       <br/>
       <br/>
       —Bir alternatif sunuyorsanız, bu sorunların çözümünü de sunmanız gerekmiyor mu?
       <br/>
       <br/>
       Çözüm yok şu anda. Devlet, baba olmalı, fakat değil. İnsanını koruyamayan, sokağa atılmış kadını koruyamayan, karakolluk kadına sahip çıkmayan bir devlet, baba olamaz.
       <br/>
       <br/>
       —Hep kadın olma problemi... Neden erkek olma problemi hiç konuşulmuyor? Bizim de pek çok problemlerimiz var.
       <br/>
       <br/>
       Erkekler her yere hakim, bütün kilit noktalarda varlar. Eğer onların erkek olmaktan dolayı bir problemleri olsaydı, dünyayı inim inim inletirlerdi.
       <br/>
       <br/>
       —Mesela bizim meslekte kadınlar daha şanslı. Daha kolay iş buluyor, daha kolay yükseliyorlar.
       <br/>
       <br/>
       Nerede yükseliyorlar Allah aşkına. Bir tek ekranlarda. Bu bile kadının mal olarak görüldüğünün bir delili. Erkek seyirciyi çekmek için çıkarılıyorlar. Ekranda eciş bücüş bir çok erkek var, kör topal hatta. Akıllı adam ise ve ben onların konuşmalarından bir şey öğreniyorsam, elbette olsun. Peki neden hiç eciş bücüş yaşlı kadın yok. Hepsi fıstık gibi, güzellik yarışmasından fırlamışlar.
       <br/>
       <br/>
       Sosyete kadını beni anlayamaz
       <br/>
       <br/>
       —Kadın meselesi üzerine bu kadar yoğunlaşmış bir isim olarak Türkiye’de kaç tip kadın olduğunu düşünüyorsunuz?
       <br/>
       <br/>
       Bir kere Doğu ve Güneydoğu Anadolu kadını var. Türkiye’de yaşayıp, bu ülkenin dilini tercüman aracılığıyla konuşan kadın tipi. Ayda bir estetik ameliyat yaptırıp, koca parasını seyahatlarda, konken partilerinde yemekten hoşlanan ve o adamın karısı olmaktan başka övünecek bir şeyi olmayan kadın var. Çalışan, üreten kendi ayağı üzerinde duran kadınlar var.
       <br/>
       <br/>
       —Sizin söyledikleriniz hangi kesimleri hedef alıyor.
       <br/>
       <br/>
       Muhakkak ki bir orta nokta var. Ama benim söylemimin sosyete kadınına hitap ettiğini, onların da benden hoşlandığını sanmıyorum. O silikon dudaklı, kalkık kaşlı hep birbirinin aynı olan kadınlarla ortak noktada buluşamam zaten. Yeni yeni Anadolu’ya ulaşabildim. Onlar da beni yeni yeni anlamaya başladılar. Yani daha bir ortada, daha bir şehirde, ne yapacağını bilmeyen kadınlar. Özellikle de gençlere anneniz artık kurtulamaz, ama siz anneniz gibi olmayın diyorum.
       <br/>
       <br/>
       Benim sayemde kadınları tanıdılar
       <br/>
       <br/>
       —“Kadının Adı Yok” muhakkak bir çok kadının hayatını değiştirdi. Peki hiç bu kitabı okuyup da kadınlara daha iyi davranalım, bu yazar doğru söylüyor diyen erkek oldu mu?
       <br/>
       <br/>
       Kitap çıktığı zaman erkekler bana düşman oldu. Çok sinir oldular. Yolda çevirip ‘Senin yüzünden nişanlım beni terketti’ falan diyorlardı. Ben de ‘Çok memnun oldum’ diyordum. Bu kitap sayesinde kadınları tanıdım diyen erkekler de oldu. Şimdi böyle düşünenlerin sayısı artıyor, çünkü beni tanıdılar. Televizyonda, korkunç, canavar gibi, dudakları böyle bir kadın olmadığımı gördüler. Yumuşak yumuşak konuşan normal biri. Pek de yalan söylemiyor gibi falan. Şimdi erkeklerle aram kötü değil.
       <br/>
       <br/>
       Kadirizmi seven kadınlar geri zekalı
       <br/>
       <br/>
       —Bir yazınızda isim vermeden Kadir İnanır’ı eleştirirken, ölsün böyle bir erkek motifi demiştiniz.
       <br/>
       <br/>
       Hatırlamıyorum, yazmışımdır.
       <br/>
       <br/>
       —Eğer kadınlar (koruyan, kollayan, seven, üzen ama sorumluluğunun hep bilincinde olan) böyle bir erkek motifini tercih etmekte ısrar ediyorsa neden ölecek ki?
       <br/>
       <br/>
       Benim tarif ettiğim gibi erkek ne kadar varsa, o kadar da cahil kadın var, kendini ikinci kabul eden. Öyle öğretilmiş çünkü. Katlanmayı kadına özgü bir şey sanıyor, erkeği kendinden daha önemli görüyor. Ben bu kadınların zeka seviyelerinin yüksek olduğunu düşünmüyorum. Bir de şöhret var. Kadir, İbrahim, Ahmet, Mehmet... Yanındaki bakkal olsa o adam, onunla evlenip dayağı yer oturur mu? Onların şöhretleri, o aptal kadınlara cazip geliyor.
       <br/>
       <br/>
       —Hayat çok zor değil mi? İnsanların daha kolay yaşama yollarını aramalarından doğal ne olabilir?
       <br/>
       <br/>
       Çok fazla kolaycılığa kaçmak ama. Anneleri öyle öğretiyor. Araştırmalar gösteriyor ki lise sonlara kadar kızlar oğlanlardan daha başarılı. Ne zaman ki evlilik yaşı geliyor, başarı oranı da düşüyor. Çünkü aileler ve toplum onlara evlenmeyi kurtuluş olarak gösteriyor. Yakışıklı, dürüst, iyi bir mesleği ve parası olan bir erkeği tavlayan kız başarılı addediliyor. Bu iğrenç bir kolaylık.
       <br/>
       <br/>
       —Evlilik bu kadar iğrenç bir kolaylık mı?
       <br/>
       <br/>
       Evlilik kendi kararı ile ve evleneceği kişiyi tanıyarak olmalı. Önce gezip dolaşmalı.
       <br/>
       <br/>
       —Araştırmalar böyle yaparak mutlu olan evlilerin oranının daha az olduğunu gösteriyor. Diğer şekildeki evliliklerin ömrü ise daha uzun oluyormuş.
       <br/>
       <br/>
       Ömür boyu mutlu olacak diye bir şey yok. Evlilikte iki tarafın da eşit olması şart. Evlilik içi demokrasi denen bir şey var. İki tarafın da aynı haklara sahip olduğu evlilik.
       <br/>
       <br/>
       —Denk kuvvetler yani. O zaman aralarında rekabet olmayacak mı? Birinin —kadın ya da erkek farketmez— daha belirleyici olması, sorumluluk alması evliliğin daha kolay yürümesini sağlamaz mı?
       <br/>
       <br/>
       Kolay yürür de nasıl yürür. O cazip midir, değil midir, boyun eğen kişi, boyun eğdiği kişiye nasıl sevgi duyar, ya da ezdiğin bir kişiye sen nasıl saygı duyarsın.
       <br/>
       <br/>
       Ben de neo
       <br/>
       <br/>
       feministim
       <br/>
       <br/>
       —Avrupa’da yeniden aile kurumuna dönüşün ve neo feminizmin yaygınlaşmasının nedeni nedir?
       <br/>
       <br/>
       O nedir?
       <br/>
       <br/>
       —Uzman olan sizsiniz ama feminizmin katı kurallarının olmadığı kesin.
       <br/>
       <br/>
       Ben neo feministim o zaman, çok yumuşadım çünkü.
       <br/>
       <br/>
       —Neden böyle oldu?
       <br/>
       <br/>
       Evliliğe neden dönüldü onu bilmiyorum. AİDS önemli bir etken oldu. Ama evlilik tek eşlilik demek değil ki. Yine çok eşliliği sürdüren sürdürüyor. Ve büyük bir yüzde ile erkekler oluyor bunu yapan.
       <br/>
       <br/>
       —Yaşlanınca yalnız kalmak duygusu dahi insanların evlenmesinde etkili değil midir?
       <br/>
       <br/>
       Yaşlılığı ve yalnız olmayı çok abartılı ve korkunç olarak göstermek doğru değil. Hiç sevmediği, dokunmaktan hoşlanmadığı, sıkıldığı biri yanında olsa ne olur, olmasa ne olur. Yaşlansalar bile erkeklere yine kadınlar bakıyor. Birbirlerini seviyorlarsa itirazım yok. Sevgiye saygıya dayalı, eşit kurulmuş bir ilişkiye karşı değilim.
       <br/>
       <br/>
       —Var mı böyle örnek?
       <br/>
       <br/>
       Vardır da ben görmedim.
       <br/>
       <br/>
       —Yalnız yaşlanmak ve yalnız ölmek size korkutucu gelmiyor mu? Otuz yıl sonra da, yalnızlık yine bugünkü kadar güzel olacak diyebiliyor musunuz?
       <br/>
       <br/>
       Tabii ki hayır. Oram buram ağrıyacak, sağlığım bozulacak ama şimdi olduğu gibi, dostlarımın yanımda olacağına eminim.
       <br/>
       <br/>
       Ortak evden vazgeçtim
       <br/>
       <br/>
       —Boşandıktan sonra neden evlenmediniz? Erkekler sizinle evlenmenin zor olacağını mı düşünüyor?
       <br/>
       <br/>
       Korkan da vardır tabii. Düşünmedim, yalnız oturmayı seviyorum. Yalnız kalacağım zamanlara ihtiyacım var. Yalnız yatmam, yalnız uyumam, uyanmam, yalnız çalışmam gerek. Aynı evde oturunca üç beş sene sonra heyecan bitiyor.
       <br/>
       <br/>
       —Bu sadece evliliklerde yok ki, bütün ilişkiler bir süre sonra tükeniyor.
       <br/>
       <br/>
       Ama ayrı evlerde oturup, üç gün görüşüp beş gün görüşmezseniz bu süre üzüyor.
       <br/>
       <br/>
       —Türkiye’nin gerçeklerini unutuyorsunuz. İnsanlar tek bir evi bulamazken siz çözüm olarak ayrı evlerden bahsediyorsunuz.
       <br/>
       <br/>
       Bu lafları 25 senedir söylüyorum. Hatta benim evim, onun evi, ortak evimiz. Ortak evden vazgeçtim, ekonomik durumdan dolayı. Ama bu benim görüşüm. Feminizm böyle demiyor.
       <br/>
       <br/>
       E—mail:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13062), [web.archive.org (arşiv bağlantısı)](http://web.archive.org/web/20050226214530/http://www.aksiyon.com.tr:80/detay.php?id=13062)
