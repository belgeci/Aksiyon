# Dur yoksa polis ateş edecek

*Osman İridağ Bilinmeyen-tarih*

<div>
 <font>
  <img border="0" height="1" src="/web/20031108143759im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031108143759im_/http://www.aksiyon.com.tr/resim/451/20.jpg" vspace="5"/>
  </p>
 </font>
 <font class="content">
  Bazen ateş açtıkları için bazen de açmadıkları için eleştiriliyorlar. Anlık kararlarının bedelini maaş kesintisi, soruşturma hatta meslekten men gibi cezalarla ödemek zorunda kalıyorlar. Kanunun verdiği yetkiyi kullanmaları da kullanmamaları da suç olabiliyor.
 </font>
 <p>
  <font class="content">
   Polislerin başı silah açma yetkilerinin nerede başlayıp bittiğiyle ilgili olarak bir türlü dertten kurtulmuyor. Aksiyon filmlerinin aranan ismi Sylvester Stallone’nin başrolünü oynadığı filmde aktör ne yapacağı önceden tahmin edilmesi mümkün olmayan biraz çılgın, biraz deli, biraz kontrolsüz annesini “zapt u rapt” altına almak için bir hayli terliyordu. Filmin ismi ise “Dur Yoksa Annem Ateş Edecek” idi. Başlık oradan geliyor. (Alternatif olarak “Yukarı tükürse bıyık aşağı tükürse sakal” şeklinde de bir başlık kullanılabilirdi elbette.) Polislerin açtıkları ateş sonucu ölen insanlarla ilgili yapılan tartışmalarda birazcık Stallone’nin annesini hatırlatan taraflar yok değil. Gereksiz yere silah çekmesinin psikolojik sorunlara bağlanmasından, aceleci ve kontrolsüz olmalarına kadar pek çok yorum yapıldı, yapılıyor. Polis bazen silah çekip saldırganı etkisiz hale getirdiği için eleştirilirken, benzer bir olayda bu kez de silah çekmediği için aynı eleştirilere maruz kalıyor. Ucunda bir yaşam olan tartışmadan arta kalanlar ise en çok kolluk güçlerini yıpratıyor. Oluşan baskı sağlıklı karar vermelerinde etkili oluyor, anlık tereddütlerin süresi uzuyor ve iş içinden çıkılmaz hale gelebiliyor. İşte bu nedenle de iç güvenlik ve huzuru, insanların can ve mal güvenliğini sağlamakla yükümlü olan bir polis, ‘Dur’ ihtarına uymadığı için ateş ettiği gencin ölmesi üzerine başına gelecekleri tahmin ettiğinden “Keşke kurşun bana gelseydi” diyebiliyor.
   <br/>
   <br/>
   Kurşundan önce, kurşundan sonra
   <br/>
   <br/>
   Geçtiğimiz hafta İstanbul Bağcılar’da yaşanan bir kovalamacanın ardından ölen gencin yakınlarının polise saldırmasıyla sona eren tartışmanın odağında yine polis vardı ve kolluk güçlerinin silah kullanma yetkisi yeniden gündeme geldi. Kanunlar ne diyor, yurt dışında örnekleri nasıl sorularının cevaplarını daha aşağıda bulacaksınız ancak son olayda o çarpıcı açıklamayı yapan polis memuru Hayrullah Çapkın’ın başına nelerin geleceğini 16. Hukuk Seminerinde bir tebliğ veren Emniyet Genel Müdür Yardımcısı Emin Arslan’ın ağzından dinlemekte fayda var. Arslan adı silahlı öldürmeye karışan polis memurunun başına gelecekleri şöyle anlatıyor; “Silah kullanan polis, çoğu zaman açığa alma, işten el çektirme işlemlerine maruz kalmakta, bu nedenle kendisi, ailesi mağdur olmaktadır. Maaşının 1/3’ünü almakta, dava sonuçlanmadan terfi sırası gelmiş olsa da terfi edememektedir. Adli ceza alsa da almasa da özlük hakları ve terfi açısından mağdur olmaktadır. Silah kullanan görevli kamuoyuna deşifre edildiği için kendisinin ve ailesinin can güvenliği tehlikeye düşer, huzuru kalmaz. Açığa alındığından dolayı ya da olayda kullanılması nedeniyle silahı adli emanete teslim edildiğinden silahsız ve savunmasızdır.”
   <br/>
   <br/>
   Sorun uygulamada
   <br/>
   <br/>
   Çapkın’la ilgili soruşturma başladı, eyleminde haklı olup olmadığı şimdilik belli değil. Ancak bugün ateş ettiği için eleştirilen polis güçleri, yakın bir geçmişte Adana’da sokak ortasında karısını bıçaklayan çılgın kocayı seyrettiği için eleştirilmişti. Yani o gün müdahale etmediği için, bugünse ettiği için... Prof. Bahri Öztürk Adana’daki olayda polisin silah kullanma değil müdahale etme zorunluluğu olduğunu çünkü görevinin vatandaşın hayatını, ırzını korumak olduğunu, üçüncü kişinin meşru müdafaası için müdahale edilmesi gerektiğini ifade ediyor. Polis her iki olayda da birbirinden farklı tutum içinde olduğu için neden eleştirilmişti? Dokuz Eylül Üniversitesi Hukuk Fakültesi öğretim üyesi Prof. Dr. Bahri Öztürk’ün cevabı “Kanunların hiçbir günahı yok” olurken Bahçeşehir Üniversitesi Hukuk Fakültesi öğretim üyesi Prof. Feridun Yenisey’inki ise “Kanunlarda değil uygulamada sorun var” şeklinde oluyor. Bahri Öztürk, İzmir’de bir polis memurunun çalışma şartlarının ağırlığı nedeniyle İnsan Hakları Kurulu’na başvurması üzerine polislerin çalışma süreleriyle ilgili bir çalışmaya imza atmıştı. Öztürk, polisin çalışma şartlarının ve yaşam koşullarının olumsuz olmasının görevini iyi yapıp yapmadığında belirleyici bir unsur olduğunu söylüyor ve polisin silah kullanma yetkisinin sınırsız olmadığını belirtiyor; “Polisin silah kullanırken hangi usullere uyacağı talimatlarda var. Polis akademilerinde ve polis okullarında bunlar uygulamalı olarak gösteriliyor. Bazen hatalar olabilir. 200 bine yakın polisin görev yaptığı bir ülkede bir kaç kişinin hata yapmasını normal karşılamak gerekir.” Bu konuda Emniyet Genel Müdür Yardımcısı Emin Arslan’ın da verdiği bir rakam var; “Görevli olmadığı halde suç işleyenler ile dikkatsizlik ve tedbirsizlik nedeniyle ölüme ve yaralamaya sebep verenleri konumuz dışında tutarsak, 1996 yılından bu yana yasaların öngördüğü silah kullanma diyebileceğimiz şekilde vuku bulan olay sayısı sadece 17’dir.” Arslan’ın verdiği rakam haksız yere silah kullanan kolluk güçlerinin sayısını değil, ilgili mevzuat gereği yaşanan olay sayısını gösteriyor.
   <br/>
   <br/>
   Çok tartışılan mevzuat
   <br/>
   <br/>
   Polisin silah kullanma yetkisi Polis Vazife ve Selahiyetleri Kanununun 16. maddesi ve ek 6. maddede belirtilmiş. Buna göre polis; “Meşru müdafaa halinde, ağır cezayı gerektiren bir cürüm işleyen kişiyi yakalamak için, bu kişinin kaçmak için kendisine saldırması durumunda, vazife yapmasının engellenmesi, devlet nüfuz ve idaresine silahlı karşı gelme durumunda” silah kullanabiliyor. Ancak kanun bu hakları tanımış olmasına karşın bazı şartlar da getirmiş. Mesela silah kullanmadan önce silah kullanılacak kişinin uyarılması, silah kullanmanın amaca ulaşmakta son çare olması, yakalama işlemine karşı direnme ya da saldırma ihtimali olması, kuvvetin yakalanacak kişiyi etkisiz hale getirecek sınırı geçmemesi ve kullanılacak kuvvetin kademeli olarak artırılması gibi. Polis Akademisi öğretim üyelerinden Yard. Doç. Dr. Mesut Bedri Eryılmaz kanunun makul kuvvet kullanılması şartını getirdiğini ancak ölçüyü polise bıraktığını söylüyor. Karmaşa da tam bu noktada çıkıyor. Eryılmaz’a göre kanun koyucunun makulün tarifini yapması mümkün değil. Türkiye’deki uygulamalarda ise makullük sınırı daha çok polisin aleyhine yapılıyor. ABD ve İngiltere gibi ülkelerde polisin serbestlik alanı çok daha geniş çizilmiş. Eryılmaz, İngiltere’de de konuyla ilgili araştırma yapmış uzman isimlerden biri. Mevcut yasanın Avrupa Birliği ve Avrupa İnsan Hakları Sözleşmesine uygun olduğunu ancak Türkiye’deki adalet isteminin polisin aleyhine işlediğini söylüyor. Konuyla ilgili ciddi araştırmalar yapan ve dergilerde makaleleri yayınlanan Bedri Eryılmaz’a göre “bir terörist adayının yaşama hakkını bir kolluk görevlisinin yaşama hakkından daha üstün kabul etmek için hiçbir sebep yok.” Kaçan bir kişiye ateş açılmasıyla ilgili olarak cevap bir ölçüde konuyla ilgili araştırmaları olan Prof. Dr. Feridun Yenisey’den geliyor; “Avrupa İnsan Hakları Mahkemesinin 2. maddesi polise kaçan kişiyi öldürme yetkisi veriyor. Herkesin bunu bilmesi gerekiyor. Eğer kaçan kişi toplumun can güvenliği için tehlike ise elinde silah varsa ve her an ateş açabilecek pozisyondaysa ateş açılabilir. Silah yere doğruysa sorun yok, fakat insanlara doğru döndüğü anda kolluk kuvvetinin duraksamaksızın ateş etme yetkisi var:”
   <br/>
   <br/>
   Anayasa Mahkemesi geçtiğimiz yıllarda Terörle Mücadele Kanunu’nun (TMK) 2. maddesiyle ilgili bir değişikliği iptal etmiş ve polisin dur ihtarına ateşle karşılık vermeyen teröriste ateş açılmasını yasaklamıştı. Eryılmaz bunun polis teşkilatı için doğru bir karar olmadığı düşüncesinde; “Kolluk görevlilerinin düzenlenen operasyonlarda dur ihtarına uymayan failleri etkisiz kılmak amacıyla, gerekirse doğrudan hedefe karşı ateşli silah kullanmaktan başka alternatifi olamaz. Bunu daha iyi anlamak için, olayı değerlendiren hakimin, kendisini böyle bir durumla karşı karşıya kalan kolluk görevlisinin yerine koyması ve ‘Bu durumda ben olsam ne yapardım?’ sorusunu sorması gerekiyor. Aksi tutum kolluk görevlilerinin yaşama hakkının sonu anlamına gelecektir.”
   <br/>
   <br/>
   Polis kaçamaz
   <br/>
   <br/>
   Hollywood filmleri sayesinde ABD polisinin suçlulara karşı nasıl davrandığı belleklerimize kazındı. Filmler dışında zaman zaman haber bültenlerinde de kaçan bir kişinin arkasından ateş edilerek öldürülmesi olayına yabancı değiliz. Türkiye’de ise bugüne kadar böyle bir görüntü izlemedik. Polisin göstericilere müdahalesinde kullandığı şiddeti kastetmiyorum tabii ki. Ama polisin dövülmesiyle ilgili bir görüntüye son olayda şahit olduk. Akrabalarının suçsuz yere öldüğüne inanan insanlar, polis aracını taşlıyor yakaladıkları polisleri dövüyordu. Polisin yaptığı şey ise havaya ateş açıp korkutmaya çalışmak, sonrasında ise topukları yağlamaktan başka bir şey değildi. Halkın sinirli ve kızgın olduğu düşünülürse bu tavırda yadırgayacak bir şey olmasa gerek diyebelirsiniz. Ancak böyle düşünmeyenler de var. Mesut Bedri Eryılmaz demokratik bir ülkede polisin kaçamayacağını söylüyor. Havaya ateş açmasına rağmen dağılmamaya devam edenlere karşı ellerine ya da ayaklarına (öldürücü olmayan bölgelere) ateş açma hakkı var. Batıda benzeri durumlarda rahatlıkla kullanılan bu yetkiyi Türkiye’de bugüne kadar kullanan bir kolluk görevlisi olmadığı için de görüntülerdeki polis bunu yapmadı. Yapmış olsaydı ne olurdu? Cevabı yukarıda Emin Arslan’ın verdiği örneğin içinde gizli. Üstelik kameramanların görüntüleriyle desteklenmiş olarak...
   <br/>
   <br/>
   Bir şey daha. Polisin bastırmakta sorun yaşadığı olaylarda son çare olarak askerlerin desteğine ihtiyaç duyulur. Askerin olay yerine intikal etmesiyle birlikte kontrol kolayca sağlanır. Peki neden? Bu sorunun cevabı ise ismi bizde saklı bir uzmandan geliyor; “Halk askerin daha rahat silah kullanacağının farkında. Bu yüzden çekiniyorlar. İkincisi asker ateş açsa bile çok rahatlıkla eleştirilemiyor. Üçüncüsü de halk askeri kendisiyle özdeşleştiriyor. Ama her iki kolluk kuvveti de ateş açma yetkisi anlamında aynı kanunlarla sınırlandırılmıştır.”
   <br/>
  </font>
 </p>
</div>


## Yorumlar

### sadri isik, 06-Ağustos-2003
> devam3: 
> silahli adami neresinden vurmali insiyatifi polise verilmeli. adam silahla kaciyorsa ya birini vurmustu yada vuracaktir veyahut silahla bir olay yapacaktir. insan niye silah tasir. bunu sormak lazim ilk once ayrica polis gorevini yapti diye aciga alinma durumu ile karsi karsiya kaldigindan bana ne cilik psikolojisine girerse o zaman daha buyuk sorunlar bizi bekler. hangi bati ulkesinde polise bu kadar hakaret edilebilir.bu kadar yaptigi ise burun sokulabilir bu kadar sindirilebilir. o kadar akil veren varki hep olmasi gereken seylerden bahsediyorlar onlari bu tip olaylara beraber goturmeli ve olaya mudahaleyi onlar yapmali. eger onlarin onerdigi cozum yollari dogruysa poliste o sekilde davranmali ve bunun neticesinde olay yerinde uygulamali ogrenmis olur. yok olmasa kimsenin disardan ( gazeteler .sivil kuruluslar ) atip tutup olaya mudahale etmemesi gerekir. toplum huzuru istiyorsak herkes kendi isini en iyi sekilde yapmali baskalrina da saygi gostermeli saygilarimla

### sadri isik, 06-Ağustos-2003
> devam2: 
> bati ulkelerinde polise verilen yetkiler cercevesinde oranin polisi yetkilerini sonuna kadar kullaniyor. bir toplumsal olayda mesela hollandada polis gostericiyi sacindan surukleyerek merdivenlerden suruyor gazeteler polis gostericilere mudahalede bulundu diyor sadece . almanyada polise mudahalede bulunmak bir yana soz soylemeniz bile zor. basbakanin karisi  kimsesiz cocuklar icin otobus turu yapiyor alman polisi ehliyet yetersizliginden ceza kesiyor . bizde olunca harita aciliyor doguda nereyi begenirsin sorusuyla karsi karsiya kaliyor. amerikada torpido gozune elinizi atiginizda sizi vurma yetkisi veriyor kanun. sen acamazsin polis acar orayi diyor amac tehlike gelecekse bastan engelemek lazim. ama bizde ne hikmetse terorist ana kuzusu polis ise canavar mantigi ile hareket eden belli kesimler sayesinde ne yapsam diye dusunuyor polis mudahale etse sorun etmese bir sorun. kesin ve basit kurallar koyulmali . silahli adam eger dur ikazina uymuyorsa vurabilmeli ama neresininden karari 2.

### sadri isik, 06-Ağustos-2003
> karar veren ve yasayan: 
> herkes olaylari kendi yasadigi duruma ve akil zaviyesine gore degerlendirir. bu bir nevi zamaninda istanbulda oturup anadolu hikayeleri yazan yazarlar misali , koltuklarinda oturup her turlu dezenformasyona ugramis bilgi (gazeteler , dergiler ,bazi sivil kuruluslarin hatta resmi kuruluslarin raporlari) etraftan duyduklari bilgilerle ve ayrica olmasini tahayul ettigi sekilde karar verip degerlendirme yoluna gidilmektedir. once bir konu hakkinda degerlendirme calismasi yapmak icin o isle yogrulan hasir nesir olan insanlara sorulmasi birinci sartir. sebebine gelince kim zorlukla karsi karsiya kaliyor? sorusunu ele almak lazimdir. mudur gidip olaya mudahale etmiyor kim gidiyor polis memuru komiser veya baskomiser.ama gorus en ust rutbeden veya bi altindan aliniyor. haliyle yasadiklari zorluklarin farkinda olmalari tam olarak beklenemez. cunku o olayi yasamiyorlar. ayrica sivil kuruluslar herkonuda fikir belirtirken bati ulkelerini ornek gosterirken yapmis olduklari uygulamalari neden 1 bol

### ali ozgenc, 04-Ağustos-2003
> dunyanin en zor meslegi: 
> ..isyan ediyor. Herseyden once artik sov yaparak polis mudurlugu yapmayi birilerinin birakmasi lazim. Polisin de bir devlet memuru oldugunu sorumluluklari oldugu kadar haklarininda oldugunu 'buyuk' polis yoneticilerini anlamasi lazim. Poliste gunde (mevcut mevzutlara uygun olarak) 8 saat calistirilmali, anayasada belirtilen 'angarya' ci anlayistan vazgecilmelidir. Diger devlet memurlarinin oldugu gibi polislerinde haftada 2 gun izinleri olmali ozellile bayramlarda ve diger tatil gunlerinde ozel duzenlemelere gidilmelidir. Birilerinin maddi kazanc elde etmesi icin duzenlenen konser, mac ve diger faaliyetler, polsin hicbir karsilik almadigi halde 7-8  saat fazla mesai yapmasina sebep olmamalidir. Bir sehrin bir bolgenin emniyetinden sadece herbir polis sorumlu imis gibi bir anlayisla insanlarin calistirilmamasi gerekir.Bunlari yazarken bazilarinin olurmu diye dusunduklerini biliyorum.  Avrupa bunu yapiyor. Sorun cozmek isteyen yoneticiler varsa bu olumlu orneklerden yararlanabilirler.

### ali ozgenc, 03-Ağustos-2003
> dunyanin en zor meslegi: 
> Her meslegin kendine gore zorluklari vardir ama inanin polislik dunyanin en zor meslegi. Neden mi? Hangi meslek grubu gunde 18-20 (hergun ama hergun) saat cumartesi pazar, bayram tatil demeden calisiyor. Hangi meslek grubu geceleri 3 te 4 te defalarca yatagindan kaldiriliyor. Hangi meslek grubu yaptigi her turlu seyi binlerce kez dusunup yapmasi gerekirken, bir kac saniye icinde yapmak zorunda kaliyor. Hangi meslek grubu cocugundan ailesinden sadece mesleginden dolayi ayri kaliyor. Hangi meslek grubu bir imzayi aterken bir eksiklik bir yanlislik yuzunden hapse girme rizikosu ile karsi karsiya. Hangi meslek grubu... Son zamanlarda cikarilan kanunlar ozellikle polisimizi gorev yapamaz duruma getirdi. Polisler bir yilginlik icinde. Aslinda bu yilginligin sebebi is bilmez yoneticiler. Bir taraftan bu yoneticiler aman bir sey olmasin mantigi ile kendi polislerine asiri is yuklemesi yapiyorlar, bir taraftan ise polisler karsilastiklari olaylar karsisinda adaletin yetersizligini gorunce i .

### abdurrahman genzileli, 01-Ağustos-2003
> silah kullanma yetkisi: 
> Askerligini Jandarma olarak yapmis birisiyim ve Jandarmaya Silah Kullanma Yetkisi veren kanunlarin basinda 2459 sayili Polis Vazife ve Selahiyetleri Kanunu gelir. Polisimiz bizim gozbebegimizdir ve sahsi dusuncem kim olursa olsun polise karsi haksiz ve gereksiz hele can guvenligine karsi tecavuz durumuna gelene ates edilmesidir. Zaten polis ates etmek icin gerekli sartlari ogreniyor, ates etme derecelerini yani ikaz, havaya kursun, oldurmeyecek yerlere kursun, en son ihtimal olarak hedef gozetmeksizin ates etme kurallarini da biliyor. Ozellikle can guvenligi cok onemli ve olu bir polise hicbir kanun yardim edemez ama katil 3-5 ay sonra affa ugrar. Polisin makalede gectigi gibi etkisinin ve caydirciliginin artmasi icin asker kadar korunmasi gerekmektedir. Asker ates eder, komutan sorumludur ve halk bunu bildigi icin cekinir. Asker babasi olsa komutani emir verince itaat eder. Polis ise bir suru yipratma ve yildirma hareketiyle basbasa kalacagini bildiginden gerekli mudahaleyi yapamaz.

Kaynak: [www.aksiyon.com.tr](http://www.aksiyon.com.tr:80/detay.php?id=2824&yorum_id=203), [web.archive.org (arşiv bağlantısı)](http://web.archive.org/web/20031108143759/http://www.aksiyon.com.tr:80/detay.php?id=2824&yorum_id=203)
