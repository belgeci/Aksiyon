# Af iç sorun olmaktan çıktı

*Osman İridağ Bilinmeyen-tarih*

<div>
 <p>
  <font>
   Af tartışmaları Türkiye’nin iç sorunu olmaktan çıktı ve uluslararası ilişkilerde de etkili olmaya başladı. Hollanda Prensi, İstanbul’a yapmayı planladığı ziyareti üç Hollandalı kadına tecavüz edip birini öldüren Hakan Karayavuz’un aftan yararlanarak tahliye edilmesini protesto etmek amacıyla iptal etti.
   <br/>
   <br/>
   Ardından Türkiye Karayavuz’un yanlışlıkla tahliye edildiğini gerekçe göstererek yeniden cezaevine koyunca Hollanda, Prens’in ziyaretinin önümüzdeki aylar içinde gerçekleşeceğini açıkladı. 3 Hollandalı ve 1 Rus turiste 1995 yılında tecavüz edip 2’sini öldürmekten 2 kez müebbet hapis cezasına çarptırılan Hakan Karayavuz, 23 Mayıs’ta Şartlı Salıverme Yasası’ndan yararlanarak serbest bırakılmıştı. Mahkum Karayavuz kısa süren özgürlük günlerinde de Hollandalı bir gazeteciyi tokatladığı için hakkında suç duyurusunda bulunulmuştu. Alanya Cumhuriyet Başsavcısı Selami Hatipoğlu sanığın 6.5 yıl daha yatması gerektiğini söyledi.
   <br/>
   <br/>
   <b>
    Kırcı'ya red
   </b>
   <br/>
   <br/>
   Hakkındaki spekülasyonlar bir türlü bitmeyen Haluk Kırcı ile ilgili mahkeme kararı açıklandı. Haluk Kırcı’nın avukatları, Kırcı hakkındaki 7 idam cezasının 1991 yılında 36 yıl ağır hapse indirildiğini, bu durumda Kırcı’nın idam değil, hürriyeti bağlayıcı ceza hükümlüsü olduğunu ve ceza indiriminden yararlanması gerektiğini savundu. Mahkeme heyeti ise Kırcı’nın tahliyesine yönelik başvuruyu reddetti. Şimdi avukatlar bu karara itiraz etmeye hazırlanıyor.
   <br/>
   <br/>
  </font>
 </p>
 <p>
  <font>
   (Bu yazı 32 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1240), [web.archive.org (arşiv bağlantısı)](http://web.archive.org/web/20050301151248/http://www.aksiyon.com.tr:80/yazdir.php?id=1240)
