# Depremın adı büyüktü, şıddetı değıl

*Osman İridağ 1999.09.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hepimiz deprem uzmanı olduk. Fay hattı nedir? Kaç şiddetinde deprem olursa evin kolonlarına zarar verir? Bir deprem artçı ise korkulur mu?
  </font>
 </div>
 <div id="newsText">
  <font class="detail-text">
   Öncü deprem nedir? Artçı ile arasında ne fark vardır? Richter kimdir? Ahmet Hoca (Ahmet Mete Işıkara) bugün neler dedi? Hangi gün deprem olma ihtimali var? CNN mi iyi biliyor, Kandilli mi? Artık bu sorular konusunda hepimizin az çok fikri var. Oysa daha bir ay öncesine kadar deprem kelimesi biraz tüylerimizi diken diken etmekten öte bir anlam ifade etmezdi. Şimdi ise hayatımızı yönlendiriyor.
   <br/>
   <br/>
   Biz deprem konusunda hızla uzmanlaşırken bu yetmezmiş gibi bir de "doktora" yapmamız isteniyor. Doktora tezinin adı da belli; "depremle yaşamak".  Hangi kanalı açarsanız açın mutlaka bu iki kelimeyi duyacaksınız. İyi de nasıl bir şeydir bu depremle yaşamak? Bir el çantası hazırlayıp içine acil ihtiyaçlarımızı karşılayacak malzemeleri koyarak çantayla birlikte uyumak mıdır? Yoksa başka şartları da var mıdır? Doğrusu ben sadece çanta mevzuunu anladım. Onun dışında ne yapacağımızı söyleyen yok. Tamam depremle yaşayalım ama nasıl?
   <br/>
   <br/>
   Türkiye'nin ilk ve tek deprem mühendisliğine sahip Boğaziçi Üniversitesi'nde Deprem Mühendisliği Bölüm Başkanlığı yapan Prof. Dr. Mustafa Erdik'le hem deprem mühendisliğinin ne olduğunu hem de depremle nasıl yaşayacağımızı konuştuk.
   <br/>
   <br/>
    Biz deprem mühendisliği kavramıyla 17 Ağustos'tan sonra tanıştık. Ama siz daha önce de vardınız. Bizim bilmediğimiz zamanlarda neler yapıyordunuz?
   <br/>
   <br/>
   Birincisi eğitim veriyoruz. İnşaat mühendisliğini iyi derece ile bitirenleri alıp iki yıl süreyle eğitip, yüksek deprem mühendisi olarak mezun ediyoruz. Daha sonra da doktora yaptırıyoruz. İkincisi araştırmalar yapıyor, tarihi eserleri inceliyoruz. Ayasofya, Süleymaniye Camii gibi. Ayrıca köprülerle, hastanelerle ve okullarla ilgili yaptığımız çalışmalar var. Buraların depreme dayanıklılıklarını inceledik. Onun dışında gerek İstanbul'da gerekse körfez bölgesinde deprem anını ve sonrasındaki hareketleri ölçüyor ve deprem senaryoları hazırlıyoruz.
   <br/>
   <br/>
    Deprem Mühendisliği Türkiye için yeni bir kavram mı? Ne zamandır faaliyettesiniz?
   <br/>
   <br/>
   Çok eskiden beri. Bu konudaki çalışmalar 50'lere kadar gider. Ama akademik bir birim olarak organize olması 80 sonrasında oldu. 1990'da Boğaziçi Üniversitesi'nde Deprem Mühendisiliği Ana Bilim Dalı olarak kuruldu.
   <br/>
   <br/>
    Yaptığınızın işin halka somut yansıması var mı?
   <br/>
   <br/>
   Dolaylı olarak yansıyor. Mesela şu anda deprem master planı gerçekleştiriyoruz. Deprem riskinin azaltılması için kısa vadeli, orta vadeli ve uzun vadeli yapılması gerekenleri çıkartıyoruz. İlkokullara yönelik projeler yapıyoruz. Öğrencilere depremde nasıl davranılması gerektiği hususunda bilgiler veriyoruz. Mesela Boğaziçi Köprüsü ile ilgili çalışmalarımız var. Deprem olursa köprüler ne olacak bunun fizibilitesini yaptık.
   <br/>
   <br/>
   Binaları kontrol
   <br/>
   <br/>
   edemeyiz
   <br/>
   <br/>
    Mühendisler Odası ile ortak çalışıyor musunuz?
   <br/>
   <br/>
   İnşaat Mühendisleri Odası ile İzmir ve İstanbul'da ortak çalışmalarımız var. Birlikte hareket ediyoruz.
   <br/>
   <br/>
    Peki bu odalarda çalışan mühendislerin yaptıkları işlerde sizin onayınız sözkonusu mu?
   <br/>
   <br/>
   Denetim yapmamız sözkonusu değil. Zaten öyle bir isteğimiz olamaz. Bizim anabilim dalımız deprem şartnamesinin yayınlanmasında koordinasyon görevi yaptı. Özellikle büyük inşaatlarda, mesela körfez geçişi gibi, ya da nükleer santraller gibi yerlerde devreye giriyoruz. Apartman ve bina bazında etkinliğimiz yok. Onlar profesyonel inşaat mühendislerinin yapacağı şeyler.
   <br/>
   <br/>
    Türkiye'deki inşaat mühendislerinin bu anlayışa sahip olduklarını düşünüyor musunuz?
   <br/>
   <br/>
   Olanları var, olmayanları var. Ama şu anda yapılması gereken inşaat mühendisliğinden profesyonel mühendisliğe geçiştir. Artık üniversiteyi bitiren bir mühendisin direkt işe başlaması yanlış. Yetkin mühendis olduktan sonra iş yapmalılar.
   <br/>
   <br/>
    Yetkin mühendisliğin içini neler dolduracak?
   <br/>
   <br/>
   Belli konularda eğitilecekler, deprem de bunlardan bir tanesi. Bazı konularda imtihan edilmesi ya da büyük firmalarda bir süre uzmanlık alanıyla ilgili pratik yapması gerekecek. Bir anlamda mezuniyet sonrası eğitilecekler. Deprem sonrası ortaya çıkan manzaraya bakarsanız bunun önemi görülür. Mühendislik hizmeti görmüş binalardaki hasar oranı ile mühendislik hizmeti görmemiş ya da eksik görmüş binalardaki hasar oranı aynı değil. Mühendislik hizmeti gören binalar, gelişmiş ülkelerdeki gibi depreme dayanıklıdır.
   <br/>
   <br/>
    Bunun bir oranı var mı? Mesela İstanbu'da mühendislik hizmeti görmüş binaların oranı belli midir?
   <br/>
   <br/>
   Üç ile sekiz katlı binaları ele alırsak bu binalarda yeterli mühendislik hizmeti görmüş olanların sayısı ancak yüzde 20'dir. Yüzde 80 ise yetersizdir.
   <br/>
   <br/>
   Depremin adı büyüktü
   <br/>
   <br/>
    Fakat Atina'da 5.9 ile pek çok ev çökerken, İstanbul 5.8'lik artçı depremden hiç etkilenmiyor. Bizim depremlerimiz mi zayıf yoksa binalarımız  Atina'daki binalardan daha mı sağlam?
   <br/>
   <br/>
   Bu depremin İstanbul için bir önemi yok. İstanbul'daki binaların dayanaklılığını ölçmek için, şehirde hissedilen depremin 10 kat daha büyük olması gerekirdi. Bu deprem binaların dayanıklığını değil, dayanıksızlılığını ölçtü. Çünkü İstanbul merkezli olsaydı, depreme maruz kalan binaların en az yüzde ellisi kullanılmaz duruma gelirdi. Yaşadığımız deprem ne kadar büyük gibi görünse de ortaya çıkan enerji bakımından çok büyük değildi. Mesela 1992 yılında Erzincan'da olan depremde enerji iki saniye içinde ortaya çıkmıştı. Bu depremde ise enerji 30 saniyede boşaldı. Uzun süreli depremler enerjiyi daha yavaş çıkartır ve daha az zarar verir. Bu depreme hasar gücü açısından bakarsanız Amerika'dakinden, Kobe'dekinden üç kat daha küçüktür. Depremin büyüklüğü ile tahrip gücü arasında direkt bir ilişki yok.
   <br/>
   <br/>
    Eski binaların daha sağlam olduğu yönünde halk arasında yaygın bir kanaat var. Sizce de bu doğru bir kanaat mi?
   <br/>
   <br/>
   Genel kanı doğru. Binalarda sizi koruyacak olan öncelikle duvarlardır. Yeterli miktarda kaliteli duvarınız varsa binanız az hasar görür. İkincisi beton kalitesi. Eskiden binalarda harman tuğlası kullanılıyordu. Yeni binalarda maalesef daha kalitesiz tuğlalalar tercih ediliyor. Alt katların kolonları kesiliyor, duvarlar çıkarılarak dükkan olarak kullanılıyor. Yaşla ilgili değil, inşaat stili ile ilgili bir şey. Eski binalar en çok üç katlı imiş, bu da önemli bir etken.
   <br/>
   <br/>
    Altımız çürük ama burada yaşamak zorundayız. Elimizdeki binalar da çürük olsa bile şimdi yıkamayacağımıza göre bunları depreme nasıl hazırlayacağız?
   <br/>
   <br/>
   Bütün binaların tek tek incelenerek tamir edilmesi çok zor. Bazı binalara öncelik vermek lazım. Okullar, sağlık kurumları, köprüler, haberleşme, iletişim, valilik, idare gibi acil ihtiyaçları sağlayan kamu binalarına öncelik verilmeli.
   <br/>
   <br/>
    Saydıklarınızın hiçbirinde birey öncelikli değil. Kamu kurumları birey için varolduğuna göre, bireyin de birinci öncelikli olması gerekmez mi?
   <br/>
   <br/>
   Yoo. Bunlar aynı zamanda bireyin sistemli olarak yaşamasına katkıda bulunan kurumlar. Aksi halde birey kendisini kurtarsa ne olacak. Kale gibi bir yerde tek başına ne yapacak. Zaten binalardaki çatlağı önlemek için çok ciddi bir çalışma gerek. Bunun için belli yerlere duvar yapmak gerekebilir. Eğer apartmanınız 20 daireli ise herkesin rızasının alınması gerekir. Binaların boşaltılması ve en az 6 ay girilmemesi gerek. Çünkü bu süreç altı ayı bulur. İstanbul'da kaç kişi bunu yapabilir. Bunu yapamayacaksak artık Tanrı'ya yalvarmamız gerekecek. Bize 2025 yıl daha deprem verme diye. Bu süre içinde de mümkün olduğu ölçüde binaların yenilenmesi ve yeni yapılacak binalarda kesinlikle mühendislik hizmeti şartının aranması gerekir. Eğer 20 yıl deprem olmazsa İstanbul yüzde 50 oranında kendini yeniler.
   <br/>
   <br/>
   Gündem değişmeli
   <br/>
   <br/>
    Başka ne yapacağız?
   <br/>
   <br/>
   Bundan ders alacağız ama büyütmeyeceğiz. En önemlisi artık gündemin değişmesi gerek. Vay efendim, fay hattı şuradan geçiyormuş, şurda deprem olma ihtimali fazla imiş. Bunlarla bir yere varamayız. Fay hattını bilsek ne olur bilmesek ne olur? İstanbul'un geçmişinde de depremler olmuştu. O insanlar fay hattını biliyor muydu? Elbette bilginin olması iyi ama fay hattını bilmek toplum için lüks.
   <br/>
   <br/>
    Medya gündemi değiştirsin ama halkı yönlendiren, farklı bilgiler veren insanlar akademik kariyeri olan uzman kişiler.
   <br/>
   <br/>
   Maalesef bazı insanlar buna bilim adamları da dahil bazı konulara çok dar bir perspektiften bakıyor. Biz daha genel bakabiliyoruz. Ancak yer bilimiyle uğraşan bazı arkadaşlarımız bunu anlayamayabiliyor.
   <br/>
   <br/>
    Eğer 5 yıl içinde bir deprem olacaksa bunu halka söylemek şart mı? Korkutarak bakın deprem geliyor demek normalleşmeyi olumsuz etkilemeyecek mi?
   <br/>
   <br/>
   Etkileyecek tabii. Ama maalesef yer bilimiyle uğraşan arkadaşlarımız belki kendilerine göre haklı olabilirler ancak her bilgiyi kendi aralarında tartışmak yerine televizyonda söylüyorlar bu doğru değil. Halka hangi bilginin ne kadarının verileceğinin kararı verilmeli. Bu biraz da onların bugüne kadar ihmal edilmişliğiyle ilgili. Bugüne kadar kimse onlara fikrini sormuyordu. Bir ay sonra da muhtemelen unutulacaklar. Onlar da şimdi istediklerini söylüyor.
   <br/>
   <br/>
    Bazı uzmanlar tarih vererek 510 yıl içinde deprem olacağından sözediyor. Deprem önceden tesbit edilemediğine göre onlar normalin dışında bir şey tesbit ettikleri için mi böyle konuşuyorlar?
   <br/>
   <br/>
   Farklılık nedir? Bir şeyin normalinin dışında olan şeyler değil mi? Bu bölgede 12 milyon yıldır deprem oluyor. Biz ise son 30 yıldır bölgedeki hareketlenmeleri inceliyoruz. 30 yılda bunun nasıl normal olduğunu daha belirleyemedik ki farklılığı söyleyebilelim.
   <br/>
   <br/>
    Amerika'da yapılan bir araştırmaya göre 2000 yılının mart ayına kadar artçıların süreceği söyleniyor. Artçı depremler hep bu kadar uzun sürer mi?
   <br/>
   <br/>
   İstanbul'da iki üç yıl süren artçı depremler olmuştur. Hatta Osmanlı döneminde bir ara Başkent. İstanbul'dan Edirne'ye taşındı. Biz umumiyetle büyük depremlerden sonra meydana gelen depremlere artçı diyoruz. Artçı olup olmaması bir şey değiştirmiyor. O depremin artçı olduğunu bilmiyor, biz öyle adlandırıyoruz. Tanımlayabileceğimiz bir şey değil. Niye 6 ay önceki artçı da atı ay sonraki değil. Bu bilinmiyor, biz öyle adlandırıyoruz.
   <br/>
   <br/>
   Depremle yaşamak
   <br/>
   <br/>
    Neredeyse bütün uzmanların ortak sözü depremle yaşamaya alışmak. Nasıl yapacağız bunu? Bir çanta hazırlayıp içine acil ihtiyaçları koymak depremle yaşamaya alışmak anlamına gelir mi?
   <br/>
   <br/>
   Eğer daha önceden tedbirinizi almadıysanız deprem sırasında yapacağınız fazla bir şey yok. Kirişlerin altına girmek, başınızın üstüne yastık koymak, ya da masa altına saklanmak ancak kurallarına göre yapılan bir bina içinde geçerlidir. Sağlam binada bunlar yukarıdan düşebilecek küçük paçalar için tedbir olabilir. Ancak çürük binada çok fazla bir etkisi olmayacaktır. Amerika'da bir deney yapmışlardı. Binayı yıkarken içine cansız mankenler koymuşlar. Kimini kiriş altına, kimini kapı altına, kimini de rastgele binanın içine yerleştirmişler. Bina yıkıldıktan sonra bakmışlar ki, rastgele atılan bazı mankenler kiriş altında bulunandan daha az hasar görmüş. Bunlar yapılmasın mı, yapmaktan zarar gelmez, ama çözüm bu değil.
   <br/>
   <br/>
   Email: oiridag38@hotmail.com
   <br/>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5374), [web.archive.org (arşiv bağlantısı)](http://web.archive.org/web/20130713132539/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5374)
