# Avrupa, Müslüman Türkıye'yı İstıyor

*Osman İridağ 2000.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bazen kendi kendime acaba İslami duyarlılığa sahip olmayan bir gazete de çalışıyor olsam (dikkat edilmesini isterim İslamcı olmayan demiyorum) başörtüsüyle okumak isteyen genç kızların bu taleplerini devleti ele geçirmek olarak mı değerlendirir, başörtülerini bir partinin siyasi simgesi olarak mı görürdüm.
  </font>
 </div>
 <div id="newsText">
  <font class="detail-text">
   Hizbullah'ın katliamlarından dini ve dindarları mı sorumlu tutardım. Doğrusu yaşananlara baktığım zaman bazen tereddüde düşüyorum. Çünkü ben de orada yazıyor olsam herhalde korkardım. Ancak bu korkum bilmememden kaynaklanan bir korku olurdu. Ve Müslüman entellektüeller başta olmak üzere dini doğru anlatmayanları suçlardım.
   <br/>
   <br/>
   Kendi adıma başörtülülerin de mini eteklilerin de aynı okulda okumasını yasaklayan, referansı ne olursa olsun bütün zihniyetlerin karşısındayım. Niye diğerleri bu noktada değil sorusunun cevabı da galiba biraz Müslümanların kendilerini anlatmaktaki problemde yatıyor. İşte son günlerin en çok konuşulan konusu siyasal İslamın ne olduğunu ve insanların bu terimden neden bu kadar korktuklarını, Yeni Şafak Gazetesi Başyazarı Ahmet Taşgetiren'le konuştuk.
   <br/>
   <br/>
   İslam devleti olmayabilir
   <br/>
   <br/>
    Hizbullah Operasyonu ve Fazilet Partisi içinde yaşananlardan sonra siyasal İslamın iflas ettiği konuşulmaya başladı. Ancak herkesin siyasal İslam tanımı farklı. Sizce iflas ettiği söylenen siyasal İslam nedir?
   <br/>
   <br/>
   Siyasal İslam, İslamın kendi içinde bir tanımlama değil; dışarıdan yapılmış bir tanımlama. Genelde İslam dünyasında olan bitenleri gözleyen dünyadaki egemen güç odaklarının tanımıdır. Bu tanımda iki boyut göze çarpıyor. Birisi İslam coğrafyasında sömürgeci egemen güçlere karşı bağımsızlık hareketiyle bütünleşen İslamî tavır. İkincisi de İslamın bir sistem inşa etme, bir toplum oluşturma yönündeki iradesini ortaya koyan tavrı. Batı bu iki oluşumu siyasal İslam olarak niteliyor ve etkisinin azaltılması gerektiğini düşünüyor.
   <br/>
   <br/>
    İslamda böyle bir olgu varsa bunun bir de adı olmalı. Sizin bir tanımınız var mı?
   <br/>
   <br/>
   Belki İslamın hayat haline getirilmesi, yaşanması denebilir. Müslümanlar İslamı Kur'an'ın ve diğer İslam ana kaynaklarının kendilerinden beklediği çerçevede yaşama arayışı içindeler ve bu ortamın yer yer bulunmadığını, İslam coğrafyasındaki egemen sistemlerin böyle bir İslamı yaşama özgürlüğü oluşturmadığını düşünüyorlar. Ve sistemlerin özgürlük çerçevesi sağlaması için dönüşmesi yolunda bir talepleri var.
   <br/>
   <br/>
    Sadece özgürlük talebi mi? Devletin dini kurallara göre yapılandırılması talebi yok mu?
   <br/>
   <br/>
   Ben pratik olarak bunu bir yaşama talebi biçimi olarak ortaya koyuyorum. Bunun sağlanması gerektiğini belirtiyor Müslümanlar. Bunun nasıl sağlanması gerekiyorsa öyle sağlanmasını istiyorlar.
   <br/>
   <br/>
    Müslümanca yaşama şartlarının oluşması için sistem önemli midir? Mutlaka devletin İslamî kurallarla mı yönetilmesi gerekir?
   <br/>
   <br/>
   İki ayrı şey var burada. İslamın bir devlet talebi var mıdır veya İslam bir devlete ilke verir mi? İslam insana da, kuruma da, kurum çerçevesinde devlete de ilke verebilir. Devlet talep ettiği takdirde İslamın ilkeleri evrenseldir. Onun için İslamın devletle hiçbir ilgisi olmaz demenin İslam açısından mantığı yok. Ama bir Müslümanın İslamca yaşama özgürlüğü illa İslam devletinde mi olur, bu ayrı bir soru?
   <br/>
   <br/>
   Benim sormak istediğim de oydu zaten.
   <br/>
   <br/>
   Bu, tabii devletin tavrına bağlı. O ülkede yaşayan insan talep eder. Bir yaşama çerçevesi vardır kendi dinine göre. Devlet insanına bakar ve şöyle bir karar alabilir. Benim ülkemde yaşayan tüm Müslümanların özgürlüğü doya doya yaşayabileceği bir çerçeve olacaktır. Devlet bunu sağlıyorsa bir Müslüman açısından inanç özgürlüğü bütünüyle sağlanmış demektir. Türkiye'ye baktığımızda bu alanda ciddi bir problem olduğunu görüyoruz. Ben Müslümanım diyen, kendini Müslüman olarak tanımlayan önemli bir insan topluluğu, bir inanç özgürlüğü problemi ile karşı karşıya olduğunu ifade ediyor. Burada devletin hayır yeterli özgürlük veriyorum demesi problemi çözmüyor kanaatindeyim. Önemli olan insanın onu algılaması, özümsemesidir. Devlet bunu sağlayabilir mi sorunuzun cevabı toplumun "Evet ben artık özgürlüğe doydum" diyebileceği bir noktaya kadar olumlu değildir.
   <br/>
   <br/>
    Önemli olan özgürlükler ve insanların inançlarının emrettiği şekilde yaşaması ise bunun için sistemin adının İslam olması gerekiyor mu?
   <br/>
   <br/>
   İslam devleti olmayabilir. Mesela Almanya'da, Amerika'da bulunuyorsunuz. Oralardaki bir Müslüman ben özgürlüklerimi doya doya yaşıyorum diyebiliyorsa o zaman orada devletle bir özgürlük problemi kalmamış demektir.
   <br/>
   <br/>
   Türkiye Müslüman bir ülkedir
   <br/>
   <br/>
    Türkiye Müslüman ülke kavramında nerede görünüyor?
   <br/>
   <br/>
   Elbette bir İslam ülkesi ve elbette Müslüman ülke.
   <br/>
   <br/>
    İslami ülke ile Müslüman ülke aynı şey mi? Çünkü yıllar önce siyasal İslamın iflasını yazan Oliver Roy'a göre ikisi birbirinden çok farklı terimler.
   <br/>
   <br/>
   O da dışardan bir ayrım. Roy İslamı bir misyon olarak benimseyen ülkeyi mesela İran'ı İslamî ülke olarak algılıyor olabilir. İslamî aydını da İslamı gene bir misyon olarak benimseyen aydın olarak nitelemiş olmalı. Türkiye bir Müslüman ülke ama İslamı bir misyon olarak algılayan bir ülke değil, bununla beraber bu bile tartışmalıdır. Bence Türkiye İslamı tamamen bir misyon alanı dışına çıkartmamıştır. Mesela Milli Mücadelede İslam bir güç kaynağı olmuştur.
   <br/>
   <br/>
    Ama, bu o zamanın şartlarında yapılmış bir şey değil mi? Sonrasındaki değişimlerle bu gerçek gözardı edilmedi mi?
   <br/>
   <br/>
   Türkiye hâlâ İslam dünyası ile özel bir bağı olduğunun farkında. Bu gerçeği bütünüyle gözardı etmesi mümkün değildir zaten. İkibinler vizyonunda Türkiye'ye çok önemli bir yer biçiliyor. Bu yerin zenginliği Türkiye'nin İslam coğrafyası içinde bulunmasından kaynaklanıyor. Clinton bu gerçeği gördüğü için, "Osmanlı'nın yıkılışı 20. yy'daki gelişmeleri belirledi. Türkiye'nin bazı konularda alacağı tavır 21. yy'daki önemli gelişmeleri belirleyecek" dedi.
   <br/>
   <br/>
   Siyasal İslam zayıflamış görünüyor ama
   <br/>
   <br/>
    Clinton'a bu gerçeği söyleyenler İslam dünyasını iyi bilen danışmanları. Yani Batılı kimliğe sahip araştırmacılar. Oliver Roy da Batılı bir araştırmacı ve 1992'de Siyasal İslamın iflasını yazdı. 1996 yılında Türkiye'nin yaşadığı Refah iktidarı sonrasındaki gelişmelere de bakarsak Batılı bir gözlemci olarak Oliver Roy'a hak vermemiz gerekmeyecek mi?
   <br/>
   <br/>
   Bu tabii geleceğe dönük tahminler. Bu tahminlerin ne kadar tutup tutmayacağını zaman gösterir. Rusya 1989'da kral çıplak dedi. Ondan 10 yıl önce Sovyetlerin yarın biteceği yönündeki tahmine kimse inanmazdı. Ancak şu anda tanımı yapılan siyasal İslam gerçekten de zayıflamış gözüküyor. Bölgede Amerikaİsrail ekseninde bir yapılanma var. Ancak bana göre bu bütün bundan sonraki zaman parçalarını biçimlendirecek bir gelişme değildir. Ve bence İslamın bir sistem kurma iddiası bitmedi.
   <br/>
   <br/>
    Peki bugünkü şartlarda İslamın demokrat bir tanımı var mı? Çoğulcu parlamenter sistemli, tam demokrasinin uygulandığı bir düzen sunuyor mu? Bu anlamda yaşanmış bir örnek var mı?
   <br/>
   <br/>
   Siz böyle bir tanımın yapılması gerektiğini düşünüyorsunuz. Bunun ana şemasını İslamda bulabilirsiniz. 4 halife döneminde bugünkü şartlardaki yönetim anlayışını belli ölçülerde bulmak mümkün. Ben İslam toplumlarının gelişmesi ve İslami bilgilenmenin, o istikametteki terbiyenin artması ölçüsünde bunun çok daha kolay realize edilebileceğini düşünüyorum. Mesela muhalefet dediğiniz hadise İslamda, Hz. Ebubekir döneminden itibaren gözlenebilir. Hz. Ebubekir, ilk konuşmasında "Ben doğruları yaptığım zaman bana uyunuz, yanlış yaptığım zaman uyarınız" diyor. Yönetim muhalefete imkan vermezse muhalefet gerçek anlamda kendisini ortaya koyamaz, muhalefette yönetimi denetleme biçimi yoksa o zaman da kendi misyonunu ifade edemez. Bakın Türkiye'ye, böyle bir iktidar muhalefet ilişkisi var mı? Ülkemizdeki gerçeklere bakarsak sorunuzdaki demokrasi uygulaması konusunda da İslamı sorgulamaya sıra gelmez.
   <br/>
   <br/>
   İslam Refah'la sınırlı değil
   <br/>
   <br/>
    Türkiye'de siyasal İslamın siyaset sahnesindeki temsilcisi olarak kabul edilen bir parti var. Fazilet Partisi'ndeki gerileme Roy'un tezini desteklemiyor mu?
   <br/>
   <br/>
   Türkiye'deki İslami birikimin toplumsal talebinin illa Refah misyonunda bir siyasi hareketle mi yansıtılması gerektiği sorgulanmalıdır. Türkiye'deki İslami birikim Refah misyonu ile sınırlı bir hadise değildir. Başka siyasi hareketler içerisinde de bu taleplerin ciddi yansımaları vardır.
   <br/>
   <br/>
    Öyleyse neden Refah, şimdi de Fazilet Partisi İslamın sözcüsü gibi algılanıyor?
   <br/>
   <br/>
   Sistemin Refah misyonuna yönelik aşırı duyarlılığından kaynaklanan bir şey bu. Fazilet Partisi yokken aynı yargı başka partiler için vardı. Serbest Fırka, irticai birikim bu partiye odaklandı gerekçesiyle kapatıldı. DP ezanı Arapça okuttuğu için ihtilale maruz kaldı. AP Genel Başkanı Süleyman Demirel, İsmet İnönü tarafından irticanın üç ayağından birisi olarak tanımlanmıştı. Özal'ın benzeri sıkıntılar yaşadığını biliyoruz. Bunların hiçbiri siyasal İslamcı hareketler değildi ama sistemin böyle bir endişesine muhatap oldular. Sistem tarafından İslamın dikkate alınmasını talep eden bir toplumsal zemin vardır ve bu zemin kontrol altında tutuluyor.
   <br/>
   <br/>
    Fazilet olmasa sistem bu oyları kontrol altında tutabilmek için bir başka partiye mi ihtiyaç hissedecek?
   <br/>
   <br/>
   Fazilet kapanmış olsa, belki ANAP, DYP bu anlamda öne çıkacak. Şu anda düşünebiliyor musunuz Başbakan Bülent Ecevit, Fethullah Hoca hakkında iyi referans verdiği için irticaya pirim vermekle suçlanıyor. Türkiye'de konu bu kadar hassastır. Bir süre sonra Başbakan Ecevit de siyasal İslamcı olarak nitelenebilir mesela.
   <br/>
   <br/>
    Neden?
   <br/>
   <br/>
   Çünkü devlet toplumundan korkuyor. Devletteki toplum korkusunun ortadan kalkması lazım. Devletin toplumuna güvenle bakması; İslamın bu ülkenin bir zenginliği olduğunu, en temel değeri olduğunu görerek İslamı kontrol altında tutulacak bir alan olarak görmekten kurtulması gerekir. İslamı yok farzederek devlet politikası üretmek mümkün değildir. Toplumun ciddi bir din eğitimi sorunu var. Bu problemler devam ettiği müddetçe hadise daha çok siyasallaşacaktır. Eğer sistem kendi içinde sağlıklı bir çerçeveye oturabilir, diğer partilerde halkın inanç özgürlüğü taleplerine sahip çıkarsa belki bir tek siyasi partinin dinle ilgileniyormuş görüntüsü ortadan kalkar.
   <br/>
   <br/>
   Laiklik din gibi algılanıyor
   <br/>
   <br/>
    İslamın tek partinin yani Fazilet'in tekelinden kurtarılmasını mı istiyorsunuz?
   <br/>
   <br/>
   O anlamda söylemiyorum. Refah asgari bir görev yapıyor. Eğer hükümet adına Ecevit çıkıp, ben halkın inanç özgürlüğü problemini, başörtülü öğrencilerin okuma haklarını önemsiyorum ve bunları çözmek için bir gayretin içerisindeyim derse Fazilet'in bu alana bu derece yoğunlaşmasına gerek kalmaz ve o zaman niye bu konuyu kaşıyorsunuz diye kınama hakları doğar. Laiklik bir din değil ve İslam yerine ikame edilmez. Ama bazı kesimlerin laikliği İslam yerine ikame etme gibi bir düşünceleri olduğu da açık. İslamı sadece bir korku alanı olarak değil, değer olarak ele almak gerekiyor.
   <br/>
   <br/>
    Sorun da burdan kaynaklanmıyor mu; korku? Bu taleplerin daha sonra diğer insanların kendi yaşam biçimlerine müdahale noktasına varacağından toplumun önemli bir kısmı korkuyor ve bunu da belirtiyorlar. Müslümanca yaşamak isteyenler ve bu taleplerini dile getirenler halkın korkusunu giderecek şekilde davranıyorlar mı? Bakın Hizbullah'a, İBDAC'ye. İnsanlar haliyle korkuyor.
   <br/>
   <br/>
   Bence bu kışkırtılmış bir korkudur. Ben ciddi anlamda sağlıklı bir İslamî terbiye almış insanların bir başkasının hayat tarzı üzerinde egemenlik kurmak, onu zorlamak gibi bir tercih içine gireceklerine inanmıyorum. Problem İslamın sağlıklı biçimde öğrenilmemesi. Eğer bunu vermiyorsanız insanlardan İslamî davranış beklemeniz mümkün değildir. MGK din projeleri geliştiriyor. Onun yerine çağırsın ilim adamlarını ve "Bu topluma sıhhatli bir İslamî bilgilenmeyi, terbiyeyi nasıl verebiliriz" diye sorsun.
   <br/>
   <br/>
   Email:oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5898-avrupa-musluman-turkiyeyi-istiyor.html), [web.archive.org (arşiv bağlantısı)](http://web.archive.org/web/20131108071100/http://www.aksiyon.com.tr:80/aksiyon/haber-5898-avrupa-musluman-turkiyeyi-istiyor.html)
