# Kışlalı'nın öldürülmesı zulümdür

*Osman İridağ 1999.11.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz hafta Akit gazetesine yapılan polis baskını, Türkiye'deki basın hürriyetinin sınırını göstermesi bakımından önemliydi.
  </font>
 </div>
 <div id="newsText">
  <font class="detail-text">
   Akit basın kuruluşlarının ve örgütlerin bu baskını kınamamasını şikayet ederken haklı olduğu yönler vardı. Ancak ihmal ettiği bir şey daha vardı Akit'in. Zamanında ne bu örgütleri tanımış ne de diğer yayınlarla diyalog halinde olmuştu. Ama bu da bizim baskını kınamamıza engel değil.
   <br/>
   <br/>
   Yayın çizgisi nedeniyle tartışılan, son haftalarda ise Ahmet Taner Kışlalı'nın üzerinde çarpı işareti bulunan resmini yayınladıkları için daha çok gündemde olan Akit'i, gazetenin sahibi ve yayın yönetmeni Mustafa Karahasanoğlu'na sorduk.
   <br/>
   <br/>
   Gazını alıyoruz
   <br/>
   <br/>
    Bir haber toplantısında biz yayınlarımızla okuyucunun gazını alıyoruz demişsiniz. Neden okuyucunun gazını alma ihtiyacı hissediyorsunuz?
   <br/>
   <br/>
   Normal şartlarda böyle muhafazakâr bir toplumun bu kadar ağır baskı ve hakaretler karşısında patlamaması mümkün değil. Başörtü örten kız çocukları için çok afedersiniz 200 milyona soyunurlar, 300 milyona kendilerini satarlar denilen bir ülkede çok büyük patlamalar yaşanabilir. Akit bunları dillendirerek, bu işlerin büyük bir çatışmaya dönüşmesinin önüne geçiyor. Yayın yoluyla cevap vererek insanların, çaresiz değiliz, hiç olmazsa bizim yerimize cevap verenler var diye düşünmesini sağlıyor.
   <br/>
   <br/>
    Gaz almaktan neyi anlıyorsunuz?
   <br/>
   <br/>
   Gaz almak olarak değil de insanları teskin etmek anlamında.
   <br/>
   <br/>
    Teskin oluyorlar mı?
   <br/>
   <br/>
   Tamamen değil ama sokağa dökülecek tepkiyi bir ölçüde kırıyoruz diye düşünüyorum.
   <br/>
   <br/>
    Hiç tersini düşünüyor musunuz? Yayınlarınızı okuyan insanların teskin olmak yerine daha da kinlenecekleri ihtimali aklınıza gelmiyor mu?
   <br/>
   <br/>
    Tersini söyleyebilmek için yedi yıllık yayın hayatımız boyunca sokakta kavga olup olmadığına bakmak lazım. İnsanlar toplu hareket etmiş olmalı ki o zaman Akit'i teskin etmek yerine sokak hadiseleri cereyan ettirdi diyebilelim ve bir ölçüde sorumlu tutalım.
   <br/>
   <br/>
    Kışlalı suikastinin sonuçlarına ve daha önce de Gümüşhane Baro Başkanının öldürülmesi olayına bakarsak, elbette ki siz gidip öldürün dememişsinizdir, ancak yayınlarınızdan etkilenen kitlenin böyle bir düşünce içine girmeyeceğini nasıl garanti ediyorsunuz?
   <br/>
   <br/>
    Sizin vereceğiniz ikinci bir örnek yok.
   <br/>
   <br/>
    En çok bilindiği ve genel yayın tercihinizin sonuçlarını en iyi gösterdiği için bu örneği verdim.
   <br/>
   <br/>
    O olayda da bizim sorumluluğumuz yok. İzzet Kıraç denen adam Osmaniye'den Ankara'ya gitmiş ve başörtülü kızlara aşı vurmayan profesöre bunun nedenini sormuş. O da mantıklı bir cevap verince teşekkür edip ayrılmış.
   <br/>
   <br/>
   Tamamıyle şartlandırma yok
   <br/>
   <br/>
    Sizden olayın nasıl olduğunu değil de sizin yayınlarınızın ardından gerçekleşmiş olmasının sadece bir tesadüf olup olmadığını öğrenmek istiyorum.
   <br/>
   <br/>
   Akit birilerini tamamiyle şartlandırmıyor. Tahrik gazetenin yazısı değil, Baro Başkanı Günday'ın konuşmasıydı. İzzet Kıraç oraya konuşmaya, böyle hareket etmemeniz gerekir demek üzere gidiyor. Fiili eylemde bulunmak için gitmiyor. Eğer öldürmeye gitse profesörü de öldürürdü. Akit, sadece onun tebliğ görevini yapmasında etkili olmuştur.
   <br/>
   <br/>
    İyi de Akit okuyor, bilgileniyor ve Osmaniye'den kalkıp ta oralara gidiyor?
   <br/>
   <br/>
   Gazete tahrik etse hiçbir şey sormadan fiili hareket yapar. Biz bilgilendiriyoruz o da tebliğ yapıyor. Konuşuyor, pusuya düşürüp öldürmüyor.
   <br/>
   <br/>
    Eğer tebliğe girersek, tebliğin şartlarını bilirsiniz. Önce dille tebliğ edeceksiniz der, eğer olmazsa başka şekillerde tebliğ yapılacağı belirtilir. Bu da onun ne kadar hazırlıklı gittiğini gösterir.
   <br/>
   <br/>
    Tabii uzayabilir, ama o bizim dışımızdaki bir olay.
   <br/>
   <br/>
   Herkes çarpı koyuyor
   <br/>
   <br/>
    Ya Kışlalı'nın resminin üzerine çarpı koymanız. Neden böyle bir şey yaptınız?
   <br/>
   <br/>
   Kışlalı olayı tamamen çarpıtılıyor. Bu cinayetin İBDAC ile, Müslümanlarla uzaktan yakından ilgisi yok. Ama gündemde böyle kalıyor. Gündemde kalırken Akit suçlanıyor. Bakıyorsunuz bütün gazeteler zaman zaman bunu yapmış. Daha geçenlerde Federasyon Başkanının resminin üzerine yaptılar. Emin Çölaşan yedi baskı yapan kitabında aynısını yaptı. Biz koyunca başka anlama geliyor. Bize göre çarpı, bu yaptıklarını onaylamıyor, kabul etmiyoruz anlamına gelir.
   <br/>
   <br/>
    Başkasının yaptığı yanlışları referans göstererek, kendi yanlışınızı açıklamak doğru mu?
   <br/>
   <br/>
   Bana göre yanlış değil.
   <br/>
   <br/>
    Benim sorumu başkalarının yaptıkları için biz de yaptık diye cevaplamanız doğru mu? Ki çoğuna göre böyle yayıncılık yanlış.
   <br/>
   <br/>
   Başkaları yaptı biz de yapalım diye değil. Hedef gösterme anlamına gelmediğine kesinlikle inanıyorum.
   <br/>
   <br/>
    Genel kanı bu değil.
   <br/>
   <br/>
   Görüşümü teyid için diğerlerini örnek verdim. Başörtülü öğrenciler için ÇYDD afişleri bu istikametteydi. Biz bunların hiçbirini öldürmek için yapıyorlar demedik.
   <br/>
   <br/>
    Onları doğru buluyor musunuz?
   <br/>
   <br/>
   Olabilir kendi görüşleridir, yapabilirler, saygıyla karşılıyor ve bu konuda aleyhte yayın yapmıyorum.
   <br/>
   <br/>
    Fatih Altaylı diyor ki bizim çarpı koyduklarımıza bir şey olmuyor ama Akit'in koyduğu öldürülüyor.
   <br/>
   <br/>
    Bir kişi var onun da faili belli değil. Yüzlerce misal yok bu konuda. Eğer bunun faili Akit okucuyusu olsa söz söylemeye hak kazanır. Eğer öyle değilse bu sözün hiç bir anlamı kalmaz.
   <br/>
   <br/>
   Kışlalı öldürülmeyi hak etmedi
   <br/>
   <br/>
    Kışlalı'nın öldürülmesine üzüldünüz mü?
   <br/>
   <br/>
   Kimin ne şekilde öldürüleceğini benim inancım ortaya koymuş. Ahmet Taner Kışlalı inancıma göre bu fiilinden dolayı öldürülmeyi gerektirecek bir suç işlemiş değil. Böyle bir yazı yazan adam öldürülmez
   <br/>
   <br/>
    Kışlalı'nın öldürülmesi bir insan olarak nasıl değerlendiriliyorsunuz?
   <br/>
   <br/>
   Biz Kışlalı'yı yazdığı yazıdan dolayı tenkit ettik. Böyle bir cezayı hak etmeyen bir insana karşı bu müeyyidenin uygulanması benim inancıma göre zulümdür. Dolayısıyla öldürülmesinden üzüntü duymamız lazım. Netice itibariyle bir insandır, Cenabı Hakkın verdiği canı taşıyor, bu insanın haksız yere birileri canını almışsa alanları yapmış oldukları fiilden dolayı kınamak, mağduriyete uğrayan insana da acımak insanlık gereğidir.
   <br/>
   <br/>
    İnsanlık gereği duyulması gereken üzüntüyü yayınlarınızda gösterdiniz mi?
   <br/>
   <br/>
   Fırsat kalmadı. Öyle bir hâle geldi ki sanki cürmü biz işlemişiz gibi bir yayın yapıldı. Biz böyle yapmadığımızı anlatmaktan  kendisine taziyetlerimizi bildirmeye fırsat bulamadık. Ayrıca her ölen insan için gazetede taziyet yayınlayamayız ki. O bizim kendi vicdanımızdaki bir mesele. Gerek duymadık.
   <br/>
   <br/>
    Az evvel ölümü hak edecek bir yazı yazmadı dediniz. Yazdığı yazıdan dolayı öldürülmesi gereken birisi var mı?
   <br/>
   <br/>
   Bizim inancımızda kimse yazdıklarından dolayı cezalandırılmaz. O bu kapsama girmez. Bir kişi İslam inancına göre fikirlerini açıkça söyleme, inanıp inanmama hakkına sahiptir.
   <br/>
   <br/>
    İnandığı gibi yaşama hakkına sahip olacak ve fikirlerini belirtebilecek mi? Tersini düşünerek söylüyorum, Akit gibi bir yayın yapıp, dinsizliği, laikliği savunabilecekler mi?
   <br/>
   <br/>
    Laiklik propagandası yapabilir. Laikçilik yapılamaz. Laikçilik dayatmadır, laiklik serbestliktir. Bugün İran zorla başörtüsü kullandırtıyor, Türkiye ise zorla açtırıyor. İkisi de laikçi. İsteyen örter, isteyen açar. Ancak kamu yararına, toplumun genel ahlak kurallarına aykırı olacak şekilde çok afedersiniz, tamamen çırılçıplak dolaşmasına razı olunmaz. Dünyanın hiçbir ülkesinde de böyle bir şey olmaz zaten.
   <br/>
   <br/>
   İsteyen istediği gibi giyinemez
   <br/>
   <br/>
    Bugün başörtülülerin okula gitmesi için mücadele veriyorsunuz, ya sizin istediğiniz sistemde mini eteklilerin de okuma hakkı konusunda aynı hassasiyeti gösterecek misiniz?
   <br/>
   <br/>
    Birbirleriyle aynı derecede değil. Başörtüsüz insanlar sizin inancınızda okula gidecek mi derseniz, evet gidebilirler derim. Ama siz ölçüyü değiştiriyorsunuz. Ben sadece başörtüsü talebinde bulunuyorum, siz mini eteği getiriyorsunuz. Karşılığı başı açık gitmedir.
   <br/>
   <br/>
    Şimdi, herkes dilediği gibi gidebilmeli diyen siz değil misiniz?
   <br/>
   <br/>
   Onun karşılığı olarak bugün peçeli gitsin demiyorum, hatta peçeli gitmesin diyorum. Peçeli ile mini etekli ayrı kategoridedir.
   <br/>
   <br/>
    Kışlalı suikasti öncesi toplumsal bir uzlaşma sağlanmış ve küçük bir azınlık hariç Merve Kavakçı olayında demokrasiden yana tavır koymuştu. Ama suikastle bu ortam yeniden bozuldu. Siz suikast sonrası yaptığınız yayınlarla bu ortamın bozulmasına yardım etmiş olmadınız mı?
   <br/>
   <br/>
   Hayır. İlk günkü manşetimiz kontrgerilla idi. Bunu demenin toplumu germek, tahrik etmek anlamına geldiğini sanmıyorum. Bilakis sağduyulu düşünmeye yardım eden bir manşet olarak görüyorum. Hangi manşetimiz toplumu germiş?
   <br/>
   <br/>
    Siz az evvel dediniz biz üzüntümüzü bildirecek fırsat bulamadan karşı yayına geçtik diye.
   <br/>
   <br/>
   Ben size hatırlatayım. Taner Kışlalı'nın cenazesinde insanlar kahrolsun şeriat diye bağırdı. Eğer bundan Kur'anı Kerim ya da İslam anlaşılıyorsa ki bana göre öyle. Birileri kalkıp cami avlusunda İslam Dinine kahrolsun diyorsa biz buna aferin, iyi yaptınız diyecek değildik.
   <br/>
   <br/>
    Acaba bağıranlarla siz şeriattan aynı şeyi mi anlıyorsunuz?
   <br/>
   <br/>
   Orada bağıranlar İslam Dini olarak algılıyor. Zaman zaman diyorlar ki toplumu 1400 yıl önce gelen kurallara mahkum etmeyeceğiz. Müslüman toplumda salyangoz satışına tepki koymak hakkımız olsa gerek. Hem o bağıranlar toplumun yüzde 10'unu ancak temsil ediyor.
   <br/>
   <br/>
    Peki yüzde 10'u suçlarken diğer yüzde 90'ı yaptığınız yayınlarla germenin anlamı var mı? İstisnalar kaideyi bozmayacağına ve yüzde 10, toplumun yüzde 90'ını temsil etmeyeceğine göre, o sesleri bütün ülkenin sesi gibi ulusal bir sorun haline getirmek ve atılan iyiniyet adımlarını yoketmek ne kadar doğru?
   <br/>
   <br/>
   Toplum gerilmiyor aksine memnun oluyor. Ben sizin gibi anlayanların çok azınlıkta olduğunu düşünüyorum. Toplum o azınlığı hedeflediğimizi anlıyor. Orada tabi bir tercih var. Yüzde 90'lık kesimin sesi çıkmazken, yüzde 10'luk çığırtkanlar çoğunluğun sesini bastırmış, o slogan duyulmuş insanlar tarafından, biz buna tepki koyduk.
   <br/>
   <br/>
    Toplumsal barıştan ne anlıyorsunuz?
   <br/>
   <br/>
   Genel manada inanan insanların, neye inanırsa inansın inançlarını rahatça yaşayabilmelerine saygı göstermek olarak anlıyorum. Benim inançlarıma saygı gösterilmeyip, benden başkalarının inançlarına ram olmayı istemek haklı bir talep değil. Herkes inandığı gibi yaşasın, toplumsal barış ancak böyle sağlanır.
   <br/>
   <br/>
    Siz toplumsal barışa nasıl katkıda bulunuyorsunuz?
   <br/>
   <br/>
   Bir kısım zalimlerin inanan insanlara karşı yapmış olduğu zulümlerin devam edemeyeceğini, insanların sesinin yükseleceğini, hak sahiplerinin haklarını savunacaklarını gösterecek ve yavaş yavaş bu hakkı teslim etmelerine vesile olacağız ve toplumsal barış sağlanacak.
   <br/>
   <br/>
   Email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5526), [web.archive.org (arşiv bağlantısı)](http://web.archive.org/web/20130713143731/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5526)
