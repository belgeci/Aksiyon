# 3 nokta 5 yetmedi mi?

*Osman İridağ Bilinmeyen-tarih*

<div>
 <font>
  <img border="0" height="1" src="/web/20041116154839im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041116154839im_/http://www.aksiyon.com.tr/resim/465/40.jpg" vspace="5"/>
  </p>
 </font>
 <font class="content">
  İktidar partisini Atatürk’e şikayete giden rektör ve öğretim üyeleriyle birlikte hareket eden bir grup gencin açtığı “Ordu Göreve” pankartı, 4 yıl önce başörtüsü mağduru gençlerden birinin taşıdığı “7.4 yetmedi mi?” pankartını hatırlattı. O pankartı bütün başörtülülere mal edenler, bugünkünü münferit bir eylem olarak nitelendirdi Tek kişinin açtığı bir pankarttı “7.4 yetmedi mi?” Eğitim hakları ellerinden alınan genç kızlar aylarca okullarına girebilmenin mücadelesini vermiş, gösteri yapmışlardı. İşte bu gösterilerden birinde açılan pankart yüzünden haklı davalarında haksız konuma getirilmişlerdi. Bu hadise sonrasında kim dese ki “İnancım gereği örtünüyorum” ya da “Eğitim hakkım elimden alınıyor”, hep aynı tepki gösterildi: “Sizden olmayanları böyle görüyorsunuz.
 </font>
 <p>
  <font class="content">
   Depremi Allah’ın laiklere, başı açıklara, inançsızlara bir cezası olarak değerlendiriyorsunuz. Sizin gibi örümcek kafalıların, gerici ve yobazların bu ülkede yeri yok...” Hakaretleri uzatmak mümkün. Hele Fatih Altaylı o sırada bu genç kıza hakaretlerin en büyüğünü ederek f... bile demişti. Bütün bunların dayanağı ise tek kişilik eylemdi. Oysa başörtüsünden dolayı mağdur edilen binlerce genç kız vardı ve yüzlerce gösteri yapılmıştı. Ama çoğunluğun ne düşündüğünün önemi kalmamış; bir kişinin açtığı pankarttan bütün başörtülüler sorumlu tutulmuştu. Bugünkü olayla ilgisine ve benzerliğine gelmeden önce, o dönemde bu pankartın nasıl değerlendirildiğiyle ilgili birkaç hatırlatma yapmakta fayda var. Mesela Dışişleri Bakanlığı Enformasyon Dairesi Başkanlığı’nın 8 Ekim 1999 tarihli Türk Basınından Haberler sayfasında, Hürriyet gazetesinden şöyle bir alıntıya yer verilmişti: “Marmara Üniversitesi Göztepe Kampusüne başı örtülü girebilmek için olay çıkaran türbanlı eylemciler, dün açtıkları ‘7.4 yetmedi mi?’ yazılı çirkin pankartla, depremde yaşamını yitiren 20 bin kişiye saygısızlık edecek kadar ileri gittiler. Marmara’yı vuran depremi, ‘Müslüman olmayanlar cezalandırıldı’ diye yorumlayan pankartı üniversite kampusü önünde bir saygısızlık abidesi gibi taşıyan türbanlı eylemcilerin 20’si gözaltına alındı.” Köşe yazılarında da münferit olay genelleştirilerek verildi: “Bunların yönlendirdiği türbanlı militanlar ‘7.4 yetmedi mi?’ afişleri taşıyabilecek kadar katı yürekli olabiliyorlar.” “Bunların ise, örümcek kadar beyinleri yok. Olsa olsa örümcekler bunların beyinlerine yuva yapmış olabilir. Yani beyinleri örümcek ağı ile kaplanmış... Gizli emellerini türbanın altına saklamaya çalışıp ‘7.4 yetmedi mi?’ diyerek korkutmaya çalışanlar...” “Sonra üniversite kapısına sevk ettikleri türbanlı kız militanlarına pankart açtırdılar: 7.4 yetmedi mi?” “Siz Müslüman falan değilsiniz... Siz şeytana tapan ruhunuzun karanlığını gizlemeye çalışan zavallılarsınız sadece.” Hakaretler, genellemeler uzayıp gidiyor.
   <br/>
   <br/>
   ADKF’nin ADD ile ilişkisi var
   <br/>
   <br/>
   Uzatmak yerine bugünkü pankarta gelmek istiyoruz. “Ordu Göreve” pankartını açmak tek kişinin düşünüp yaptığı bir eylem değil. Atatürkçü bir kuruluşun organizasyonunda gerçekleşen yürüyüşte onlarca dövizle birlikte açılmıştı. Öylesine belirgin ve kışkırtıcıydı ki. Bir tane de değildi. Yani önceden planlanan, hazırlık yapılan, prova edilen bir eylem. Atatürkçü Düşünce Kulüpleri Federasyonu, rektörlerle birlikte Anıtkabir’e gidileceğini günler öncesinden hem basın, hem de internet siteleri vasıtasıyla duyurmuştu. “Anayasa ve temel nizamları bozmaya teşvik etme” suçundan haklarında suç duyurusunda bulunulan ADKF yaptıkları eylemin arkasında olduklarını açıklıyordu. Zaten organizasyonu Ankara Üniversitesi Rektörlüğüyle birlikte yapan Atatürkçü Düşünce Derneği üyeleriyle yakın ilişkileri var. Gazeteci—Yazar Nazlı Ilıcak, Anayasa Mahkemesi eski Başkanı Yekta Güngör Özden ile Atatürkçü Düşünce Derneği Genel Başkanı Halil İbrahim Şahin’in Türk Solu dergisine yazı yazmalarını örnek vererek iki kurum arasında bir sempati olduğuna dikkat çekiyor. Türk Solu dergisi ise orduyu göreve çağıran Atatürkçü gençler tarafından yayınlanıyor. İleri Dergisi’nin yayın sitesinde 2001 yılında Ali Şahin ADKF Başkanı olarak; “ADKF aynı zamanda çalışma yaptığı yerlerde başta Atatürkçü Düşünce Dernekleri olmak üzere demokratik kitle örgütleri tarafından da desteklendi. 11 Kasım’da ADKF, ADD Genel Merkezi tarafından düzenlenen Anıtkabir ziyareti ve Ata’yı Anma Mitingi’ne bütün gücüyle katıldı” diye yazarak iki grup arasındaki sempatinin boyutlarını dile getiriyordu. ADKF, YÖK yasa tasarısı ve üniversite reformu konusunda da Gürüz ve ekibini destekliyor. İstanbul Üniversitesi Rektörü Kemal Alemdaroğlu dergiye röportaj veriyor, yardımcısı Nur Serter ADKF kurultayına katılıp konuşma yapıyor. Serter’in burada söyledikleri de oldukça dikkat çekici; “Ben ADKF’yi oluşturan arkadaşlarımızı kutluyorum. Bu sizin ülkeniz için duyduğunuz sevgiyi gösteren, ilericiliğinizi, devrimciliğinizi, tam bağımsızlık ülküsüne olan bağlılığınızı gösteren çok açık bir kanıttır... Siz Atatürkçü gençler, gerçekten Cumhuriyet sizlere emanet. Gerçekten geleceğimizin güvencesi sizlersiniz.” Kurultayda bu konuşmayı yapan Serter derginin çeşitli sayılarında da yazılar yazmış.
   <br/>
   <br/>
   Zamanlama hatası
   <br/>
   <br/>
   Aslında rektörlerin yürüyüş maksatlarıyla gençlerin açtığı pankart arasında çok fark yoktu, ama kamuoyunun duyarlılığı geri adım atılmasına neden oldu. Belki de Atatürkçü gençler bu kadar tepki göreceklerini tahmin etmemişti. Gerek YÖK başkanı ve üyeleri, gerekse Atatürkçü Düşünce Derneği “Ordu Göreve” yazısının ifade ettiği manayı çağrıştıracak cümleler kullanmaktan çekinmiyorlar. Sabah Gazetesi Yazarı Emre Aköz yazısında sorunun pankartın içeriğinde değil zamanlamasında olduğu gerçeğine dikkat çekiyor: “Siz bakmayın yürüyüşü düzenleyenlerin bu pankartı kınamalarına... Onların hayali tam da bu! Ancak ‘zamanlama’ sorunu olduğunu düşünüyorlar. Yani şimdi sırası değil, onun da vakti gelecek...” Kamuoyu bu kadar tepki göstermese, hemen arkalarında açılan pankartlara rektörlerin tavrı nasıl olurdu acaba? Bu sorunun cevabı, darbelerde üniversitelerin oynadığı rolde yatıyor.
   <br/>
   <br/>
   Her darbede üniversiteler var
   <br/>
   <br/>
   Türkiye’de daha önce 3.5 (Üç nokta beş)kez darbe yapıldı ve bu darbelerin destekçileri arasında öğretim üyeleri de vardı. Öğrenciler de darbelere bir şekilde bulaştırdılar. 1960’ta orduyu göreve çağıran gençler, 71 ve 80’de sebep oldukları olaylarla darbeye zemin hazırladılar. Onların açtıkları yoldan ilerlemek isteyen Talat Aydemirler oldu. Başaranlar devlet başkanlığı koltuğuna oturdu, Aydemir gibi hedefine ulaşamayanlar idam edildi. Çünkü darbe yapmak da, darbe yapmaya çağrıda bulunmak da Türk Ceza Kanununun 146. maddesinde belirtilen ‘Anayasayı ve temel nizamları bozmaya teşvik etme’ suçuna giriyor. Nitekim ordunun görevini yapmadığı gibi bir intibaya neden olan pankarta askerler de tepki gösterdi. Genelkurmay Başkanı Orgeneral Hilmi Özkök “O pankartı doğru bulmadım. Niye böyle bir pankart açıldı o konuda yorumda bulunamam” dedi.
   <br/>
   <br/>
   Öğretim üyeleri ve öğrencilerin 1960 yılındaki darbede nasıl kullanıldıklarını, ihtilali yapan MBK üyelerinden Şefik Soyuyüce Aksiyon’da yayınlanan röportajında anlatmıştı. Soyuyüce darbe sonrasında Adnan Menderes ve arkadaşlarının yargılanıp yargılanmaması gündeme geldiği zaman üniversite hocalarının kendilerine şu tavsiyede bulunduklarını söylemişti: “Eğer bunlar yargılanmazlar ise ileride 27 Mayıs’ın meşruiyetine gölge düşer. Siz yasal bir zemine oturamazsınız.” Öğrencilerse bizzat darbenin tarafı olmuştu. Özellikle 28 Nisan’dan sonraki öğrenci eylemlerinin kendi kontrollerinde olduğunu söyleyen Soyuyüce şu itirafı da yapıyor: “Öğrencileri 4—5 kamyona bindirip bir yerde bırakıyor ve şurada gösteri yapsınlar diyorduk... 22 Mayıs’ta Belediye Sarayı’nın bulunduğu yerdeki gösterileri biz ayarladık.” Soyuyüce’nin itirafları devam ediyor; “Mediko Sosyal’de iki doktor vasıtasıyla gösteri yapsınlar, dağılsınlar diyorduk.” Öğretim üyeleri tıpkı bugün olduğu gibi 27 Mayıs öncesinde de hükümet aleyhine protesto yürüyüşleri yapmışlardı.
   <br/>
   <br/>
   Bugün orduyu göreve davet eden öğrenciler, 1971 Muhtırası’na da zemin hazırlamışlardı. Yıllar sonra anılarını yazan dönemin öğrenci liderleri cuntacı askerlerle öğrencilerin nasıl işbirliği içinde çalıştıklarını itiraf ettiler. Bunlardan biri de Zihni Çetiner’di. Talat Aydemir’in darbe girişiminde genç bir Harbiyeli olarak yer alan, sonrasında ordudan ayrılan Çetiner, Yön hareketiyle tanıştıktan sonra “devrimci” saflara katıldı, öğrenci hareketleri içinde yer aldı, Filistin kamplarında eğitim gördü. Şahit olduğu olayları “Ölümü paylaştılar ama...” isimli kitabında toplayan Çetiner’in o günlerle ilgili anlattıkları bugün yaşananlar için ipuçları veriyor. 1969 Haziran ayı içinde dönemin siyasi iktidarının üniversite özerkliğini hedef aldığını iddia eden sol görüşlü öğrenciler üniversiteleri işgal ederler. Gündüz öğrenciler, gece polis okulu kontrol altında tutmaktadır. Bu durum birkaç gün devam edince öğrenciler Çetiner’in de ifade ettiği gibi sanki durumdan vazife çıkarırcasına, gidip bilen birine danışalım diye bir fikir ortaya atarlar. Bunun anlamı şudur: Ordu darbe yapacaksa işgale devam edelim, yok böyle bir şey söz konusu değilse bu işin arkasını bırakalım. Deniz Gezmiş, Mustafa Gürkan, Kazım Kolcuoğlu, Bozkurt Nuhoğlu ve Zihni Çetiner İlhan Selçuk’a giderek; “İlhan ağabey, üniversiteyi gündüz biz, gece polis işgal ediyor. Eğer, ordu bu işe müdahale edecekse biz okulu sürekli işgal edelim” derler. Selçuk’un cevabı ise “Ben buna şimdi cevap veremem, siz bu akşam gidin yarın ben bilgi alır, size iletirim” şeklinde olur. Ertesi gün öğleye doğru beklenen haber gelir. Haber olumsuzdur ve Ankara’da darbe yapmak için güç ve koşulların uygun olmadığı belirtilerek üniversitelerin daha fazla işgal edilmesine gerek olmadığı ifade edilir. Yani öğrenciler ordu içindeki 9 Mart cuntacılarıyla işbirliği halindedir ve onların darbe yapmaları için gereken zemini oluşturmak için gönüllü olarak çalışmaktadırlar.
   <br/>
   <br/>
   1980 öncesinde Kenan Evren’in öğrenci olayları karşısında neden sessiz kaldıklarını açıkladığı cümleleri unutmak mümkün mü? “İhtilal için şartlar oluşmamıştı. O nedenle bir yıl daha bekledik.” O gün sağ sol kavgası yapanlar bilerek ya da bilmeyerek darbe taraftarlarının işini kolaylaştırmıştı. Öğretim üyeleri içinde de darbe ortamına zemin hazırlayanlar oldu. Görüldüğü gibi üç darbemizde etkin olan üniversiteler buçuklu darbede de (28 Şubat) aktif olarak yer aldı. Öğretim üyeleri Anıtkabir’e yürüdü, brifinglere katıldı. Dönemin siyasi iktidarına karşı etkin kurum ve kuruluşlar kışkırtıcı tavırlar sergiledi. Tıpkı geçtiğimiz hafta yapılan yürüyüşte olduğu gibi. Yürüyüşe katılanlardan bazıları göstererek darbe çağrısı yaparken bazıları da bunlarla aynı çatı altında bulunmaktan rahatsız olmadılar.
   <br/>
   <br/>
   Darbe çözüm olmadı
   <br/>
   <br/>
   Geçtiğimiz hafta Cumhuriyetin 80. yılını kutladık. Peki Türkiye seksen yılda çağdaşlık ve ekonomik güç sıralamasında dünyanın kaçıncı sınıf ülkeleri arasında yer alıyor? Cevap ortada. Bir örnek. İkinci Dünya Savaşı’ndan yenik çıkan Almanya 50 yılda nereye geldi? Bizde 3.5 darbe olurken onlarda hiç öyle bir şey yaşanmadığını hatırlatalım. Darbeler hep üçüncü dünya ülkelerinde oldu; bu ülkelerin hiçbiri ekonomik ve sosyal refaha ulaşamadı. Darbeler bir kuşağın hayallerinin yıkılmasına neden olmakla kalmadı, sonraki nesiller üzerinde de etkili oldu. Yetmişli yılların politik gençliğinden seksen sonrasında eser kalmadı. Bugün şikayet edilen “televole gençliği”nin temelinde darbe geleneğinin etkisi büyüktü. Her darbe üniversite öğrencilerini de hedef aldı. Türkiye’nin yarınlarını temsil edecek gençlerin bir kısmı öldürülürken bir kısmı cezaevinde en verimli yıllarını geçirmek zorunda kaldı. Ve ortaya kayıp kuşaklar çıktı. Darbeyi yapanlar milyonlarca insanı fişledi. Mesela 12 Eylül’den sonra 650 bin kişi gözaltına alındı, tamamı işkence gördü. 230 bin kişi hakkında dava açıldı. 517 idam cezasından 50’sinin infazı gerçekleştirildi. 23 bin kişiye 0—1 yıl, 10 bin 700 kişiye 1—5 yıl, 6 bin 100 kişiye 5—10 yıl, 2 bin 390 kişiye 10—20 yıl, 939 kişiye 20 yılın üzerinde, 630 kişiye de ömür boyu hapis cezası verildi. Aralarında sendika ve parti yöneticilerinin, öğrenci ve kitle örgütü temsilcilerinin bulunduğu 1 milyon 683 bin kişi fişlendi. Aradan 25 yıla yakın zaman geçmesine karşın hâlâ 25 bin kişi 12 Eylül döneminde giydiği hüküm nedeniyle kamu hizmetinden yasaklı durumda. Bunların üstüne işkence gören yüzbinlerce insanın psikolojisini de katarsak darbelerin Türkiye’ye kazandırdıklarını daha net görürüz... 12 Eylül sonrası kurulan YÖK’ün bugün bilim anlamında Türkiye’ye ne getirdiğini, o dönemde darbeye destek olmayan yüzlerce öğretim üyesinin çıkarılan bir yasa sonucu görevlerine son verilmesini de unutmamak gerek. Ekonomik yatırımlar durdu, göstergelerin normalleşmesi için yıllar geçmesi gerekti.
   <br/>
   <br/>
   7.4 değil 3 nokta 5
   <br/>
   <br/>
   “7.4 yetmedi mi?” pankartının yanlışlığı tartışılmaz. Allah’ın kimi ne zaman cezalandıracağını bilmek mümkün değil. Herkes felaketlerden kendisiyle ilgili dersler çıkarır. Ama “Ordu Göreve” pankartı açanlara ve bu pankartın gölgesinde siyaset yapanlara şu soruyu sormak gerekecek: “3.5 yetmedi mi?” Bugüne kadar yapılan darbeler Türkiye’nin hangi sorununu çözdü? Birinci pankartta söz konusu edilen doğal afettir ve afetin ne zaman geleceği belli değildir. Onun için duada bulunulmaz, çağrı yapılmaz. Ancak ikincisinde felakete çağrı yapılıyor. Ve bunu yapanlar fonda üniversite öğretim üyelerini kullanıyor. Öğretim üyeleri de Anıtkabir’e orduyu göreve çağıranlarla birlikte yürüyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3137&yorum=392), [web.archive.org (arşiv bağlantısı)](http://web.archive.org/web/20041116154839/http://aksiyon.com.tr:80/detay.php?id=3137&yorum=392)
