# İstifa et... Etmeyeceğim

*Osman İridağ Bilinmeyen-tarih*

<div>
 <p>
  <font>
   Ankara"daki siyasi belirsizlik sürüyor. Başbakan Bülent Ecevit"in "Görevimin başındayım, beni düşürmek istiyorlarsa bu işi Meclis'te yapmaları gerekir" mesajı Meclis"te değil ama başta medya olmak üzere ekonomi çevrelerinde geniş yankı buldu. Türkiye Odalar ve Borsalar Birliği (TOBB), başbakandan, alacağı kararla ülkeyi kaosa sürüklemeden, siyasi belirsizliği ortadan kaldırmasını istedi.
   <br/>
   <br/>
   TOBB Genişletilmiş Yönetim Kurulu toplantısında başta Ankara ve İstanbul ticaret odaları başkanları olmak üzere üyelerin büyük kısmı çok daha sert bir açıklama için bastırmasına rağmen, Rıfat Hisarcıklıoğlu"nun baskılarıyla yumuşatılmış bir açıklamaya razı oldular.
   <br/>
   <br/>
   <br>
    <br>
     <br>
      <br>
       Bu nedenle TOBB"un açıklamasında net ifadelerden uzak duruldu. Başbakanın sağlığının bozulmasından kaynaklanan nedenlerle ekonomik ve siyasi belirsizliğin ortaya çıktığı vurgulandı. Ecevit"e diplomatik bir dille "çekil" çağrısı yapan TOBB, karar sürecini hızlandırmak için de bazı siyasal temaslar gerçekleştirdi. Cumhurbaşkanı Sezer"e, "Siyasi tıkanıklık ekonomiyi yeni krize, ülkeyi uçuruma sürüklüyor. Liderleri toplayın, Ecevit sonrası siyasi yapıyı netleştirin" mesajı verirken, Meclis"te grubu bulunan siyasi partilerle de olası formülleri konuşmak için görüşmeler yapıldı.
       <br>
        <br/>
        <br/>
        <br>
         Emek Platformu da hükümeti uyardı
         <br/>
         <br/>
         <br>
          Emek Platformu Dönem Sözcüsü ve Hak-İş Genel Başkanı Salim Uslu ise Türkiye"de siyasi belirsizliğin sürdüğünü, ekonomi yönetiminin iflas ettiğini ve kriz beklentilerinin bulunduğunu belirterek; "Hükümet, Türkiye"nin motivasyonunu bozan bir tavır içinde. Hükümetin bu tavrı bizleri kaygılandırmaya devam ediyor. Hükümet, işçinin, memurun, emeklinin, çiftçinin, esnafın, girişimcinin moralini bozuyor. Siyasetçi ve toplum arasında bir güven bunalımı var" dedi.
          <br>
           <br/>
           <br/>
           <br>
            Medyada ortak dil
            <br/>
            <br/>
            <br>
             Ecevit"in sağlık problemlerinin ortaya çıkmasının ardından bir süre sessiz kalmayı sürdüren Doğan Grubu son dönemde Bülent Ecevit"ten istifa etmesini ve yeni bir lidere yol vermesini istemeye başladı. Çukurova Grubu ise Pamukbank olayından sonra muhalefet bayrağını açmıştı. Star Grubu başlangıçtan itibaren hükümetle arası iyi olmadığı için muhalefetini sürdürüyor. Sabah Grubu da Ecevit"e istifa baskısı yapıyor.
             <br/>
             <br/>
             <br>
              <br>
               TÜGİAD da istifa istedi
               <br/>
               <br/>
               <br>
                Türkiye Genç İşadamları Derneği (TÜGİAD) Başkanı Hayati Kaya, Başbakan Ecevit"in bugüne kadar üstlenmiş olduğu misyonu yaşadığı sağlık sorunları nedeniyle yerine getiremediğini üzerlerine düşen bir borç olarak sesli bir şekilde dile getirdiklerini belirterek; "Aktif bir başbakana ihtiyaç duyduğumuz bugünkü süreçte, biz genç işadamları olarak üyelerimizle yaptığımız istişare sonucunda Başbakanımız Bülent Ecevit"in istifa etmesinin yaşadığımız siyasi ve ekonomik belirsizliği ortadan kaldıracağını düşünüyoruz" dedi.
                <br>
                 <br/>
                 <br/>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 115 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1537), [web.archive.org (arşiv bağlantısı)](http://web.archive.org/web/20050301170148/http://www.aksiyon.com.tr:80/yazdir.php?id=1537)
