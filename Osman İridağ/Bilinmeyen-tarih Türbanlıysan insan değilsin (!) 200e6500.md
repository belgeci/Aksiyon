# Türbanlıysan insan değilsin (!)

*Osman İridağ Bilinmeyen-tarih*

<div>
 <font>
  <img border="0" height="1" src="/web/20040106232528im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040106232528im_/http://www.aksiyon.com.tr/resim/443/8.jpg" vspace="5"/>
  </p>
 </font>
 <font class="content">
  <b>
   GÖRÜŞ
  </b>
  - “Burası kamusal alan giremezsiniz... Protokole yakışmıyorsunuz... Geleneklere aykırısınız... Teamüllere göre siz burada olamazsınız... Bu fotoğraf Türkiye’nin vizyonunu bozuyor... Savunma yapamazsın çünkü başörtülüsün...” Bahane çok... Ama aslında söylenmek istenen şey başlıktaki ifadelerden farklı değil. Tırnak içindeki cümlelerin Türkçe karşılığı da aslında bu. Ama şimdilik böyle ifade ediliyor.
 </font>
 <p>
  <font class="content">
   Türkiye’de başını örten insanlar okula alınmıyor, devlet memuru olamıyor, protokole giremiyor ve nihayet mahkeme salonlarına da giremeyecekleri bir hukukçu tarafından ifade ediliyor. En kutsal haklardan biri olan savunma hakkı mahkeme salonunun kamusal alan olduğu gerekçesiyle engelleniyor.
   <br/>
   <br/>
   Bunu yapan Yargıtay 4. Ceza Dairesi Başkanı Fadıl İnan. İnan, Ankara Büyükşehir Belediye Başkanı Melih Gökçek’in de aralarında bulunduğu 63 sanığın yargılandığı davanın sanıklarından başörtülü Hatice Hasdemir’i “Mayolu biri gelse ‘savunma hakkı kısıtlanıyor’ diye dinleyecek miydik?” diyerek mahkeme salonundan çıkarmış.
   <br/>
   <br/>
   Pes doğrusu... Aynı zamanda bugüne kadar hiçbir hukukçunun aklına gelmeyen bir durumu keşfetmiş Fadıl İnan. Neden bir başsavcının aklına cezaevlerinin de kamusal alan olduğu gelmiyor. O kadar savcı arasında birinin aklına gelir diye bekliyorum ama nafile. Böylece başörtüsü taktığı için kamu düzenini bozmakla suçlanan kişiler mahkemeye çıkarılır. Hakim salona almadığı için yargılanamaz. Direkt mahkum edilir. Cezaevleri de kamusal alan statüsüne alınırsa oraya da giremez. Ne kadar trajikomik bir durum. Bir PTT başmüdürü ne zaman çıkıp da burası kamusal alan diyecek merak ediyorum. Ya da nüfus müdürü, sağlık ocağı yetkilisi... Vergi dairesi de diyeceğim ama mümkün değil. Çünkü başörtülüler için her yerde ayrımcılık yapılır, fakat vergi söz konusu olduğunda mümkün olmaz. Kamusal hizmet alırken bölücülük yapılır, vergi toplama söz konusu olduğunda hiçbir yetkili çıkıp da vergi de kamusaldır demez.
   <br/>
   <br/>
   Türkiye’de aklıselim sahibi hukukçuların sayısının fazla olduğundan şüphe yok. Ancak sadece hukukçuların değil, yönetici ve iktidar sahiplerinin sayısının da fazla olması gerekiyor. Başörtüsü/türban sorunu “çözümsüzlükten” yana olanlarca sürekli kaşınıyor. AK Parti sanılanın aksine başörtüsüyle ilgili herhangi bir tasarrufta bulunmayıp toplumsal mutabakat aramaya devam ediyor. Karşı çıkanlar bunu yapmak bir tarafa ayırımcılığı körüklüyor. Cumhuriyeti kutlarken bölücülük yapıyorlar, kimin kutlama hakkı olup olmadığına karar verirken başörtülüleri dışarıda bırakıyorlar. Devletin içine almıyorlar, okullarına almıyorlar. Rejimle barışmak isteyen, cumhuriyetin, demokrasinin bir parçası haline gelmek isteyenlerin önüne set çekiliyor ve “Hayır siz dışarıda kalın” deniyor.
   <br/>
   <br/>
   Sürekli dışlanan, hor görülen, cezalandırılan insanlar ne yapar? Cumhurbaşkanı, hukukçular, devlet yönetiminin etkili ve yetkili makamlarının başında bulunanlar bunu hiç düşünmez mi? Aslında sonucun ne olacağını çok iyi biliyorlar. Kim bilir belki de bunu istiyorlar...
   <br/>
  </font>
 </p>
</div>


## Yorumlar

### Alparslann, 18-Aralık-2003
> insanin giyimine degil!: 
> insanin giyimine degil kabiliyetine bakmak lazim, 80 yildir insanlarimizin diniyle ugrasan devletime sesleniyorum. insanlarin kabiliyetine bakan milletler bizlerden sonra devlet olmuslar ve dunyayi ve yildizlari kontrol ediyorlar.

### nuri yildiz, 10-Aralık-2003
> ah turkiye: 
> Abdullah Ocalanin bile  savunma hakkinın olduğu bir ulkede basortulu bir kadincagiz kendini savunamiyor. Ondan da mi asagilik yani??

### ikbal GÜLDÜR, 23-Kasım-2003
> yorumsuz: 
> İmdat diye bağırsak inanın elimizden tutacak bir kul yok.Bu nedir ne anlamsızlıktır bilinmez. Kısa cümlelere dar mekanlara sığdırmaya çalıştıkları bizler.

Kaynak: [www.aksiyon.com.tr](http://www.aksiyon.com.tr:80/detay.php?id=3165&yorum_id=1), [web.archive.org (arşiv bağlantısı)](http://web.archive.org/web/20040106232528/http://www.aksiyon.com.tr:80/detay.php?id=3165&yorum_id=1)
