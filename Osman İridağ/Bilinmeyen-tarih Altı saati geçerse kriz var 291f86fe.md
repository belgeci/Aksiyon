# Altı saati geçerse kriz var

*Osman İridağ Bilinmeyen-tarih*

<div>
 <font>
  <img border="0" height="1" src="/web/20030624195034im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030624195034im_/http://www.aksiyon.com.tr/resim/35/54.jpg" vspace="5"/>
  </p>
 </font>
 <font class="content">
  Bir dönem Genelkurmay’ın ışıklarına bakılırdı, ardından MGK zirveleri popüler oldu. Devlet yetkililerinin karşılıklı ziyaretleri ya da olağan görüşmelerinin süresine bakıldı. Koalisyon hükümetleri döneminde Liderler Zirvesinden medet umuldu. Ankaralı gazeteciler bütün bunlara hep ‘kriz’ gözüyle baktılar. Peki neden? İşte İstanbul bakışıyla Ankaralı gazetecilerin neden herşeye kriz gözüyle baktıklarının cevabı.
 </font>
 <p>
  <font class="content">
   3 Kasım seçimleri yapılmış, AK Parti tek başına hükümeti kuracak sayıya ulaşmıştı. Recep Tayyip Erdoğan başbakan olarak Abdullah Gül’ü işaret etmiş, Gül de hazırladığı Bakanlar Kurulu listesiyle Çankaya’ya çıkmıştı. Ve daha ramazan bitmemişti. Görüşme iftara yakın bir saatte başlamış, biz de İstanbul’da, gelişmeleri televizyondan izliyoruz. Gül ile Sezer’in görüşmesi yarım saati aşmış, Ankara’da iftar saati gelmişti. Biz arkadaşlarla karşılıklı espri yapıyoruz, “Şimdi bunlar beraber iftar yapıyordur.” Bir arkadaşımız, “Yok canım, Sezer oruç tutmuyor ki” diyor. Yine relaks vaziyette bir diğer arkadaşımız söze karışıyor ve “Tutmuyorsa da Abdullah Gül’ün birkaç lokma yemesini bekliyordur” diyor. Birazcık ‘geyik muhabbeti’ de olsa biz hükümetin kurulmasını bu havada izlerken, Ankara’da uzun yıllar gazetecilik yapan ve bir süredir beraber çalıştığımız bir arkadaşımız yanımıza geldi ve sordu: “Gül ile Sezer’in görüşmesi bitti mi?” Biz hayır deyince panikle, “Neee... Bu görüşme en çok 15 dakika sürmeliydi. Yarım saati geçmiş. Kesin bir kriz var.” Biz şoke olduk tabii. O gergin, biz relaks yemeğe indik. Sonra gördük ki zirvede krize yol açacak bir olay olmamış. Gül’ün listesi aynen kabul edilmiş, Cumhurbaşkanı Sezer sadece iki kişinin görev yerlerinin değiştirilmesini istemekle yetinmiş.
   <br/>
   <br/>
   Çankaya’daki zirve krizsiz sona ermişti ama bu olay bizim haber krizimize bir çözüm olmuş ve Ankaralı gazetecilerin neden herşeye kriz gözüyle baktıklarını merak etmemize sebep olmuştu. İşte bu örneği de o yüzden anlattık. Politikanın, siyasetin, bürokrasinin merkezi olan Ankara, gazeteciliğin de iki merkezinden biri. TRT hariç bütün gazete ve televizyonların merkezleri İstanbul’da. Büyük gazetelerin hepsinin Ankara baskısı var. İstanbul’da gazetecilik yapmakla Ankara’da gazetecilik yapmak arasında ise uçurum var desek abartmış olmayız. İstanbul Türkiye’nin ufkunu açan, insancıl ve toplumu rahatlatıcı manşetlere imza atarken, Ankara’nın manşetlerinde genelde “kriz” vardır. Eğer gazetelerin ağırlıklı olarak manşetlerini Ankara haberleri belirliyorsa Türkiye’nin iyiye gittiğini söylemek için fazla iyimser olmak gerekir. Çünkü Ankara manşetleri genelde siyasi kavgaları, bürokrat—siyasetçi asker—politikacı çekişmesini anlatır. Ankara gazetecileri de şehrin bürokrat havasından fazlaca etkilenir. Bir kere İstanbul’da zorunlu olmayan kıyafet genelgesi Ankara’da kamusal alan gibi algılanır. Başta Meclis olmak üzere pek çok resmi alana takım elbisesiz girilemeyeceği için gazeteciler de kıyafetlerini buna göre düzenleyerek resmiyeti baştan kabul ederler. Protokol kurallarını öğrenip, politikacılarla neleri konuşup konuşmayacakları üzerinde anlaşırlar. Şöyle ki, bir keresine Ankara’ya CHP Genel Başkanı Deniz Baykal ile görüşmeye gitmiştik. Baykal’ın özel kalem müdürü Nesrin Baytok bizi karşıladı ve şu şu konulara girmeyin ricasında bulundu. Doğrusu şaşırmıştım. İstanbul’da yaptığımız hiçbir görüşmede böyle bir taleple karşılaşmamıştık. Sonuçta o soruları sordum ama Baykal of the record olmak kaydıyla cevapladı...
   <br/>
   <br/>
   Her şey kriz
   <br/>
   <br/>
   Ankara’da gazetecileri anlatacak en iyi kelime kriz olsa gerek. Çünkü bütün olaylara bu pencereden bakıyorlar ya da bakmak zorunda kalıyorlar. Ankara’da gerek siyasetin, gerek bürokrasinin, gerekse askeriyenin şifrelerini çözebilmek önemli bir gazetecilik başarısı olarak kabul edilir, bu nedenle ortada olandan ziyade aslında ne olduğu sorusunun cevabını verenler popüler olur. Olağan dışı toplantılara anlamlar yüklenir, hatta olağan toplantıların sürelerine bakılarak muhtemel kriz senaryoları üretilir. Eğer MGK toplantıları 3 saatten az ya da 6 saatten uzun sürerse bunun anlamı kriz demektir. Ya da cumhurbaşkanı başbakan ile olan haftalık olağan görüşmesini perşemde değil de cuma günü yaparsa bu aralarında bir soğukluk olduğunun delili olarak kabul edilir. Yine cumhurbaşkanı, başbakan ve Genelkurmay başkanını ayrı ayrı değil de birlikte kabul ederse bu görüşme olağanüstü gelişmelerin habercisi olarak değerlendirilir. Aynen askerlerin Meclis Başkanı Bülent Arınç’ı ziyaretinde olduğu gibi. Ankara bu ziyarete o kadar kriz yükledi ki, bir hafta boyunca manşetleri İstanbul’a kaptırmamayı başardı. 57. koalisyon hükümetinde kriz senaryoları en çok liderler zirvesine için yazıldı. MHP ile ANAP arasındaki görüş ayrılıkları mercek altına alındı. Olağan olması gereken her liderler zirevisine büyük anlamlar yüklendi. Çoğu zaman da dağ fare doğurdu. AK Parti iktidarında ise en çok Recep Tayyip Erdoğan ile Abdullah Gül arasındaki rekabetten medet umuluyor. Şimdilik yüksek sesle dile getirilmese de medyadaki AKP haberlerinde bunu fazlasıyla hissetmek mümkün. Peki neden bütün kriz haberleri Ankara merkezli oluyor? Dergimizin yıllarca Ankara temsilciliğini yapan Adnan Öksüz, Ankaralı bir gazeteci olarak bunu şöyle açıklıyor: “Bir kere Türkiye genelini ilgilendiren konular Başkent olması sıfatıyla burada görüşülüyor ve kararlar da yine burada alınıyor. Ancak her görüşme mutlaka ‘Acaba kriz çıkacak mı?’ sorusunu da beraberinde getiriyor. Özellikle MGK, başbakan ve cumhurbaşkanının görüşmelerinde bu daha sık yaşanıyor. Fakat toplantıların bu şekilde yazılı ve görsel basın tarafından abartılması ve adeta ‘ölüm kalım savaşına dönüştürülmesi’ hiç kuşku yok ki en fazla siyasileri rahatsız ediyor. Bu krizlerin, sıradan insanları, yatırımcıları, yabancıları (Anasol M hükümeti döneminde MGK’da patlak veren krizden sonra birçok yabancının parasını bir anda Türkiye’den dışarıya uçurduğu biliniyor), turizmi etkilediği açık. Bunun tabii sonucu olarak mevcut hükümetler ve yönetimler bundan çok büyük bir şekilde endişe duyuyorlar. Bu yüzden olsa gerek ki siyasiler sık sık ‘Niçin olduğundan da abartılı sunuyorsunuz?’ diye şikayet ediyorlar.”
   <br/>
   <br/>
   Ankara’da önemli toplantıların normal bir şekilde başlayıp bittiğini söylemek güç. Ama görüşmelerin uzun ya da kısa geçmesinin, bir gün önce ya da sonra yapılmasının illa ki ‘kriz’ anlamına gelmeyeceği de kesin. Yaşandığı dönemde önemli ancak kısa sürede biten iki liderin görüşmesinin medyaya yansımasıyla gerçek hikayesi için güzel  bir örnek. Olay, 12 Eylül darbesi öncesi Milliyetçi Cephe Hükümetlerinin kuruluş aşamasında geçiyor. AP lideri Demirel ile MSP Genel Başkanı Erbakan hükümet kurmak için MSP Genel Merkezi'nde biraraya geliyor. Daha önce anlaştıkları için görüşme 10—15 dakika gibi kısa sürede bitiyor. Ancak Demirel, pazarlığın uzun sürdüğünü göstermek için yan odaya geçip bir süre dinleniyor. Dışarıya çıktıklarında görüşme basına birkaç saat sürdüğü şeklinde yansıyor. Olayın içyüzü yıllar sonra açıklanıyor. Ankara’daki birçok toplantıyı bu açıdan da ele almak mümkün...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2232), [web.archive.org (arşiv bağlantısı)](http://web.archive.org/web/20030624195034/http://www.aksiyon.com.tr:80/detay.php?id=2232)
