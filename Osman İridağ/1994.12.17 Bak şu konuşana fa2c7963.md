# Bak şu konuşana

*Osman İridağ 1994.12.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bu meclis, bildiğimiz meclislerden çok farklı. Daha renkli, hareketli ve sevecen. Kavga, gürültü yok, hakaret ve küfür de yok. Herkes birbirini dinliyor, fikirlerine katılmadığı kişiye hakaret edip üzerine yürümüyor.
      <br>
       Istanbul Büyükşehir Belediyesi bünyesinde kurulan Çocuk Meclisi’nden sözediyoruz.
      </br>
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yıllardır büyüklerin ilgisiz kaldığı çocuk sorunlarına, çözüm bulmak için böyle bir meclis kurmuşlar. Hedefleri, suyuyla, havasıyla, deniziyle temiz bir Istanbul oluşturmak. Çocukların ölmediği, ağaçların kesilmediği, yeşil alanlar yerine gökdelenlerin dikilmediği bir dünyada yaşamak.
   <br>
    Aldıkları karar bakımından da alıştığımız meclislerden farklılar. Gündeme gelen konuyu, genel kurulda hemen görüşüp karara bağlıyor ve uygulamaya geçiyorlar. Gerçi komisyonlar burada da var. Ama, buradaki komisyonların görevi, işi yokuşa sürmek değil, konuların tek tek ele alınmasını sağlamak. Çevre, su kirliliği, çocuk ölümleri, çocuk hakları gibi konular için ayrı ayrı komisyonlar oluşturulmuş. Her komisyon kendi konusunu görüşüp karara bağlıyor. Sonra da genel kurulda oylanıyor. Teklif kabul edilirse meclis başkanı konuyu Büyükşehir Belediye Başkanı Recep Tayyip Erdoğan’a iletiyor. Başkandan da onay alınırsa karar yürürlüğe giriyor.
    <br/>
    Ilk başta böyle bir meclis ne kadar  ciddi karar alabilir sorusu akla gelebiliyor. Ancak, meclis başkanı olan 11 yaşındaki Mehmet Ayan’ı dinledikten sonra, bu düşünce ister istemez değişiyor. Işte küçük başkanın ortaya koyduğu sorunlar ve çözümleri..
    <br/>
    – Sayın başkan seçimle mi, yoksa atamayla mı bu göreve geldiniz?
    <br/>
    – Elbetteki seçimle. Çünkü bizim meclisimiz demokrat bir meclistir ve kimsenin atamayla göreve getirilmesine izin vermez.
    <br/>
    – Başkanlık seçimi nasıl oldu. Adaylığı baştan beri düşünüyor muydunuz?
    <br/>
    – Büyükşehir Beledriyesine  ilk olarak okuldaki arkadaşlarım ve öğretmenlerimle birlikte 23 Nisan’da gelmiştik. Belediye Başkanı Recep Tayyip Bey bizi kabul edecekti. Belki beş dakika başkanlık koltuğuna otururum diye içimden geçiriyordum. Orada bize bir çocuk meclisinin kurulduğunu ve yakında başkanlık seçiminin yapılacağını söylediler. Ben de aday oldum. Benden başka 8 başkan adayı daha vardı. Doğrusunu söylemek gerekirse, seçilebileceğim hususunda fazla bir ümidim yoktu. Çünkü beni kimse tanımıyordu. Seçim sonuçları açıklandığında çok şaşırdım. Kürsüde benim adım okunuyordu. Birden etrafımı insanlar sardı ve beni tebrik etmeye başladı. Bütün insanlar etrafımdaydı, çok mutlu olmuştum.
    <br/>
    – Seçilebilmek için neler vaadettiniz?
    <br/>
    – Sadece kendimizi tanıttık, o kadar.
    <br/>
    –  Sınıf başkanlığından farkı ne?
    <br/>
    –  Meclis başkanlığı daha zor. Burada sorumluluğunuz daha fazla. 10 milyonu aşkın nüfusa sahip bir ilin bütün sorunlarıyla ilgilenmek zorundasınız. Üyeler arasında koordinasyonu sağlamak, onların fikirlerini dinlemek zorundasınız.
    <br/>
    – Neden bir “Çocuk Meclisi” kurma ihtiyacı hissettiniz?
    <br/>
    – Kimse bizim sesimizi duymuyor, ya da duymak istemiyor.  Biz daha temiz bir ülkede yaşamak istiyoruz. Oyun oynayacağımız yerler yapılmasını bekliyoruz. Yeşil alanların yokedilmemesini istiyoruz. Televizyondan izliyoruz, akan sular yüzünden hasta olan insanların sayısı artıyormuş. Su sorunu bitmiyor, zaten akmıyor da. Mesela ben bir astım hastasıyım. Bunun nedeni de Istanbul’daki kirli hava. Meclis olarak bütün bu sorunları gündeme getirecek ve çözüm üretilmesini isteyeceğiz. Gerçi biz bunları göremeyeceğiz, ama bizden sonraki nesiller hiç değilse, daha iyi bir Türkiye’de yaşasın.
    <br/>
    – Türkiye’nin birçok sorunu var. Ekonomi, iç ve dış tehditler, işsizlik. Bütün bu sorunlar çözülmeden, sizin istediklerinizin yerine getirilmesine imkan var mı?
    <br/>
    – Bütün bu sorunları biz ortaya çıkarmadık ki. Ekonomi bozulsun diye çalışmadık ki. Milletvekilleri kendileri yaptılar kendileri çözsün. Yoksa biz onları seçip oraya göndermezdik. Hem biz onların çocuklarıyız, bize bakmakla yükümlüler.
    <br/>
    – Diyelim ki TBMM’nin yetkilerini belli bir süre için size verdiler? Neler yapardınız?
    <br/>
    – Ilk olarak “Çocuk Hakları Sözleşmesi’’ni gündeme getirir ve onaylardık. TBMM’nin bu sözleşmeyi neden imzalamadığını doğrusu anlamış değilim. Insan hakları var, hayvan hakları var, niye Çocuk Hakları yok? Yoksa bizi insandan saymıyorlar mı? Ikinci olarak ekonomiyi düzeltir ve devlet kasasına para akmasını sağlardım. Toplanan bu paralarla, kırsal yörelere ve köylere fabrikalar kurar, sanayi tesisleri yaptırırdım. Insanlar da buralarda çalışarak para kazanırdı. Böylelikle büyükşehirlere olan göç durur ve yeni binalar yapmak için yeşil alanların yokedilmesine gerek kalmazdı.
    <br/>
    – Meclis olarak  TBMM’yi örnek alıyor musunuz?
    <br/>
    – Mecliste milletvekilleri fikrini rahatlıkla söyleyemiyor. Buna izin verilmiyor. Milletvekillerinin görüşleri birbirinden çok farklı olabilir. Onun görüşü sana ters gelebilir. Ama o milletvekilini halk seçip oraya getirmiştir. Bu yüzden dinlenmesi lazım. Fakat üyeler bunun yerine sataşmayı ve birbirleriyle kavga etmeyi tercih ediyor. Artık meclis halkın alay konusu haline geldi. Biz onlardan farklıyız, bizim her arkadaşımız kürsüye çıkıp istediğini söyleyebiliyor. Kavga gürültü yok. Biz onlardan daha medeniyiz. Sorunlarımızı konuşarak çözüyoruz.
    <br/>
    – Peki, ya kavga çıkaran üyeleriniz olursa?
    <br/>
    – O zaman yetkilerimi kullanarak müdahale etmem gerekir. Kavga edenleri ya dışarı atarım, ya da üyeliklerine son veririm.
    <br/>
    – Şu anda meclisinizde neler görüşülüyor?
    <br/>
    Istanbul’a 10 bin ağaç dikme projemiz var. Teklif genel kurulumuzda onaylandı. Sayın Başkan’a ilettik. Yakın zamanda tesbit edilecek bir yere bu ağaçları dikeceğiz. Topkapı’daki eski uluslararası otobüs garı’nın yerine de park yapılması konusunu bir üyemiz gündeme getirdi. Bu da büyük çoğunlukla genel kurulumuzda kabul edildi. Konuya Sayın Başkanımız da çok sıcak bakıyor.
    <br/>
    – Başkanlığı çabuk öğrenmişsiniz, yeniden aday olmayı düşünüyor musunuz?
    <br/>
    – Şu anda bilemiyorum. Ama başkanlıktan memnunum. Çünkü çocuklara hizmet ediyorum. Hizmetten kaçmak da olmaz.
    <br/>
    – Çok teşekkürler sayın başkan. Diliyorum bu istek ve heyecanınız hiç azalmadan devam eder. Ve sizden sonra gelecek nesiller daha iyi bir dünyada yaşamak şansına sahip olur.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21356), [web.archive.org (arşiv bağlantısı)](http://web.archive.org/web/20061025053239/http://www.aksiyon.com.tr:80/detay.php?id=21356)
