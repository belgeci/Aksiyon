# CHP Anadolu’yu keşfediyor

*Osman İridağ 2001.01.20*

<div>
 <p class="baslik">
  ÖNCE YERLİ, SONRA
 </p>
 <p class="baslik">
  SOLCU
 </p>
 <p class="spot">
  Bugüne kadar halka rağmen halkçılık yapan, toplumun  muhafazakâr kesiminden oy almakta zorlanan, katı laiklikten yana  tavır alan CHP, toplumla barışmak için önemli bir adım atıyor.  Anadolu'nun manevi mimarlarını keşfediyor, ancak yerel  değerlerin içselleştirilmesiyle evrensel olunacağını söylüyor
 </p>
 <p class="metin">
 </p>
 <img border="0" src="/web/20010711124826im_/http://www.aksiyon.com.tr/2001/320/resimler/CHP.jpg"/>
 <p class="metin">
  Bugüne kadar halka rağmen halkçılık yapan, toplumun  muhafazakâr kesiminden oy almakta zorlanan, katı laiklikten yana  tavır alan CHP, toplumla barışmak için önemli bir adım atıyor.  Anadolu'nun manevi mimarlarını keşfediyor, ancak yerel  değerlerin içselleştirilmesiyle evrensel olunacağını söylüyor
 </p>
 <p class="metin">
 </p>
 <p class="arabaslik">
  Ertuğrul Günay (CHP eski Genel Sekreteri):
 </p>
 <p class="metin">
  Yeni çizgi doğru ve gerekli
 </p>
 <p class="metin">
  1980'den sonra partilerin yeniden oluşması döneminde özellikle SHP—CHP örgütlenmesinde zaman zaman bu alanda düşünsel kopukluklar oldu. Şimdi 18 Nisan 1999 uyarısından sonra geçmişten yeni dersler çıkararak 1970'lerde de başarının altında yatan nedenler daha iyi anlaşılmaya çalışılmış gibi görünüyor. Bu, doğru ve partinin asıl çizgisine uygun bir arayıştır. Ancak sadece bir kavram ve slogan ortaya atarak olmaz, bu kavram ve sloganın eylemde içinin doldurulması ve halkın günlük sorunlarına çözüm üretmeye ve anlatmaya uygun bir zemin oluşturulması gerekir.
 </p>
 <p class="metin">
 </p>
 <p class="arabaslik">
  Bülent Tanla (CHP eski Genel Başkan Yardımcısı)
 </p>
 <p class="metin">
  Öncelik devletin değil bireyin
 </p>
 <p class="metin">
  Anadolu Solu yeni bir kavram değildir. CHP olarak ulusal tarihimizle, uluslararası sosyal demokrat düşünce arasında kaynaşmış, bütünleşmiş bir siyaset anlayışını ortaya koyuyoruz. Bu nedenle insanı resmiyetin kurbanı yapmayacak, devleti insanın emrine ve hizmetine vereceğiz. Bizim kaygımız şu ya da bu konjonktürün kısır hesaplarının peşinden gitmek değil, sosyal demokrat anlayışımızın doğru kavranılmasını sağlamaktır. CHP'nin çağdaş sosyal demokrasisinin tarihine, fikri temellerine bakıldığı zaman Anadolu kültürünü görürüz. Bu yönüyle sosyal demokrasi bir Anadolu hareketidir ve şu unsurları kapsar. —Anadolu solu Milli Mücadeleyi yürütmüş Kuva—yi Milliye çizgisindedir. —Atatürk'ün Milli Mücadeleyi yedi düvele karşı yürütürken Batı'nın çağdaş değerlerini benimsemiş olduğunun bilincindedir. —Bugün Avrupa'da solun geldiği "insan, bilgi, barış" noktasıyla Anadolu düşüncelerinin "insan, bilgi, sevgi" felsefesi arasındaki yakın ilişki CHP'nin sosyal demokrat anlayışını; her türlü itici, dışlayıcı tariflerin oturtma çabalarına engel olacaktır. — CHP solun, dünya ölçüsünde eskimiş ve uzlaşmaz sınıf çekişmelerini aştığı bir aşamada din, mezhep, ırk, köken, sınıf, mevki, aşiret çatışmalarını reddediyor; dar gelirli, yoksul, işçi, memur ve çiftçinin sorunlarını, onların insan gibi yaşamasını temel eksen alıyor.
 </p>
 <p class="metin">
 </p>
 <p class="arabaslik">
  Cevdet Selvi (CHP Genel Başkan Yardımcısı)
 </p>
 <p class="metin">
  Hatamız geç farketmek oldu
 </p>
 <p class="metin">
  Halktan gelen mesajlar çok olumlu. İnsanlarımız bizden böyle bir iş bekliyormuş. Bizim tek hatamız bunu geç fark etmemizdir. CHP'nin sağa kayıyor, sağ partisi oluyor eleştirileri de tamamen haksız bir eleştiri. Çünkü biz tarihimizdeki doğru, güzel ve evrensel olan gelenekleri benimseyerek bugün onları yaşıyoruz. Bu son derece doğal bir olay. Bundan CHP'nin sağa kaydığı eleştirisini yapanlar, bize haksızlık eder. Her insan kendi tarihi ile vardır. Tarihi olmayan insan olamayacağı gibi tarihi olmayan bir parti ya da millet de olmaz. Bu nedenle sağa kaymakla uzaktan yakından ilgimiz yoktur.
 </p>
 <p class="metin">
 </p>
 <p class="arabaslik">
  Murat Karayalçın (CHP eski Genel Başkanı)
 </p>
 <p class="metin">
  Anadolu Solu doğru bir yaklaşım
 </p>
 <p class="metin">
  Anadolu Solu söylemi yeni bir kavram değil, Sosyal Demokrat Çalışma Atölye'leri olarak 27—28 Haziran 1998 tarihinde yaptığımız 1. Sosyal Demokratlar sonuç bildirisinde vardı. Şabloncu olmadığımızı o zaman söyledik ve bunu kanıtladık. Türk Solu olarak yalnız Karl Marx'tan değil bununla birlikte Hacı Bayram'dan, Hacı Bektaş'tan ve Atatürk'ten de esinlendik. Anadolu Solu kavramının doğru olduğu inancındayım. Yalnız ben bunları bir tür tatlandırıcı olarak değerlendiriyorum. İnsanlarımızın açlıktan nefesinin koktuğu bu dönemde, tatlandırıcıların karın doyurmayacağını bilmek gerekir. Bizlerin üzerinde şiddetle durmamız gereken asıl konu sosyal adaletsizlik ve iktisadi eşitlik konusudur. Yoksulluğun, fakirliğin hat safhada olduğu bir dönemde sadece kavramlarla başarı elde etmek mümkün değildir. Bu kavram ancak ekonomik ve sosyal konularda ciddi çalışmalar yapılırsa başarılı olur ve halkımızın desteğini görür.
 </p>
 <p class="metin">
  Ben Sayın Baykal'ın söylemlerinde ciddi olduğu inancındayım ve bu yeni açılımı devam ettireceğini düşünüyorum. İktidara talip bir partinin üyesi olarak, geniş kitleleri kucaklama çabasındayız. Bu nedenle daha önce bizlere oy vermiş ancak özellikle de son genel seçimlerde başka partilere giden yurttaşlarımızı tekrar kazanmak amacındayız. Biz bir başka partinin yerine değil kendimizin asıl olması gereken yer için çalışmalar yapmaktayız.
 </p>
 <br/>
 <center>
  <a class="anaorta" href="http://web.archive.org/web/20010711124826/mailto:osmaniridag@hotmail.com  sezai_kalayci@hotmail.com">
   osmaniridag@hotmail.com  sezai_kalayci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/politika/2.htm), [web.archive.org (arşiv bağlantısı)](http://web.archive.org/web/20010711124826/http://www.aksiyon.com.tr:80/2001/320/politika/2.htm)
