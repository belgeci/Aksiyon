# “Seçime hayır” sesleri artıyor

*Osman İridağ Bilinmeyen-tarih*

<div>
 <p>
  <font>
   DYP lideri Tansu Çiller geçtiğimiz hafta bütün televizyonları dolaşarak çok önemli açıklamalar yaptı. Çiller seçimi erteletme karşılığında kendisine başbakanlık önerildiğini, teklifi getirenlerin ise parti liderlerinin bilgisi dahilinde bunu yaptıklarını iddia etti. DYP’lilere göre getirilen öneri iki başlıkta toplanmıştı. Birincisi seçimlerin Nisan ayına kadar ertelenmesi.
   <br/>
   <br/>
   İkincisi ise Çiller’in başbakanlığında bir Avrupa Birliği hükümeti kurulması...  Çiller Ankara Ticaret Odası Başkanı Sinan Aygün’ü de şahit olarak gösterince gözler baraj kaygısı olan partilere çevrildi. İlk akla gelen parti ise genel başkanının kendi ifadesiyle oyları yüzde 5’e düşmüş olan ANAP’tı. Görüşmelerde ANAP adına aktif rol üstlenen Yaşar Topçu ‘‘Tansu Hanım sözünü ettiği şahide pek güvenmesin. Şahit konuşursa, Tansu Hanım zor durumda kalabilir’ diyerek şunları söyledi; “Herkes seçimin ertelenmesini istiyor. Ama kimse çıkıp bunu telaffuz edemiyor, başkaları yapsın diyor.” Düşünülen hükümette ANAP’la birlikte YTP ve SP de yer alıyor. YTP Genel Sekreteri İstemihan Talay erken seçimlerin şart olmadığını söylemeye başladı bile. DSP zaten karşı çıkıyordu. SP ise hükümetin düşürülmesi için gensoru önergesi vermişti. Kulislerde konuşulanlara bakılırsa seçim istemeyenler SP’nin verdiği gensoruyu destekleyerek hükümeti düşürecek ve yeni bir hükümet kuracaklar. Şu anda seçimleri şiddetle isteyen sadece üç parti var: AKP, MHP ve CHP. Ancak bu üç partinin milletvekili sayısı seçimlerin zamanında yapılacağını garanti etmiyor.
   <br>
    <br>
     Asker iptale yine karşı
     <br>
      <br>
       1999 seçimleri öncesi yapılan iptal girişimlerine “Ülkenin buna tahammülü yok” diyerek karşı çıkan Genelkurmay Başkanı Orgeneral Hüseyin Kıvrıkoğlu görevinin son günlerinde benzer bir uyarıda daha bulundu ve ‘Meclis’in verdiği kararın uygulanması en doğru çözüm’ dedi. Seçimlerin 3 Kasım’da yapılmasını isteyen Kıvrıkoğlu, aksi takdirde ülkenin kaosa sürükleneceğini söyledi.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 168 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1803), [web.archive.org (arşiv bağlantısı)](http://web.archive.org/web/20050301182630/http://www.aksiyon.com.tr:80/yazdir.php?id=1803)
