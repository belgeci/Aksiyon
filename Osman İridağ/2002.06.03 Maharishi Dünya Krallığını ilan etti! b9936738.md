# Maharishi Dünya Krallığını ilan etti!

*Osman İridağ 2002.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      <b>
       Maharishi: Demokrasinin canı cehenneme
      </b>
      <br/>
      Biz hali hazırda uygulanmakta olan insan yapısı yönetimleri bozmayacağız. Biz tüm dünyada doğal kanunlara göre yönetilecek olan kendi hükümetimizi oluşturuyoruz. Bizim hükümetimizin esin kaynağı vedic bilimi olacak. Yani biz kazanacak cephaneye, kaynağa sahibiz. 40 yıldır bu ideal uğruna tüm dünyada çalışıyoruz.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Maharishi Mahesh Yogi. Transandantal Meditasyon tekniğinin kurucusu. Yaklaşık 40 yıldır dünyanın dört bir yanında meditasyon öğretiyor. Özellikle sekülerizmin etkili olduğu Batı dünyasında büyük kabul gördü. Beatles’den George Harisson’a kadar çok sayıda ünlü “müridi” oldu. Amerika’da özel bir üniversitesi, televizyon kanalları, medyası  ve hemen hemen tüm ülkelerde dernek merkezleri var.  Halen 4 milyondan fazla takipçisi var. Her ülkede açılan Transandantal Meditasyon (TM) dernekleri aracılığı ile örgütleniyorlar ve halka açık konferanslarıyla meditasyon tekniklerini öğretiyorlar. Maharishi öğretisini sadece kitaplar ve öğrencileri aracılığı ile anlatıyor ve asla medyaya çıkmıyordu. Hatta diğer Hint kökenli guruların ‘hodri meydan’ çağrılarına da cevap vermiyordu.  Hollanda’da yaşayan Maharishi Mahes Yogi 25 yıldır ilk kez konuştu ve canlı yayında TM’yi ve hedeflerini anlattı. CNN’nin popülaritesi yüksek talk show’u Larry King Live programına katılan Maharishi yaklaşık 1.5 saat süreyle King’in sorularını cevapladı.  TM tekniğini basit ve zahmetsiz bir sistem olarak tanıtan konuşmasında da sıksık modern bilimin ve doğallığın önemini vurgulayan Maharishi dünya üzerindeki sorunların kaynağının da insan yapısı kanunlar olduğunu iddia etti. Maharishi’ye göre insanlığın kurtuluşu kendi çizdiği yolda. Demokrasinin çözüm olmaktan uzak olduğunu söyleyen Maharishi şöyle konuştu; “Ben hep söylüyorum Allah demokrasinin belasını versin. Çünkü demokrasi faydalı bir sistem değil. Ben tüm dünyayı içine alan bir hükümet kuruyorum. Bu hükümetin kurucuları her ülkede TM üyeleri olacak. İnsanlığın huzuru bu hükümetle olacak. Ancak şimdi sayımız yeterli değil. Daha çok üye bulmak ve o üyeleri kurduğum hükümette aktif hale getirmek zorundayız.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16), [web.archive.org (arşiv bağlantısı)](http://web.archive.org/web/20061020033011/http://www.aksiyon.com.tr:80/detay.php?id=16)
