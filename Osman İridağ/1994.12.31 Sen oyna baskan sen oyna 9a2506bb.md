# Sen oyna baskan, sen oyna

*Osman İridağ 1994.12.31*

<div>
 <p>
  <font>
   Stadı dolduran binlerce seyirci maçın başlamasına saatler varken koro halinde bağırıyordu: “En büyük başkan bizim başkan.” Stadın ortasında enine mi, boyuna mı büyük olduğu anlaşılmayan iyi giyimli bol göbekli birisi yüzündeki tebessümle seyirciyi selamlıyor. Bu tebessüm seyirciye bir teşekkür mü yoksa, istediğini elde etmiş olmanın mutluluk ifadesi miydi bilinmez. Ama tirübündekiler bunu kendilerine iltifat olarak anlamış olacaklar ki, daha güçlü bir sesle “Büyük Başkan” tezahüratına devam ettiler.
   <br/>
   <br/>
   Bizim “Büyük Başkan” ise kendisini resimlemeye çalışan gazetecileri görünce daha bir sevindi. Bu gazeteler de olmasa ne yapardı. Şu muhteşem anı diğer insanlara nasıl gösterebilir, kendisini ülkeye nasıl tanıtırdı. Bir an yarınki gazetelerin başlıklarını düşündü: “Büyük Başkanın takımının muhteşem zaferi.” Resim de çok iyi çıkmıştı hani. Ne kadar sevinse hakkıydı. Acaba başka insanlar da bu resmi beğenir miydi? Beğenmezlerse kendileri bilir. Nasıl olsa bir kaç yıl sonra daha çok gazete manşetlerine çıkacaktı. Hem de birinci sayfalara. Kulüp başkanlığından sonra, milletvekilliği, belki de bakanlık bekliyordu kendini. Ama kulübün biraz daha başarılı olması gerekiyordu. Bir miktar daha para harcamalı, halka iyice kendini sevdirmeliydi. Böylece bütün işler daha kolay halledilebilirdi. “Büyük Başkan” resim çekmeye çalışan bir gazetecinin “Başkanım bu tarafa” ikazıyla kendine geldi ve ellerini havaya kaldırarak bir zafer pozu da ona verdi.
   <br>
    <br>
     Devlet Planlama Teşkilatı bir dönem Türk siyasi hayatına kazandırdığı siyasilerle ünlü olmuştu. DPT’de çalışan kadrolar son durak olarak siyaseti görüyorlardı. Bir anlamda politikacı yetiştirme okuluydu DPT. Şimdi ise DPT’ye alternatif bir okul var: “Futbol Kulüpleri.” Bir zamanlar kara paraların aklandığı yer olan kulüpler, bu görevi yavaş yavaş, politika adamı yetiştirmeye bırakıyor. Günümüzde Meclis’te ve partilerde politika yapan eski kulüp başkanları ve yöneticilerinin sayısı oldukça fazla.
     <br>
      <br>
       Devlet Bakanlığı yapmış Mehmet Ali Yılmaz, yıllarca Trabzonspor’a hizmet vermiş, takımın şampiyonluğu için çalışmıştı. Sonra da DYP’den aday olarak, Trabzon’da DYP’nin fazla şansı olmamasına karşın, Trabzon taraftarlarının oyları ile Meclis’e gelmiş, spordan sorumlu devlet bakanlığına getirilmiştir.
       <br>
        <br>
         Cavit Çağlar, Bursa’nın en zengin işadamlarından biri olmasına karşın, adını Bursaspor kulüp başkanlığı ile duyurmuş ve Bursalılar’ın oyu ile Meclis’e girmiş, bakanlık yapmıştır. Şans biraz ondan yana olsa belki de bugün başbakandı.
         <br/>
         <br/>
         Yılların politikacısı Ismet Sezgin de Aydınspor Kulüp Başkanlığı ve belediye başkanlığı ile bakanlığa kadar yükselebilmiştir.
         <br/>
         <br/>
         Galatasaray’ın bir dönem başkanlığını yapmış olan Ali Tanrıyar da Özal hükümeti zamanında bakanlık yapmıştır.
         <br/>
         <br/>
         Devlet Bakanı ve Hükümet Sözcüsü Yıldırım Aktuna, ismini Bakırköy Ruh ve Sinir Hastalıkları Başhekimi olarak duyururken, Bakırköyspor Başkanlığı sonrası siyasete atılmayı tercih etmişti.
         <br/>
         <br/>
         Ergün Gürsoy, Ihsan Kalkavan gibi ünlü kulüp yöneticileri de şimdi politika sahnesinde.
         <br/>
         <br/>
         Daha bunlar gibi bir çok ünlü siyasinin, adını ilk duyurduğu yer olmuştur kulüp başkanlığı.
         <br/>
         <br/>
         Yazdığı yazılarla olay adam haline gelen Ali Sami Alkış’ın deyimiyle artık kulüp başkanlığı parlak bir siyasi geleceğin ilk durağı. Özellikle belediye başkanları, şehre yaptıkları hizmetlerden çok, kulüp başkanlığı reklamıyla, halkın gözündeki popülaritesini artırıyor.
         <br/>
         <br/>
         Bunun en güzel örneğini 27 Mart yerel seçimlerinde yaşadık. Sosyal Demokrat Halkçı Parti (SHP) bütün büyük illerde seçimi kaybederken sadece Kocaeli ve Gaziantep’te belediye başkanlığını kazandı. Bu başarının sırrı da her iki kulübün son iki sezonda ortaya koydukları futbolda yatıyordu. Kocaelispor, geçen yıl şampiyonluğu kılpayı kaçırmış, daha sonra da Saftig gibi bir teknik direktörü takımın başına getirmişti. Gaziantepspor da aynı şekilde çok iyi futbolculara sahipti. Ve iki takım da liglerde çok başarılı maçlar oynamıştı. Seçmenler ise sandıkta bu başarıların ödülünü fazlasıyla vererek, kulüp başkanlarının belediye başkanlığının beş yıl daha devam etmesini sağladı. Iyi de bu iki başkan şehir için ne kadar çalışmış, görev süreleri boyunca ne kadar başarılı olmuşlardı.
         <br/>
         <br/>
         Beşiktaş’ın eski futbol şube sorumlusu şimdi DYP üyesi Ihsan Kalkavan da bu konuda çok ilginç bir örnek veriyor: “SHP’nin geçen dönem Mersin Büyükşehir Belediye Başkanı olan Kaya Mutlu aynı zamanda Mersin Idmanyurdu Kulübü’nün de başkanıydı. Yaptığı icraatlar herkes tarafından beğeniliyor ve alkışlanıyordu. Fakat buna rağmen seçimi kaybetti. Çünkü Mersin Idmanyurdu geçen yıl birinci lige çıkmayı bırakın, 2. ligde zor tutunabilmişti. Halkın büyük çoğunluğu bu başarısızlığın faturasını başkana çıkardı ve oy vermedi. Demek ki insanlarımız belediye başkanlığındaki başarıyı yeterli görmüyor. Ikisi arasında bir tercih yapmak zorunda kalınca, kulübün başarılı olmasını tercih ediyor.”
         <br/>
         <br/>
         <br/>
         <br/>
         ÖNDE OLAN GÖZDE OLUYOR...
         <br/>
         <br/>
         <br/>
         <br/>
         Belediye başkanları yöneticisi oldukları ilin ya da ilçenin takımı ligde başarılıysa ona her türlü desteği verdiği halde, kulüp kötüye giderken aynı desteği vermiyor. Bunun en güzel örneğini Bakırköyspor’da yaşadık. Bakırköy birinci ligde mücadele ederken gerek Yıldırım Aktuna, gerekse Ali Talip Özdemir kulüp başkanlığına gönüllü talip olup, takıma başkan olmak için yarıştılar. Ama ne zaman Bakırköy Ikinci Lig’e düştü, bu destek de bitti. Şu anda Bakırköyspor’un başkanlığını yapan Şeref Aran’a göre Bakırköyspor başkanlığının artık bir cazibesi yok. Çünkü basın ikinci ligdeki bir takımın başarısına fazla yer vermiyor. Dolayısıyla başkanın da adı basında çıkmıyor. Bu nedenle de belediye başkanları bu işi bir yük olarak görüyor ve istemiyor.
         <br/>
         <br/>
         <br/>
         <br/>
         BAL TUTAN PARMAĞINI YALAR...
         <br/>
         <br/>
         <br/>
         <br/>
         Bir zamanların ünlü kalecisi, şimdilerde spor yazarı Turgay Şeren, kulüp başkanlarının yaptıkları iyi işlerin karşılığını alması gerektiğini söylüyor. Şeren’e göre eğer bir başkan kulübü için büyük fedakarlıkların altına giriyor ve büyük bir özveri ile başarı için gayret gösteriyorsa, bunun da ödülünü almalıdır. Bu nasıl olacak?.. Gazete ve televizyona çıkacak, insanlara kendini tanıtacak. Yani bir anlamda başarısını gözleriyle görecek.
         <br/>
         <br/>
         Iyi de başkan önce kulübün çıkarını değil de kendi çıkarını düşünüyorsa? Ali Sami Alkış’a göre ülkemizde görev yapan başkanların hepsi böyle. Alkış’ın bu konuda da büyük bir iddiası var: “Türk futbolunun gelişmemesinin en önemli nedeni başkanların bu düşüncede olması.”
         <br/>
         <br/>
         Bu zihniyet de yakın zamanda değişecek gibi görünmüyor. Galiba biz uzun bir süre daha futbolda başarıya hasret kalacağız. Bir süre daha yeşil sahalarda futbolcu yerine “Büyük Başkan”ların şovlarını seyredeceğiz.
         <br/>
         <br/>
         <br/>
         <br/>
         Spor yazarı, Ali Sami Alkış:
         <br/>
         <br/>
         Siyasi malzeme olması sakıncalı
         <br/>
         <br/>
         <br/>
         <br/>
         Ali Sami Alkış’ı artık herkes tanıyor. Türk sporunun en çok konuşan, en çok konuşulan, seveni ve sevmeyeni oldukça bol olan bir spor yazarı. Her zaman, her yerde doğruyu söylemekten kaçınmayan, Anadolu kulüplerine verdiği destekle, milyonların gönlünü fetheden Ali Sami Alkış’ın bu konuda söyleyeceği çok sözü olsa gerek.
         <br/>
         <br/>
         —Sayın Alkış, Türkiye liglerinde top koşturan kulüplerin, özellikle dört büyük kulübün yöneticileri ve başkanları, bulundukları mevkiyi nasıl görüyor?
         <br/>
         <br/>
         Bir dönem, kulüp başkanlığı kara paraların en kolay şekilde aklandığı yer olarak görüldü. Özellikle 1960 ve 70’li yıllarda, sadece dört büyük kulüp değil, diğer Anadolu kulüplerini yöneten insanların çoğu kara işler peşindeydi ve bu işlerini, kulüplerin popülerliği sayesinde aklamaya çalışıyorlardı. Maalesef bunun örnekleri  o kadar çok ki.
         <br/>
         <br/>
         Daha sonraki yöneticiler, özellikle ihalelerde başkanlıklarının verdiği avantajı çok iyi kullandı. Iki yıl bir kulüpte yöneticilik yapan birisinin bulunduğu şirket bu süre içinde sermayesini en az dört beş kat artırdı.
         <br/>
         <br/>
         Günümüzde başkanlıklar daha çok siyasi bir araç olarak kullanılıyor. Özellikle belediye başkanları, artık milletvekilliği ve bakanlığa gidilen yolun kulüp başkanlığından geçtiğini düşünüyor.
         <br/>
         <br/>
         —Peki, bu durum Türk futbolunun geleceğini nasıl etkiler?
         <br/>
         <br/>
         Bazı Anadolu kulüplerimizin maddi kaynak açısından büyük problemleri var. Belediye başkanlarının, kendi kaynaklarını kulüp menfaati için harcaması çok iyi. Ama bunun bir siyasi malzeme olarak kullanılması son derece sakıncalı.
         <br/>
         <br/>
         —Iyi de bal tutan parmağını  yalamaz mı?
         <br/>
         <br/>
         Ah keşke, parmağını yalamakla kalsa. Ama şimdiki başkanlar, balın hepsini kendine, parmakta kalanları başkalarına veriyor.
         <br/>
         <br/>
         —Siz nasıl bir başkan arzu ediyorsunuz?
         <br/>
         <br/>
         Kesinlikle idealist biri olmalı. Kariyer sahibi, sporu bilen, dürüst ve taviz vermez bir kişiliği olmalı. Uzun vadede kulübe yararlı olacak sitemleri tercih etmeli. Yani prolatif bir kişiliğe sahip olmalı. Şimdiki başkanlar pragmatik. Hep bugünü düşünüyorlar. Yarın onlar için önemli değil. Oysa prolatif bir başkan, bugünü değil yarını düşünür. Ufku geniştir. Futbolumuzun daha iyi bir yere gelmesi için futbolculardan önce başkanlarımız bu düşüncede olmalı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 293 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21285), [web.archive.org (arşiv bağlantısı)](http://web.archive.org/web/20060528093437/http://www.aksiyon.com.tr:80/yazdir.php?id=21285)
