# Köylü olmayı seviyorum

*Osman İridağ 2000.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eğer Anadolu mozayiği diye başlayan cümlelerden hoşlanmıyorsanız, size kötü bir haberim var. Zara diye bir türkücü çıkmış ve Anadolu'nun bütün renklerini, dillerini, şivelerini tek bir kasette toplamış.
  </font>
 </div>
 <div id="newsText">
  <font class="detail-text">
   Üstelik bütün bölgeleri dolaşmakla kalmamış, gittiği her bölgenin yerel kıyafetleriyle fotoğraflar da çektirmiş. Kendi deyimiyle bir gün Laz olmuş, öbür gün Çerkez. Kimi zaman Erzurumlu, kimi zaman da Artvinli olmuş ve kasedi çıkarmadan Anadolu'yu, deyim yerinde olursa derler ya, işte öyle karış karış dolaşmış.
   <br/>
   <br/>
   Kürt kökenli olmasına rağmen kendini aynı zamanda Türk, Çerkez, Laz ve Arap olarak da tanımlayan Zara'nın ikinci albümü Boyut, Anadolu'nun türkü kültürünü merak edenler için ilginç bir yapım. Bu röportaj ise, Anadolu kültürüyle birlikte Zara'yı merak edenler için.
   <br/>
   <br/>
   Ben köylüyüm
   <br/>
   <br/>
    Halk müziği alanında ikinci kasedini de çıkaran Zara türkülerle olan yolculuğunda nereye gidiyor?
   <br/>
   <br/>
   Türkülerin özüne ulaşmaya çalışıyor. Yeni çağın gençlerine, türküyle ilgisi olmayanların gönlüne ufak ufak birşeyler vermek istiyor. Ve türkü seven insanlara hizmet etmek istiyor. Böyle bir yolculuk işte.
   <br/>
   <br/>
    Bu yolculukta heybenizdeki azık sizi istediğiniz yere kadar götürecek mi?
   <br/>
   <br/>
   Eğer bilgi anlamında soruyorsanız öğrenmenin çağı yok, bittiği zaman tekrar doldurulabilir. Ama benim heybemdeki en büyük azık sevgi, emek ve aşk. Sevgi en büyük silah ve açamayacağı kapı yok. Hiçbir güçle yaptıramayacağınız bir şeyi sevgiyle yaptırabilirsiniz.
   <br/>
   <br/>
    Anadolu'da türkü yolculuğuna çıkmışsınız ama büyükşehirde yaşıyorsunuz?
   <br/>
   <br/>
   Bedenen burada olmak önemli değil ben hep oradayım.
   <br/>
   <br/>
    Bedeniniz burada gönlünüz orada. Nasıl oluyor?
   <br/>
   <br/>
   Köylü olmayı çok seviyorum. Köyden uzaktayım diye köylü olmadığım söylenemez. Ben köylüyüm ve köylü olmayı seviyorum. Evimin bir köşesinde inanılmaz bir salon varken, diğer köşesinde çok güzel bir şark odası var. Şalvarımı, yazmamı giyip orada oturmayı severim. Zaten yazma kafamdan hiç çıkmaz. O kültür beni çok etkiliyor. Giyiniş tarzları, yemekleri, ev düzenleri çok hoşuma gider. Sadece Anadolu kültürü de değil, Fransız, İspanyol, Hint kültürlerinden de etkilenirim.
   <br/>
   <br/>
    Köylü olmak ne demek?
   <br/>
   <br/>
   Saf ve doğal olmak. Misafirperver ve çalışkan olmak. Köy kadınlarının çalışkanlığına hayranım.  Sabahın beşinde tarlalara giderler, öğleden sonra gelirler ama evleri, çocukları hep pırıl pırıldır. Akşam eşleri gelir onlara da hizmet ederler. Neredeyse yirmidört saatin yirmi saati çalışıyorlar. Onlar gibi olmak için çok uğraşıyorum diyeceğim ama kendimi de onlardan ayrı görmüyorum. Hatta aynıyım.
   <br/>
   <br/>
    Ama büyükşehirde yaşıyorsunuz ve şöhretsiniz. Farklı bir dünyanız, yaşam tarzınız var. Hem şehirli gibi davranacak hem de köylü bir kadın gibi yaşamak isteyeceksiniz. Köy hayatının da ne olduğunu bilmiyorsunuz. Kendi içinizde bir çatışma yaşadığınız olmuyor mu?
   <br/>
   <br/>
   Doğma büyüme İstanbulluyum. Ancak iki üç senede bir, tatillerde görebiliyorum Anadolu'yu. Ama onların yaşantılarını yakından tanıyorum. Anadolu'daki insanların beni çok etkileyen taraflarından biri insanlara karşı olan sevgileri. Burada ün var, şöhret var, insanlar geliyor "Ay Zara'cığım, Ay Zara Hanım, Ay Ablacağım, Ay Yengeciğim" diye inanılmaz ilgi gösteriyor. Ünlü olmadan da böyleydim, birisi yolda yürür ve bir şeye ihtiyacı vardır, tanımasam bile ilk koşan ben olurdum.
   <br/>
   <br/>
   Ben Türkiye'yim
   <br/>
   <br/>
    Albümünüzdeki fotoğraflar Türkiye'nin bütün renklerini yansıtıyor. Zaten kasetinizde de her bölgeden türküler okumuşsunuz. Kesetinizdeki renkliliğin ne kadarı sizin kimliğinizde var?
   <br/>
   <br/>
   Hepsi. Fotoğraf çektirmek için Türkiye'yi dolaşırken her yerde kendi kendime işte Nevşehir'liyim, Adıyaman'lıyım, köylüyüm filan dedim. Anlatamayacağım bir şey aslında, her gittiğim ilde kendimi oralı olarak görürüm. Dışardan bakıldığında çok anormal gelebilir ama farklı kimlikleri, karakterleri, kültürleri seviyorum. Kaseti dinlediğiniz zaman da hep 'Kültürleri çok seviyorum' çıkacaktır..
   <br/>
   <br/>
    İnsanın kendini her ile ait görmesi çok zor değil ama bir türkücünün Anadolu'nun bütün farklı yörelerinin türkülerini okuması oldukça iddialı bir deneme. Bu denemeyi başardığınızı düşünüyor musunuz?
   <br/>
   <br/>
   Ben Türk Halk Müziğini yorum açısından üçe ayırıyorum. Biri otantik yapıda, mahalli sanatçıların söylediği şekil, bir tanesi bizim gibi eğitimle ya da usta çırak ilişkisiyle mahalliye en yakın ağızla söyleyenler, biri de deneysel müzik yapanlar. Bir Karadeniz türküsünü okurken Karadenizli gibi okumam imkansız. Ama eğitimle perçinleyerek otantiğe ve mahalliye en yakın olanı sunmaya çalıştım.
   <br/>
   <br/>
   Hayatımda türkü hep vardı
   <br/>
   <br/>
    Doksanların yükselen yıldızı pop müzikti. Pop müzik yapıp kısa yoldan şöhret olmak daha kolayken neden siz türküyü seçtiniz?
   <br/>
   <br/>
   Çünkü hayatımın her devresinde türkü vardı. Okul müsamerelerinde türkü okurdum. Okul konserlerinde hep assolist olurdum. İki kez bir gazetenin Türkiye çapında açtığı Türk Halk Müziği yarışmasında birinci oldum. Sanat müziğine de ilgiliydim ve konservatuvara girdiğim zaman sanat müziğini işaretledim. Beni yarışmalara hazırlayan öğretmenim kağıdı gördü ve 'Hayır halk müziğinden gireceksin' dedi. Akşama kadar tartıştık. Sonuçta halk müziği oldu. Okulda da sanat müziği hocalarım buraya geç derken, halk müziği hocaları sakın öyle bir şey yapma dediler. Kaset yaptık halk müziği oldu.
   <br/>
   <br/>
    Anlaşılan sizin istekleriniz kadar, şartlar da sizi halk müziğine zorlamış.
   <br/>
   <br/>
   Zaten konservatuvara girdikten sonra çıkışı olmuyor. Konservatuvara girmeden önce o kadar bilgim yoktu halk müziği hakkında. Üç beş türkü bilirdim o kadar.
   <br/>
   <br/>
   Oturup türkü yapayım diyemezsiniz
   <br/>
   <br/>
    Sizde türkü okuyan yeni nesil genç sanatçılar gibi hep eski türküleri, çağdaş ritmlerle zenginleştirerek okumayı tercih ediyorsunuz? Neden? Yeni türkü yapılmıyor mu?
   <br/>
   <br/>
   Türkünün türkü olabilmesi için zamanda derin, mekanda yaygın olması gerek. En azından yirmi otuz sene geçecek, kulaktan kulağa aktarılacak, belli değişimlere uğrayacak, anonim olacak. Bunlardan sonra türkü türkü oluyor. Yeni yapılanlara türkü diyemeyiz ancak beste türkü diyebiliriz. Geçmişimizi yansıtan, halkın gerçekten yaşadığı ve ısmarlama olmayan oturup ne yazsam diye beklemeden, düşünmeden yazılan türküler kalıcı ve kaliteli oluyor. Adam tarlada ekinini ekerken birisi gelip, 'Hasan baban öldü' diyor. Tarlada oturup ağıt yakıyor, doğaçlama. Oğlunu askere gönderiyor, dönmüyor türkü yakıyor. Düğün oluyor şen şakrak türküler ortaya çıkıyor. Kendi adıma türkülerin peşinde olduğum için sizin eski diye tabir ettiğiniz türküleri söylüyorum.
   <br/>
   <br/>
    Eski türküleri yeniden yorumlamanın da riskleri yok değil. Türkünün özünü bozmak gibi.
   <br/>
   <br/>
   Her zaman sadık kalınamıyor. Deneysel müzik yapanlarda bu risk daha fazla.
   <br/>
   <br/>
    Mesela Ham Çökelek türküsünde Silifkeliler Atilla Taş'ı türkünün özünü bozmakla suçlamıştı? Siz herhangi bir türküyü bu kadar değiştirerek okur musunuz?
   <br/>
   <br/>
   Silifke'nin kendi parçası ve onların ne söylediği çok önemli. Türküler hepimize ait ama esasta onların. Halkın düşüncelerini yabana atmamak lazım, sonuçta onlara yapıyorsunuz. Bence de türkünün özü bozulmamalı ama zaman aşamına da uğradığını kabul etmek gerek.
   <br/>
   <br/>
   Sinema oyunculuğum iyi değildi
   <br/>
   <br/>
    Eylül Fırtınası'nda başrol oynadınız? Kendinizi beğendiniz mi?
   <br/>
   <br/>
   Oynarken inanılmaz beğeniyordum. Yönetmen hiç tekrar yaptırmıyordu. Ben de, demek ki iyi oynuyorum diye düşündüm. Ama izlerken aynı hazzı ve zevki almadım. İçimdeki potansiyelin ve enerjinin ne kadar olduğunu biliyor, kendimi çok daha iyi tanıyordum. Bu nedenle iyi şeyler verebileceğimi düşünüyordum. Tabii ilk olduğu için ve kendimi izleme olanağım olmadığı için bu tatminsizliği yaşadım.
   <br/>
   <br/>
    Sizi eleştirenler ise en çok eşinizin yapımcı olması nedeniyle bu rolün size verildiği yönündeydi?
   <br/>
   <br/>
   Eğer benim öyle bir ayrıcalığım olsaydı ilk kasetimde olurdu. İlk kasetimde en az klip çekilen sanatçılardan bir tanesi benim. Benim kasetim için yapılan her şey ne Zara için ne Ulus Müzik için yapılıyor. Sadece halk müziğine hizmet için yapılıyor. Ulus Müzik inanılmaz büyük bir sermaye ile yüz kasetlik Türk Halk Müziği arşivi düzenliyor. İngilizce, Türkçe açıklamaları, cd'si, kasetleri, kataloğu hepsi birlikte. Her ilin kendine ait en çok bilinen en sevilen belki de hiç duyulmamış 12 türküsü olacak. Bu halk müziğine yapılan bir ayrıcalıktır. Eylül Fırtınası filmine gelince, çok fazla dizi teklifleri hatta fotomodellik teklifleri geliyordu. En son bir özel kanal ile anlaşma imzalamak üzereydik. İskender Bey, Zara yok dedi, onun sadece yok demesi benim için okey demekti. Biz İskender Bey'le ilk tanıştığımız zaman aramızda hiçbir şey yokken, hatta onun sanatçısı bile değilken, bana; "Senin kasetlerin satıp satmaması benim için önemli değil, ben senin kalitene, insanlığına ve ruhuna inandım" dedi. Benim de bu kadar sımsıkı bağlanmamın belki de bir nedeni budur. Onun filme girme projesi vardı. Bundan bir hafta sonra Atıf Yılmaz arayıp böyle bir sinema projemiz var dedi.
   <br/>
   <br/>
    Eşiniz yapımcı olmasaydı bu rol size teklif edilir miydi?
   <br/>
   <br/>
   Atıf Yılmaz İskender Bey'le görüştüğü zaman benim için ortak ya da sponsor o kadar önemli değil, sizden sadece Zara'yı istiyorum demiş.
   <br/>
   <br/>
   Ben sadece Kürt değilim
   <br/>
   <br/>
    Kürt kimliğinizin öne çıkarılmasından ya da Güneydoğu ile ilgili sorular sorulmasından rahatsız oluyor musunuz?
   <br/>
   <br/>
   Kürt kimliği mi? Ben sadece Kürt değilim ki. Aynı zamanda Çerkez'im, Azeri'yim, Arab'ım, başka ne vardı, Laz'ım.
   <br/>
   <br/>
    Öyle hissedebilirsiniz ama doğum itibariyle Kürt değil misiniz? Bir röportajınızda Kürtlükle ilgili sorulardan rahatsız olduğunuzu belirtmişsiniz?
   <br/>
   <br/>
   Ayrım olduğu için rahatsızlık duyuyorum. Ben ne Güneydoğudan, ne Doğudan, ne de Karadeniz'den ayrıyım. Benim için önemli olan insan olması. İnsanları belli kalıplara sokmamak lazım. Çünkü en şerefli mahluk insan. Sen busun, şusun, böylesin diye ayrım yaptığımız zaman, kendimize yazık etmiş oluruz. İnsanları elinin tersiyle itmek, ya da bu iyidir bu kötüdür diye ayrım yapmak çok kolay. Ama esas önemli olan zoru başarmak. Tarihte de imkansızı başaranların isimleri kalmış.
   <br/>
   <br/>
    Siz imkansızı başarabilecek misiniz?
   <br/>
   <br/>
   Başarıp başaramayacağımı ancak Allah bilir. Allah bu aklımı, insanlara olan sevgimi almadığı sürece yapmaya çalışırım ancak. Asla yaparım diyemem.
   <br/>
   <br/>
   Email:
   <a class="__cf_email__" data-cfemail="ee819d838f80879c878a8f89ae86819a838f8782c08d8183" href="/web/20141106083058/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6321), [web.archive.org (arşiv bağlantısı)](http://web.archive.org/web/20141106083058/http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6321)
