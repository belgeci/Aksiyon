# Klasik müzik devrinin popudur

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050302224710im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224710im_/http://www.aksiyon.com.tr/resim/300/29.jpg" vspace="5"/>
  </p>
 </font>
 <font class="content">
  Yaşınız kırkın altındaysa Erol Büyükburç ismi sizin için çok fazla bir anlam ifade etmiyor olabilir. Ancak artık hayatının olgunluk çağını yaşayanlar için bu isim pek çok şey ifade eder.
 </font>
 <br/>
 <p>
  <font class="content">
   1950’li yıllarda toplumun alışkın olduğu müzik ritmlerinden çok farklı bestelerle ortaya çıkan, yabancı pop şarkıların sözlerini Türkçe’ye çeviren ve o zamanki tanımıyla “Hafif Batı Müziği” normlarında seslendirdiği şarkılarla kendi döneminin kalıplarının dışına çıkan bir isimdi Büyükburç. Altmış ve yetmişli yıllarda altın çağını yaşamış ancak seksenli yıllar ile birlikte Büyükburç bir anlamda köşesine çekilmişti.
   <br>
    <br>
     Doksanlı yıllar popun altın çağının yaşandığı yıllar oldu. Ancak yeni nesil hep genç isimlerden oluşuyordu ve daha çok gençlere hitap eden pop müzikte ona yer kalmamıştı. Bugün ise Büyükburç her ne kadar giyimiyle, hareketleriyle, tavırlarıyla bir genç gibi davransa bile ancak nostalji kasetleriyle ismini duyurabiliyor. Kendi ifadesiyle köşesinde bir bilen olarak bu işin terminolojisini yapıyor. Aradan on yıldan fazla bir zaman geçmesine rağmen hâlâ yerli yerine oturmayan pop müziğin Türkiye’deki tohumlarını atan bir isim olarak söyleyecekleri şeyler olacağını düşündük ve “pop”un ne olduğunu ya da olmadığını sorduk.
     <br>
      <br>
       Klasik müzik devrinin popudur
       <br/>
       <br/>
       — İki yıl sonra sanat hayatınızın ellinci yılını dolduracaksınız. Bizde alışkanlıktır; bu kadar uzun sanat hayatı olanlar için hep bir duayen tanımlaması yapılır. Sinemanın duayeni, resmin duayeni, siyasetin duayeni gibi. Sizin de kendinize biçtiğiniz bir duayenlik var mı?
       <br/>
       <br/>
       Ben hâlâ halka misyonum gereği vermem gerekenlerin hepsini dolu dolu vermiş, tamamlamış değilim. Bu anlamda gözüm açık gidecek. Halkıma pâye olarak biçtiğim güzel konuların, ekollerin hepsini tamamlayamadım.
       <br/>
       <br/>
       — Eski bestelerinizden oluşan nostalji kasetinizde “Ekol olmaya doğru giden” diye bir tanımlama var? Neyin ekolü bu?
       <br/>
       <br/>
       Pop müziğin. Zamanın izi üzerinde giden melodilerdir bunlar. Ben zamanın ötesindeki bir ezgiyi de şimdiden tasarlayabilirim. Çünkü fon bilgim var. Tüm tarzların ötesinde tasarım yapabilirim. Pop müzikte daha oluşacak pek çok ekol var. Başkaldırı, tasavvuf hepsi popun içinde.
       <br/>
       <br/>
       — Tasavvuf pop müziğin neresinde var? Biz mi göremiyoruz?
       <br/>
       <br/>
       Benim pop tarzında ürettiğim tasavvufî müzikler var. Bugünkü gençlikle örtüşebilir. Yunus Emre’leri tartışamayız. Onlar bütün zamana hükmeder. Ancak ben de ortaya koyduğum mala güveniyor ve zamanımızla örtüşebileceğine inanıyorum. Pop müzikte, klasik müziği de bulmalıyız. Klasik Türk Mûsikîsi arşivsel bir güç halinde karşımıza çıkmamalı. Osmanlı’dan bugüne tevarüs eden o büyük mûsikîmiz, yeni bestekârlar, yeni söz yazarları ve yeni yorumcularla beslenmeli. Beslenemediği için bugün nostalji kasetleri çok satıyor. Üretilenler yeterli değil ya da eskilere eşdeğer, onlardan daha iyi şeyler yapılmadığı için halk nostaljik türkülere özlem duymaya başladı.
       <br/>
       <br/>
       — Siz de pek çok sanatçı gibi, nostalji kasetleri çıkarma modasına uyarak halkın tercihini ranta çevirmeyi mi tercih ettiniz?
       <br/>
       <br/>
       Zayi olmasın diye yaptım. Bir zamanlar çok dinlenmiş yedi yüz bestem var. Yeni kuşaklar bunları bilmiyor, aradaki kopukluğu gidermek istedim.
       <br/>
       <br/>
       — Yeni çıkan popüler müzik ya da halk müziği sanatçıları da eski bestelere yöneliyor. Neden şimdi iyi beste yapılmıyor?
       <br/>
       <br/>
       Halk türküsü, Anadolu insanının, Orta Asya’dan gelen Türk boylarının Kopuz’dan beri söyleye söyleye bugüne kadar getirdikleri bir mûsikî tipi. İmparatorluk döneminde bu müziğin içine Yunan, Bizans, Arap, Acem gelenekleri de girdi. Dolayısıyla bir sentez sözkonusu. Bana göre Klasik Türk Mûsikîsi kendi devrinin popudur. O zamanlar, daha dingin, daha aklı başında, daha Osmanlı’nın vakarına uygun eserler üretildiği için başına klasik konmuş. Şimdi bizimki de klasik aslında. Osmanlının halk türkülerinin sonrasında Cumhuriyet döneminde küçük bir tango süreci yaşandı.
       <br/>
       <br/>
       — Ama zorlama bir süreç. Aşağıdan değil de yukarıdan gelen ve halka kabul ettirilmek istenen bir müzik türü. Bununla klasik müziğin gelişiminin nasıl bir ilgisi var?
       <br/>
       <br/>
       Üstten bile gelse orta sınıfa kadar indi. Kırsal kesime inmedi biliyorum. Orta sınıf aileler bunu benimsedi.
       <br/>
       <br/>
       — Devlet bürokrasisinde ve memurlarda var. Halk neden benimsemedi?
       <br/>
       <br/>
       Çünkü kendilerinden bir şey bulamadı. Tangoda aristokrat sınıfın özellikleri, güzellikleri vardır. Fakat mûsikîde kendinden bir şey bulamamak diye bir şey...
       <br/>
       <br/>
       Bu işin kitabını yazacağım
       <br/>
       <br/>
       — Müzikte toplumun kendisinden bir şeyler bulması şart mıdır?
       <br/>
       <br/>
       O dönemler kent yaşamıyla kırsal kesim insanı arasında bir kültürel direniş vardı. Toplum kendi anladığı modların dışına çıkıldığı zaman kabul etmiyor. Halbuki o modun, markanın bir çoğu popun içinde, haritasında var. Ama bu çok daha değişik bir sentezle ortaya konduğu için daha bir karmaşık görünüm almıştır. Bu görünümde açık var. Çünkü terminoloji yok popta. Benim oturup bir kitap yazmam lazım. Ondan sonra entellektüellerin bu konuyu okuması lazım.
       <br/>
       <br/>
       — Müziğin ne kadar evrensel bir dili olduğu söylense bile Türk toplumu için bunun geçerli olduğunu söylemek zor. Arabesk yıllardır kırsal kesimin kimliğini yansıtırken, pop kent kültürünün sözcüsü oldu. Anadolu insanı neden popu sevemedi?
       <br/>
       <br/>
       Çünkü polifonik kulağı yok.
       <br/>
       <br/>
       — Eğer Anadolu insanının anlayacağı şekilde anlatırsanız anlaşılmanız daha kolay olur.
       <br/>
       <br/>
       Polifonik çoksesli, monofonik tek sesli müziktir. Polifonik müzikte ben orkestra arkadaşlarımla beraber bir mûsikî yaparken çocuklar oraya katılım olarak, Erol Abi şuraya ikinci bir ses üçüncü bir ses yapalım derlerdi. Bense çocuklar bu halkın kulağına hoş gelmez, zorlar derdim. Polifonik konusu Türk toplumunun yıllardan beri klasik müziğe karşı olan âşinâlığının zayıflığından kaynaklanıyor. Bir evrensel müzik olan Batı Klasik Müziğinin dinleyicisi olmak gibi bir özlemi olmamış, kendi mûsikîsiyle yetinmek ve onunla hemhâl olmak istemiş. Oysa evrensel müzik tüm dünyanın malıdır. Eğer ben bugün Bethooven’i, Çaykovski’yi, Mozart’ı dinliyorsam bu benim mûsikî kulağımın gelişmişliğini gösterir. Birinci kuşak, ikinci kuşak insanların zaman içinde giderek bu tür müzikleri dinleme eğilimi artacak. Bu bir eğitim sürecidir. Bu süreci yaşamamış bir insanın ilk eğitim platformu olan kendi halk mûsikîsi ve ona biraz yakınlaşmış görünen arabesk dahi kimliğini şehrin merkezine doğru kaydıracaktır.
       <br/>
       <br/>
       Beni göç bitirdi
       <br/>
       <br/>
       — Altmışlı yetmişli yılların gençleri için büyük bir stardınız. Ancak seksen ve doksanlı yıllarda bir kopuş yaşandı ve bugün yeniden eski bestelerle gündeme gelmeye çalışıyorsunuz? Oysa öncülüğünü yaptığınızı söylediğiniz pop müzik son on yılımıza damgasını vurdu. Pop zirvedeyken sizin kayıplarda olmanızın nedeni nedir?
       <br/>
       <br/>
       O zamanlar Türkiye’de pop kulvarı daha belirginleşmemişti. Benim 1952 yılında başlayan serüvenim Hafif Batı Müziği ağırlıklıydı. Üç dört bin parça söyleyebiliyordum. İstanbul; Rumuyla, Ermenisiyle, Musevisiyle mozaik bir şehirdi. Benim söylediklerim bu mozayiğin çok hoşuna gidiyordu. Sonra göç olgusu ve göçün hızla İstanbul’u şişirmesi, Anadolu kültürünün buralarda da hakim olmasına neden oldu. Bir de doygunluk yaşandı. Her yerde Erol Büyükburç ismini gören seyirci doydu. Dolayısıyla benim biraz geriye çekilip yeni birikimler, yeni ateşlemeler icat etmem gerekti.
       <br/>
       <br/>
       — Sizin ellili yıllarda tohumunu attığınız pop müzik doksanlarda meyvesini verdi ve toplumun müzik anlayışına damgasını vurdu. Bu doğru bir meyve miydi?
       <br/>
       <br/>
       Evet doğru meyveydi. Öyle olmasa bu kadar adam üstünde çalışmazdı. Ben şu anda en muzaffer bir ekolün kurucusuyum. Bunun kurucusu olmak, sıcak şöhretini yaşayan bir insan kimliğini yaşatmak demek değildir. Kenara çekilir eski politikacılar gibi vaaz verebilirim.
       <br/>
       <br/>
       — Artık siyasetten sonra müzikte de bir bilenimiz var diyebilir miyiz?
       <br/>
       <br/>
       Tabii bir bilenim ben.
       <br/>
       <br/>
       — Sizin doğru meyve dediğiniz pop müzik pek çok kesimden eleştiri aldı ve almaya devam ediyor. Doksanlı yılların popu kalitesizlik, seviyesizlik ve yozlaşma gibi eleştirilerle anılıyor. Bir bilen olarak bu eleştiriler için ne diyorsunuz?
       <br/>
       <br/>
       Popta birdenbire talep patlaması oldu, bilen bilmeyen herkes bu alanda kader arayışına girdi. Ve bu müzik türü alaylılardan oluşan bir kitle görünümünü aldı. Bizim dönemimizde biraz daha iyiydi. Bunlar çok önemli laflar. Biz orkestra solistliğinden, hatalarımızı izole ede ede bu noktalara geldik. Şimdilerde birileri sadece stüdyo teknikleri ile girip, herhangi bir yerde böyle bir eğilimi başlatmadan konfeksiyon üretimine geçiyor. Bir nitelik bozulması sözkonusu oldu. Biz de bu nitelik bozulmasına ayak uydurmak isteyebilirdik. Ama istemedik. Çünkü niteliği bozma eylemini bir kere başlattıktan sonra halk ona tutunur. Müzik sadece çalsın dümbelekler oynasın gönlüm demek değildir. Kendine göre bir vakarı, ciddiyeti, güzelliği vardır. Bizim zamanımızda eğlenmenin ve dinlemenin üslûbu vardı. Türkiye şimdi dinlemenin özlemini çekiyor. Kapı gıcırdadığı ya da çatal tabağa değdiği, bir çıtırtı şıkırtı olduğu zaman millet hemen ayağa kalkıp göbek atıyor, dans ediyor. Bu ne ya?
       <br/>
       <br/>
       Popta başkaldırının herşeyi var
       <br/>
       <br/>
       — Pop müzik de bu değil mi? Eğlenin, coşun gençler diye ellili yıllarda beste yapan da siz değil misiniz?
       <br/>
       <br/>
       Pop müzik kadar gaddar müzik yoktur. Bütün tenkitler onun içindedir. Rock da onun bir uzantısıdır. Başkaldırının feriştahıdır o. Sen ne diyorsun! Popun yanında arabesk nedir ya? Hep aynı yarayı neşterle kazıyıp kazıyıp, içine tuz dökmekten başka bir şey değil. Biz bu işin filozofuyuz. Sen sanıyorsun ki, kentsoylular bir araya gelmiş ohhh gel keyfim gel. Hayır efendim öyle değil. Bak göreceksin bir gün gelecek ve pop müziğin etrafında hiçbir müzik kalmayacak hepsini yiyip yutacak.
       <br/>
       <br/>
       — Klasik müzik ya da halk müziği sanatçıları için yaşlanmak çok zor olmasa gerek. Oysa siz daha çok gençlere hitap eden bir müzik yapıyorsunuz. Yaşlandıkça onlara ayak uyduramamak korkusunu nasıl yeniyorsunuz?
       <br/>
       <br/>
       İnsanın kendisinin değişmesi mümkün değil. Yedisinde neyse yetmişinde odur. Genç görünmek zırvalıklarından çoktan kurtuldum. Ben artık kâmil insanım. Kalkıp gençlerle aşık atma değil, onlara öğretmenlik yapma konumundayım. Gençlerin pop müzik duyarlılığıyla özdeşleşme gibi de bir kaygım yok. Yeni çıkan gençler bir çok bestelerini bana getirip soruyor. Benim onayımdan geçiyor, bunu söyle, şunu söyleme, işte bu şarkı seni ayağa kaldırıyor diyorum. Böyle yüzlercesi geçiyor bu dergâhtan.
       <br/>
       <br/>
       E—mail:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14028), [web.archive.org (arşiv bağlantısı)](http://web.archive.org/web/20050302224710/http://www.aksiyon.com.tr:80/detay.php?id=14028)
