# Çay’da muhalefet dansı

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227030717im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030717im_/http://www.aksiyon.com.tr/resim/370/30.jpg" vspace="5"/>
  </p>
 </font>
 <font class="content">
  MHP’nin etkili isimlerinden Abdulhaluk Çay’ın bakanlık görevinden azli, parti içi muhalefetin iyice ortaya çıkmasına neden oldu. Daha öncekilerin aksine ilk kez muhalifler ortak basın toplantısında biraraya geldi. Peki bundan sonra ne olacak? Azil ve sonrasındaki gelişmeler partide bir kırılma noktası anlamına gelecek mi?
  <br>
  </br>
 </font>
 <br/>
 <p>
  <font class="content">
   Yeni yıla üç gün kala parlamento basın bürosunda yapılan bir basın toplantısı hemen herkesin dikkatini çekti. Toplantıyı düzenleyen hiç de yabancı bir sima değildi. Son Türk Kurultayı’nı, lideri, MHP Genel Başkanı ve Başbakan Yardımcısı Dr. Devlet Bahçeli’ye rağmen toplayan ve şimşekleri üzerine çektikten sonra bakanlık görevinden azledilen Abdulhaluk Çay, beklenmedik bir şekilde basın toplantısı yapmaya karar vermişti. Ancak daha ilk bakışta toplantının benzer toplantılardan farkı da açıkça görülüyordu; bu kez Çay yalnız değildi. Devlet eski bakanlarından Sadi Somuncuoğlu da —Cumhurbaşkanlığı seçimlerinde aday olduğu için— görevinden azledilmiş, ancak bu azilden sonra eski bakan partide adeta dışlanmıştı. Ve bu dışlanmışlık uzun süre devam etmişti. Öyle ki, Meclis Genel Kurulu’nda olsun, kulislerde olsun uzun süre hemen hiçbir MHP milletvekili Somuncuoğlu’nun yanına gelerek en basit bir konuyu bile konuşamaz/görüşemez hale gelmişti. Oysa şimdi öyle miydi? Çay’ın yanında başta Aksaray milletvekili Sadi Somuncuoğlu olmak üzere, Telekom tartışmaları sebebiyle görevinden istifa etmek zorunda kalan Ulaştırma eski Bakanı Enis Öksüz, Kahramanmaraş Milletvekili Edip Özbaş, Yozgat Milletvekili Mesut Türker, Çay’la birlikteydi. Dahası var; Meclis Genel Kurulu’nda Başbakan Bülent Ecevit’e yönelik sert görüşlerinden dolayı parti disiplin kurulu tarafından ihraç edilen İçel bağımsız milletvekili Ali Güngör ile Ankara Aydınlar Ocağı Başkanı ve TRT eski Genel Müdürü Prof. Şaban Karataş da destek için oradaydı.
   <br>
    <br>
     Resmileşen resim...
     <br>
      <br/>
      Bu fotoğrafın tek bir ifadesi, anlamı vardı; Milliyetçi Hareket Partisi’nde, bugüne kadar içten içe gelişen, kendini bir türlü açığa çıkaramayan parti içi muhalefeti resmileşmişti. Ancak bu siyasi resmin ilginç bir perde arkası bulunuyor. Bir kere toplantıyı düzenleyen Abdulhaluk Çay ile katılan iki isim —Somuncuoğlu ve Öksüz— MHP Genel Başkanı Devlet Bahçeli’nin bir bakıma kader arkadaşları. Belli bir zamana kadar yedikleri içtikleri ayrı gitmeyen, iyi günde kötü günde birlikte olmuş, acı ve sevinçleri beraber paylaşmış bu iki ismin ortak bir özelliği de ‘parti içinde potansiyel lider adayı ve misyon sahibi’ olmaları. Enis Öksüz’ün, Bahçeli’nin genel başkan seçildiği Büyük Kongre’de, Bahçeli lehine yarıştan çekildiğini de bu noktada zikretmek gerekiyor. Devlet Bahçeli’nin MHP’ye damgasını vuracağı olağan kongre sonrasında oluşturulan Başkanlı Divanı’nda da üç ismi görmek mümkündü: Sadi Somuncuoğlu, Enis Öksüz ve Abdulhaluk Çay. Bunların içine MHP’nin seçim öncesi AR—GE’sinin başında bulunan Genel Başkan Yardımcısı Prof. Dr. Eyüp Aktepe’yi de eklemek gerek. Üstelik Çay, bakan olduğu döneme kadar Genel Başkan Yardımcılığı görevini de üstlenmişti. Yozgat Milletvekili Mesut Türker ile Kahramanmaraş Milletvekili Edip Özbaş zaten öteden beri partinin belli politikalarından rahatsız olan ve bunu kulislerde dile getiren iki isimdi. Ali Güngör ise MHP’den ihraç edildikten sonra bile arkadaşlarıyla irtibatını hiçbir zaman koparmadı. Tüm bunları dile getirdikten sonra fotoğrafta yeralanlarla ilgili olarak şunu söylemek abartılı olmaz; MHP’de şu veya bu şekilde mevcut parti yönetimine muhalif olan isimler kendilerini hiçbir zaman MHP kimliğinden uzak tutmadılar, bu kimlikten kopmadılar, uzaklaşmadılar. Birgün, MHP’nin kendi kimliğine yeniden döneceği günleri beklediler/bekliyorlar. Abdulhaluk Çay’ın henüz bakanlık koltuğunda otururken ‘of the record’ bazı açıklamaları da bu yöndeydi. Çay, ‘partinin asıl sahiplerinin kendileri olduğunu belirtiyor, parti genel merkezindeki bazı çıkışların partinin asıl kimliğini yansıtmadığı’ görüşlerini ifade ediyordu. Fakat eski bakanın gözardı ettiği bu nokta kendisini bakanlık koltuğundan edecekti.
      <br/>
      <br/>
      “Bana tuzak hazırlıyorlar”
      <br/>
      <br/>
      Çay’ın görevinden azledilişi bir yönüyle Başbakan Yardımcısı Devlet Bahçeli ile arasındaki gerginlikten kaynaklandıysa da başka faktörler de vardı. Bunların başında ise bakanın ‘Genel Merkez’i görmezden gelmesiydi. Çay, 1999 seçimlerinden sonra kurulan DSP—MHP—ANAP koalisyon hükümetinde ‘Türk cumhuriyetleriyle ilişkileri koordineden sorumlu’ Devlet Bakanlığına atandığının açıklanmasından sonra ekibiyle, projeleriyle, klasörleriyle bakanlık koridorlarına taşınmış, Türk cumhuriyetleriyle yatıp, kalkmıştı. 50’ye yakın yurtdışı seyahatinde hep Türkiye’nin bölgede nasıl etkili olacağının yollarını arayıp, projeler hazırlamıştı. Üniversiteden arkadaşlarını devreye sokup ‘neler yapabiliriz’ sorusunun cevabını birlikte aramışlardı. Göreve geldikten hemen sonra Dışişleri Bakanlığıyla ilgili olan ve Türk cumhuriyetleri ile çalışmaları koordine eden TİKA Başkanlığını ele almış, burayı bakanlığın himayesine aldıktan sonra, yasal statüye kavuşturmuş ve ‘çalışır’ bir kurum haline getirmişti. Fakat tüm bunları yaparken bir siyasi, milletvekili olarak çok önemli olduğu bilinen ‘Genel Merkez’ çalışmalarını ihmal etmişti. Genel Merkez’e neredeyse hiç uğramadı, oradan gelen çeşitli taleplerin hemen hepsine ‘Benim işim tamamen teknik bir iş’ diyerek sırt çevirdi. Fakat, Çay kendi işlerinin takipçiliğini yapıp, bakanlığını daha işlevsel bir bakanlık yapmaya çabalarken, MHP Genel Merkezi’nde kendisine yönelik tepkiler artıyordu. Hatta ‘Çay’ı bakanlıktan etmek için özel bir ekibin bile kurulduğu’ dilden dile dolaştı kulislerde. Çay’ın yakın kurmaylarına göre ‘Bu ekip Çay aleyhinde ne kadar haber varsa bunları basına sızdırıp bakan aleyhine güvensizlik meydana getiriyorlar, kamuoyunda ve parti tabanında çalışmadığı kanaati uyandırmaya çalışıyorlardı.’ Ne kadar doğruydu bilinmez ama Çay’ın görevden azledilişinden bir müddet önce basında çıkan ‘Bakan Çay yüzlerce kere yurtdışına gitti’, ‘Bakan Çay Bakanlar Kurulu toplantılarına katılmıyor’ türü haberler de yine bu odağın eseriydi.
      <br/>
      <br/>
      Bu iddiaları Ordu Milletvekili Cemal Enginyurt ise açıkça dile getirmekten kaçınmadı. Enginyurt’a göre Abdulhaluk Çay çok başarısız bir bakanlık geçirmiş ve bir çok Türk cumhuriyetinin devlet başkanıyla da kavgalı olduğu için Türkiye’nin çıkarlarını zedelemişti. Aksiyon okurlarının hatırlayacağı gibi birkaç ay önce Afganistan’da savaşın hızla sürdüğü bir ortamda Orta Asya’dan Sorumlu Devlet Bakanı’nın neden ortada olmadığını sormuş ve cevaplarının bir kısmını vermiştik. Çünkü Çay, yetki ve görev alanının sınırlandırılmış olduğunu düşünüyordu. Aslında Abdulhaluk Çay MHP içinde Türk dünyasını en iyi bilen isimlerden biriydi. MHP’nin Türk dünyası ile ilgili hedeflerini biliyordu ama hükümet olmanın şartlarını yerine getirme zorunluluğu onun istediği politikaları uygulamasına engel olmuştu.
      <br/>
      <br/>
      Kurultay; sonun başlangıcı
      <br/>
      <br/>
      Yıpratma kampanyasına bir de Çay’ın Devlet beyle aralarındaki gerginlik eklenince beklenen son gerçekleşmişti. Çay—Bahçeli ikilisinin arasındaki gerginliğin nedeni ise kulislere göre, Tanıtma Fonu’ydu. Çay, Türk cumhuriyetleriyle ilgili projelerine Tanıtma Fonu’ndan yeterli kaynağı aktarmayan Bahçeli’ye karşı öteden beri kırgındı. Hele hele eski arkadaşının, MHP misyonuyla bire bir örtüşen etkinliklerine gerekli ilgiyi göstermemesi onu çileden çıkarıyor ama sesini yükseltmiyordu. Parti kanadındaki gelişmelerle, Bahçeli ile arasındaki gergin ilişkilerin günyüzüne çıktığı an ise Türk Kurultayı olmuştu. Çay, Bahçeli’ye bağlı olarak faaliyet gösteren Tanıtma Fonu’ndan finans çıkmayacağını anlayınca, eski Cumhurbaşkanı Demirel’le temasa geçmiş, Demirel de tanıdığı yakın müteahhitlerden gerekli finansı sağlamıştı. Ve bu aşamadan sonra Çay—Bahçeli arasındaki ipler iyice gerilmişti. Burada kilit isim hiç kuşkusuz Süleyman Demirel’di. Çünkü, geçen cumhurbaşkanlığı seçimleri yaklaştığında Başbakan Bülent Ecevit tarafından gündeme getirilen ve Demirel’in Çankaya’daki görev süresini amaçlayan 5+5 formülüne ilk karşı çıkan koalisyon lideri Devlet Bahçeli idi. Bahçeli, Demirel’in görev süresine karşı olduğunu Meclis Grup toplantılarında da açık açık dile getirmişti. Demirel’in o gün bugündür Bahçeli ile arasının açık olduğu hep dile getirilir. Böyle bir siyasi ortamda üstelik de kendisine bağlı bir bakanın, Demirel’le işbirliği yaparak Türk Kurultayı’nı toplamasına çok alındı Devlet Bahçeli. İlk fırsatta da bakanın azli için düğmeye bastı.
      <br/>
      <br/>
      Ancak unutulan bir nokta var. Süleyman Demirel siyasi yaşamı boyunca her ne kadar milliyetçi düşünceye sahip insanların tepkisini çekmiş olsa da bir devlet adamı kimliğiyle dokuz yıl boyunca kurultayın bayraktarlığını yapmıştı. İlk kurultayın toplanmasında MHP lideri Alparslan Türkeş kadar Süleyman Demirel de katkıda bulunmuş, açılışı birlikte yapmışlar, örsü beraber dövmüşlerdi. Türkeş’in sağlığında katıldığı dört kurultayda bu gelenek değişmemiş ve kurultayın bir devlet politikası olduğu izlenimi verilerek, sadece MHP’nin değil Türkiye’nin, Türk cumhuriyetleri ile yakınlaştığı, kaynaştığı bir eylem haline gelmesi amaçlanmıştı. Her ne kadar sonraki yıllarda çeşitli nedenlerle kurultay amacına ulaşamasa bile, Türkiye ağabeylik görevini sembolik de olsa göstermişti. Geçtiğimiz ay içinde yapılan 9. (belki çok erken ama son denebilir) kurultay ise ilk kez devletin katılmadığı bir kurultay olarak tarihe geçti.
      <br/>
      <br/>
      Bu hesap burada bitmez
      <br/>
      <br/>
      MHP lideri netice itibariyle kendisine sürekli gelen baskılar sonucunda bir bakanını daha görevden almasına almıştı ama bu, burada bitecek bir hesap mıydı, gerçekte? Kimi partililere göre bu inisiyatif siyasi bir sonuçtu, hatta başarıydı ama burada kalmayacaktı. Bu değerlendirmeyi yapanlara göre, Çay’la ilgili alınan karar Bahçeli’nin ileride başını hayli ağrıtacak. Zira, eski Devlet Bakanı Çay, sıradan bir partili değil. Son basın toplantısında da dile getirdiği gibi ‘henüz yirmi yaşında iken İstanbul İl Gençlik Kolu Başkanlığı yapmış’tı ve ‘bacadan düşme’ partili olmamıştı. Bu işin çilesini gerektiği zamanlarda çekmişti. Ancak Çay’ın bir başka özelliği daha var; devletle olan yakın ilişkisi... Çay, bir zamanlar yakın ilişkiler içinde olduğu Dr. Devlet Bahçeli’den belki daha fazla devlete yakın bir kişilikti. ‘Hoca’ sıfatıyla devletin çeşitli kurumlarında ‘güvenlik’ dersleri veren Çay, bir dönem bu kurumlardan bazılarında kadrolu öğretim üyeliğinde bile bulunmuş, sonradan ayrılmıştı. Fakat ilişkilerini hiçbir zaman uzak tutmadı. ‘Kürt kimliği, Kürtçe’ denildiğinde parti içinde görüşlerine değer verilen isimlerin başında yeraldı, bu alanda parti politikalarını belirlemede etkin rol aldı. Koalisyonda herkes ünlü şair ‘Nazım Hikmet’e iade—i itibar’ derken, Çay buna şiddetle karşı çıktı ve kararnameyi imzalamayacağını deklare etti. Çay’ın görevden alınmasından sonra,’yukarı’larla olan bu ilişkilerinin Bahçeli’ye ve ekibine nasıl yansıyacağı konusunda şimdiden birşey söylemek güç.
      <br/>
      <br/>
      Sesler daha da yükselecek
      <br/>
      <br/>
      Devlet eski Bakanı Çay’ın, Meclis’te düzenlediği basın toplantısının bir sonucu daha var; bundan sonra MHP’de artık hiçbir şey eskisi gibi olmayacak. Çünkü, ilk andan başlayarak yapılan değerlendirmeler, gösterilen tepkiler bunun açık işaretleri... Aksiyon’un görüşlerine başvurduğu, Çay’ın basın toplantısına katılarak destek veren isimlerden Sadi Somuncuoğlu, azil olayının yanlışlığına değiniyor ve şunları söylüyordu; “Azil olayı tamamen yanlıştır. Toplumun sorumluluk ve haysiyeti devamlı dikkate alınmalıdır. Azil bir hataydı, bu hatalar devam ettiği zaman gün gelir bardak taşar. Bu fizik kanununda böyledir, siyaset kanunundan böyledir.”
      <br/>
      <br/>
      Somuncuoğlu, ‘Sizce Çay’ın görevden azli parti içinde bir kırılmayı meydana getirir mi? şeklindeki soruya karşılık ise şunları söylüyor; “Milliyetçi Hareket Partisi geldiği yeri gözden geçirmeli ve kimliği noktasında ciddi bir etüd yapmalıdır. Açık, kararlı ve dürüst bir politika izlemelidir.” Eski Devlet Bakanı, mevcut parti yönetimi hakkında ne düşünüyordu peki; “Mevcut yönetim ‘bizim yaptığımız doğru’ diyorsa bu doğru değildir.” Somuncuoğlu, gelinen bu noktada partiden ayrılmalar olmayacağına inanıyor ancak yöneticilerin artık kendilerine çeki düzen vererek, tabanın, kamuoyunun ve milletvekillerinin hassasiyetlerine daha fazla eğilmeleri, tepkilerin doğru değerlendirilmesi gerektiğini ifade ediyor. Eski Bakan’a göre MHP’nin gerçek hedefi ‘Türkiye’nin bağımsızlığını esas alarak, yolsuzluğu ve yoksulluğu yok etmek” olmalı.
      <br/>
      <br/>
      Tabanın küskünlüğü
      <br/>
      <br/>
      Somuncuoğlu’nun son sözleri aslında MHP’nin seçim öncesi halka verdiği ve büyük bir zafer kazanmasına neden olan bir slogandı; “Yoksulluğa ve yolsuzluğa son.” Ancak aradan geçen iki yıl içinde yolsuzlukla ciddi anlamda mücadele verilse bile yoksullukla mücadelede başarılı olunmadı. Enflasyon arttı, dolar fırladı ve ekonomi iki yıl öncesinden çok daha kötü bir noktaya gitti. Aynı zamanda MHP tabanının hassas olduğu bir çok konuda koalisyon ortağı olmanın şartları yerine getirilince partiye oy veren yığınlar küsmeye başladı. Bugünlerde internet ortamında dolaşan maillerde partinin Türkçü, milliyetçi ve ülkücü çizgiden uzaklaştığı, bakanlık koltuğuna bu fikirlere karşı çıkan isimlerin getirildiği yönünde iddialar dolaşıyor. Özellikle iki bakan çok tepki çekiyor ve bu isimlerin bilerek MHP içine sızdırıldığını, amacın partiyi hedeflerinden uzaklaştırıp, sistemin hoşuna gidecek bir parti haline getirmek olduğu yazıyor. Kaynağın ismini yazamadığımız için iki bakanın da ismini yazmıyoruz.
      <br/>
      <br/>
      Son toplantıda biraraya gelen ve parti dışında kalan isimlerin de en çok şikayet ettikleri bu aslında. Partinin görüşlerinden tavizler vermesi ve verdiği sözleri yerine getirememesi. Doğal lider Alparslan Türkeş’in ölümünün ardından partiye vekalet eden oğlu Tuğrul Türkeş’in medya ile arasının iyi olması, medyanın Tuğrul Türkeş’i desteklemesi partililerin tepkisini çekiyordu. Çünkü MHP’li tabanın genel kabulü, 68 kuşağının hakim olduğu medyanın desteklediği bir isimden partiye yarar gelmeyeceği yönündeydi. İşte bu nedenle Tuğrul Türkeş kongrenin ilk turunda neredeyse diğer adayların toplamına yakın oyu tek başına almasına rağmen ikinci turda, diğer bütün adaylar Devlet Bahçeli lehine çekilmiş ve parti yine “MHP’lilerin” olmuştu. Devlet Bahçeli kongrenin ardından medyaya oynamak yerine halka gitmeyi tercih etmiş, Anadolu’yu karış karış dolaşarak, ne yapmak istediğini anlatmıştı. MHP, iktidarının ilk günlerinde tabanı elinde tutmakta zorlanmadı. Çünkü milliyetçiler gerçek anlamda ilk kez bu kadar güçlü olarak hükümet ortağı olmuştu. Ama iktidar olmanın avantajları bir süre sonra hükümet olmanın zorunluluklarıyla karşılaştırılınca rahatsızlıklar da başladı.
      <br/>
      <br/>
      Devlet Bahçeli rakipsiz
      <br/>
      <br/>
      MHP lideri Devlet Bahçeli görev yaptığı dört yıllık zaman süresinde parti içindeki bütün muhalifleri susturmayı başardı. Çünkü MHP, tarihinde görmediği bir oyla sandıktan çıkmayı başarmıştı. Dolayısıyla da Alparslan Türkeş için yeri asla doldurulmaz, bundan sonra artık MHP kongreleri de çok adaylı ve renkli geçer diyenler yanıldı. MHP’nin son kongresi tıpkı Türkeş’in doğal lider olduğu kongre gibiydi. Hiçbir muhalefet gösterisinin olmadığı, Bahçeli’nin tek başına zaferini ilan ettiği bir kongre oldu. Şu anda da bütün eleştirilere rağmen gücünü korumaya devam ediyor Bahçeli. Seçimlerden zaferle çıkmış bir parti lideri olduğu için politikalarını beğenmeyenler bile seslerini yükseltemiyor. Dolayısıyla da hiç kimse açıktan muhalefet etme cesaretini gösteremiyor.
      <br/>
      <br/>
      Zaten Abdulhaluk Çay’ın basın toplantısı fotoğrafı içinde yer alanlar dışında da basına açıklama yapmak istemeyen ancak daha kökten fikirler taşıyan çok sayıda MHP’li olduğunu söylemek mümkün. Tüm bunlardan sonra şu soruyu yenilemek gerekli; Çay’ın bakanlıktan azledilmesi MHP’de gerçekten bir kırılma noktası oluşturacak mı, oluşturmayacak mı? Bunu elbette zaman gösterecek ama görünen o ki MHP’de ‘iç siyaset’ eskisi gibi olmayacak...
      <br/>
      <br/>
      E—mail: a.oksuz@aksiyon.com.tr
      <br/>
      <br/>
      osmaniridag@hotmail.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12222), [web.archive.org (arşiv bağlantısı)](http://web.archive.org/web/20050227030717/http://www.aksiyon.com.tr:80/detay.php?id=12222)
