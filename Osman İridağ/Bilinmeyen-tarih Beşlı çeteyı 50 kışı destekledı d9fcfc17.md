# Beşlı çeteyı 50 kışı destekledı

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050302175300im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175300im_/http://www.aksiyon.com.tr/resim/301/29.jpg" vspace="5"/>
  </p>
 </font>
 <font class="content">
  Hatırlayacaksınız bir kaç hafta önce TİSK Başkanı Refik Baydur ile 28 Şubat sürecini ve beş sendikanın bir araya gelerek rejimi nasıl kurtardıklarını konuşmuştuk.
 </font>
 <br/>
 <p>
  <font class="content">
   Ancak belirtmeden de edememiştik, Baydur’un anlattıkları 28 Şubat’ın bir tarafından görünenlerdi. Diğer taraftan nasıl göründüğünü ise bir başka sendikacıyla konuştuk. TÜRK—İŞ Konfederasyonu içinde faaliyet gösteren Türkiye Sağlık İşçileri Sendikası Başkanı Mustafa Başoğlu bu sürece çok farklı bir pencereden bakıyor. Başoğlu o dönemde, aynı zamanda cumhurbaşkanlığı başdanışmanlığı görevini yürütüyordu. Ancak başörtüsü ile ilgili düşünceleri nedeniyle bu görevinden ayrılmak zorunda kalmıştı. Başlangıçtan bugüne kadar 28 Şubat’ın karşısında olan Mustafa Başoğlu’nu kamuoyu yeterince tanıyor. Tanımayanlar için bir kaç not. Kırk yıldır kendi kurduğu sendikanın başkanlığını yapıyor. Yazılarını beğenmediği ya da yanlış bulduğu bütün gazetecilere mektup yazıyor. Küçük bir not daha, Baydur röportajından sonra öyle bir mektup bana da geldi. Biz de, madem bu süreç hâlâ devam ediyor, öyleyse 28 Şubat’ın anlamının ne olduğunu bir de onun ağzından dinleyelim dedik.
   <br>
    <br>
     Her siyasi parti konfederasyon kurdu
     <br>
      <br>
       — Sendikacılıkta 80 öncesine göre büyük bir değişim yaşandığı söyleniyor. O dönemde siyasal kimlikleri öne çıkan sendikalar, konfederasyonlar yoğunluktaydı. Bu tavır sendikal faaliyetleri, işçi haklarının kazanımını nasıl etkiledi?
       <br/>
       <br/>
       İşçi hakları menfi etkilendi. Ana kuruluş TÜRK—İŞ’ken, İşçi Partisinin tahriki ve teşvikiyle ortaya çıkan bir siyasi tartışma sonucu DİSK kuruldu. Ardından yine siyasi amaçla MİSK kuruldu, MHP’li düşünceyle. Sonra bir başka siyasi görüşün temsilcisi HAK—İŞ doğdu. O dönemdeki siyasi partiler içinde siyasi düşünceye göre konfederasyon kurmayan tek parti Adalet Partisi idi. Bu bana teklif edildiği zaman dedim ki, siyasi parti düşüncesine göre konfederasyon kurmanın hem işçiye faydası yok, hem de partiye. Siyasi partiyle anlaşan işverenlerin işçilerinin haklarını korumak zorlaşır, işçi hakları yerine, bağlı olduğu siyasi parti lehine tavır alır. Bunu TÜRK—İŞ’te yaşadım. AP döneminde ben yine sendikacılığımı bağımsız şekilde yaptım. Ama CHP iktidara geldiği zaman CHP’lilerin çoğu sustu. Oysa sendikaların görevi her şart altında işçi haklarını korumak olmalıdır.
       <br/>
       <br/>
       — Şimdi değiştiği söylenen sendikacılık anlayışında siyasi partilerin etkisi bitti mi? Artık sendikalar hiç bir görüşe ve gruba bağlı kalmadan faaliyetlerini sürdürüyorlar mı?
       <br/>
       <br/>
       Bana göre sendikacılık isim olarak var. Ama hedefinden uzaklaşmış ve mücadele gücünü kaybetmiş bir sendikacılık?
       <br/>
       <br/>
       — Neden?
       <br/>
       <br/>
       Bunda 12 Eylül sonrası yapılan baskıların etkisi olabilir. Kişilerin anlayışlarına göre değişebilir. Bazı sendikalar tatmin olmuşlar, doyum yaşamışlar. Elde edebileceklerini etmişler.
       <br/>
       <br/>
       — Bu bireysel bir doyum mu?
       <br/>
       <br/>
       Hem bireysel hem de mücadele doyumu diyebiliriz. İşçisinizdir, zamanla delege olursunuz, sonra yönetici, sonra genel sekreter, konumunuz değişir. Daha ötesi olmaz. Benim içinse bunun ötesi işçiye ve demokrasiye hizmet.
       <br/>
       <br/>
       — Devlete ya da millete değil de neden demokrasiye hizmet? Güçlü bir devlete sahip olunmayan bir ülkede demokrasiden sözetmek mümkün mü?
       <br/>
       <br/>
       Herşeyinden vazgeçen ama milletinden vazgeçmeyen bir insanım. Ama milletim, devlet değildir. Çünkü devleti idare edenler başka kimselerdir. Ben bunlara devlet deyimini kullanmıyor; devlet adına yetki kullananlar, devleti temsil edenler ve devlet adına karar verenler diyorum. Bu yöneticilerin hiçbiri iktidarı eline geçirmeden önce söylediklerini yapmıyor. Oraya gelince daha farklı davranıyor. Tabii ki milletin devleti olacak, fakat devletin yönetimleri baki değildir. Esas olan millettir.
       <br/>
       <br/>
       — Sendikal faaliyetler anlamında devlet karşısındaki gücünüz nedir?
       <br/>
       <br/>
       Uluslararası çalışma Teşkilatı (İLO) dediğimiz bir kuruluş var. Bu kuruluşun Türkiye tarafından onaylanmış kararları var. Bu kararlara göre sadece devlet adına yetki kullananlar, denetimde bulunanların dışında kalanların sendika kurma hakları var. Türkiye’de kamu çalışanlarının büyük kısmı böyle bir haktan mahkûm. Ben çalışanları temsil ediyorum, dolayısıyla da teşkilatlanma da yarım bir teşkilatlanma oluyor. İkincisi anayasaya göre işçilerin sendikalaşma hakkı var ama kullandırılmayan bir hak.
       <br/>
       <br/>
       Bizim arkadaşlar askerden icazet almış
       <br/>
       <br/>
       — Yetkileri sınırlı dediğiniz sendikalar TİSK Başkanı Refik Baydur’a göre 28 Şubat sürecinde rejimi tehlikeden kurtardı. Rejimi kurtaran sendikalar işçiyi neden kurtaramıyor?
       <br/>
       <br/>
       Rejimi kurtardık mı, batırdık mı konuşalım. Sayın Baydur, Genelkurmay Başkanı bize “Yolunuza devam edin, şimdi size sıra sizde” dedi diyor. Demek ki bizim arkadaşlarımız askerden icazet ve izin alarak yola çıkmışlar. TÜRK—İŞ’te bu mesele başkanlıkta tartışıldı. Şimdi ölmüş bir arkadaşımız vardı, o zaman genel sekreterlik yapıyordu. (Şemsi Denizer O.İ.) Erzurum’a gitmiş ve yaptığı konuşmada ‘Bizim askerlerle ilişkilerimiz çok iyidir, askerler yapar, biz onları destekleriz’ demiş. Başkanlık toplantısında kendisine sen böyle konuştun mu, konuşmadın mı dedim, cevap veremedi. Ankara’da bir yerde toplantı olmuş. TÜRK—İŞ başkanı, iki general ve bir de işverenler katılmış. Gazetelerde yer alan haberlere göre, iki general, “Siz yapın arkanızdayız” demiş. 28 Şubat’ta tankların Sincan’da yürümesinden iki gün sonra ben, “Demokrasiyi tanklara ezdirmeyelim” dedim. Türk Silahlı Kuvvetlerinin şerefli görevi ayrı, siyaset ayrı iştir. Şu görünüyor ki, 28 Şubat sivillerin yaptığı ve sivillerin sonuca ulaştığı bir hadise değil; icazet alınmış, destek alınmış ve bir noktaya getirilmiş. Aradan bunca zaman geçmesine rağmen hâlâ 28 Şubat’a gerekçe arayan köşe yazarları var. Ben bu işi yapan beşli arkadaşa dedim, madem bu kadar çok gücünüz var, demokrasiyi kurtardınız öyleyse, şimdi işçinin durumunu düzeltin. Elimde o dönemle ilgili çok büyük bir arşiv var, kısmet olursa kitap yazacağım.
       <br/>
       <br/>
       — TİSK Başkanı Refik Baydur 28 Şubat’ın savunmasını, yazdığı kitapla yaptı. Sizin yazdığınız kitapta karşı savunma mı olacak?
       <br/>
       <br/>
       Benim tarafımdan yazılacak. Adını koymadım ama siviller demokrasiyi nasıl katletti türünde bir şey olacak. Bir ülkede toplumu yönlendiren siviller; üniversite öğretim üyeleri, sendikacılar, milletvekilleri, gazeteciler, demokrat olmazsa, o ülkede demokrasi bu kadar olur. Meseleyi götürüp sadece askere fatura etmek haksızlık olur. Bakın bugünlerde yine gazetelerde manşetler var. İsmini açıklamadığımız bir generalin dediğine göre ya da emekli ama orduyla yakın ilişkisi olan generalin dediğine göre deyip haber yazılıyor. Ya da gidip askere siyasi soru soruyorlar. Gazetecinin askere gidip böyle bir soru sormasına gerek yok ki. İktidar çok iyi bir şeydir. Hükmetmek, emretmek herkesin hoşuna gider. Siz fırsat veriyorsanız, onun da hoşuna gider. Dolayısıyla 28 Şubat, Beşler’in demokrasiyi kurtardığı değil, demokrasinin üzerine önemli tartışmaların açılmasına neden olduğu bir süreç oldu.
       <br/>
       <br/>
       — 28 Şubat’ın hiç mi haklı yönü yoktu? Sizin gibi düşünmeyen insanlar, o dönemde yaşanan gerginliklerden korktu ve alıştıkları hayatın değişeceği şeklinde bir endişeye düştü.
       <br/>
       <br/>
       Hiç haklı yön görmüyorum. 28 Şubat’ı savunanlar Türkiye’de demokrasi sona erecek, yerine şeriat devleti kurulacaktı diyor. Bunun ön ekleri nedir dediğiniz zaman da, dönemin başbakanının başbakanlıkta şalvarlılara, sarıklılara verdiği iftar yemeğini gösteriyorlar. Eğer başbakanlıkta verilen o yemek rejimi değiştirmeye dönük bir suç yemeği ise o zaman yargılama mekanizmalarını harekete geçirir ve suçluları yargılarsınız. Ama öyle bir şeyle suçlanmadılar. Başka gerekçeleri de yok ve diyorlar ki, rejim tehlikeye girdi dolayısıyla da kendini koruma hakkı doğdu.
       <br/>
       <br/>
       28 Şubat’ın nedeni ekonomikti
       <br/>
       <br/>
       — Sendikacısınız ve işleriniz daha çok ekonomiyle ilgili. 28 Şubat sürecine bu açıdan baktığınız zaman o sürecin ekonomik boyutunda neler görünüyor?
       <br/>
       <br/>
       28 Şubat’ın nedeni baştan sona ekonomiydi zaten. İşin görünmeyen yönü 54. hükümetin uygulamakta olduğu ekonomik politikalardı. Sendikacı olarak toplu sözleşme yaptık, iyi zam aldık, memurlara iyi zam verildi, emeklilerin ücretleri artırıldı. Rastgele gelir dağılımı yerine, bütün gelirler tek havuzda toplandı. Ekonomi kendine göre bir düzlüğe çıkma yolundaydı. Bugüne kadar gelir dağılımından büyük pay alan kişiler, aradaki eşitsizliğin giderileceği ve kendilerine daha az pay kalacağı endişesiyle büyük bir gürültü çıkardılar. Bu gürültü medya desteğiyle sonuç verdi. Dolayısıyla, kimse demokrasi tehlikedeydi, tehlikeden kurtarmak için 28 Şubat’ı yapmak zorundaydık demesin, beni inandıramaz.
       <br/>
       <br/>
       — Bu beş konfederasyonun bir araya gelmesinde ve o dönemdeki demokrasi dışı tavırlarında suç teşkil edecek bir şey var mı?
       <br/>
       <br/>
       Yani suç şu. Temsil edilen kitlelere karşı işçi konfederasyonları suçludur. 7—8 milyon işçi arkamızda dediler ve o günlerde bu beşli grup, bir eylem kararı aldılar. Dediler ki, “Ey millet, gelin haklılığımızı gösterin”. Ne oldu? TİSK’in Genel Başkanı ile TÜRK—İŞ’in Genel Başkanı İLO toplantısı için Cenevre’ye gitti. TESK’in Genel Başkanı bir başka sebep buldu, Ankara’da olmadı. Bir tek DİSK kaldı ortada. DİSK de, DYP’li bir belediyenin önünde 50 kişiye konuştu. Ben de dedim ki sizin gücünüz işte bu kadar eğer ben Başoğlu olarak “100 bin işçi adına konuşuyorum” dersem en az 10 bininin o meydanda desteğini görmem gerekir. Rıdvan Budak ile biz bunu bir tv’de tartıştık. Bana, “Allah’tan kork, 200 kişi vardı” diyor. Bunun da tutanakları duruyor. 5’lerin katıldığı harekete, temsil ettikleri kitle destek vermedi.
       <br/>
       <br/>
       — Sendikaların darbeler karşısındaki sınavlarının da çok başarılı olduğu söylenemez. Neden?
       <br/>
       <br/>
       Milletvekilleri, profesörler, toplumun önde gelen isimleri kendi haklarına sahip çıkmıyorlar ki işçilerden bunu bekleyelim. Adamı işten atsalar aç kalacak. Biz 12 Mart 1971’de muhtırayı tartışmak için TÜRK—İŞ olarak toplandık. Ben konuştum, askerler konuştu. Komisyon seçilirken bir haber geldi ve bildiri basına dağıtılmış dendi. Biz orada konuşuyoruz, bizim adımıza bildiri çoktan hazırlanmış. 12 Eylül’de aynı şey oldu. Yine toplandık ve bir bildiri yayınladık. O dönemdeki başkanın anlattığına göre telefon edip Ankara’ya çağırmışlar ve “Ne yapmak istiyorsunuz, nasıl böyle bir bildiri çıkarırsınız” demiş. Ondan sonra rahmetlinin hevesi kesildi.
       <br/>
       <br/>
       İrtica suç değil ki
       <br/>
       <br/>
       — Sizin için yazısını beğenmediği ya da görüşlerine katılmadığı herkese mektup yazar diyorlar. Ne zamandan beri bunu yapıyorsunuz?
       <br/>
       <br/>
       Dört seneyi geçti. Bazı köşe yazarlarının yazısını okuyorum, görüşlerine katılmadığımı mektupla bildiriyorum. Şu ana kadar kimse değerlendirmedi. Çoğu bana karşı peşin hükümlü. Geçenlerde KHK ile ilgili CNN Türk’te, kaymakam olan insan el sıkmıyorsa bu makama talip olmasın dendi. Bana göre Türkiye’nin konuşması gereken en önemli konulardan biri bu.
       <br/>
       <br/>
       — El sıkmayan bir kaymakamın toplumun bazı kesimlerini rahatsız etmesi doğal değil mi?
       <br/>
       <br/>
       O programı yapanlara şunu yazdım. Bize dürüst, çalışkan, bulunduğu çevre ve halkla bütünleşmiş, onların sorunlarını çözen, devletin parasına el atmayan, kendisine verilen ödeneği doğru dürüst kullanan, fakat şu veya bu sebepten el sıkmayan adam mı lazım, yoksa iyi el sıkan, iyi el öpen ama az evvelki özellikleri olmayan adam mı? El sıkmayan insan için irticacı deniyor. İrticanın ne olduğu belli değil. İrtica suçu nasıl bir suçtur ve işleyene ne ceza verilir, bunlar yok. Anayasa hiç kimseye hakimin önünde yargılanmadan ceza verilmez demiş. Ama irticacı deyip adamı işten atıyorsunuz. Bakın atınca ne oluyor; adamın kendisini, eşini ve çocuklarını aç bırakıyor, sosyal güvenliğini elinden alıyor, üstelik de kimse bu adama iş vermeyecek diyorsunuz. Dünyanın hiçbir yerinde babanın işlediği suçtan dolayı çocukları ve karıları cezalandırılmaz. Suç şahsidir. İrticacılar, vakıflar, yeşil sermaye falan. Bunların tümünün altında yatan neden, ya İslâm’ı içine sindirememedir ya da yozlaştırıp kendine döndürmedir.
       <br/>
       <br/>
       — Eğer doğru anladıysam gerçek amacın dini karalamak mı olduğunu söylüyorsunuz?
       <br/>
       <br/>
       Başörtüsü olayına bakın. Eğer çözüm bulunmazsa ölülerimizin dışında herkese başlarını açtıracaklar. Başörtü yasağı üniversitelerden, İmam Hatip’e, oradan devlet dairelerine, devlet dairelerinden özel kurumlara sıçradı. Şimdi sokağa çıkacak. Korkarım bir süre sonra sokakta kadınların başını açtıracaklar ve diyecekler ki; ‘Burası devletin toprağıdır, bu devlette laiklik kuralı vardır, devletin laik toprağında herkes başını açacak’. Yarın özel ticarethaneye diyecekler ki tezgahtarların dahi başı açık olacak. Bu memlekette başı kapalı okuyamayan kız çocukları, vatandaşlarının inancının yüzde 90’ı Hırıstiyan olan ülkelerde okuyabiliyor ve kimse onlara karışmıyorsa bunda bir sebep aramak gerek.
       <br/>
       <br/>
       — Siz nasıl bir sebep buldunuz?
       <br/>
       <br/>
       Sebep şudur diyemiyorum ama görünen o ki, sanki İslâm’ı dışlama isteği var. Türkiye’de zaten devlet laik yönetilmiyor. Ben veya bir başkası İslâm’a göre idare edin demiyor. Zaten İslâm’ın böyle bir iddiası yok. Kur’an—ı Kerim siyasi partilerin kurulmasından, seçimlerden, devletin idaresinden bahsetmiyor. İnsanla ilgileniyor, “Ey insanlar, ey Müslümanlar, şunları yapmayın aleyhinize, şunları yapın lehinize olur” diyor, başka bir şey söylediği yok. Birileri gelecek, din devleti kuracak, hepimizi kesecek diye korku üretiyorlar.
       <br/>
       <br/>
       e—mail: osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13977), [web.archive.org (arşiv bağlantısı)](http://web.archive.org/web/20050302175300/http://www.aksiyon.com.tr:80/detay.php?id=13977)
