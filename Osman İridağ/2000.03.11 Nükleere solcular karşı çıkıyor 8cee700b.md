# "Nükleere solcular karşı çıkıyor"

*Osman İridağ 2000.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Prof. Dr. Osman Kemal Kadiroğlu yıllardır nükleer enerji santrallerinin kurulması için mücadele veriyor. Geçtiğimiz hafta Kadiroğlu'nun istediği oldu ve Bakanlar Kurulu nükleer santrallerin kurulmasına karar verdi.
  </font>
 </div>
 <div id="newsText">
  <font class="detail-text">
   Bir ihtimal siz bu yazıyı okurken santral kurmak için teklif veren üç firmadan birinin teklifi kabul edilmiş ve Türkiye'nin son elli yılında hep tartışılan ancak bir türlü gerçekleştirilemeyen nükleer enerji serüveni 'mutlu son' la bitmiş olacak. Bu herkes için mutlu son anlamına gelmeyecek tabii. Özellikle de çevreciler için. Çevrecilere göre nükleer santraller büyük felaketlere neden olacağı gibi ekonomik olarak da cazip bir tarafı yok.
   <br/>
   <br/>
   İTÜ Nükleer Enerji Enstitüsü Öğretim Üyesi Osman K. Kadiroğlu'na hem bu iddiaları, hem de dünya liderlerinin bizzat lobi faaliyetinde bulundukları ihalenin perde arkasında yaşananları sorduk.
   <br/>
   <br/>
   Nükleer eğitilebilir bir canavar
   <br/>
   <br/>
    Trafik canavarı, medya canavarı, terör canavarı, enflasyon canavarı derken şimdi bir de nükleer canavar çıktı. Toplum bu canavarlarla yaşamayı öğrendi. Yeni canavarla da yaşamayı öğrenecek mi?
   <br/>
   <br/>
   Canavar denirken nükleer tehlike kastediliyorsa, fevkalede tehlikeli ve ciddi şekilde güvenliği düşünülmesi gereken bir sistemdir. Ancak başka ülkeler bu kadar tehlikeli ve insanlara zarar veren bir şeyi faydalı şekilde kullanma yollarını öğrenmiş. Bugün dünyada 400'den fazla nükleer santral var. Ve bu santraller insanların refahına katkıda bulunuyor.
   <br/>
   <br/>
    Diğerleri gibi kalıcı olmayan bir canavar mı bu?
   <br/>
   <br/>
   Gayet tabii. Çok iri yarı bir köpek bile eğitilirse uysallaşır. Nükleer teknoloji de öyle.
   <br/>
   <br/>
    Nükleer santral ile ilgili kime soru sorsanız ya şiddetle destekliyor ya da aynı oranda karşı çıkıyor. Neden kimse bu konuda tarafsız değil?
   <br/>
   <br/>
   Çünkü dünya onu nükleer bomba ile tanıdı. Ve doğal olarak tedirgin oldular. Ben 68 kuşağından olduğum için bilirim. O zaman Sovyetler'de de, Amerika'da da nükleer silah vardı. Bize göre Sovyetler yapabilirdi ama ABD asla. Sovyetler dağılmasına rağmen bugün hâlâ eskiden solculuk şeyi olanlar, sol tandanslı kişiler şu veya bu sebeple nükleere karşılar. Bunların dışında nükleerin ne olduğunu bilmeden karşı çıkanlar var.
   <br/>
   <br/>
    Nükleer enerji, olmazsa olmaz birşey mi?
   <br/>
   <br/>
   Eğer nükleer santral olsaydı Türkiye daha temiz ve yeşil olurdu. Nükleer santral en son çare değildir. En başta düşünülmesi gerekirken, ülkemizin ekonomik durumu, siyasilerimizin bilgisizliği ve teknisyenlerimizin yetişme şekli yüzünden bugüne kaldı. 1950'li yıllarda nükleere girmiş olsaydık bugün Hindistan gibi bizim de nükleer silahlarımız olur ve Fransa kadar nükleer teknolojiye sahip bir ülke olurduk. Eskiden serbest olan bazı teknolojiler şimdi yasak.
   <br/>
   <br/>
   Rakamlar yalan söylüyor
   <br/>
   <br/>
   Nükleer enerjiye karşı olanların öne sürdüğü iki görüşten biri bunun pahalı bir yöntem olması. Bir reaktör için 4 milyar dolar gerekiyor ve 15 yıl sonra üretime geçiliyor. Kömürle 4.5 cente üretilen elektrik, nükleer enerjide en iyi ihtimalle 7 cente üretilecek. Bu rakamlar eleştirenleri doğruluyor.
   <br/>
   <br/>
   O verilen rakamlar doğru değil. Şimdi bir santralin otuz yıl ömrü olduğuna göre, siz diyeceksiniz ki, ben santrali kurup işletene kadar şu kadar para harcadım ve o santralden şu kadar milyar kere milyar kilowat saat elektrik elde ettim. Atatürk Barajına bakarsanız, muazzam pahalı bir yapı, ama çok ucuza elektrik üretiyor, önemli olan elektriği kaça ürettiğidir. Bu çerçeveden bakılınca nükleer santrallerin kömürden bile daha ucuza elektrik ürettiği görülür. Yapım maliyetleri yüksektir. Ama yakıt maliyeti fevkalede düşük olduğu için, elektriği çok ucuza üretir. Yapım zamanlarına gelince en çok beş yıldır.
   <br/>
   <br/>
    Avrupa Birliği'ne üye ülkelerden 7'sinde hiç nükleer santral yok ve yapmayı da düşünmüyorlar. Üstelik İsveç, İtalya ve Avusturya gibi gelişmiş ülkeler nükleer santralleri kapatıyor. Onların vazgeçtiği bir teknolojiyi neden ısrarla istiyorsunuz?
   <br/>
   <br/>
   İsveç Çernobil sonrası halkoylaması yapmak zorunda kaldı. Halk korkudan hayır dedi. Sonra farkettiler ki santrallerini kapayınca Fransa'dan, Almanya'dan nükleer teknoloji ile üretilmiş elektrik almak zorunda kalacaklar. Ve kendi ürettiklerinden pahalıya gelecek. İşçi sendikaları ortaya çıktı, benim satışım, hayat standardım düşecek, kabul etmem dedi. 2000 yılında kapatacaklardı. Şu anda bir tane ömrü dolmak üzere olan reaktörün kalan parasını verip kapatıyorlar. Bugün yeniden halkoylaması yapılsın, üçte ikisi kapatılmasın der.
   <br/>
   <br/>
   Çevreciler politika yapıyor
   <br/>
   <br/>
    Siz çevreci misiniz?
   <br/>
   <br/>
   Gayet tabii. Benden daha iyi çevreci var mı? Nükleer karşıtı olmak çevrecilik değilki.
   <br/>
   <br/>
    Neden nükleerciler ve çevreciler hiç anlaşamaz. Size göre çevreyi en iyi koruyacak teknoloji bu. Ancak çevreciler hiç de sizin gibi düşünmüyor?
   <br/>
   <br/>
   Bizim Mühendis Odaları siyasidir. Marjinal partilerin temsilcileridir ve onların politikalarını savunurlar. Diyorsunuz ki niye çevre mühendisleri ile farklı şey söylüyorsunuz. Ben ne yapayım ortalıkta doğru görünürken onlar politika yapıyorsa.  Bakın çevre bölümlerine. Hiç bir çevre mühendisi hocası, nükleer karşıtı bir şey söylemiyor. Bilim Teknik Dergisinde nükleer ile ilgili çok yazı yazdım diye şikayet geldi. Biz de, mesleği çevrecilik olup, konu hakkında bilgisi olan ancak fanatik olmayan birini aradık, bulamadık.
   <br/>
   <br/>
   Nükleer santral ihale ile alınmaz
   <br/>
   <br/>
   Diğer ülkeler de bizim gibi nükleer teknoloji kurmaya karar verdikleri zaman ihale mi açıyorlar?
   <br/>
   <br/>
   En büyük hatayı burada yaptık. Nükleer santral ihale ile satın alınamaz, teknoloji transfer edilir. En ucuza alayım mantığı olursa Sovyetler şartlara uyar ve ucuz fiyat teklif ederse ne olacak? Onların kuracağı reaktörün güvenliğinden emin olabilecek miyiz?
   <br/>
   <br/>
    Teklifler arasında teknoloji yerine ihaleyi tercih etmemizi gerektirecek kadar fiyat farkı var mı?
   <br/>
   <br/>
   Çok var. Şimdi ağır su reaktörü olursa yakıt ve zenginleştirme yok. Ama muazzam bir fabrika türünden de vazgeçmek zorunda kalıyoruz. Alırken ilerisini de düşünmek lazım. TEK yıllardır kömür santrali alır ama hâlâ kömür yapma teknolojimiz yoktur. Devlet hangi teknolojiyi alacağına karar verir ve o ülkeden teknolojiyi de getirir.
   <br/>
   <br/>
    Bunun altyapısı mevcut mu?
   <br/>
   <br/>
   Türkiye'nin bu konuda çok fazla teknik bilgi deneyimi olmadığı için birtakım kendimizi koruyacak şeyler almamız lazım. Birincisi güvenlik. Türkiye felsefe olarak diyor ki benim yapacağım reaktörün  kendi ülkesinde lisansı olması ve en az beş yıl çalışıyor durumda bir reaktöre sahip olması gerekir. İkincisi para konusu. Firmalara ben para vermeyeceğim, siz kredinizi kendiniz bulacaksınız diyor. İhale şartlarını Koreliler hazırladı. Ancak daha sonra bu şartlar bir İspanyol firmasına kontrol ettirildi. Bir kaç ay geçtikten sonra ortaya çıktı ki İspanyol firması tekliflerden birinin sahibi olan Alman firması ile bağlantılı bir kuruluş.
   <br/>
   <br/>
    Hazırlanan ihalenin, teklifleri veren firmalardan biriyle bağlantısı olan İspanyol firmasına verilmiş olmasının anlamı ne?
   <br/>
   <br/>
   O firmayı kayırması anlamına gelir. Sonuç olarak büyük depremden çok önce rapor bitmesine rağmen deprem bahane edilerek ihale geciktirildi.
   <br/>
   <br/>
   Liderler bile lobi yaptı
   <br/>
   <br/>
    Deprem bahaneyse gerçek sebep neydi?
   <br/>
   <br/>
   Dışişleri Bakanlığında görevli birinden duyduğum şeyi söyleyeyim. O görevli dedi ki; 'AGİT ve Helsinki Zirvesi öncesi açıklarsak Türkiye'nin lehine olmayabilirdi. Eğer ihale Amerikalılara verilmezse Clinton Türkiye'ye gelmeyebilir ve bu kadar açık destek de bulunmayabilirdi.'
   <br/>
   <br/>
    AGİT'ten Amerikan desteğinin çıkması ihalede Amerika'nın şansını artırdı mı?
   <br/>
   <br/>
   Türkiye Amerika'dan milyarlarca dolarlık silah alıyor. 3.5 milyar dolarlık bir reaktörün lafı bile olmaz.
   <br/>
   <br/>
    Ama bütün liderler ihale için baskı yapıyor?
   <br/>
   <br/>
   Herkes yapar. Theatcher kalktı köprünün yapımı için buraya geldi.
   <br/>
   <br/>
    Theatcher'ın baskı yapmasının anlamı sadece bir firmasının para kazanması mı? Bunun güç dengeleriyle bir ilişkisi yok mu?
   <br/>
   <br/>
   Eğer siz Türkiye'ye teknoloji satmışsanız onu kontrol ediyorsunuz. Eğer Amerikan reaktörünü alırsanız başka bir yerden yakıt alamazsınız. Alırsanız Amerika bundan hoşlanmadığını belirtip reaktörü sökebilir. Siz hangi ülkenin teknolojisini alırsanız ona uymak zorundasınız.
   <br/>
   <br/>
   Almanlar rüşvet verebilir
   <br/>
   <br/>
    Kanada, Almanya ve ABD'nin teklifi yarışacak. Sizce hangisi kazanmalı?
   <br/>
   <br/>
   Bir kere Alman firması elenmeli. Almanya Başbakanı Schroder Akkuyu Termik Santrali ve Leopar tankları için devlet garantisi vermem diyor. Bizim ihalenin koşullarından birinin kredinin devlet garantisi altında olması. Kanada devlet garantisi veriyor, Amerika Eximbank vasıtasıyla büyük kısmını garanti ediyor. Kanada ve Amerikalılar Türkiye'ye mektup gönderip kredi garantisi vermeyen bir firmanın ihaleye girmesi halinde uluslararası mahkemeye gidip tazminat davası açacaklarını bildirdiler. Avrupa'da firmaların rüşvet verip masraf göstermesi meşru kabul edilirken, ABD bunu yasakladı. Türkiye Kanada reaktörü ile gelecek teknolojiyi hazmedebilir. Bence iki teklif de kabul edilmeli. Kanadalılar Akkuyu'ya, Amerikalılar da Sinop'a reaktörü kurmalı. Böylece hem hafif sulu hem de ağır sulu reaktörlerimiz olur ve gecikmelerle boşa giden zamanı telafi etmiş oluruz.
   <br/>
   <br/>
    Hafif sulu reaktörün zamanla nükleer silah yapımında da  kullanılabileceği ihtimali Türkiye için avantaja dönüştürülebilir mi?
   <br/>
   <br/>
   Hiç bir nükleer santral teknolojisinden nükleer silah üretilmez. Eğer nükleer silah yapmak istiyorsanız küçük güçte bir reaktör kuracak ve elektrik üretmeyeceksiniz. Bu söylentilere çok kızıyorum. Nükleer teknoloji Türkiye'de ne zaman gündeme gelse birileri mutlaka bombayla bağlantı kuruyor ve elemine ediyor. Türkiye'deki generaller aptal değil, nükleer silah yapmaya kalktığınızda ülkenin ekonomisini göçertirsiniz. Kimse size para vermez. Zaten tek silahla bu iş olmaz. 5060'tan başlayacaksınız yoksa dengesizlik olur ve bize zarar verir. Bugün diyelim ki Libya'nın elinde bir atom bombası olduğu anlaşılırsa kafasına beş tane iner. İsrail'in 100150 tane var ve hiç kimse ona bir şey yapamaz.
   <br/>
   <br/>
    Partilerin teklifler karşısında bölünmesinin nedeni nedir? Her parti farklı bir teklifi destekliyor.
   <br/>
   <br/>
   Teklif veren firmaların Türkiye'deki temsilcilerinin etkisi oluyor. DSP sol tandanslı olduğunu söylediği için bu projeye imza atmaya çekiniyor.
   <br/>
   <br/>
    Son soru nükleer teknolojiyi niye bu kadar savunuyorsunuz?
   <br/>
   <br/>
   Çünkü Türkiye'nin yararına olacak...
   <br/>
   <br/>
   Email:oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5952-nukleere-solcular-karsi-cikiyor.html), [web.archive.org (arşiv bağlantısı)](http://web.archive.org/web/20131108070919/http://www.aksiyon.com.tr:80/aksiyon/haber-5952-nukleere-solcular-karsi-cikiyor.html)
