# Gazetecilik Zaman’la Anlaşılacak

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227031609im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031609im_/http://www.aksiyon.com.tr/resim/361/18.jpg" vspace="5"/>
  </p>
 </font>
 <font class="content">
  Zaman Gazetesi’nin yeni tarzında haberle yorum birbirine  karıştırılmıyor. Yorum haberler manşet yapılmıyor. Başlıklarda ve haber sayfalarında okuyucuyu yönlendirecek, manipüle edecek bir dil kullanılmıyor. Logo değişiyor, kırmızıdan vazgeçiliyor. Okuyucuya içeriğiyle olduğu kadar görselliğiyle de yepyeni bir gazete sunuluyor
 </font>
 <br/>
 <p>
  <font class="content">
   Türkiye’de gazetecilik yapmak zor iş. Muhabir, gazete mutfağına verdiği haberi yayınlanınca tanımakta güçlük çeker ve “Bu benim haberim değil ki” der. Yazı işlerinde çalışanlar etik kuralları bilir, savunur ama iş uygulamaya gelince doğru olanı yap(a)maz. Köşe yazarı çoğu zaman istediğini yaz(a)mamaktan şikayet eder. Okurun böyle bir problemi yoktur ama o da geçmiş yıllara göre okuduklarına inanmakta ciddi bir tereddüt içindedir. Eskiden “gazeteler yazdı” denilince bunun doğruluğundan şüphe edilmezken, şimdi önce hangi gazete yazmış diye bakılıyor, ardından televizyonlardan gelecek destek bilgilere başvuruluyor. Çoğu zaman bu bile yetmiyor. Gazetecilik anlayışımız öyle bir noktaya geldi ki; ticaret, siyaset, politika derken haber unutuldu, yorum manşetler, spekülatif bilgiler haber diye sunulmaya başladı. Tıpkı ekonomi gibi, siyaset gibi gazetecilik de dibe vurdu.
   <br>
    <br>
     Tam bu dönemde 15 yıldır yaptığı yayınlarla farkını göstermeye çalışan Zaman Gazetesi’nden geleceğe umutla bakmamızı sağlayacak bir ses geldi; “Biz varız ve iyi gazetecilik yapılabileceğini göstereceğiz.” Bu amaçla yaklaşık dört aydır fiili bir hazırlık dönemi geçiren Zaman Gazetesi çalışanlarının ve idarecilerinin “başarı”ya olan inançlarına aynı binayı paylaştığımız için biz de sık sık şahit olduk. 3 Kasım Zaman’ın doğum günü. Bizim dört aydır takip ettiğimiz gelişmelerin meyvelerini bugünkü Zaman Gazetesi’nde göreceksiniz. Ama biz size onun öncesindeki dört ayı ve yaşanan içsel dönüşüm ve gelişimin ne olduğunu anlatmak istiyoruz.
     <br>
      <br>
       Spot haberciliğine son
       <br/>
       <br/>
       1993 yılında Zaman Gazetesi’nde kültür editörü olarak görev yapan, ardından genel yayın koordinatörlüğü görevini üstlenen Ekrem Dumanlı dört yıl Amerika’da gazetecilik mastırı yaptıktan sonra genel yayın müdürü olarak göreve başlar. Ve ilk günden dünyanın saygın gazetelerini örnek göstererek, Türkiye’deki gazetecilik anlayışını değiştirmek gerektiğini söyler. Türkiye’deki gazetecilik tarzına alışmış olan bizleri, kısmen şahit olduğumuz bu toplantılarda dile getirilenlere doğrusu başlangıçta alışmakta güçlük çekmedik değil. Bir kere spotsuz haber tanımı öne çıkmıştı. Gazetelerin birinci sayfalarını oluşturan, haberin özeti anlamında sunulan spot haberciliğine karşı çıkıyordu Dumanlı. Ona göre spot haberciliği haberin özünü vermekten uzak, yorumla desteklenen ve muhabirle yazı işlerini karşı karşıya getiren bir anlayıştı. Haberde önemli olan birinci paragraftı ve bu paragrafta haberin özü verilmeliydi. Birinci sayfa ayrı, devam sayfası ayrı olmayacak, gerekiyorsa haber birinci sayfada bitirilebilecekti. Haber başlıkları yorum içermeyecek, haberi anlatacaktı. Bir iki kelimeden oluşan flaş başlık yerine, gerekiyorsa dört beş, hatta daha fazla kelimeden oluşan başlıklar kullanılabilecekti. Önemli olan sansasyon oluşturmak değil, haberi yansıtabilmekti. Onun söyledikleriyle bizim iletişim fakültelerinde öğrendiklerimiz aynıydı.
       <br/>
       <br/>
       Haberle yorumu ayıran gazete
       <br/>
       <br/>
       Ekrem Dumanlı’nın üzerinde durduğu ikinci nokta köşe yazarlarının yazılarının gazetenin birinci sayfasına ya da manşete çıkarılarak haber ile yorumun birbirine karıştırılmış olmasıydı. Bu da yanlıştı ve okuyucunun neyin haber neyin yorum olduğunu anlaması zorlaşıyordu. Hiçbir şekilde bir köşe yazarının yorumu manşet olmamalıydı. Bize de ters geldi ve sorduk; “Her gazetenin bir yayın politikası vardır ve bu politikayı destekleyen bir köşe yazısını manşete çıkarmasında yanlış olan ne var?” Dumanlı Amerika ve dünyanın iki önemli gazetesi Wall Street Jurnal ve New York Times’ı örnek vererek neden çıkarılamayacağını açıkladı; “Elbette gazeteler yayın çizgileri gereği tavır alabilir. Ama bunu haberde yapamaz. Mesela Wall Street Journal muhafazakârdır, seçimlerde Cumhuriyetçileri destekler ve kürtaja karşıdır. Ama hiçbir haberinde bunu göremezsiniz. Sadece yorum sayfalarında bu tavır öne çıkar. New York Times ise demokrat partilidir ve daha özgürlükçüdür. Kürtaj konusunda kadının tercih yapmasını savunur. Ama haberde her iki tarafın da görüşlerini yansıtır, yorum katmaz.”
       <br/>
       <br/>
       Mavinin güveni, turuncunun sıcaklığı
       <br/>
       <br/>
       Başlangıçta ulaşılması çok zor gibi görünen hedefler, kısa bir süre içinde gerek kurum içi eğitimle gerekse yazılı ve görsel destekle zor olmaktan çıktı ve bütün ekip yeni tarz gazeteciliğin heyecanını duymaya başladı. Önce çok yıpranmış olan “yazı işleri” tanımı kaldırılarak, yayın editörlüğüne geçildi. Bülent Korucu, Eyüp Can ve Erhan Başyurt yayın editörü oldu. Bölüm ve sayfa şeflerinin de ismi editör olarak değiştirildi. İçerikle birlikte mizampaj ve logo da değiştirildi. Bu amaçla bir çok görsel tasarımcıyla çalışıldı. En son Feyzi Yazıcı ile Kerem Öztürk’ün hazırladığı logo ve tasarım kabul edildi. Logoda alışılmış renk kırmızıdan vazgeçildi. Diğer ana renkler siyah ve yeşil kullanılmayacağı için insanlara güven duygusunu veren gece mavisinde karar kılındı. Ve onun yanına, hayatın sıcaklığını, dinamizmi ve hareketi çağrıştıran turuncu ilave edildi. Alışılmışın tersine kalın punto yerine, sakin, zarif ve ayağı yere basan ince bir karakter tercih edildi. Gazetenin yeni tasarımı da habercilik anlayışına uygun hale getirildi.
       <br/>
       <br/>
       Ortak şuur öne çıktı
       <br/>
       <br/>
       Bir şeyi belirtmemek büyük haksızlık olur. Ekrem Dumanlı’nın geldiği günden itibaren en çok dikkat çektiği konulardan biri de, “Bunun şahsi bir mesele olmadığı, kurumsal bir değişim” olduğu yönündeydi. Gazete yönetiminin yapılması düşünülen projelere destek çıkmış olması büyük bir şanstı. Yetkiler paylaşılmış, şahıslardan çok kurumsal kimlik öne çıkarılmıştı. Zaten editörlük sisteminin özünde de bir gazeteyi tek kişinin şahsında özdeşleştirmemek gibi bir kaygı vardı. Yeni sistem kişileri değil, kurum kimliğini ve ortak şuuru öne çıkaracak şekilde oluşturulmuş ve kısa bir zaman içinde bütün çalışanlar yeni gazetenin heyecanını hissetmeye başlamıştı. Temizlik işçisinden en tepedeki isme kadar bütün çalışanlarda bu heyecanı görebiliyorduk.
       <br/>
       <br/>
       Ekim başından itibaren prova baskılara başlandı. Son hafta ise günlük çıkan gazetelerdeki haberler aynen yeni tarza uygulanarak prova yapıldı. Tabii burada gazete personelinin de dinamizm ve şevki büyük rol oynadı. Çalışanlar, gündüz normal gazeteyi yaparken akşam da geç saatlere kadar mesai yaparak, “Bugün yayın yapsak nasıl bir gazete olurduk” sorusuna cevap aradı.
       <br/>
       <br/>
       Değişim değil gelişim
       <br/>
       <br/>
       Devam eden süreç içinde kurum içinde ve etrafta en çok sorulan sorulardan biri, “Zaman Gazetesi de mi değişiyor” idi. Değişimin anlamı daha önceki süreçlerde dejenere edildiği için bu sorunun altında yatan ‘korku’ herkes tarafından çok iyi biliniyordu. Kötü örnekler nedeniyle de Ekrem Dumanlı hem içeride, hem de dışarıda ne yapılacağını anlatmak için ne yapılmayacağını anlatmak durumunda kaldı. Bunda da haksız değildi çünkü Türkiye’de bugüne kadar bu işin iyi bir örneğini vermiş gazete yoktu. Bir dönem Güneş, Radikal ve Yeni Yüzyıl bunu kısmen başarmış olmasına rağmen, bir süre sonra vazgeçmek zorunda kalmışlardı.
       <br/>
       <br/>
       Bir de değişmeyi magazinleşmek olarak algılayanlar da vardı. Ancak seviyesiz magazine bugüne kadar olduğu gibi bundan sonraki çizgisinde de uzak durmaya kararlı bir gazete yönetimi vardı. Bununla birlikte hayatın içinden konular haberin genel çerçevesini oluşturacaktı. Hülya Avşar’ın tenis oynaması ya da bir eğlence kulübünde görünmesi yine haber değeri taşımayacaktı ama; topluma malolmuş bir sanatçı olarak ikinci çocuğunu doğurması haber olacaktı.
       <br/>
       <br/>
       Lise mezununun anlayabileceği bir gazete
       <br/>
       <br/>
       Ve nihayet okurla buluşma aşamasına gelindiği vakit bir başka soru daha ortaya çıktı. Acaba Zaman okurları bu tarz bir gazeteyi beğenecek miydi? Zaman yönetimi bu konuda da gereken araştırmayı yapmış ve okurların nabzını tutmayı başarmıştı. Gelen tepkiler mevcut okuyucu kitlesinin bu tarz bir gazete özlemini çektiği yönünde idi. Okur profiline göre Zaman Gazetesi okuyanların yüzde 85’i lise ve üniveriste mezunu, yüzde 75.17’si de 18—44 yaş arasında olan dinamik bir kitleydi. Dolayısıyla yeni Zaman, diğer gazetelerin aksine haber dili ve tarzında ortaokul seviyesini değil de çıtayı biraz yükselterek lise seviyesini ölçü alabilecekti. Bu da gazetenin yeni okur arayışını gündeme getirdi. Ekrem Dumanlı, “Anadolu’da bir numara olan Zaman’a yeni şehirli okuyucular kazandıracağımıza inanıyorum” diyor ve ilave ediyor; “Bugüne kadar hiç Zaman okumamış, uzak durmuş insanlar dahi ne yapmak istediğimizi duydukları zaman, bunu gerçekleştirin ilk okuyucunuz biz olacağız diyorlar.”
       <br/>
       <br/>
       Medyaya laiklik geliyor
       <br/>
       <br/>
       ABD laiklik sistemini en iyi uygulayan ülkelerden biri. Çok önemli bir gazetenin yayın editörünün bir sözü var. Diyor ki bu yayın editörü, “Biz siyasette olduğu gibi gazetecilikte de laikliği uyguluyoruz. Yorumu kilise gibi kabul ediyor, orada olmasını istediklerimizi söylüyoruz. Haberi ise devlet gibi görüyor ve herkese eşit uzaklıkta olması gerektiğini savunuyoruz”. İşte Zaman Gazetesi de Türkiye’de bunu yapmak istiyor ve diyor ki; “Türkiye siyaseten laik, bunu kabul ediyor ve bir sorun görmüyoruz. Fakat biz gazetecilikte de medyayı laik olmaya davet ediyor ve ilk adımı biz atıyoruz.”
       <br/>
       <br/>
       Son sözü gazetenin yeni sloganıyla söylemek en doğrusu olacak galiba; “Gerçekler Zamanla anlaşılır”.
       <br/>
       <br/>
       E—Posta:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12408), [web.archive.org (arşiv bağlantısı)](http://web.archive.org/web/20050227031609/http://www.aksiyon.com.tr:80/detay.php?id=12408)
