# Af hem hapisten, hem çileden çıkardı

*Osman İridağ Bilinmeyen-tarih*

<div>
 <p>
  <font>
   Her dönem tartışma konusu olan af, yine ortalığı karıştırdı. Af karmaşası tahliyelerle, iptallerle sürüyor. Anayasa Mahkemesi af kanununu iptal etti etmesine ama atı alan Üsküdar’ı geçti bile. DHKP–C terör örgütünün Türkiye sorumlusu Şadi Özpolat’ın da kargaşa arasında tahliye olması gözden kaçan önemli bir ayrıntıydı.
   <br/>
   <br/>
   “Dayı” Dursun Karataş’ın ardından örgütün iki numarası olan Özpolat’ın tahliye olmasının ardından, aylardır gündemi meşgul eden ve arkasında DHKP–C’nin bulunduğu bilinen ölüm oruçlarının sona erdirildiğinin açıklanması, örgütün yeni bir politika ve tarz benimsediğine işaret sayılıyor. Anayasa Mahkemesi’nin iptaliyle bir kez daha sakıt ve sakat duruma düşen Af Yasası yine tam bir kaos yaşatıyor. ‘Kader mahkumları’nın birkaç gün farkla kaybettiği tahliye hakkını, 2 cinayeti, 4 de tecavüzü bulunanlar rahatça kullandı; şimdi onlar aramızda geziyor. Öyle bir hale geldik ki, Allah hepimizi affetsin!
   <br/>
   <br/>
  </font>
 </p>
 <p>
  <font>
   (Bu yazı 61 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21), [web.archive.org (arşiv bağlantısı)](http://web.archive.org/web/20050302052052/http://www.aksiyon.com.tr:80/yazdir.php?id=21)
