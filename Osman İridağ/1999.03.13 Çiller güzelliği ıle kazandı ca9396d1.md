# “Çiller güzelliği ıle kazandı”

*Osman İridağ 1999.03.13*

<div>
 <p>
  <font>
   Eğer Sarışın Güzel Kadın’ın kitabı yazılacaksa bunu en iyi o yapabilirdi. Yapamadan gitti diye düşündüğümüz anda, Tansu Çiller’in gülümseyen fotoğrafı kitapçı vitrinlerini süsledi. Yavuz Gökmen giderayak son bir sürpriz yapmış ve “Sarışın Güzel Kadın”ı başkasının yazmasına izin vermemişti. Böylece, Gökmen hayatındaki dört insandan (Babannesi Melek hanım, Turgut Özal, Erdal Inönü ve Tansu Çiller) birinin daha kitabını yazmış oldu.
   <br/>
   <br/>
   Diğer kitabın konusu da Turgut Özal’dı. Gökmen’in kitabında Tansu Çiller’in insan olarak portresi çizilmiş. Hataları, yanlışları, günahları mümkün olduğu ölçüde tarafsız işlenmiş, ancak sevapları da, doğruları da unutulmamış. Ondan beklenen, “aşık” bir adamın taraflı görüşlerinin yer aldığı bir kitapken, öyle yapmamış ve gerektiğinde Çiller’i acımasız bir şekilde eleştirmiş. Fakat bunu yaparken önyargılı olmak yerine onu anlamaya çalışmış. Ona göre herkes “Sarışın Güzel Kadın”ı körün fili tarif ettiği gibi tarif ediyor, dokunduğu noktayı anlatıp eleştiriyordu. Bundan özellikle kaçınmış. Gökmen 1996 yazında başladığı kitabı yazmayı bir yıl sonra bitirmiş. Son 1.5 yılı niçin yazmadığının cevabı ise belli değil. Bu yönüyle eksik kalmasına rağmen kitap, Çiller’i anlamak için önemli ipuçları veriyor.
   <br>
    <br>
     Aşağıda okuyacağınız röportajda sadece sorular bana ait. Cevapların hepsi kitabın orijinal metnine mümkün olduğu ölçüde sadık kalınarak alıntı yapıldı. Kendi çıkardığımı değil, kitaptan gördüklerimi yazdım. Yaşasaydı mutlaka daha farklı sorularım olacaktı ve eminim ki o da, daha farklı cevaplar verecekti.
     <br>
      <br>
       Kısmet bu kadarmış.
       <br>
        <br>
         <br/>
         <br/>
         — “Sarışın Güzel Kadın”ı biz sizinle tanıdık, siz onu nasıl tanıdınız?
         <br/>
         <br/>
         Güneş Gazetesinde Genel Yayın Yönetmeni olduğum dönemde, Anadolu Ajansından Doğru Yol Partisi’nin basın toplantısında çekilmiş bir resim geldi. Resmi dikkatle inceledim. Hatırladığıma göre, resimdeki kadının başı o zamanlar sarı değildi. Belki bir fotoğraf ışık oyunuydu ama, sanki kumral, biraz kızıla çalan renkteydi. Ve biraz daha tombulcaydı. Kocaman kocaman açılmış gözleriyle objektife bakmış, içtenlikle gülümsemişti. Resimdeki kadın, Süleyman Demirel’in DYP’ye vitrin süsü olarak getirmek istediği Profesör Dr. Tansu Çiller’di. Ben Tansu Çiller’i, ilk kez o resimde gördüm.
         <br/>
         <br/>
         — Resme bakar bakmaz, işte Sarışın Güzel Kadın mı dediniz, yoksa sıradan bir vitrin süsü olarak mı değerlendirdiniz?
         <br/>
         <br/>
         Açıkça söylemek gerekirse, Tansu Çiller’in bende bıraktığı ilk izlenim, hafif tombul ve geniş yüzlü bir kadın olduğuydu. Onda herhangi bir çekicilik ya da tam anlamıyla “dişilik” bulmamıştım. Daha sonra Erdal Inönü’nün makamına gittiğim zaman dünya gözüyle ilk kez gördüğüm Çiller’in ufak tefek bir kadın olduğunu farkettim. Yanımdan geçerken elimi sıktı.
         <br/>
         <br/>
         — Böyle sıradan bir isim, görüntüsü çok cazip olmayan ve ne çıkacağı bilinmeyen biri nasıl dikkatinizi çekebildi?
         <br/>
         <br/>
         Resimdeki kadın belki biraz tombulcaydı ama ortada dolaşan bir sürü bıyıklı aday ve lider arasında fotoğraf açısından fevkalade tercihe şayan bir yaratık olduğu da kesindi. Buna rağmen Çiller’in etrafından aldığım ilk istihbaratlar benim için olumlu olmadı. Onunla çalışanlar, ya da onu tanıyanlar hep olumsuz şeyler söyledi. Mesela Ilhan Kesici’ye göre Tansu Çiller, hiçbir tanıma sığmaz bir kadındı.
         <br/>
         <br/>
         — Sizin bir tanımınız var mı?
         <br/>
         <br/>
         Benim için en büyük olay, bir kadının ilk kez, bir siyasi parti genel başkanlığını kazanmasıydı. ABD ve onun yurt içindeki müttefikleri ona çağdaş sağ bir misyon yüklemişti. Bu misyon bir anlamda Özal’ın ataklarını fincancı katırlarını ürkütmeden devam ettirmekti. Çiller başbakanlığa gelir gelmez güneydoğudaki sorunların çözüme ulaşmasını ve kaynakların ekonomiye aktarılmasını düşündü. Çiller bunları söylüyordu ve ben de bunları istiyordum. Ona inanmamam için bir neden yoktu.
         <br/>
         <br/>
         Güzelliğiyle kazandı
         <br/>
         <br/>
         — Belki Ilhan Kesici gibi değil ama, başlangıçta Tansu Çiller ile birlikte siyaset yapan pek çok isim, daha sonra onun aleyhinde şeyler söylemeye başladı. Tansu Çiller’de ne vardı ki, onu terkeden insanlar hep aleyhine dönüyordu?
         <br/>
         <br/>
         Çünkü Çiller politikanın alışageldiği bir lider değildi. Erkek egemen bir çevrede, güzelliği ile politika yapıyordu. Çiller bunun farkındaydı ve bunu kullanmayı da çok iyi biliyordu. Ikna edemediği rakiplerinin kollarını tutuyor, gerektiğinde gözlerini gözlerinin içine dikerek onları etkiliyordu. Bazen konuşurken ellerinden birini, muhatabının bacağına koyarak istediğini yaptırmayı biliyordu. O güzelliğini politikanın hizmetine vermişti. Ancak kadınlığını kullanırken çok önemli bir ilkesi vardı; “Bu ilkeyi kendinden güçlü olana uygula ki, sen ondan daha güçlü hale gelesin.”
         <br/>
         <br/>
         — Ama, pek çok isim de onu terketti?
         <br/>
         <br/>
         Çiller’in çevresindeki erkekleri iki gruba ayırmak lazım. Birinci gruptakiler Necmettin Cevheri, Esat Kıratlıoğlu, Doğan Güreş gibi Çiller’e koruma ve kollama güdüsüyle platonik olarak aşık olanlar. Yıllarca Demirel’le omuz omuza siyaset yapan Necmettin Cevheri’nin Demirel’le fena halde çelişen Tansu Çiller’e adeta Kral Arthur’un yuvarlak masa şövalyelerinden en önde geleni gibi sadakatle bağlı olmasının aşktan başka izahı bulunmamaktadır. Cevheri’nin bu sadakatindeki aşk olgusu, kesinlikle platoniktir ve hayranlık ile koruyup esirgeme duygularını da içine katmakta hiçbir sakınca bulunmamaktadır. Bu isimler dışında bir grup daha var; Cavit Çağlar, Yaşar Dedelek, Tevfik Diker ve Emre Gönensay’ın temsil ettiği zihniyet kadını aşık olunabilecek değil, elde edilmesi gerekli hoş bir meta olarak değerlendiriyordu. Bu tür erkekler, diğer tipin üzerinde durduğu ödünsüz niteliklere pek fazla değer atfetmedikleri için zamanla Çiller’in karşısına geçtiler.
         <br/>
         <br/>
         Medyaya rağmen...
         <br/>
         <br/>
         — Galiba siz de birinci gruba giriyorsunuz. Ancak Türkiye gerçeğine baktığımız zaman sanki ikinci grupta olan insanların sayısı bir hayli fazla. Oysa medya Çiller’i desteklemiş ve genel başkan yapmıştı. Devletin önemli güçleriyle de arası iyi idi. Buna rağmen Çiller’in sevmeyeninin çok gibi görünmesinin nedeni nedir?
         <br/>
         <br/>
         Tansu Çiller’in medya desteğiyle genel başkan olduğunu düşünmüyorum. 1993’teki DYP kongresi öncesi rakiplerinin aksine Çiller, Demirel’in ağzından çıkacak ismi beklemek yerine, bütün ildeki delegeleri etkileme yolunu seçti. Bunda da başarılı oldu ve iki kurt ismi geride bırakarak genel başkan seçildi. Nitekim başkan seçilmesinin akabinde Hürriyet Gazetesi yönetimiyle yaptığı ilk görüşme de nefret dolu bakışlarla ağzından tek cümle çıktı: “Size rağmen kazandım.” 1995 seçimlerinde de onu en çok sinirlendiren kesim yine medya olmuştu. Çiller’e göre medya halkın kafasını karıştırmıştı. Çiller bu sözlerinde pek de haksız sayılmazdı.
         <br/>
         <br/>
         — Aynı Çiller devletin bütün önemli güçleriyle yakın ilişki içinde oldu. Belki de son zamanlarda ender görülecek bir şekilde iktidarı döneminde bu kurumlarla çok iyi diyalog kurdu. Dolayısıyla bir cumhuriyet çocuğu olarak tutulan bir isim olması gerekmiyor muydu?
         <br/>
         <br/>
         O cumhuriyet kızı olduğunu iddia etse bile bu doğru değil. Çünkü Çiller, bürokratik ve kapalı cumhuriyete hiç yakışmamaktadır. O güce inanıyordu ve gücün herşeyi yapacağını düşünüyordu. Bu nedenle iktidarı döneminde orduyla da, emniyetle de çok iyi ilişki kurdu ve hatalar zincirinin en büyüğünü yaptı. 2 Mart 1994’te DEP milletvekillerinin dokunulmazlığını kaldırıp, onların Meclis’ten polis denetiminde yaka paça dışarı atılmasına göz yumarak, bindiği dalı kesti. O gün güvendiği kurumlar daha sonra onun karşısında oldu.
         <br/>
         <br/>
         — Neden?
         <br/>
         <br/>
         Çiller, T.C. resmi ideolojisi ve bürokratik devleti için tehlikeli olmaya başlamıştı. Kesinlikle güvenilir değildi ve ne yapacağı belli olmuyordu. Bu nedenle başta Cumhurbaşkanı Demirel olmak üzere, asker ve sivil bürokrasi artık Çiller’den vazgeçmişti. Üstelik bu kişiler, Çiller’in arkasında Amerikan desteği kalmadığını da hissediyor ya da bu konuda duyumlar alıyorlardı. Bunun politikaya yansıması da 1995 seçimleri sonrası oldu. Bu güçlerden hiçbiri de Tansu Çiller’in başbakanlığını istemedi. 28 Şubat sürecindeki tavrı da ipleri tamemen kopardı. MGK kararları sonrası Çiller’in ısrarla demokrasi cephesi oluşturulması talebi ve komutanların emeklilik kararnamelerinin hızla çıkarılması düşüncesi zaten bitmiş olan ilişkiyi tamamen kopardı.
         <br/>
         <br/>
         Kadınlar kıskandı
         <br/>
         <br/>
         — Ya kadınlar? Kendi içlerinden çıkan bir lideri nasıl değerlendirdi?
         <br/>
         <br/>
         Ben Tansu Çiller’e “Sarışın Güzel Kadın” adını taktığımda, itiraz erkeklerden değil, kadınlardan geldi. Itiraz eden kadınların çoğunluğu onun gerçekten de sarışın güzel bir kadın olduğunu biliyor ama bunu kaldıramıyorlardı. Bu nedenle Çiller’in güzelliği, onun çevresinde bulunmak zorunda olan erkeklerin eşlerini de  kesinlikle rahatsız etti. Zaten kadınların çoğu, kendilerinden güzel ve başarılı olan kadınlara asla tahammül edemezler. Bir diğer neden de Tansu Çiller’in RP ile koalisyon yapmasıydı. Elbette ki Cumhuriyet okullarında yetişen bu kadınlar, şeriat düzenini istemeyeceklerdi. Ama unuttukları bir nokta vardı. O da şeriat düzenine kendilerinden de çok karşı olması gereken birine karşı çıkıyorlardı.
         <br/>
         <br/>
         — RP ile koalisyon Tansu Çiller’in deyim yerinde olursa defterden silinmesi için önemli bir neden olmuş. Ancak unutulmaması gereken bir şey daha var ki o da Çiller’in adının karıştığı yolsuzluklar. Siz nasıl oldu da ismi bu kadar çok yolsuzluğa karışan birini bu kadar çok savundunuz?
         <br/>
         <br/>
         Eğer Tansu Çiller, hırsızlık yapmışsa, ülke çıkarları aleyhine çalışmışsa ya da örtülü ödenek meselelerinin altında gerçekten katakulli varsa, benim onun usulünce yargılanarak cezalandırılmasına karşı çıkmam beklenemez. Ancak onun suçlanması ve yargıya götürülme sürecine şiddetle itirazım var. Ayrıca onun akçalı konulardan yargılanması istenen Yüce Divan sistemi temelde tamamen yanlış bir sistemdi. TBMM’de çoğunluğu olanlar, azınlıkta olanları bu yolla Yüce Divan’a sevk ederek siyasi hayatlarını bitirme fırsatını elde ediyorlar. Bu sistem, çoğunluğun azınlığa tahakkümünü sağlar ki bu tam anlamıyla antidemokratikliktir. Çiller, işte bu siyasi baskıdan kurtulabilmek amacıyla demokratikleşme için iyi bir şans olan koalisyonu yaptı.
         <br/>
         <br/>
         — Refahyol koalisyonuyla mı demokratikleşme sağlanacaktı?
         <br/>
         <br/>
         Çiller asker zoruyla Anayol hükümetine razı olmuş ama arkasından nasıl bir tuzağa düştüğünü görmüştü. Türkiye’de resmi ideoloji nasıl devlet şeriatını savunuyorsa, Refah partisi de din şeriatını savunuyordu. Bence kafaca birbirlerinden hiç farkları yoktu. Işte Tansu Çiller bu aradan sıyrılabilir ve demokrasiyi kendine bayrak edinebilirdi. Ancak iki arada bir derede kaldı ve Yüce Divan tehditlerinin “Demoklas’in Kılıcı” gibi başının üstünde durmasından dolayı kımıldayamadı. Sonuçta RP—DYP koalisyonu, bir denge koalisyonu olmaktan çıkarak, RP'nin DYP'ye dayattığı bir koalisyon haline geldi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 295 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21748), [web.archive.org (arşiv bağlantısı)](http://web.archive.org/web/20060527160014/http://www.aksiyon.com.tr:80/yazdir.php?id=21748)
