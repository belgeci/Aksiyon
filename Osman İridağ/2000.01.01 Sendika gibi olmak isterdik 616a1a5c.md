# Sendika gibi olmak isterdik

*Osman İridağ 2000.01.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Herhangi bir lig maçı sonrası bir gazetede şöyle bir yoruma rastlayabilirsiniz. "Galatasaraylı Arif ceza sahası içinde çok profesyonelce hareket ederek hakemi yanılttı ve takımına penaltıyı kazandırdı."
  </font>
 </div>
 <div id="newsText">
  <font class="detail-text">
   Türkiye'de futbolcular ne kadar profesyonel sorusunun cevabı galiba bu haberde yatıyor. Hakemi yanıltmak hem futbolcuya göre hem de bunu okuyucusuna aktaran gazeteye göre profesyonellik oluyor. Bu yüzden olsa gerek bizim futbolcuların profesyonelliği Edirne'den öbür tarafa geçmiyor. Türkiye'de ise kendi kurallarında gidiyor: Yani arabesk bir profesyonellikle. Yeri geldiği zaman forma aşkı, para sözkonusu olduğu zaman ise profesyonellik devreye giriyor.
   <br/>
   <br/>
   Şimdilik adı dışında profesyonelliği olmayan bir dernek çatısı altında örgütlenmeye çalışan futbolcular, yıldız futbolcular bu organizasyondan kendilerini soyutlamış, çünkü şimdilik haklarını kendileri arayabiliyor kulüplere karşı daha güçlü hale gelmek istiyorlar. 1992 yılında kurulan Profesyonel Futbolcular Derneği (PFD) futbolcunun bilinçlenmesi ve daha profesyonel hareket etmesi için çaba sarfediyor. Derneğin şimdiki başkanı eski futbolculardan Turgay Şeren. Daha çok şahsi ilişkileriyle sorunları çözen Şeren'le derneğin profesyonelliğinin yanısıra, Türk futbolcusunun profesyonellik anlayışını konuştuk.
   <br/>
   <br/>
   Derneğin adı profesyonel
   <br/>
   <br/>
    Profesyonel Futbolcular Derneği gerçekten profesyonelce çalışan bir dernek mi?
   <br/>
   <br/>
   Öyle demek güç. Aksine tamamen amatörce hizmet veren bir dernek. Ciddi anlamda bir geliri olmayan, finansmanı benim ve arkadaşlarımın kişisel dostluğu sayesinde sağlanan bir dernek. Üye bakımından ise oldukça şanslıyız. 5.500 profesyonel futbolcumuz var ve bunların hepsi derneğin doğal üyesi sayılıyor. Bunların dışında genel kurul üyeleri yılda bir milyon ödeyerek, profesyonel futbolcular da her sözleşmede bir milyon lira bağışlıyor genel kurula üye oluyorlar. Üç sene sonra ise yönetim kuruluna, denetleme kuruluna girebiliyorlar. Şu anda PFD (Profesyonel Futbolcular Derneği) yavaş yavaş kimliğini buluyor.
   <br/>
   <br/>
    Yedi yıl önce kurulan bir dernek hâlâ kimliğini oturtmadı mı?
   <br/>
   <br/>
   Biliyorsunuz profesyonel futbolcu zamanını geçiriyor. Bizler de zamanında öyleydik. Bana dokunmayan yılan bin yaşasın derdik. Bugünkü profesyonel futbolcular da aynı anlayışta. Amatör diyemeyeceğim çünkü kendilerinden başkasını düşünmüyorlar. Tabii bu daha çok birinci ligde oynayanlar için geçerli. İkinci ve üçüncü ligde oynayan futbolcuların durumları çok kötü. Bu yüzden onlar bilinçlidir. Dikkat ederseniz artık kulüpler futbolculara istedikleri herşeyi kabul ettiremiyor. Futbolcu mukavelesini hukuki şartları dikkate alarak yapıyor. Açıktan para sözü alma yerine bunu mukavelesine yazdırıyor. Yani parasını garanti altında tutuyor. Çünkü kulüpler verdikleri sözde durmuyor ve futbolcuya parasını ödemiyor. Nitekim bugün ikinci ve üçüncü ligde satıştan kalan futbolcular var. Bu sene para olmadığı için yüzde 99'u kulübünde kaldı. Hatta birinci ligde aynı şey yaşandı. Galatasaraylı, Fenerli futbolcular satışa konmalarına rağmen kulüplerinde kaldı.
   <br/>
   <br/>
    Eskiden de bu yaşanıyordu. Şimdi daha çok olmasının nedeni nedir?
   <br/>
   <br/>
   Kulüplerde paranın olmaması. Kulüpler öyle yüksek rakamlar belirlediler ki bu kendi aleyhlerine oldu. Kulüp belirlediği ücretin belirli kısmını futbolcuya vermek zorunda kaldı. Sorun da buradan çıktı. İlk taksidini yatırdı, yatırmazsa serbest kalır. Ne oldu 20 Eylül'de bir taksit daha var onu ödemedi, Kasım'da bir taksit var onu da ödemedi. Şimdi mahkemeler başladı. Mahkeme derken ikinci asliye gibi değil, futbol federasyonu içinde hukuk kurulunda mahkemeler başladı. Ve yüzde 90 futbolcunun parası ödenmedi. Şimdi federasyon yeni bir gelenek başlatarak futbolcunun alacaklarını kulüpten tahsil ediyor. Naklen yayından kulüplere düşen hisselerden kesiyor ve futbolcuya veriyor.
   <br/>
   <br/>
    Federasyonun böyle bir yetkisi var mı? Sonuçta bu kulübün içişlerine karışma anlamına geliyor ve yönetim hakkına müdahale ediliyor.
   <br/>
   <br/>
   Eğer futbolcunun yüzde yüz hakkı doğuyorsa, buna futbol federasyonu karar verebiliyor. Tahkim Kurulu da onaylamış. Federasyon da elinde kulübün alacağı varsa oradan kesiyor.
   <br/>
   <br/>
    Siz ne yapıyorsunuz?
   <br/>
   <br/>
   Bize müracaat eden futbolculara futbol federasyonuna nasıl müracaat edeceğini, kulübüne noterden nasıl protesto çekeceğini gösteriyoruz. Aynı dosyanın örneği bizde de oluyor. Ben kişisel dostluğumu kullanarak ne oldu bunun sonu diye soruyorum.
   <br/>
   <br/>
    Hep kişisel dostluklarınızla sorun çözüyorsunuz. Profesyonel insanların örgütlendiği bir derneği kişisel dostluklarla yönetmek ne kadar sağlıklı sizce?
   <br/>
   <br/>
   Ben işin başında olduğum sürece sağılıklı. Ayrılınca zor. Benim de amacım derneği şahıslara bağlı olmaktan kurtarmak ve müesseseleştirmek.
   <br/>
   <br/>
   Maçları boykot futbola zarar verir
   <br/>
   <br/>
    Kulüpler size nasıl bakıyor?
   <br/>
   <br/>
   Kötü.
   <br/>
   <br/>
    Niye, sizi sendika gibi mi görüyorlar?
   <br/>
   <br/>
   Evet ama sendika değiliz. Öyle algılıyorlar çünkü onlar gününü gün etmek istiyor. Eskiden yöneticiler istediklerini yapardı, şimdi yapamıyor.  Yavaş yavaş futbolcunun hakları doğmaya başladı. Mesela Rüştü olayında bizim teklifimizle bütün maçlar beş dakika geç başladı.
   <br/>
   <br/>
    Hiç çıkmasalar ne olurdu? Ya da sizde böyle bir istekte bulanacak cesaret var mıydı?
   <br/>
   <br/>
   Bizim öyle bir konumumuz yok. Olsa da böyle bir şey düşünmeyiz. Bizim amacımız Türk futbolunu diğer haklardan mahkum etmek değil. Spor Toto'yu, Loto'yu, maçlardan naklen yayında gelecek hasılatı yok etmek gibi bir düşüncemiz  yok.
   <br/>
   <br/>
    Rüştü olayında cana kasıt yok muydu? Bıçak olsa kullanılacaktı. Futbolcunun can güvenliğini sağlamak için gerekirse boykota gitmek gerekmez mi?
   <br/>
   <br/>
   Ondan yana değiliz ama başka türlü ne olabilir bu önlemlerin araştırması içerisindeyiz. Belki o kulübe bir şey yapılabilir, maçları seyircisiz oynatılabilir.
   <br/>
   <br/>
    Niçin sendikalaşmıyorsunuz?
   <br/>
   <br/>
   İsterdik ama şu anda mümkün değil, derneğe karşı sendika olmaz. İşveren amatör, profesyonel değil. Kulüplerin bir dalı, hepsi dernek. Derneklerin karşısında araştırdık sendika olmuyor.
   <br/>
   <br/>
   Kulüp yöneticilerinin sözüne güvenilmez
   <br/>
   <br/>
    Kulüpler ve yöneticiler profesyonel değil. Peki futbolcular, onlar profesyonelliğin şartlarını yerine getiriyor mu?
   <br/>
   <br/>
   Profesyonel olduklarını söyleyemem. Hâlâ kulüp yöneticilerinin ahlakına, iyiniyetine güvenerek futbol yaşamlarını sürdürüyorlar. Ben de profesyonel futbolculuk yaptım, iyi bilirim. Bugün sözedilen rakamlar çok fazla. Ve bu rakamların altından kalkacak ne kulüp ne de yönetici bulunur. Kulüpler niçin borçlu? Futbolcular antrenmana çıkmama aşamasına geliyor. Galatasaraylı futbolcular Juventus maçı öncesi kampı terketmeye kalktılar. Sebep ise paralarının ödenmemesiydi.
   <br/>
   <br/>
    Parası ödenmeyen bir futbolcunun parasını alması için böyle bir yolu denemesi profesyonelliğin bir gereği değil mi?
   <br/>
   <br/>
   Gereği ama kulüplerin hatası ödeyemeyeceği paralara söz vermesidir. Kulüplerde profesyonel anlayış yok. Seni almak, hoş görünmek için başlangıçta herşeyi yapıyor, belki ilk taksidini de veriyor, sonra ödeme zorluğu çekiyor. Galatasaray'ın bugün içinde olduğu durum gibi. Göreceksiniz basketbolda olduğu gibi önümüzdeki günlerde futbolcular içinde sıkıntı çıkacak. Sanıyorum 78 milyon dolar ödemesi var. Bu ödeme olmadığı zaman ne olacak? Elbette futbolcular bunun için sahaya çıkmamazlık etmez, etmemeli de. Hakan Şükür'ün tam bilmiyorum ama geçen seneden elinde çek var deniyor, ödenmemiş. Ama çocuk Galatasaraylı sesini çıkarmıyor.
   <br/>
   <br/>
    Bu profesyonellik midir?
   <br/>
   <br/>
   Bana göre değildir. Diyelim ki şimdi futbolcu kulübünü mahkemeye verse o da suçlu oluyor. Vay sen niye beni mahkemeye verdin? Bütün kulüp yöneticileriyle benim kişisel olarak anlaşmam mümkün değil bu konuda.
   <br/>
   <br/>
    O zaman forma aşkı, takım ruhu nerede kalıyor?
   <br/>
   <br/>
   Çok az kulüpte var forma aşkı. 7 yabancının olduğu yerde forma aşkından sözetmek zor. Yabancı futbolcu niye gelir? Ben Uganda'ya niçin giderim ya da Uganda'daki futbolcu buraya niçin gelir? Para için tabii ki. Forma aşkı beş oyuncuda olmazsa diğerlerinde de olmaması normal.
   <br/>
   <br/>
    O zaman yabancı futbolcu sayısına niçin karşı çıkıyorsunuz? Yurt dışına gitme alışkanlığı olmayan Türk futbolcusu böylece profesyonelliğin ne demek olduğunu öğrenmiyorlar mı?
   <br/>
   <br/>
   Öğreniyor ama sonuçta biz duygusal insanlarız. TBMM'de kıyak emekliliğe tepki gösteririz fakat üç gün sonra unutur ve zavallı bu insanlar alsınlar ne olacak deriz. Bize iyi hizmet etsin diye yüreğimiz yufka olur. Aynen öyle yabancı futbolcular içinde, ta ülkelerinden kalkıp gelmişler alsınlar deriz. Ama Türk futbolcusu için aynı şeyi düşünmeyiz.
   <br/>
   <br/>
    Yabancı futbolcu sayısının artması fiyatların düşmesi anlamına da gelecek. Niye karşısınız, fiyatları düşürüyorlar. Türkiye'deki yıldız futbolcunun fiyatından daha ucuza kaliteli yabancılar getirmek mümkün.
   <br/>
   <br/>
   Fiyatları aşağı düşürdüğü doğrudur. Ama yabancı oyuncu Türk futboluna ne yapar? Hakan'dan sonra bana milli takımda oynayacak bir santrofor söyler misiniz? Ama ben size 56 tane yabancı oyuncu sayarım.
   <br/>
   <br/>
    İtalya'da, İspanya'da, İngiltere'de sınırsız yabancı oyuncu var, onlarda futbol geriye mi gitti?
   <br/>
   <br/>
   İspanyol milli takımı hiç bir zaman başarılı olmadı. Alman milli takımının bugün başarılı olamamasının nedeni Alman takımlarında 1415 yabancı oyuncunun bulunması. Avrupa'da istersen 10 tane, 20 tane yabancı futbolcu oynatabiliyorsun. Satışı da çok cüz'i paralarla. Mukavelesi bitince ben şurada oynayacağım diyor. Futbolcunun bonservis bedelini UEFA tayin ediyor. Avrupa Birliğine girdiğimiz zaman bizde de öyle olacak. İtalya başarılı değil, İngiltere de öyle. Türkiye'de kaliteli futbolcu azlığı yabancı oyuncuya karşı iştah kabartıyor. Ama sen yabancı oyuncu getireceğim diye kalitesiz getirmek zorunda değilsin. Kaliteli yabancı, Türk futboluna faydalı.
   <br/>
   <br/>
    Profesyonel bir futbol işçisi olarak mı bunları söylüyorsunuz yoksa her Türk futbolcusunda olduğu gibi duygusallığınız ön plana mı çıkıyor?
   <br/>
   <br/>
   Tabii duygusalım. Eski bir futbolcuyum, Türküm, biraz da milliyetçiyim.
   <br/>
   <br/>
    Yıldız futbolcular size üye olmak konusunda ilgili değil? Olmaları için bir sebep var mı?
   <br/>
   <br/>
   Olmasınlar, biz yine de onları doğal üye kabul ediyor ve sorunları olduğu zaman destek oluyoruz. Üye olmamaları bizim için sorun değil. Zaten yıldız futbolcu kulüpten istediklerini alabiliyor, yıldızlığını kaybettiği zaman benim bir derneğim "Var diye hatırlıyor. O zaman da biz onu, vay bu bizi hatırlamamıştı" diye kenara itmiyoruz. Ama o bizi düşünmüyor. Bu da onun sorunu.
   <br/>
   <br/>
   Federasyon yetkisini kullanamıyor
   <br/>
   <br/>
    Fiyat artışları tavan belirlenerek önlenebilir mi?
   <br/>
   <br/>
   Bunu belirlemek doğru değil. Sınırlayamazsın, sınırlandığı zaman el altından verilen paralar sözkonusu olur. Biz futbol oynarken futbol federasyonu en az 1000, en çok 5000 lira diye sınır koymuştu. Bana sözleşme dışında el altından 5000 lira ödeme yaptılar. Bunu çözecek şey yöneticinin elindeki parayı kendi ödeme gücüne göre kullanmasıdır. Genel kurullarda transfere harcanan bütçeler belli. Ama harcıyorlar ve genel kurul buna bir şey diyemiyor. Futbol Federasyonu da elindeki yetkiyi kullanamıyor. Kurallara uygun hareket etmeyen kulübe, sen yetkilerini aştın o yüzden seni ikinci lige düşüreceğim diyebilir. Düşür bakalım Fenerbahçe'yi ikinci lige. Yer yerinden oynar, sokağa çıkamazsın. Biz daha bu düzeye gelmedik. Oysa İngiltere, Almanya bunu yapıyor. Veya diyor ki sen transfer yapamazsın, lisansını vize etmiyorum.
   <br/>
   <br/>
   Email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5690), [web.archive.org (arşiv bağlantısı)](http://web.archive.org/web/20130713135039/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5690)
