# Aksiyon’a en ‘iyi çevre haberi’ ödülü

*Osman İridağ Bilinmeyen-tarih*

<div>
 <p>
  <font>
   Fatih Eğitim Kurumları, ana sponsorluğunu Asya Finans’ın yaptığı Uluslararası Çevre Proje Olimpiyatı (INEPO)’nın onuncusunu, 2–5 Haziran Dünya Çevre Haftası’nda gerçekleştirdi. Merter Green Park Hotel’de yapılan olimpiyata bu sene, 22 ülkeden 110 öğrenci katıldı. Çevre ve doğal hayatla ilgili uygulanabilir projelerinden dolayı Azerbaycan’dan Xeyal Qasımlı–Emil Qasımlı ‘Harika Petrol Süpürücüsü ve Temizleyicisi’, Ukrayna–Kırım’dan Asan Talipov–Dilaver Matakhov ‘Yeni Su Arıtma Metodları ve Analizleri’, Makedonya’dan Vigan Ajro–Fiat Bizati ‘Bitki Selülözü Kullanarak Ekolojik Yolla Kağıt Yapımı’, Moldova’dan Andrey Artamonov–Roman Çiflikli ‘Yeşil Elektrik’ isimli projeleriyle altın madalya kazandı.
   <br/>
   <br/>
   Organizasyon kapsamında Fatih Eğitim Kurumları tarafından Çevre Basın Ödülleri de sahiplerini buldu. Bir sene içinde yayınlanan çevre ve doğal hayatla ilgili haberler Ediz Hun (TBMM Çevre Komisyonu Başkanı), Prof. Dr. Ahmet Samsunlu (İTÜ Çevre Mühendisliği), Prof. Dr. Zafer Ayvaz (Ege Üniversitesi Kimya Mühendisliği), Prof. Dr. Mustafa Öztürk (İst. B.Şehir Bld. Çevre Daire Başkanı), Dr. Mustafa Petek(INEPO Genel Koordinatörü)’ten oluşan jüri tarafından değerlendirildi. Üç kategorideki yarışmada Aksiyon Dergisi’nden M. Yaşar Durukan’a “Çanakkale’de Ölüm Köyleri” başlıklı haberinden dolayı, dergi haberleri dalında 2002 yılının en iyi çevre haberi ikincilik ödülü verildi. Zaman Gazetesi’nden Gürhan Savgı ise, “Haliç’e Yüzlerce Kuş Geri Döndü” başlıklı haberiyle gazete haberleri kategorisinde en iyi çevre haberi ikincilik ödülünü kazandı.
   <br/>
   <br/>
  </font>
 </p>
 <p>
  <font>
   (Bu yazı 47 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1241), [web.archive.org (arşiv bağlantısı)](http://web.archive.org/web/20050301152221/http://www.aksiyon.com.tr:80/yazdir.php?id=1241)
