# Kürt Partısıyle, Kürt Sorunu Çözülmez

*Osman İridağ 2000.02.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Apo sonrası Kürt siyasetinde hareketlenmeler başladı. Bir yandan Anayasa Mahkemesi'nin HADEP'le ilgili vereceği karar beklenirken diğer taraftan iki farklı partinin kurulması çalışmalarına başlanmış bile.
  </font>
 </div>
 <div id="newsText">
  <font class="detail-text">
   Bir tarafta Şerafettin Elçi ve Abdülmelik Fırat'ın içinde olduğu muhafazakâr bir Kürt partisi, diğer tarafta ise Sırrı Sakık, Ahmet Türk, Murat Bozlak gibi isimlerin öncülüğünü yaptığı sol bir Kürt hareketi. Her iki hareket de sadece Kürtlerin partisi olmak istemiyor. Bunun için aralarına Türk isimleri de almışlar. Bir zamanlar HEP de (Halkın Emek Partisi) aynı yolu denemiş ancak bir türlü Türkiye partisi olmayı becerememişti. Ancak şimdi PKK baskısı yok, dolayısıyla yeni oluşumların bütün Türkiye'ye açılma ve PKK korkusundan bağımsız politika üretme şansları var. Hem kimbilir daha dün Kürtlerin kurdukları partiyi kapatan devlet, nasıl Refah'ı iktidar yapıp imam hatipleri kapattırdıysa, MHP'ye Apo'yu astırmadıysa, kurulacak bu partilerden seçtiği birine de Kürt sorununu çözdürür. Üstelik kendi istediği şekilde.
   <br/>
   <br/>
   Devlet bunlardan hangisini seçer bilmem ama ben konuşmak için Sırrı Sakık'ı seçtim. Konuşmadan ne anladığımı merak edenler varsa söyleyeyim; Bu oluşum Cem Boyner'in Yeni Demokrasi Hareketi'ne çok benziyor. Sonunun benzeyip benzemeyeceğini hep beraber göreceğiz.
   <br/>
   <br/>
   Silahlardan sesimiz çıkmıyordu
   <br/>
   <br/>
   Apo'nun yakalanması ve PKK'nın dağılma sürecine girmesi Kürt siyaseti için yeni bir milat olarak kabul edilebilir mi?
   <br/>
   <br/>
   Türkiye'nin gündeminde silahların ve şiddetin olması demokratik alanda siyaset yapan biz Kürt cenahın, siyasetçilerin sesini duyurmasına engel oluyordu. Bu da şiddetin çok egemen olmasından kaynaklanıyordu. Silahın ve şiddetin gündemden çıkmasının ülke açısından artılarının çok olduğunu düşünüyorum. Ve inanıyorum ki silahın olmadığı bir alanda çok fazla baskı ve şiddet uygulama hakları da olmayacak Demokrasi, özgürlük ve insan hakları konusundaki taleplerimiz bize de silahlı örgüt muamelesi yapılmasına neden oldu.
   <br/>
   <br/>
   Siz silahları tamamen reddettiniz mi? Ve bunu kamuoyunda açıkça dile getirdiniz mi?
   <br/>
   <br/>
   Yok ki böyle bir şey. Biz legal bir partiydik.
   <br/>
   <br/>
   Silahla alakamız yok ama bizi irtibatlandırdılar diyorsunuz da kamuoyunu bu konuda tatmin edecek açıklamaları yapıp yapmadığınızı söylemiyorsunuz..
   <br/>
   <br/>
   Tavrımız netti. Bizim on yıl önce söylediklerimiz bugün ülkenin gündemindeyse burada suçluyu aramanız gerekirken, o siyasal oluşumu onun içinde göstermek çok etik değil. Bizi demokrasi ve barış istediğimiz için Meclis'ten atanlar, Amerikan başkanını aynı sözlerinden dolayı alkışladı. Bugün gelinen noktada Türkiye'nin dört bir yanı ceset tarlası. Türkiye Kürt realitesini ancak 5060 bin ölümden sonra kabul etti.
   <br/>
   <br/>
   Bu kimin başarısı; sizin mi, yoksa PKK'nın mı?
   <br/>
   <br/>
   Bu bir başarı değil, bir şeyin altını çiziyoruz. Kan ve şiddet dökülmeden kabul edilmeli. Bu çatışmaların bir galibi ya da mağlubu yok. Biz ülkemizin fay hattı üzerinde olduğunu biliyorduk ancak buna uygun teknolojiyi geliştirmek için 17 Ağustos'u ve 30 bin kişinin ölmesini bekledik. On binlerce faili meçhulden sonra çetelerin varlığı kabul edildi. Oysa bunların hepsi biliniyordu. Biz herşeye rağmen yeni bir oluşum başlatıyoruz.
   <br/>
   <br/>
   Oraya geleceğiz de önce alamadığım cevabımı isteyeceğim. Ben soruyorum siz cevaplamamakta ısrar ediyorsunuz. Acaba söyledikleriniz yüzünden mi yoksa söylemedikleriniz yüzünden mi mahkum edildiniz? Mesela siz PKK'nın gölgesinden kendinizi kurtarabildiniz mi?
   <br/>
   <br/>
   Bizim böyle bir bağımız yoktu.
   <br/>
   <br/>
   Bağınız yok, peki reddetme var mı?
   <br/>
   <br/>
   Bizim siyaset yaptığımız alanda özellikle bize yönlenen, yönelen, oy veren insanların büyük çoğunluğunun çocuklarının kimi dağda, kimi cezaevinde, kimi işkence görmüş, kiminin köyü boşaltılmıştı. Eğer bu insanlar gelip bize oy veriyorsa; öyle bir bağı olsa bile bunu getirip silahla özdeşleştirmek haksızlık.
   <br/>
   <br/>
   Oy verenleri reddetmeme prensibi nedeniyle mi böyle davrandınız?
   <br/>
   <br/>
   Kim reddedebilir, kime ne yarar getirir bu?
   <br/>
   <br/>
   Yanlış yapmış olabiliriz
   <br/>
   <br/>
   Kürt tezi üzerine siyaset yapan sizlerin yaşanan kavgada hiç hatası oldu mu?
   <br/>
   <br/>
   Biz varolan sorunları dile getirdik. Ancak zaman zaman yanlış yapmış, duygusal davranmış olabiliriz. Yanlış insanı insan yapan özelliklerden biridir. Ama bunun bedeli öyle yoketmek olmamalıydı. Yaşananlardan hepimiz ders aldık. Biz artılarımızı eksilerimizi görerek yeniden bir yapılanmaya girmek istiyoruz. Bugün gelinen noktada Türkiye'de mevcut olan siyasal partilerin sorunları çözecek noktada olmadığını gördük.  Yeni Demokrasi Hareketi, pardon Demokrasi Hareketi Girişim Grubu olarak bu sorunu gördük ve bir çok kesimden insanla yanyana gelerek temel ilkeler hazırladık. Sonradan bir proje haline getirecek ve siyasal çatı altında birleşeceğiz.
   <br/>
   <br/>
   Bir tarafta PKK'nın bıraktığı kötü miras diğer tarafta merkezi otoritenin baskısı. Bunları nasıl aşacaksınız?
   <br/>
   <br/>
   Türkiye'de koşulların çok güllük gülüstanlık olduğunu söyleyemeyiz. Ama bütün olumsuzluklara rağmen bu dava için çok emek ve bedel ödeyerek gelen bizler bunu başarmak zorundayız. Bu ülkenin sorunlarını uzaydan gelen insanlar çözmeyecek. Mevcut siyasal partilerin büyük çoğunluğu sistemden beslendikleri için sistemi değiştirmek gibi bir düşünceleri yok.
   <br/>
   <br/>
   Neden şimdi? Apo'nun "Artık siyasi alanda mücadele edeceğiz" sözünün akabinde böyle bir oluşumun başlaması sadece bir tesadüf mü?
   <br/>
   <br/>
   Bunlara endekslemeyelim. Bizim uzun süredir bir çabamız vardı.Tabii ülkenin gündeminden silahın da çıkması hepimiz için avantaj.
   <br/>
   <br/>
   Gerçekten silah ülke gündeminden tamamen çıktı mı?
   <br/>
   <br/>
   Evet çıktı. Biz bunu medyadaki açıklamalarından görüyoruz. Uzun süredir silahlı bir çatışmanın olmaması bunun göstergesi değil mi?
   <br/>
   <br/>
   HADEP Türkiye partisi olmadı
   <br/>
   <br/>
   Niçin HADEP değil de başka bir oluşum?
   <br/>
   <br/>
   HADEP her ne kadar biz Şırnak'tan Edirne'ye kadar Türkiye partisiyiz dese de herşeyi bir yere endekslediler. Yaptıkları yanlıştı. Bir zamanlar HEP'in içinde Türkler de vardı ancak egemen güçler onların orada olmasına izin vermedi.
   <br/>
   <br/>
   Şikayet ettiğiniz egemen güçler sizin partinize izin verecek mi?
   <br/>
   <br/>
   Türkiye iki ay önce AGİT'e ev sahipliği yapmıştır. Bir ay önce de AB üyeliği için imza attı. Bunları yan yana koyduğumuzda hiçbir şeyin eskisi gibi olmayacağı ortaya çıkıyor. Türkiye'nin imza koymuş olduğu uluslararası sözleşmelerin hayata geçirilmesi gerekiyor. Biz bütün umudumuzu bunlara bağlamıyoruz. Kürtlere, kadınlara, gençlere, emekçiler ve inanç gruplarına hitap ediyoruz.
   <br/>
   <br/>
   Türkler nerede? Onlara hitap etmiyor musunuz?
   <br/>
   <br/>
   Bunun içinde. Şu açıdan söylüyorum, ülkemizde bir Kürt sorunu var.
   <br/>
   <br/>
   Partinizde Kürt kimliği egemen olmayacak mı?
   <br/>
   <br/>
   Türkiye sorunlarını çözen bir parti olacağız. Bunun içinde Kürt sorunu da varsa ve çok önemli sorunlarından biriyse bu da tabii ki bizim ilk çözeceğimiz sorun olacaktır.
   <br/>
   <br/>
   Nasıl çözeceksiniz? Kamuoyunda dile getirilen isteklerden farklı ne beklentiniz var?
   <br/>
   <br/>
   Faili meçhullerin durmasını ve barışın sağlanmasını istiyoruz. Altını çizerek özellikle söylüyoruz, Türkiye'nin taraf olduğu anlaşmalara, özellikle de Kopenhag Kriterlerine uyması gerek.
   <br/>
   <br/>
   Ne diyor o kriterler? Mesela Kürtlere azınlık hakkı verilmeli diyor mu?
   <br/>
   <br/>
   Buna azınlık mı dersiniz, dini inançlarından dolayı gayrimüslimler mi dersiniz başka bir şey mi dersiniz; Kopenhag Kriterlerini alıp incelediğinizde bu kendiliğinden ortaya çıkıyor. Bir realiteyi kabul ettiğiniz zaman birey hakları ile grup hakları farklıdır. Uluslararası sözleşmeler derken grup hakları daha çok tartışılır. İnsan kendi dilinden konuşmak isteyince okuma yazma öğrenmesi ve bunun içinde bir grup oluşturması gerekir.
   <br/>
   <br/>
   Somut olarak nasıl bir çözüm beklentisi içinde olduğunuzu söyleyecek misiniz?
   <br/>
   <br/>
   Düşüncelerimiz net. Beni çok fazla şey yapmayın, detaya girmek istemiyorum.
   <br/>
   <br/>
   Çözümsüzlükten rant sağlayan Kürtler var
   <br/>
   <br/>
   Diğer partilerde de Kürtler var. Onlar da Kürt sorununun nasıl çözüleceği sorusuna sizin bana söylediğiniz cevapları veriyor. Kimse çıkıp da onları PKK ile özdeşleştirmiyor. Neden sizi özdeşleştiriyorlar. Sizin onlardan farkınız ne?
   <br/>
   <br/>
   O partilerdeki Kürt milletvekillerinin Kürt sorunu çözmek gibi bir düşünceleri yok. Bizim dediklerimizi hiç bir zaman dile getirmediler. Onlar şunu biliyor ki varlık nedenleri bugünkü çözümsüzlük. Eğer sorun çözülürse bu arkadaşlarımızın hiçbiri olmayacak.
   <br/>
   <br/>
   Çok iddialı bir laf değil mi?
   <br/>
   <br/>
   Tabii ki iddialı bir laf. Araştırın, kaç bin oyla geliyorlar. Biz orada (HADEP'i kastediyor) yüzbinlerce oy almamıza rağmen barajı aşamadığımız için, Kamer Genç 4 bin oyla milletvekili oldu.
   <br/>
   <br/>
   Anladığım kadarıyla size göre onlar vizyon olmaktan öte bir şey yapmıyor. Peki sizin oluşumunuzdaki az sayıda Türk isim de sadece vizyon mu olacak?
   <br/>
   <br/>
   Bizimle birlikte hareket eden arkadaşlar arasında şu kimlikten, bu kimlikten diye bir ayrım düşünmüyoruz. Vitrin olarak böyle bir haksızlığı kim yapabilir? Bu arkadaşlarımız kabul eder mi? Bizi bir arada tutan düşüncelerimiz olacak. Diğer partilerdeki Kürtler çok özel sohbetlerde bile siyasi partiler konusunda barajla ilgili bir şey gündeme gelirse aleyhte oy kullanırız diyor. Çünkü aleyhte oy kullanmazlarsa kendileri seçilemeyecek. Partiler çifte standartlı olmayı bırakmalı. Refah biz Meclisten atılırken alkışlamıştı. Bugün de idam konusunda MHP'nin tabanına oynuyor.
   <br/>
   <br/>
   Siz PKK'nın tabanına oynuyor musunuz?
   <br/>
   <br/>
   Bizim böyle bir talebimiz falan yok. Biz Türkiye'deki 65 milyon insanı hedefliyoruz.,
   <br/>
   <br/>
   PKK bitmesine rağmen dışlayan bir tavrınız yok. Diğer Kürt oluşumcular ise dışlıyor. Sizin özellikle bu yönde bir beyanda bulunmamanızın nedeni nedir?
   <br/>
   <br/>
   Dünyanın her yerinde siyasetin malzemesi insandır. Biz yüreğinde insan olmanın özelliğini taşıyan herkesin oyuna talibiz. Yani şu insan şöyle düşündü, şu insan böyle düşündü diye davranma lüksümüz yok. Hiç bir siyasetçinin böyle bir lüksü yok.
   <br/>
   <br/>
   Son soru, "Kürtler olarak ne istiyorsunuz?" sorumu açıklıkla cevapladığınızı söyleyebilir misiniz?
   <br/>
   <br/>
   İnandığım şeyi söylüyorum. Detaylara inerek, cımbızla bir şey çıkarmaya çalışmayalım.
   <br/>
   <br/>
   Email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5814-kurt-partisiyle-kurt-sorunu-cozulmez.html), [web.archive.org (arşiv bağlantısı)](http://web.archive.org/web/20131108072551/http://www.aksiyon.com.tr:80/aksiyon/haber-5814-kurt-partisiyle-kurt-sorunu-cozulmez.html)
