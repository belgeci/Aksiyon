# Teknik patron ben değildim

*Osman İridağ 2000.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Turhan Sofuoğlu şanslı bir futbolcuydu. Fenerbahçe'nin 1989 yılında 103 gol atarak rekor kırdığı yıl 100. golü kimin atacağı konuşulurken, Aykut, Hasan, Rıdvan, Oğuz, Hakan diyenler çoğunluktaydı. Turhan sakattı ve kimsenin aklına gelmiyordu.
  </font>
 </div>
 <div id="newsText">
  <font class="detail-text">
   Ama o 100. golü atarak herkesi şaşırttı. Aynı Turhan 10 yıl sonra yardımcı antrenör olarak başladığı sezonu teknik direktör olarak tamamladı. PAF takımındaki görevini saymazsak şimdi kartvizitinde tek referansı var; Fenerbahçe'de altı aydan fazla teknik direktörlük. Üstelik dört derbi kazanmış bir hoca. Bir çok birinci lig kulübünden teklif alan Sofuoğlu, çalıştıracağı takımın mutlaka köklü bir kulüp olması gerektiğini söylüyor.
   <br/>
   <br/>
   Şanslı hoca Sofuoğlu'yla Fenerbahçe'nin düşen, kendisinin ise yükselen çizgisini konuştuk. "Ne olacak bu Fener'in hali" diye sormadık ama 'Fenerbahçe nasıl kurtulmaz'ın cevabını aramayı ihmal etmedik.
   <br/>
   <br/>
   Teknik patron değildim
   <br/>
   <br/>
    Doğrusu biz bu yıl Turhan Sofuoğlu'nun Fenerbahçe'nin antrenörü mü, yardımcı antrenörü mü, yoksa teknik direktörü mü olduğunu anlayamadık. Siz görevinizin ne olduğunu anlayabildiniz mi?
   <br/>
   <br/>
   Lige başlarken Fenerbahçe Futbol Takımının Şenol Çorlu ile beraber yardımcı antrenörüydüm. Zeman iki İtalyan yardımcısıyla geldi, yerli yardımcı olarak yönetim beni seçti. Zeman gittiği zaman takımın hiç bir iddiası kalmamıştı. Türkiye ve Avrupa kupalarından elenmiş, şampiyonluktan uzaklaşmıştı. Yönetim hedefsiz bir takıma yeni bir teknik adam getirmek yerine gelecek yılın planlarını yapmaya başladı. O zamana kadar da oynanması gereken maçlar vardı ve bir teknik sorumlunun gelmesi gerekiyordu ve bu görevi sezon sonuna kadar bana verdiler.
   <br/>
   <br/>
    Kendinizi takımın teknik sorumlusu ve tek yetkilisi hissetiniz mi?
   <br/>
   <br/>
   Olamaz. Duyamazsın çünkü yetkiler belli. Teknik patron olurken anlaşmanı yapar; kulübün maddi ve manevi işlerinden, taktik, teknik kondisyonuna kadar herşeyinden ben sorumluyum dersin. Bizde ise ekip kurulmuş, malzemecisinden seyahat işlerine, elinizdeki futbolcuya kadar herşey belirlenmiş. Aslında benim görevim teknik patronluk değil, bu takımı antremanlara ve maçlara çıkartmaktı. Yetki bununla sınırlıydı.
   <br/>
   <br/>
    Bu yüzden mi Fenerbahçe muhabirlerine veda ederken yöneticilerden şikayet edip hiç bir zaman arkanızda durmadıklarını söylediniz?
   <br/>
   <br/>
   Yönetim bana değil tüm takıma karşı aynıydı. Futbolcular sadece sahaya çıkıp oynayan makineler değil, bir sürü sorunları var. Bunlar lisanslı futbolcularımız, evladımız. İnsan ne kadar yoğun olursa olsun evladını hiç bir zaman kenara itmez. Ama önümüzdeki yıl bu futbolcularla devam edilmeyeceği için çoğu üvey evlat muamelesi gördü. Bazı futbolcularla ilgili gitme kalma konusunda kamuouyunda hakarete varan haberler çıktı. Bunların hiçbirini kollayıcı bir büyük bulamadık.
   <br/>
   <br/>
    Yanınızda kimse var mıydı? Yardımcınız, kondisyoner, fizyoterapist...
   <br/>
   <br/>
   Bir tane yardımcı antrenör vardı. Onun dışında kimse yok. Kendimi teknik direktör gibi hissedemememin sebeblerinden biri de bu zaten.
   <br/>
   <br/>
    Sezon başında Rıdvan Dilmen'in başarılı olacağını söyleyenler kadar başarısız olacak diyenler vardı. Siz kurduğunuz ekiple başarıyı yakalayacağınıza inanmış mıydınız?
   <br/>
   <br/>
   Bunun garantisi yok. Ancak futbolda istikrar herşeyden önce gelir. Ne kadar yanlış olsa bile devamlılık avantajdır. Eğer Rıdvan Hoca devam etmiş olsaydı sezonu ilk ikinin içinde kapatırdık.
   <br/>
   <br/>
    Rıdvan Dilmen bu anlamda yanlış bir tercih miydi?
   <br/>
   <br/>
   Yönetimin takdiriydi. Ben Rıdvan Hoca'nın ekibindeydim ve ekipte olduğum için doğruydu.
   <br/>
   <br/>
    Madem teknik direktör olamadınız öyleyse neden Şenol Çorlu gibi siz de Rıdvan Dilmen'le beraber istifa etmediniz?
   <br/>
   <br/>
   Çünkü göreve Rıdvan Hoca'nın şahsıyla ilgili gelmemiştim. Rıdvan Dilmen yönetim kurulunun teklifini kabul etti ve ekibine aldı. Beni oraya yönetim kurulu getirdiğine göre Rıdvan Hoca'yla beraber istifa etmem yanlış olurdu.
   <br/>
   <br/>
    Fenerbahçeli bütün futbolcular milli takıma çağrıldı. Milli takımlarda çok başarılı oynamalarına rağmen Fenerbahçe'de aynı verimi gösteremediler. Neden?
   <br/>
   <br/>
   Milli olmaları önemli değil. Teknik olarak hepsi çok yetenekli olabilir ama kulüp takımında biraraya geldikleri zaman birbirlerine uyum sağlamaları gerekir. Farklı yerlerden toplanan oyunculardan aynı yıl içinde şampiyonluk beklemek doğru olmaz. Kaynaşmaları için zaman lazım. Bizim takım biraz toplama oldu. Birbirlerini çoğu yerde tamamlamıyorlardı. Örnek vereyim 24 kişilik takımda bir tek sol ayak Abdullah var, sakatlandı ne olacak? İyi mevkiden adam kaydırıyorsunuz orası boşalıyor. Murat Yakın gitti, ön liberolu oynuyorduk adamım kalmadı. Johnson'u oraya alıyorsun, o zaman da stoperde sorun çıkıyor.
   <br/>
   <br/>
    Fenerbahçe 1989 yılında 103 golle rekor kırıp şampiyon olduğu yılda futbolcuların büyük kısmı ilk kez o yıl Fenerbahçe'de oynamış ve başarılı olmuşlardı ve o yıl takıma yeni gelenlerden biri de sizdiniz?
   <br/>
   <br/>
   Toplamadan çok tamamlama diyorum. O zaman orta bölgede oynayan üç kişi aynı takımdan gelmişti. Alternatifleri vardı ve oyun anlayışı hocanın anlayışına uyuyordu.
   <br/>
   <br/>
   Terim sistemi FB'ye uymaz
   <br/>
   <br/>
    Diğer takımlardan farklı olarak Fenerbahçe'de iki futbol şube sorumlusu vardı. Futbol takımının sorunları çok olduğu için mi?
   <br/>
   <br/>
   Onu yönetime sormak lazım.
   <br/>
   <br/>
    Ben Glatasaray'ın, Beşiktaş'ın ya da Trabzon'un futbol şube sorumlularını bilmiyorum. Siz biliyor musunuz?
   <br/>
   <br/>
   Birbiriyle kıyaslamamak gerek. Fenerbahçe'deki sistemin işleyişi böyle. Galatasaray'da Fatih Terim modeli çıkmış ve futbolun sorumluluğunu üzerine almış, kendi üstünde de yönetici kabul etmemiş.
   <br/>
   <br/>
    Siz tam yetkili teknik direktör olarak gelseniz iki tane futbol şube sorumlusunu kabul eder miydiniz?
   <br/>
   <br/>
   Futbol şube sorumlusundan çok yönetimle bağlantıyı sağlayacak bir kişinin olmasını isterim. Fakat yetki sınırlarının belirlenmesi gerekir. Görevi, isteklerin yönetimce hızlı şekilde çözülmesini sağlamak olmalıdır.
   <br/>
   <br/>
    Şu anda yapılan bu değil mi?
   <br/>
   <br/>
   Yapılsa Fenerbahçe bu durumda olmazdı. Böyle bir sistem Fenerbahçe'de oturur ama uzun zaman alır.
   <br/>
   <br/>
   Teşekkürü bile çok gördüler
   <br/>
   <br/>
    Gazetede okumuştum. Yönetim kurulu eğer beni rencide etmeyecek bir teklifle gelirse kabul edebilirim demişsiniz. Neydi sizi rencide etmeyecek teklif?
   <br/>
   <br/>
   Geçmişte yapmış olduğum işlere ve yalnız başıma verdiğim mücadeleye saygı duyulması. Bu mücadelenin hakkı manevi olarak belli şeylerdir. Gelen kişinin ekibinde nasıl bir görev verileceği. Eğer eğitilmek amacıyla çok iyi bir teknik direktörün yardımcısı yaparlarsa bu rencide etmezdi beni. Ama gelen kişinin yanında seyreden pozisyonunda olmam. Bir de maddiyat var tabii.
   <br/>
   <br/>
    Sezon başında aldığınız ücret teknik direktör olduğunuz zaman değişti mi?
   <br/>
   <br/>
   Ne ben istedim ne de onlar artırdı. Maddiyattan çok maneviyatta kırdılar beni. Kimseyi gücendirmeden, takımı ve kendi kapasitemi zorlayarak başarılı olmak için verdiğim mücadelenin karşılığı en azından bir teşekkürdü.
   <br/>
   <br/>
    Etmediler mi?
   <br/>
   <br/>
   Kırıldığıma göre yapılmadı demek ki.
   <br/>
   <br/>
    Galatasaray'ın Fatih Terim ile oturttuğu anlayış Fenerbahçe'de neden başarılı olmadı?
   <br/>
   <br/>
   Çünkü kulübün yapısı öyle. Her kulübün kendine has özelliği vardır. Kulüp üyelerinin ve halkın bakışıyla ilgili. Fenerbahçe Türkiye gibi. Üyeleri ve taraftarı arasında her kesimden insan var. Zenginyoksul, kültürlükültürsüz, belli bir düzey yok. Galatasaray'ın okulundan gelen bir özellikle, kendine has, toplumdan soyutlanmış kapalı bir yapısı var. Fenerbahçe ise toplumla içiçe geçmiş. O yüzden Türkiye'de işler nasıl yürüyorsa Fenerbahçe'de de öyle yürüyor. Galatasaray'daki gibi bir sistemi getirdiğiniz zaman bazı kesimlerde rahatsızlık olur. Taraftar bir gün idmanı izlemediği vakit sıkıntı yaratır. Fenerbahçe Teknik Direktörü Fatih Terim gibi konuştuğu zaman seyirciye antipatik gelir. Fenerli yöneticilerin kafasındaki sistem de bir futbol adamının sistemi değil.
   <br/>
   <br/>
    Bu sistem çağdaş futbol anlayışına uygun değil mi?
   <br/>
   <br/>
   Uygun olsaydı bu hallerde olmazdı.
   <br/>
   <br/>
   FB'nin çocuğu kaçtı dedirtmedim
   <br/>
   <br/>
    16. haftada takımı dördüncü olarak aldınız ve aynı sırada sezonu tamamladınız. O zaman daha başarılı olacağınıza inanıyor muydunuz ya da sizden böyle bir başarı beklendi mi?
   <br/>
   <br/>
   Bazı insanların sözlerine güvenerek daha başarılı olacağımı söylemiştim. Bir kere daha kötü olmazdı, olmadı da. İyi olma ihtimalleri vardı. Ben geldiğimde yönetim bu seneyi bitirelim seneye bakalım derken, ben hedefler koymamız ve çalışmamız gerek dedim. Yönetim gittiği kadar gitsin anlayışındaydı. Yeni yönetim seçildiği vakit onlar için lig bitmişti zaten.
   <br/>
   <br/>
    Teknik Direktör olarak Fenerbahçe'ye bir şeyler verdiğinize inanıyor musunuz?
   <br/>
   <br/>
   Taraftara verdim. Üç senedir kazanamadığımız bir Galatasaray maçını kazandım. Derbileri kazandım.
   <br/>
   <br/>
    Sahi dört derbiyi kazanıp da UEFA'ya bile katılamamayı nasıl başardınız?
   <br/>
   <br/>
   Motivasyon problemlerinden dolayı. Onu başarmayı kimse istemiyordu ama bazı olaylar üst üste geldi. Fubolcular milli takıma gitti, bazıları ceza aldı, bazıları kadro dışı kaldı. Her hafta bir olay yaşandı. Öyle olunca biz de haftalık ve günlük yaşamaya çalıştık.
   <br/>
   <br/>
    Fenerbahçe'de işler hep günlük mü yürüyor?
   <br/>
   <br/>
   Evet günlüktür.
   <br/>
   <br/>
    Yönetimin size kamuoyunda açık destek vermemesi, sizin yetkisiz olmanız, gerektiğinde ceza verememeniz futbolcuların size bakışını etkiledi mi?
   <br/>
   <br/>
   Motivasyonu etkilemiştir ama önemli olan hedefler. Camianın çocuklara bakışı önemli. Onlara göre hepsi gidecek. Çocuklar bana karşı saygısızlık etmedi, gelişimi biliyorlar, olayları biliyorlar, beraberdik. Bence futbolculara yaptırıma da gerek yoktu.
   <br/>
   <br/>
    UEFA mücadelesi veren bir takım ikinci lige düşmesi neredeyse kesinleşmiş bir takıma yeniliyorsa bir yaptırımının olması gerekmez mi?
   <br/>
   <br/>
   Onurları incindi zaten. Onlar da istemiyorlardı ama bazı zamanlar sahaya bile çıkmak zül geldi.  Bazılarının bir çok maçta oynama isteklerinin olmadığını gördüm.
   <br/>
   <br/>
   Feneri içeriden sevmek de güzel
   <br/>
   <br/>
    Her Fenerli futbolcunun gönlünde bir gün Fenerbahçe'ye teknik direktör olmak ve başarılara imza atmak yatar. Siz de onlardan mısınız?
   <br/>
   <br/>
   Türkiye'de çok iyi bir konuma geleceğime inanıyorum. Görev yaptığım zaman içinde kendimi sınama şansım oldu. Bir çok konuda sınıfı geçtiğimi düşünüyorum. Eğer Fenerbahçe'de imkan bulursam da başarılı olurum.
   <br/>
   <br/>
    Rıdvan Dilmen görevinden istifa ettikten sonra Fenerbahçe'yi uzaktan sevmek sevmelerin en güzeli demişti. Galiba siz aynı şeyi söylemiyorsunuz?
   <br/>
   <br/>
   Fenerbahçe'yi içerden sevmek de sevmelerin en güzeli. Ne kadar kızarsanız kızın Fenerbahçelilik apayrı bir hissiyattır. Ben orada mutluydum.
   <br/>
   <br/>
    Kendinizi başarılı buluyor musunuz?
   <br/>
   <br/>
   Başarıdan kasıt konumsa başarılı buluyorum. Verilen yetkiler doğrultusunda görev anlayışını elimdeki bilgim doğrultusunda en iyisini yapmak için çaba sarfettiğime ve meslek ahlakını sonuna kadar götürdüğüme inanıyorum. Sonuçlara bakarsanız yine de fena değiliz.
   <br/>
   <br/>
   Email:osmaniridag@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6222-teknik-patron-ben-degildim.html), [web.archive.org (arşiv bağlantısı)](http://web.archive.org/web/20130112053300/http://www.aksiyon.com.tr:80/aksiyon/haber-6222-teknik-patron-ben-degildim.html)
