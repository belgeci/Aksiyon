# Devlet bayraği vermıyor

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227092329im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092329im_/http://www.aksiyon.com.tr/resim/364/30.jpg" vspace="5"/>
  </p>
 </font>
 <font class="content">
  Bayrağımızı çok sevdiğimizden kimsenin  şüphesi yok. Hatta o kadar  çok seviyoruz ki onu  kutsallaştırıyor ve günlük yaşamımızın dışında bir yere koyuyoruz. Zaten kanunlar da bunun aksine izin  vermiyor. Çünkü devlet bu  şekilde, bayrağın saygınlığını koruduğunu düşünüyor
 </font>
 <br/>
 <p>
  <font class="content">
   “Yıllardır biz bunları turistlere satıyorduk ama bugüne kadar hiç böyle bir sorun yaşamamıştık.” Bu sözlerin sahibi Türk bayrağı desenli tişört satan İzmirli bir esnaf. Söylenme nedeni ise Selçuk Cumhuriyet Savcısı Arif Hikmet Oruç tarafından Türk Bayrağı Kanununa aykırı hareket ettiği gerekçesiyle hakkında soruşturma açılması ve Selçuk Sulh Ceza Hakimi Nafi Çolak tarafından duruşmaya gerek görülmeksizin 3 ay hafif hapis ve 35 milyon 961 bin 400 lira para cezasına çarptırılmış olması. Hapis cezası para cezasına dönüştürüldüğü için o esnafla birlikte yedi esnaf daha cezaevine girmekten kurtuldu. Ancak bu olay sık sık gündeme gelen Bayrak Kanunu tartışmalarına yeni bir boyut getirdi. Tıpkı şapka kanununda olduğu gibi Bayrak Kanununun uygulanmasında zaman zaman farklılıklar yaşanıyor. Konjonktürel durum, ilgili savcının tavrı vb. nedenlerle bazen kanun aynen uygulanırken, bazen de “kanunsuzluğa” göz yumulabiliyor. En yakın örnek bu yılki cumhuriyet bayramında yaşandı. Törenlere ay yıldız desenli tişörtlerle katılmak isteyen öğrenciler engellendi. Bunun üzerine İzmir Barosu avukatlarından Mustafa Tekin ilginç bir iddia ortaya attı; “Ay yıldızlı forma giyen milli sporcular da suç işliyor.”
   <br>
    <br>
     Kanun ne diyor?
     <br>
      <br>
       1983 yılında çıkartılan, 2001 yılında değişiklikler yapılan ilgili kanunun 7. maddesi diyor ki; “Türk bayrağı yırtık, sökük, yamalı, delik, kirli, soluk, buruşuk veya layık olduğu manevi değeri zedeleyecek herhangi bir şeklide kullanılamaz. Resmi yemin törenleri dışında her ne maksatla olursa olsun, masalara, kürsülere, örtü olarak serilemez. Oturulan veya ayakla basılan yerlere konulamaz. Bu yerlere ve benzeri eşyaya bayrağın şekli yapılamaz. Elbise veya üniforma şeklinde giyilemez”. Kanun bu, ancak bir çok modacı Türk bayrağı desenleriyle Türkiye’nin tanıtımına katkıda bulunuyor, sık aralıklarla olmasa bile maçlarda bayrak desenli tişörtlere rastlanıyor, kanunsuz eylemlerde bayrak dokunulmazlığından faydalanmak isteyenlerce kullanılıyor.
       <br/>
       <br/>
       Bütün bu örneklerine rağmen bayrak günlük hayat içine yeterince gir(e)miyor. Nedeni ise yürürlükte olan kanun ve bayrağın saygınlığının kaybolacağı endişesi. Bu endişeyi taşıyanlardan biri de MHP İstanbul Milletvekili Mehmet Gül. Gül, kanunun esnekleştirilmesi durumunda, bayrağın istismar edilebileceğini düşünüyor. Şüphesiz onun gibi düşünenlerin sayısı az değil. Bayrağı günlük hayatlarının vazgeçilmez unsurlarından biri olarak gören iki örnek ülke var. ABD ve İngiltere’de bayrak desenli malzemelere fazlasıyla rastlamak mümkün. Evin dekorlarından biri olmasının yanısıra; hediyelik eşya, günlük giysi, hatta mayo olarak bile kullanılıyor. Çünkü onlarda bizdeki gibi bir anlayış yok. Bu ülkeler bayraklarını aynı zamanda oldukça yaygın bir propaganda aracı olarak da kullanıyor. Hollywood sadece kahramanlık ya da savaş filmlerinde değil, sıradan öykülerin işlendiği filmlerde dahi Amerikan bayrağı ya da bayrak desenli dekor kullanmaktan çekinmiyor. Ama bunu yaparken bayrağı yüceltiyor ve Amerikan değerlerinin propagandasını yapıyor. Dünyaca ünlü müzik starları milyonlarca izleyiciye hitap ettikleri kliplerinde aynı şeyi yapıyor. Bütün bunlar onların bayraklarına saygı göstermedikleri anlamına da gelmiyor. 11 Eylül saldırılarının ardından ABD’de bayrak satışlarındaki artış da bunun bir göstergesi. Bizde olduğu gibi bu ülkelerde de bayrak, zor günlerde birlik ve beraberliğin sembolü olma işlevini yerine getiriyor.
       <br/>
       <br/>
       Bayrağı gaptırmam
       <br/>
       <br/>
       Türkiye’de başta Cumhuriyet bayramı olmak üzere resmi bayramların “cumhur”un cılız katılımlarıyla gerçekleşmesiyle bayrağın “yüce” ama “ulaşılmaz” bir değer olarak görülmesi arasında çok fazla bir fark yok. Her iki değer de halkın doğal reaksiyonundan uzak çünkü. Cumhuriyet’i halka bağışlayan devlet, bayramını da kendi kontrolünde yapıyor. Önceden belirlenen güzergahlarda gerçekleştirilen törenlerde kimin nerede konuşma yapacağı, ne söyleyeceği, ne zaman ağlayacağı bellidir. Töreni devlet yapar, halk ise daha çok izleyici konumundadır. Katılım ancak programda belirtilen sınırlar içerisinde gerçekleşir. Türk insanının en çok değer verdiği sembollerden olan bayrak da ne yazık ki toplum nezdinde ancak bayramlarda ya da milli günlerde hatırlanan bir değer olmaktan öteye geçemiyor. İnsanlar çok sevdikleri bayraklarını özel günlerde bulundukları yerden çıkarıp işlevi bittikten sonra bir dahaki bayrama ya da düğüne kadar unutmak üzere rafa kaldırıyor. Herhangi bir Anadolu köyüne gittiğiniz zaman bu manzarayla karşılaşabilirsiniz. Solmuş, yıpranmış, yırtılmış bir bayrak ya camide ya da muhtarlıkta saklanır. Düğünlerde kullanılması dışında günlük yaşamın içinde yer almaz. Okuldaki bayrak bile ancak tatil günlerinde ve resmi bayramlarda hatırlanır.
       <br/>
       <br/>
       Gaptırsa ne olur?
       <br/>
       <br/>
       Bayrak zaten devlet kadar milletin de en değer verdiği ve vermesi gereken bir sembol. İnsanlar bayrağın saygınlığını, onurunu ve anlamını koruma noktasında en az devlet kadar hassas. Kanunla korunmasa dahi ABD ya da İngiltere’deki gibi “aşırılık” ve “saygınlığını” yitirme noktasına götürmeyecek kadar da bilinçli. Şimdi ise yasalara olan bağlılığı nedeniyle çok saydığı, onur duyduğu, birliğin sembolü olarak gördüğü bayrak için canını bile verecekken, “suç” işleme korkusu sevgisini göstermesine engel oluyor.
       <br/>
       <br/>
       Türkiye’de yasak dışarıda serbest
       <br/>
       <br/>
       Dünyaca ünlü Türk modacılarından Atıl Kutoğlu geçtiğimiz günlerde yapılan New York Moda Haftasında ay yıldız tasarımlı bir koleksiyonla modacıların karışısına çıktı. Kutoğlu’na göre yabancılar Türk bayrağının desen ve renklerine büyük ilgi gösteriyorlar. Yine ona göre, yabancıların bu elbiseleri giymesi Türkiye’ye sempati duymaları anlamına geliyor. Eğer Kutoğlu defileyi Türkiye’de gerçekleştirse suç işlemiş olacaktı. ABD’de yaparak hem suçtan kurtuldu hem de Türkiye’nin tanıtımına katkıda bulundu. Şimdi yazının girişindeki örneğe tekrar dönersek, orada savcının soruşturma açmasında, kanunları uygulamakla görevli hakimin ceza vermesinde de yanlış yok. Ancak bugün milyonlarca dolar vererek ülkemizin tanıtımını yapıyor, daha çok turist gelmesi için çabalıyoruz. Uygulanan ekomonik pakette de turizmden beklenen gelir oldukça yüksek. Bu amaçla Türk bayraklı tişört satarak ülkeye girdi sağlayan esnaf ise kanunu bilmediği için cezalandırılıyor. Bir tarafta turizmden daha fazla para kazanmak isteyen ve bu amaçla milyonlarca dolar harcayan bir ülke, diğer tarafta ise böyle bir ceza.
       <br/>
       <br/>
       Bir yerde yanlış var ama...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12452), [web.archive.org (arşiv bağlantısı)](http://web.archive.org/web/20050227092329/http://www.aksiyon.com.tr:80/detay.php?id=12452)
