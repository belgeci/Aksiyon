# Anneme vekil olduğumu söylemeyin

*Osman İridağ Bilinmeyen-tarih*

<div>
 <font>
  <img border="0" height="1" src="/web/20030624011014im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030624011014im_/http://www.aksiyon.com.tr/resim/45/32.jpg" vspace="5"/>
  </p>
 </font>
 <font class="content">
  Türkiye’nin siyaset tarihi, alanlarında uzman isimlerin siyasi başarısızlıklarıyla dolu. Sendika, sivil toplum örgütü veya etkin derneklerde yöneticilik yapan, ya da bürokrasi ve medyada başarılı olarak popüler hale gelen isimler siyasete girdikten sonra aynı başarıyı yakalayamıyor. “Sakın anneme milletvekili olduğumu söylemeyin; çünkü o beni hâlâ başkan sanıyor.” Bu söz bugünlerde en çok Türk—İş eski Başkanı Bayram Meral’ın durumuna uyuyor.
 </font>
 <p>
  <font class="content">
   Daha dört ay öncesine kadar, yüzbinlerce üyesi olan bir konfederasyonun başkanlığını yapan, yüzbinleri sokağa döken, kriz dönemlerinde sık sık devletin en tepesindeki isimlerle görüşen, gazete sayfalarında ve televizyon ekranlarında isteklerinin yapılmaması halinde yapacağı eylemlerle ilgili yetkilileri tehdit eden Bayram Meral, milletvekili olduktan sonra bütün bu özelliklerini kaybetmekle kalmadı, sıradan bir muhalefet milletvekili haline geldi. Seçim öncesi partilerin flaş transfer arayışları sırasında Bayram Meral ismi en çok öne çıkanlardan biriydi. Bir çok sol partinin yanı sıra, kendini merkezde tanımlayan partiler de Türk—İş gibi Türkiye’nin en büyük sendika örgütünün desteğini sağlayabilmek amacıyla bu kurumun başkanına milletvekilliği teklif etti. Meral CHP’yi tercih etti ve ‘star’ isim olarak birinci sıradan katıldığı seçimlerde Meclis’e girmeyi başardı. Seçildiği tarihe kadar arkasına büyük bir örgütün desteğini alarak kamuoyunda popüler biri haline gelen ve bir güç odağı olan Meral, 3 Kasım seçimlerinin ardından bir sekreteri ve bir danışmanı olan yüzlerce milletvekilinden biri haline geldi.
   <br/>
   <br/>
   Örgütün gücü bitince kendi gücü de bitti. Bugün yakın çevresine milletvekili olmadan önceki gücünü aradığını söylemeye başlamış bile. Yakın bir zamanda bunu yüksek sesle söylemeye başlarsa şaşırmamak gerekir.  İstanbul Üniversitesi İlahiyat Fakültesi Dekanı Prof. Dr. Yaşar Nuri Öztürk'te benzer duyguları yaşıyor olsa gerek. Çünkü o da milletvekili olana kadar dini konularda söyledikleriyle kamuoyunun gündemine gelmiş ve pek çok konuda söyledikleriyle yeni tartışmaların öncüsü olmuştu. Ancak o da milletvekili olduktan sonra eski popülaritesini kaybetti. "Yaşar Nuri Hoca" döneminde iddialarıyla gazete manşetlerini süslerken milletvekili olarak ancak ektirdiği iddia edilen saçlarla gündeme gelebildi.
   <br/>
   <br/>
   Bugün Yaşar Nuri Öztürk ve Bayram Meral’in yaşadığı hayal kırıklığını daha önce de yüzlerce kişi yaşamıştı. Sendika, sivil toplum örgütü, medya ya da bürokraside başarılı olarak adını duyuran pek çok ünlü isim siyasete merak salmış ve bir dönemin en popüler adayları olarak siyasete merhaba demişlerdi. Ancak bu isimlerin büyük çoğunluğu önceki yaşamlarında gösterdikleri başarıyı siyasette gösterememişti. Bu isimler mesleki hayatlarında sevilmeseler dahi güç ve başarı anlamında kamuoyunda etkili olmayı başarmışlardı. İşte ilk akla gelen örnekler. Ama önce bir uyarı. Parantez içinde siyasete girmeden önce yaptıkları görevler belirtiliyor. Rıdvan Budak (DİSK Başkanı), Bayram Meral (Türk—İş Başkanı), Necdet Menzir (İstanbul Emniyet Müdürü), Sedat Aloğlu (İKV Başkanı), Necati Çelik (Hak—İş Başkanı), Altan Öymen (Milliyet Gazetesi Başyazarı), Yalım Erez (TOBB Başkanı), Rüştü Saraçoğlu (Merkez Bankası Başkanı), Saadettin Tantan (Polis Müdürü), Kemal Çevik (Emniyet Genel Müdürü), Halil Ergün (Sinema Sanatçısı), Halil Ürün (Konya Büyükşehir Belediye Başkanı), Berhan Şimşek (Sinema Sanatçısı), Ahmet Tan (Gazeteci), İlhan Kesici (DPT Müsteşarı), Arif Sağ (Sanatçı), Mümtaz Soysal (Öğretim Görevlisi), Coşkun Kırca (Büyükelçi), Mehmet Ali İrtemçelik (Büyükelçi), Ahmet Özal (İşadamı), Cem Boyner (İşadamı), Nusret Demiral (DGM Başsavcısı), Yekta Güngör Özden (Anayasa Mahkemesi Başkanı), Vural Savaş (Cumhuriyet Başsavcısı), Kutlu Aktaş (Vali), Yaman Törüner (Merkez Bankası Başkanı), Mehmet Ali Yılmaz (Trabzonspor Kulübü Başkanı), Orhan Güvenen (DPT Müsteşarı), Salih Güngör (Mali Şube Müdürü), Aydın Ayaydın (Rekabet Kurulu Başkanı), Necati Çetinkaya (Olağanüstü Hal Bölge Valisi), Prof. Dr. Canan Balkır (Öğretim üyesi)... Listeyi uzatmak mümkün.
   <br/>
   <br/>
   Siyasetçiysen suçlusun
   <br/>
   <br/>
   Demokratik bir ülkede siyasetin en büyük ve itibarlı kurum olması gerekiyor. Dolayısıyla milletvekili seçilen birinin de gerek popülarite gerekse güç anlamında önemli bir konuma gelmesi gerekiyor. Tabii bu, normal şartların geçerli olduğu ülkeler için söylenebilir. Türkiye’deki demokrasi anlayışında siyaset ve siyasetçiler tukaka edildiği için milletvekilleri de gerekli itibarı görmüyor. Normal zamanlarda yaptıkları bir davranış tepki görmezken, milletvekili seçildikleri andan itibaren bütün okları üzerlerine çekiyorlar. Bu konuda yakın bir tarihte yaşanan ilginç bir olay vardı. Çevirdiği filmlerle hayranlığını kazanan sinema sanatçısı Ediz Hun, Anavatan Partisi’nden Meclis’e girer. Siyasete girmeden önce belki de toplumun büyük bir kısmı tarafından benimsenen bir isim olan Ediz Hun, 8 Mart Dünya Kadınlar Günü’nde partisinin düzenlediği bir toplantıda yer anlaşmazlığı nedeniyle İstanbul Teknik Üniversitesi Rektörü Prof. Dr. Gülsüm Sağlamer’le tartışır. Olayın bu haberle ilgisi ise Ediz Hun’un olayla ilgili değerlendirmesinde yatıyor. İşte o değerlendirme: “Oraya siyasetçi olarak değil, bir sanatçı olarak gitsem ve aynı şeyi yapsaydım aynı reaksiyonu almazdım.” Ediz Hun, ünlü isimlerin siyasette başarısız olmalarının, beklentinin yüksek olmasıyla ilgili olduğunu düşünüyor; “Birinci sıradan giren adayla arka sıradan giren aday arasında fark var. İlk sıradakinden beklentiler yüksek oluyor. Ben siyasete girdiğimde toplumun büyük kısmı tarafından benimsenen bir isimdim; ama siyasetle birlikte yüzde 15’lik kesimin temsilcisi oldum. İkisi arasında bir fark vardı. Siyasetçi kimliğiyle yapılan iş ile sanatçı kimliği ile yapılan işe toplumun bakışı farklı oluyor.” Ediz Hun siyasette tecrübesiz olmasına rağmen başarılı sayılabilecek bir isim. Bunun sırrını da kendisiyle yaptığımız görüşmede anladım. Ediz Hun İstanbul’dan milletvekili seçilmesine rağmen, vaktinin çoğunu İstanbul yerine Ankara’da geçirmeyi tercih etmiş. ANAP’ın medyadan sorumlu genel başkan yardımcısı olmasının ardından da Ankara’ya yerleşme kararı almış.
   <br/>
   <br/>
   Türkiye’de kurumlar demokrasisi var
   <br/>
   <br/>
   İşin sırrı dememizin nedeni ise siyasetin duayenlerinden Hüsamettin Cindoruk’un değerlendirmelerinde saklı. Cindoruk, haftanın 3—4 günü siyaset yapan, diğer günlerde normal hayatlarına devam eden insanların siyasette başarılı olmasının mümkün olmadığını söylüyor; “Milletvekillerinin çoğu özellikle İstanbul ve İzmir milletvekilleri ki sayıları 100’ü bulur. Perşembe akşamı Ankara dışına çıkar, salı sabahı gelirler. Dolayısıyla da Meclis buna göre çalışır. Salı günü toplanır, cuma günü de çoğunluk sağlamakta zorlanır. İstanbul’da oturarak siyaset yapmak olmaz. Kendi alanlarında uzman olan insanlar parlamentonun çalışma şartlarına uyum sağlayamıyor ve şartları kendilerine uydurmaya çalışıyorlar. Siyaset 24 saat emek isteyen bir iştir. Geçici bir heves ya da hobi değil. Başarısız siyasetçilerin kaçırdıkları nokta da işte bu. Siyasetin dilini bilmedikleri için kendi branşlarındaki başarılarını yakalayamıyorlar. Seçmen talepleri, yeniden seçilmek için gereken şartlar, partinin politikaları gibi konularda fikir sahibi değiller.” Peki neden milletvekilliği değil de sendika ya da sivil toplum örgütü yöneticiliği daha çok tercih ediliyordu. Bu soruya Cindoruk şöyle cevap veriyor: “Türkiye’de kurumlar demokrasisi hakim. Gerçek anlamda halk iradesine dayalı bir demokrasi olmadığı için sıradan bir milletvekili olmanın cazibesi kalmıyor. Sendikaların arkasındaki örgütlenme milletvekili olunca kalmıyor. Meclis’te iktidar olamayan milletvekili eski günlerini özleyebiliyor.”
   <br/>
   <br/>
   “Gazetecilik daha cazip”
   <br/>
   <br/>
   Önce siyasetçi, sonra gazeteci, sonra yeniden siyasetçi olarak kamuoyunun gündeminde olan ve 1995 yılından itibaren dört yıl süreyle CHP’den milletvekili seçilerek Meclis’e giren Altan Öymen; Milliyet Gazetesi’nin başyazarlığı görevini yürütüyor, yazdığı yazılarla kamuoyunun nabzını tutmayı başarıyor, kendi görüş ve düşünce dünyasına göre olayların yönlendirilmesinde etkili oluyordu. Ancak ne zaman ki milletvekili oldu, bu özelliğini kaybetti. Üstelik milletvekili sıfatıyla aynı gazetede yazı yazmasına rağmen. Altan Öymen de diğerleri gibi siyasete sıradan bir vekil olarak veda edecekken, Deniz Baykal’ın istifasıyla birlikte CHP’nin (emaneten de olsa) genel başkanı olmayı başardı. Biz de Öymen’e sorduk. Nerede bir yanlışlık var ki, milletvekilliği bu kadar sıradanlaştı? Öymen suçu Meclis içtüzüğüne yüklüyor; “Meclis’in içtüzüğü ve partilerin yapısı nedeniyle milletvekilinin yasama ve denetleme görevine katılma olanağı fevkalade sınırlıdır. İçtüzük milletvekilleri konuşsun diye değil, konuşmasın diye yapılmıştır. Kürsüye çıkma imkanı ancak grup sözcüsü olursanız garantili olabilir. Aksi takdirde ‘şahsınız adına’ söz almak için sıraya girmek zorundasınız, oraya da konunun önemine göre 100 kişiye kadar müracaat olabildiği için kura çekiliyor, şanslıysanız konuşabiliyorsunuz. Bir de partilerin grup toplantılarında sesiniz çıkabiliyor. Ancak bizdeki sistem sadece genel başkanların konuşması ve milletvekillerinin dinlemesi üzerine kurulduğu için bu da mümkün olmuyor.”
   <br/>
   <br/>
   Altan Öymen’e gazeteciliğin mi yoksa milletvekilliğinin mi popülerlik, güç ve etkinlik anlamında daha önemli olduğunu soruyoruz. Milletvekilliğinde etkili olmak ve sesini duyurmak imkanı gazetecilikte olduğundan çok daha azdır diyen Öymen gazeteciliği daha cazip bulduğunu ancak siyasetin de bir görev olduğunu belirtiyor: “İnsanların herşeye rağmen siyaset alanını ihmal etmemeleri gerekiyor. Başarısız oluyorlar diye siyaset yapmazlarsa kim yapacak bu işi? Meclis’te etkili olunmuyor diye kaçmamak gerek. Ucundan, kenarından tutup uğraşmaları lazım. Zorlamaları lazım. Bayram Meral sendikanın başında olduğu zaman daha güçlüydü, arkasında koca bir konfederasyon vardı. Ama siyasete girmesinde şöyle bir fayda oldu. Daha önce siyaset ve siyasetçiler için herşeyi söylüyordu. Siyasetin ritüellerini bilmediği için sübjektif düşünceler içine girebiliyordu. Şimdi masanın diğer tarafını da görme imkanına kavuştu.”
   <br/>
   <br/>
   “Üç kişiden biriydim”
   <br/>
   <br/>
   Bu imkana kavuşanlardan biri de Rıdvan Budak idi. Uzun yıllar sendika yöneticiliği yapan ve 28 Şubat sürecinde DİSK Genel Başkanı olarak siyasetin yeniden düzenlenmesinde aktif rol oynayan Rıdvan Budak da sendika yöneticiliğinin her zaman için milletvekilliğinden daha cazip olduğunu ifade ediyor: “DİSK başkanlığım sırasında Türkiye’de konfederasyon başkanı olan üç kişiden biri idim; milletvekili olunca 500 kişiden biri oldum. Öyle dolunca etkinlik azalması oluyor. Türk—İş ya da DİSK başkanının parlamentoda etkisi yok. Baş olduğunuz yerden çıkıp başkalarının baş olduğu yere gidiyorsunuz. Liderinizin her söylediğini yapmak durumundasınız ve görüşlerinizi serbestçe söyleme şansınız olmuyor. Kıyaslama yapılırsa hiç olmazsa toplu sözleşme yaparak insanların günlük yaşamlarına katkıda bulunmanın faydalı olacağını düşünüyorum. Ama esas olanın da siyaset olduğunu, çözüm yerinin orası olduğunu biliyorum.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2442&yorum_id=1), [web.archive.org (arşiv bağlantısı)](http://web.archive.org/web/20030624011014/http://www.aksiyon.com.tr:80/detay.php?id=2442&yorum_id=1)
