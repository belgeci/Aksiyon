# Kader de tiyatro gibidir

*Osman İridağ 2000.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bundan bir kaç ay öncesine kadar Kenan Işık'ı çoğumuz tanımıyor olsak da, sesine yabancı değildik. Televizyonlarda beğenerek izlediğimiz pek çok ünlü sinema oyuncusunu seslendiren oydu çünkü.
  </font>
 </div>
 <div id="newsText">
  <font class="detail-text">
   Şimdi sesiyle birlikte fiziğiyle de ekranlarda ve bir yarışma programını sunuyor. Tiyatroda kırk yılda kavuşamadığı şöhrete televizyonda üç ayda kavuştu. Biz de Kenan Işık'la geç gelen şöhreti, tiyatroyu, hayat tiyatrosunu ve yarışmayı konuştuk.
   <br/>
   <br/>
   Hayatın sırrını arıyorum
   <br/>
   <br/>
    Kimileri hayatı bir tiyatroya benzetir ve herkesin rolünü oynadıktan sonra sahneden çekildiğini söyler. Siz de hayatı bir tiyatro gibi görüyor musunuz?
   <br/>
   <br/>
   Yaşam bir dramadır elbette. Bir dramatik kurgu içinde yaşanır. Bu bilimde de, kutsal kitaplarda da böyledir. Hatta kader felsefesi tamamen bunun üzerine organize edilmiştir. Sanki önceden sahneye konmuş bir oyun duygusu uyandırır. Kader hakkındaki mistik görüşler bu anlamda elbette öyledir. Bir yanda hayat devam ederken, gerçek hayatı eleştiren bir başka hayat daha devam eder. Kurgulanmış ve gerçek hayatı eleştiren başka bir hayattır. Bu eleştirinin altında yatan gerekçe de insanın dünyadaki varoluşunun sorgulamasına yöneliktir. Niye varım, bu dünyada işim ne? Niye ölürüm? Sanat, bir ölçüde hayatı bir drama olarak düşünürseniz dramanın içindeki başka bir dramadır.
   <br/>
   <br/>
    Kaderle tiyatronun nasıl bir ilgisi var?
   <br/>
   <br/>
   Kader felsefesiyle ilgisi vardır. Bildiğimiz tiyatronun başı sonu bellidir. Altmış yetmiş sayfa bir eser ya da bir romandır. Ama başlandığı zaman sonu bilinmez fakat sonu var. Kader de böyle, tıpkı benim sonumun ne olacağını bilemediğim gibi. Ben bilmiyorum ama sonu bellidir. Alına yazılmış. Yaşıyoruz, oynuyoruz ama sonunu bilemiyoruz.
   <br/>
   <br/>
    Siz bu anlamda hayat oyununun sırrını çözebildiniz mi?
   <br/>
   <br/>
   Hayır, zaten tiyatrocu olmamın ya da sanatla uğraşıyor olmamın temel gerekçesi de bu olsa gerek. Her insanın bir uğraş alanı var. Ben kendimi bildim bileli bu alanın içinde boğuşup duruyorum.
   <br/>
   <br/>
   Seyirci, düzeyi düşürdüğümü söyleyebilir
   <br/>
   <br/>
    Neredeyse kırk yıldır boğuşuyorsunuz ama sizin mücadelenizi ancak tiyatrosevenler gözleyebiliyordu. Son bir kaç ay içinde ise "Kim 500 Milyar İster?" yarışma programının sunuculuğu sizi bütün Türkiye'ye tanıttı. Hayatın sırrını çözmeye çalışan Kenan Işık bu kimlikle tanınmaktan rahatsız oldu mu?
   <br/>
   <br/>
   Yaşadığım dünyanın ayırdındayım ve nerede yaşadığımı biliyorum. Show Tv'deki yarışma ya da Amerikan CNN'deki bilmem ne programı hiç farketmez. Televizyon dünyanın her yerinde popülariteye yöneliktir. Popüler olanı öne sürüp halkın ilgisini çekmek ve rating yapmak amacını taşır. Böyle bir dünyada yaşıyorsanız ve bunun karşılığının da bu olduğunu biliyorsanız, hiç problem değil. Bu bir seçki meselesi. Anthony Hopkins Sir unvanlı bir Shakespeare oyuncusu ama Hollywood'a gitti ve orada yamyam rolünü oynayıp Oscar kazandı. Benim için olmasa olurdu ama oldu ve bunun altında ünlenmekten daha çok çoluk çocuğun rızkı ve geleceği yatar.
   <br/>
   <br/>
    Sizi yarışma anonslarında gören bir arkadaşım, 'Bu muhteşem sese yazık edecek' demişti. Niye dedi bilmiyorum. Sizce neden demiş olabilir?
   <br/>
   <br/>
   Sanat izleyicinin gözünde bazı imgeler, imajlar oluşturur. Benim sesim otuz yıldan beri vardır televizyonda. Hem de Jack Nicholoson, Robert De Niro, Marlon Brando gibi Oscar kazanmış oyuncuların ağzında vardır. Tabii ki imaj, imge seyirciyi oraya götürür; o filmlerle, oyuncularla özdeşleştirir. Birden bire biraz daha düşük düzeyde gördüğü bir yarışma programının içinde o ses elbette ki seyirci için biraz hayal kırıklığı meydana getirebilir. Tam tersi de düşünülebilir. Eğer televizyonda ve tiyatroda dilin korunmasını istiyorsak, dili doğru konuşanların orada olması gerekir, haber bültenleri de dahil olmak üzere.
   <br/>
   <br/>
    Yarışmanın bu kadar ilgi görmesinin nedenini neye bağlıyorsunuz? Bu yarışmaya gösterilen ilgiden, aslında kültürlü bir toplum olduğumuz ancak televizyonlar böylesi programlara yer vermedikleri için toplumun izleyemediği sonucu çıkar mı?
   <br/>
   <br/>
   Türk halkı bence biraz hafife alınıyor. Ben hayatım boyunca sahneye koyduğum oyunlarda seyirciyi hafife almadım. Bu yüzden rekorlar kırıldı. Burada seyircinin bir ölçüde kendisini hafife almayan bir programa ilgi gösterdiğini görüyoruz. Eni sonu bayağı bir kültür programı yani.
   <br/>
   <br/>
    Programın kalitesi mi yoksa verdiği para ödülü mü izleyicinin ilgisini çekiyor?
   <br/>
   <br/>
   Eğer para için izlenseydi, gelen seyirci bir milyarda, iki milyarda çekip gitmezdi. Çünkü ortada 15 dakika içinde kazanılacak 500 milyar lira para var ki bu yabana atılır bir şans değil. Sorduğum zaman utandığım cevaplar alıyorum. Hayır yarışmak önemlidir, canı sağolsun oğlumun diyor adam, 125 milyarlık soruyu bilemeyince. Elbette ki para da önemli ama birinci derecede değil.
   <br/>
   <br/>
   Toplum tiyatroyu hep sevdi
   <br/>
   <br/>
    Tiyatro Türk geleneklerinde sinemadan daha önce ortaoyunu, KaragözHacivat, Meddah gibi oyunlarla yerleşmişti. Cumhuriyet sonrası ise sinemanın gerisinde kaldı. Neden?
   <br/>
   <br/>
   Yanılıyorsunuz. Türk filmlerine son bir kaç dönemdir yoğun bir ilgi var. Ondan önce Beyoğlu'nda sinemalar kapatılırken ben 'Yaşar Yaşamaz'ı sahneye koymuştum. O sırada Sinan Çetin'in Berlin in Berlin filmi 155 bin kişiyle rekor kırmıştı. Biz ise ikiyüz bini çoktan geçmiştik. Ama şimdi Amerika'nın teknolojik; göz boyayan, insanı heyecanlandıran sinema anlayışı izleyicinin ilgisini çekmeyi başardı.
   <br/>
   <br/>
    Toplumun tiyatrodan beklentisinin ne olduğunu biliyor musunuz? Ve Türk tiyatrosu bu beklentileri karşılayabiliyor mu?
   <br/>
   <br/>
   Türk lafını buradan kaldıralım isterseniz. Alman ya da İngiliz farketmez.
   <br/>
   <br/>
    Niçin kaldırıyorsunuz?
   <br/>
   <br/>
   Tiyatro çok genel bir kavramdır. Sadece Türk, Kürt seyircisi gibi düşünülmemesi lazım. Dünyadaki tiyatro seyircisi gibi düşünülsün diye söyledim. Yoksa özel bir yere atıf yapmış değilim. İnsan niçin tiyatroya gelir ve ne bekler sorusunun cevabı onun ilk varoluş biçiminde saklıdır. Dünyada tutunabilmesi, yaşayabilmesi, yemek yiyebilmesi ve doğal olaylardan (yağmur, çamur gibi) kendini koruyabilmesi için bir ritüelle başlar hayat. Bu ritüel diyelim ki avda başarılı olmak için avlayacağı hayvanın kılığına girmektir. Ya da yıldırımdan korkup ona tapınmak gibi ya da bir şamanın yaptığı gibi bir ritüeldir. İnsanoğlu adlandıramadığı, mânâ veremediği korkunç olaylar karşısında, savunma mekanizmasını harekete geçirip buna bir önlem alır. Daha sonra bu dansa ve törene dönüşür. O ilk andan itibaren dansa ve törene dönüşmüş olan şey bugün tiyatro diye karşılığını bulmuştur. Oradaki mânâ bugünkü mânâyla hiç farklı değil. Bugün de insanoğlu dışarıda hayat gailesi içinde boğuşuyor. Antik tiyatro niçin vardı? İnsanlar o günün problemlerini oturup, omuz omuza oradaki oyuncu ya da kürsüdeki herhangi bir şehrin ileri geleninin ağzından o günün problemlerine dair çözümler üretilsin istiyordu ve çözümlerle rahatlıyordu. Bugün de insanoğlu hayattaki sıkıntılarının sahnede bir oyuncu aracılığıyla paylaşılacağına dair içgüdüsünü koruyor.
   <br/>
   <br/>
    Toplumun sesi derken tiyatronun, tiyatro yapanların toplumdan kopuk oldukları yönündeki eleştirileri soruyorum. Gerçekten toplumdan uzak mısınız?
   <br/>
   <br/>
   Tiyatro komedyadır. İncelikli ve ironik biçimde eleştirir ve gülersiniz. Ama sonuç olarak seyircinin oyundan çıktıktan sonra kendinde bir değişme duygusu hissetmesi gerekir ya da dünyanın geleceğine olumlu anlamda küçük de olsa katkıda bulunması gerekir. Eğer İstanbul Tiyatro Festivalindeki oyunlardan sözediyorlarsa, oradaki bazı gösteriler seyirciye uzak ve yabancı gelebilir. Ama öbür türlü popüler davranıp, seyirci anlasın mantığıyla yapılan tiyatro sanatın maksadının dışında bir şeydir. Tıpkı televizyonda olduğu gibi eğlenceye yöneliktir. Kaliteli değil demiyorum ama vakit geçirmeye yöneliktir. Ama eğer amacınız, geleneksel anlayışın dışında yeni bir şey söylemekse seyirci orada duracaktır. Çünkü yeni bir formla, biçimle, sözle karşı karşıyadır. Anlatma tekniği onu yadırgatacak ve anlamadığı zehabına kapılacak. Bu anlamda sanat yapıtı, yerleşik anlayışın ilerisinde anlayışa sahip olduğu için kodlanmış seyirci, yeni anlayışı deşifre edemeyecektir.
   <br/>
   <br/>
    Yıllardır tartışılan ancak bir türlü uzlaşılamayan sanat halk için mi yoksa sanat için mi yapılır sorusunun sizdeki cevabı net mi?
   <br/>
   <br/>
   Tabii ki sanat için yapılır. Ne demek sanat halk içindir! Yok böyle bir şey. Sanat, sanatın maksadı doğrultusunda yapılır ve bugünün insanını estetik bir biçimde deşifre eder. Geleceğin dünyasında mutlu ve rahat bir şekilde yaşamayla ilgili savları olur. Sanatı halk için yapayım dediğiniz vakit kaba sanatın, slogan sanatın tuzağına düşersiniz. Bu bir köşe yazısında olabilir. Niçin söyleyeceklerinizi tiyatro oyununda söylüyorsunuz ki? Gidin mitingde söyleyin, bildiri bastırın.
   <br/>
   <br/>
    Sinemanın neden bu gibi kaygıları yok ya da daha geri planda kalırken tiyatroda öne çıkıyor?
   <br/>
   <br/>
   Popüler sinemadan sözediyorsak yoktur. Eğer bir Fellini, Ignar Bergman, Kubrick sinemasından sözediyorsak ağır biçimde insanın ve dünyanın geleceği üzerine eleştiriler var. Bu filmlerin seyircisi ne yazık ki yoktur. Çünkü yerleşik anlayışa uygun değildir, avantür değildir, acayip tuhaf şeyler olmaz. Doğrudan doğruya insanın bugünkü dünyadaki konumunu hedef almıştır ve rahatsız edicidir.
   <br/>
   <br/>
   Halkı kandırıyorlar
   <br/>
   <br/>
    Siz devlet tiyatrosu sanatçısı olarak Kim 500 Milyar yarışmasını sunmaya başladınız. Yakın geçmişte de Kültür Bakanlığı devlet sanatçılarının başka bir yerde çalışamayacağını açıklayarak ikisinden birini tecih etmelerini istedi. Genelgenin muhataplarından biri de sizdiniz. Bu haksız bir genelge miydi?
   <br/>
   <br/>
   Halkı kandırıp, "İşte 500 milyon maaş alıyor bir de televizyona çıkıyor vay alçak" dedirtebilirler. Ama o 500 milyon alan adam ne yapıyor acaba? Bir insan kırk yıl bir laboratuvara kapansa ve bir tek buluş yapsa onun için trilyonların feda edilmesi gerekir. Gazetede okudum, Devlet Tiyatrolarında yedi yüz seksen küsûr oyuncu varmış ve bunlardan sadece on üçü ekrana çıkıyormuş. Tunceli'deki bir adamın bu insanları burada seyretme şansı yok. Neden televizyondan izleme haklarını almak istiyorlar ki? Kültür Bakanığı'nın görevi yasaklamak değil, onu Türk halkıyla buluşturmak olmalıydı. Kültür Bakanlığı eğer ciddi anlamda benim dört yılda şehir tiyatrolarında neler yaptığımı bilmiş olsaydı daha farklı davranırdı. Kültür Bakanı kendisini sadece devlet tiyatrosuyla mı sorumlu tutuyor? Biz Şehir Tiyatroları olarak turnedeyiz, onlar nerede? Ben yarışmaya haftada bir gün ayırıyorum. Pazartesi tiyatronun tatil günü bir aylık stoğu bir günde yapabilirsiniz.
   <br/>
   <br/>
    Size ya devlet tiyatrolarından ya da yarışmadan mı ayrıl dediler?
   <br/>
   <br/>
   Bana emekli ol diyorlar, kadronu oraya da gönderelim demiyorlar. Hadi güle güle deniyor. Böyle bir öfke olur mu ya? Hadi o genel müdür diyelim genç bir çocuk. Anlamıyor, etmiyor, hırslarının kurbanı. O çocuğu anlarım, peki bakan besler mi? Tiyatroculuğunu bilmiyorum hayatımda üç kez gördüm. Bunca yıldır tiyatrocuyum ama bugüne kadar ne iş yaptığını, nerede oynadığını, ne sahneye koyduğunu açıkçası bilmiyorum.
   <br/>
   <br/>
   Email:
   <a class="__cf_email__" data-cfemail="335c405e525d5a415a575254735b5c475e525a5f1d505c5e" href="/web/20141106083656/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6297), [web.archive.org (arşiv bağlantısı)](http://web.archive.org/web/20141106083656/http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6297)
