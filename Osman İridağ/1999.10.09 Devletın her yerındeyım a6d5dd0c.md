# Devletın her yerındeyım

*Osman İridağ 1999.10.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sanko Holding'in sahibi Abdülkadir Konukoğlu alışık olduğumuz işadamı portresinden oldukça farklı bir kimliğe sahip.
  </font>
 </div>
 <div id="newsText">
  <font class="detail-text">
   Bir kere tamamen yerli. Para kazandıkça kimlik değiştirenlerden değil. Zaten fotoğraflarına baktığınız zaman onun yerliliğini anlayabilirsiniz. Diğer işadamları gibi doğduğu kentte zengin olup, yatırımları batıya yapan tiplerden de değil. Gaziantep'te  büyümüş ve yatırımlarını da orada yapmış.
   <br/>
   <br/>
   Hâlâ da yapıyor. Yerli düşünüyor ve  çalıştırdığı insanlarla aynı dili konuşuyor. Bu yüzden olsa gerek deprem felaketinin ardından pek çok büyük holdingin sesi çıkmazken o Sanko Holding adına bir trilyon liralık çeki, Cumhurbaşkanına verdi. Konukoğlu'nun depremzedeler için yardımı oradaki halka değil devlete vermesinde şaşılacak bir taraf yok. Çünkü ona göre en adil dağıtımı devlet yapabilir. Ancak Cumhurbaşkanı aldığı çeki Kızılay'a verince işin rengi değişti. Bir bakanın içinin cız etmesine neden olan bu sahne, sonraki günlerin habercisi gibiydi. Aradan bir kaç hafta geçmişti ki Kızılay yetkilileri Konukoğlu'nun bir trilyon değil 800 milyar bağış yaptığını söylediler. Şimdi Konukoğlu kaybolan 200 milyarın peşinde.
   <br/>
   <br/>
   Söyledikleri ile bana ikinci bir Sema Küçüksöz'ü (O batılı olmasına rağmen Güneydoğuda yatırım yapıyor ve devletle ilgili düşünceleri Konukoğlu'nun söyledikleri  ile örtüşüyor) hatırlatan Konukoğlu ile hem çekin öyküsünü hem de Güneydoğulu sanayicinin devletle olan ilişkisini konuştuk.
   <br/>
   <br/>
   Çeki devlete verdim
   <br/>
   <br/>
    Deprem felaketinin ardından en çok nakit para yardımı sağlayan kuruluşlardan biri de sizdiniz. Bir trilyon liralık çeki Cumhurbaşkanına çıkıp verdiniz. Cumhurbaşkanı ise çeki Kızılay Başkanına verdi. Bu sahneyi gören Bakan Sadi Somuncuoğlu içim cız etti dedi. Sizin de içiniz cız etti mi?
   <br/>
   <br/>
   Benim içim cız etmedi. Çünkü tereddüdüm yoktu. Ben çeki doğrudan doğruya depremzedeler için kullanılsın diye verdim, Kızılay'ın kullanması için değil. Bu, depremde ilaç, ev, gıda, çadır gibi acıl ihtiyaçlar alınsın diye Cumhurbaşkanına verilen bir paraydı.
   <br/>
   <br/>
    Çekin adresinin Kızılay olacağını bilmiyor muydunuz?
   <br/>
   <br/>
   Hayır, biz doğrudan doğruya Gaziantep Valiliği aracılığıyla Cumhurbaşkanına takdim ettik. Kızılay'a değil, devlete verdik. Sayın Cumhurbaşkanımız da Kızılay'a verdi. Ancak biz Cumhurbaşkanından paranın doğru yere harcanacağına dair söz aldık. O bize bu yardımlar kuruşu kuruşuna oraya aktarılacak dedi.
   <br/>
   <br/>
    Kızılay ile devlet ayrı mı?
   <br/>
   <br/>
   Hayır aynı. Kızılay da devletin kurumu. Sayın Cumhurbaşkanının takdiriydi: ben çekin alt kısmına deprem bölgesi hesabı diye yazdım.
   <br/>
   <br/>
    Bu yardımın doğru yere gideceğinden şüphe edenler oldu, mesela sayın bakan gibi.
   <br/>
   <br/>
   Benim hiç bir tereddüdüm olmaz. Çünkü sayın Cumhurbaşkanımız bu işi takip edecek
   <br/>
   <br/>
    Takip etti mi bilmiyorum ama bir kaç hafta sonra Kızılay sizin bir trilyon değil 800 milyar yardım yaptığınızı söyledi.
   <br/>
   <br/>
   Tahmin ediyorum bu bilgiyi veren arkadaşın toplama hatası var. Çünkü biz altı adet çek verdik. Aynı gün o parayı ödemek mümkün değil. Bölerek ödedik. Hangi bankalardan ne kadar ödediğimizi isteyen herkese gösterebilirim. Ve şimdi arayıp sayın Kemal Demir'e soracağım. Bizim verdiğimiz çeki biz biliriz.
   <br/>
   <br/>
   (Sayın Konukoğlu gerçekten de Kemal Demir'i aradı. Ancak sekreteri Kemal Demir'in toplantıda olduğunu söyledi. Konukoğlu verdikleri çek hakkında görüşebileceği bir yetkili istedi ancak amacına ulaşamadı.)
   <br/>
   <br/>
   Niyetim hayır yapmaktı
   <br/>
   <br/>
    Yardıma muhtaç olanlara direkt yardım etmek yerine devleti tercih etmenizde devlete olan minnet borcunun rolü mü vardı?
   <br/>
   <br/>
   Biz Cumhurbaşkanına verdik ki herkes duyarlı olsun, bizi örnek alsınlar istedik.
   <br/>
   <br/>
    Amacınıza ulaştınız mı?
   <br/>
   <br/>
   Benim amacım oradaki yaralı insanlara hayır yapmaktı. Bunun reklamla ya da başka bir şeyle ilgisi yok. Bu bir inanç meselesidir. Eğer gücünüz varsa hayrınızı yapacaksınız. Hem niye vatandaşa vereceğiz? Devletin bir valiliği var, yetkili kurulları var.
   <br/>
   <br/>
    Tamam belki devletin de yardıma ihtiyacı vardır. Ancak öncelik vatandaşların ihtiyaçları değil miydi? Sakıp Sabancı da sizin kadar para verip yarısını halka dağıtarak, "Hayır sahipleri paraları devlete vermesinler onun yerine ev yaptırıp dağıtsınlar" dedi. Siz de böyle yapabilirdiniz.
   <br/>
   <br/>
   Biliyorsunuz bunlar sonradan çıktı. Biz verdiğimizde yoktu. Herkes şaşkınlık içindeydi, ne yapacağını bilmiyordu. Biz acil yardım yapılması gerektiğini düşünerek böyle yaptık. Ayrıca Sanko olarak su, gıda, kefen bezi gibi ihtiyaçları da yolladık. Paranın devlet tarafından daha iyi harcanacağını, zayi olmayacağını düşünüyorduk. Halka dağıttığınız zaman nereye ne dağıttığınızı, kimlerin talan ettiğini bilemiyorsunuz.
   <br/>
   <br/>
    Ev işi ortaya çıkmamıştı diyorsunuz, çıksa ne olurdu?
   <br/>
   <br/>
   Yine ben devlete sorardım. Devlet nereye derse oraya verirdim. Çünkü kişisel yardımların yerine ulaşmadığı kanaatindeyim.
   <br/>
   <br/>
    Niçin bu kadar devletçi bir tavrınız var? Siz de alışık olduğumuz üzere devletle büyüyen bir şirket misiniz?
   <br/>
   <br/>
   Hayır ama ben milletimi ve devletimi seviyorum. Milleti olmayanın devleti, devleti olmayanın da milleti olmaz.
   <br/>
   <br/>
    Serbest piyasanın olduğu bir ülkede bir işadamının devletle bu kadar içiçe olmasını doğru buluyor musunuz?
   <br/>
   <br/>
   Olmalı, devlet olmadan milletin selameti olmaz. Devlet kim, biziz halk yani. Ben de halktan biriyim.
   <br/>
   <br/>
   Devletin her yerindeyim
   <br/>
   <br/>
    Siz bir işadamı olarak devletin neresindesiniz?
   <br/>
   <br/>
   Her yerinde. Biz Gaziantep'te sanayicisi, işadamı, belediye başkanı, valisi, emniyet müdürü, zırhlı tugay komutanı ile bir bütünüz. Sorunları elele birlikte çözüyoruz. Bizim devletin yanında olmamamız için bir neden yok. Ben o sorunuzu da garip karşıladım. Güneydoğudan bir adam çıkınca niye böyle garip karşılıyorsunuz.
   <br/>
   <br/>
    Ben mi?
   <br/>
   <br/>
   Kusura bakmayın, oradan bir adam çıktığı zaman altında bir buzağı arıyorsunuz.
   <br/>
   <br/>
    Hayır, buzağılarla işim yok. Benim sormak istediğim şu. Türkiye'de sanayici olmak, para kazanmak için illa ki devletten yana olmak devletten mi beslenmek gerekir? Kaldı ki ben sizi bundan ayrı görüyordum. Çünkü geçmişte çıkan röportajlarınızda kredi kullanmaya karşı çıkıyordunuz ve gelişi güzel verilen teşviklerin de krize neden olduğunu söylüyordunuz.
   <br/>
   <br/>
    Hayır ben böyle bir şey demedim. Krediyi de teşviki de bulursam alırım, bu eğer doğal bir hakkımsa kullanırım.
   <br/>
   <br/>
    Mart ayında Sabah gazetesine verdiğiniz demeçte diyorsunuz ki; "Biz zaten kredi kullanmıyoruz" Bir başka haberde de rastgele verilen teşviklerin krize neden olmasından yakınıyorsunuz.
   <br/>
   <br/>
   Doğru, doğru, çünkü ben bu yüksek faizlerle kredi kullanmam. Ama düşük faizli bulursam kullanırım. Benim devletle hiçbir alışverişim yok. Çünkü müteahhit değilim.  Devletle hiç alışveriş yapmam. Ne devlete mal satarım ne de alırım. İşim tekstil, bu yüzden devletle iş değil gönül bağım var. Onun bir parçası ve Güneydoğu Anadolu bölgesinde yaşayan garip bir sanayiciyim.
   <br/>
   <br/>
    Türkiye'de tekstil sektörünün de devletten bağımsız olduğunu söylemek zor. Alınan kararlar sizi etkilemiyor mu?
   <br/>
   <br/>
   Zaman zaman etkiliyor tabii. Ben Tekstilde Odalar Birliğinde Danışma Kurulu Başkanıyım. Eleştirme zamanı geldiği zaman devleti de eleştiririm.
   <br/>
   <br/>
   Burjuva da ne demek?
   <br/>
   <br/>
    Siz ikinci kuşak sanayicisiniz. İlk kuşak burjuvanın oluşumunda devletin önemli katkısı oldu.
   <br/>
   <br/>
   Ben kendimi burjuva olarak görmüyorum. Bunu kendime de yakıştıramadım size de..
   <br/>
   <br/>
    O zaman şu şekilde sorayım, para kazanan zengin işadamı.
   <br/>
   <br/>
   Bugün Türkiye'de kurulan sanayinin yüzde 50'si İstanbul'da kurulmuş. Herkes para kazanmış İstanbul'a gelmiş. Biz Güneydoğu Anadolu Bölgesinde tersini yaptık. Dedik ki "Dünyada Türkiyem, Türkiye'de Gaziantep'im". Biz orada büyüdük. Orada büyüdüğümüz için de dikkatleri çok çekiyoruz. Bu şuna benziyor; okyanusta balinaları kimse görmez, ama küçük bir nehirde az biraz büyüdüğünüz zaman herkesin gözüne batarsınız.
   <br/>
   <br/>
    Siz şimdi göze mi batıyorsunuz?
   <br/>
   <br/>
   Bana göre evet.
   <br/>
   <br/>
    Nedenini de biliyor musunuz?
   <br/>
   <br/>
   Bizim yaptığımız işler bazılarına ters geliyor. Anadolu'dan çıkan bazı gür seslerden rahatsız olanlar var. Bundan rahatsız olmamaları gerekir. Ben şuna çok üzüldüm. Eğer benim yaptığım bir trilyonluk yardımı batıdan bir şirket yapsaydı bütün basında sayfa sayfa haberleri çıkardı. Bizim haberimiz iki üç gazetede çıktı. Bunun nedeni Güneydoğu Anadolu Bölgesindeki insanlarla batıdaki insanlar arasındaki iletişim kopukluğundan mı ileri geliyor, yoksa biz mi bu konuda ilişki kuramıyoruz? Veya buradaki basın mensubu arkadaşlar bizlere fazla ulaşmak ve güneydoğudaki sanayicilerin popüler hale gelmelerini istemiyorlar mı? Onu bilemiyorum.
   <br/>
   <br/>
    Kendinizi ikinci sınıf bir sanayici gibi hissettiğiniz oluyor mu?
   <br/>
   <br/>
   Evet. Ama hükümet nezdinde öyle değil. Eğer orada yatırım yapmak istiyorsanız, el üstünde tutuluyorsunuz. Nereye giderseniz gidin, işiniz daha çabuk yapılıyor.
   <br/>
   <br/>
   Basın bizi görmüyor
   <br/>
   <br/>
    Güneydoğuda ciddi yatırımları olan bir tek siz mi varsınız?
   <br/>
   <br/>
   Çok arkadaşlar var da sizler arayıp bulmuyorsunuz. Bizim kadar olmasa bile bize yakın çok müteşebbis var. Ama nedense batı basını görmezden geliyor.
   <br/>
   <br/>
    Böyle bir önyargı olsa sizi de alkışlamazlardı ve siz şimdi bunu batı basınında söyleyebiliyorsunuz.
   <br/>
   <br/>
   Ben geçmişte Gaziantepspor Kulübü Başkanlığı yaptım. Spor camiasında tanınıyordum. Odalar birliğinde sektör danışma kurulu başkanlığım var. 810 sene ihracatçılar birliği başkanlığım var. Benim aktivitem biraz fazla, herhalde ondan.
   <br/>
   <br/>
    Siz ve bir iki büyük holding dışında ciddi nakti yardım yapan holdingler olmadı. Kriz dönemini bahane gösterenler oldu. Kriz sizi etkilemedi mi ki bu kadar çok yardım yapabildiniz?
   <br/>
   <br/>
   Hayır, hayır  efendim. Cenabı Allah eğer size servet vermişse, bu servetin zekatını ve hayrını vereceksiniz. Zekatınız veya hayrınız o yıl o miktarda olmayabilir. Ama gelecek yıllardan mahsup edebilirsiniz. Biz bu inançla hareket ettik. Bu paraları belki bu yıl kazanmadık. Ama mühim olan insanların birbirlerine yardım edebilmesi. Ne yapacağız, öbür dünyaya mı götüreceğiz parayı? İnsanların şunu düşünmesi lazım. Ya o durumda ben olsaydım?
   <br/>
   <br/>
    Diğer işadamları öyle düşünmediği için mi krizi bahane ettiler?
   <br/>
   <br/>
   Ben böyle düşündüğüm için Allah bana hep daha çok verdi. Hiç eksiltmedi.
   <br/>
   <br/>
   Email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5452), [web.archive.org (arşiv bağlantısı)](http://web.archive.org/web/20130713141451/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5452)
