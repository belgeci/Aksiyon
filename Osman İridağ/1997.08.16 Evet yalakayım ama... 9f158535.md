# Evet, yalakayım ama...

*Osman İridağ 1997.08.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Memduh Bayraktaroğlu son aylarda kendinden çok söz ettiren, ismi üzerinde spekülasyonlar yapılan bir köşe yazarı.
  </font>
 </div>
 <div id="newsText">
  <font class="detail-text">
   Refahyol hükümeti döneminde hükümet icraatları ve özellikle de DYP lideri Tansu Çiller ile ilgili yazıları nedeniyle dikkatleri üzerinde toplayan Bayraktaroğlu, kimi meslektaşları tarafından "yalaka" olmakla itham edilmişti. Meydan Larousse ve Ana Britannica'da karşılığı olmayan bu kelimeye tepki göstermesi beklenen Bayraktaroğlu beklentilerin aksine bir televizyon kanalına çıkıp "Evet ben yalakayım" diyerek bu tartışmaya yakından tanık olanları şaşırtmakla kalmayıp, yalaka kelimesine de yeni bir anlam yüklemişti. Onun anladığı yalakalık, "doğru bildiği yoldan taviz vermeden sonuna kadar gitmekti."  Ancak Türkiye'de yalakalığın öyle anlaşılmadığı bir gerçek olduğu gibi, köşe yazarlarının çoğunlukla "tek doğrunun kendi görüşleri" olduğu düşüncesinde oldukları da bir gerçekti. Bir taraftan savunduğu görüşlerin tek doğru olduğunu söylüyor, diğer taraftan ise hiç bir grubun savunuculuğunu yapmadığını iddia ediyor. Bayraktaroğlu ise kendi fikrinin tek doğru olduğunu ve Tansu Çiller'in doğru yaptığı herşeyi savunmaktan gocunmayacağını belirterek "Eğer buna yalakalık diyorlarsa desinler" diye konuşuyor.
   <br/>
   <br/>
   Biz de kendisine "yalaka"yı ve yalakalığı sorduk. Tabii onu bulmuşken Tansu Çiller'i de sormadan edemedik. İyi ki de sormuşuz. Böylece "Bu ülke için kurşun yiyen de sıkan da şereflidir" sözünün gerçek sahibini bulduğumuz gibi, devlet ile ülkenin farklılığını, derin devletin sırlarını ve en önemlisi de örtülü ödenek kirizinde paraların nereye harcandığına kadar pek çok şeyi bir de Bayraktaroğlu'ndan  dinledik.
   <br/>
   <br/>
    Memduh Bayraktaroğlu neyin bayraktarlığını yapıyor?
   <br/>
   <br/>
   Kendimi övmek durumunda kalacağım belki ama, ben, demokrasinin bayraktarlığını  yapmaya çalışıyorum. Bu yolda tek başıma değilim, bayrak taşıyanlardan sedece biriyim. Dedelerim Osmanlı zamanında bayrak taşıdığı için bu soyad bize kalmış. O yüzden soyadımı çok severim.
   <br/>
   <br/>
    Demokrasinin bayraktarlığı nasıl yapılır?
   <br/>
   <br/>
   Sanırım Voltaire'in bir sözüydü; "Senin gibi düşünmüyorum ama senin fikirlerini rahatça söyleyebilmen için canımı bile veririm." Tabii canımı vermek değil de, senin fikirlerin için, fikirlerini özgürce savunabilmen için her türlü fedekarlığı yapmaya hazırım düşüncesindeyim.
   <br/>
   <br/>
   Sizin için Tansu Çiller'in bayraktarığını yapıyor diyorlar.
   <br/>
   <br/>
   Aynı şeyi Erbakan için de söylüyorlar.
   <br/>
   <br/>
    Yapıyor musunuz peki? Yani Çiller'in bayraktarlığını..
   <br/>
   <br/>
   Eğer bunun ismi bayraktarlıksa evet yapıyorum. Bayraktarlık benim gözümde çok kutsal bir iş. Doğru bildiğim, halk için yararlı olacağını düşündüğüm bütün icraatlarını destekliyorum. Bunun ismi popülizm ise onu da yapıyorum.
   <br/>
   <br/>
    Aynı zaman da popülistsiniz öyle mi?
   <br/>
   <br/>
   Evet.
   <br/>
   <br/>
    Nedir popülistlik anlayışınız?
   <br/>
   <br/>
   Popülizm people'dan yani halktan gelir. Halkçı olmak, halkın isteklerini savunmaktır popülist olmak. Halkın isteklerini yazmak, halkçı olmak ayıp bir şey mi? Bugün tekelci sermayenin istediklerini yazdığınız zaman kimse size tekelci sermayeci demeyecek, halkın isteklerini yazınca popülist diyecekler. Böyle bir şey mümkün mü?
   <br/>
   <br/>
    Sizin popülistliğiniz ile kamuyonda bilinen şekliyle popülizm tanımı arasında galiba büyük bir fark var. Örneğin gecekondular. Gecekonduculuğu savunmak popülistliktir. Siz gecekonduları savunuyor musunuz?
   <br/>
   <br/>
   Gecekonduculuğa karşıyım, orada oturan insana değil. Onu oraya hangi şartlar getirmiş ona bakarım. Ama gecekonduculuk işgalciliktir, hırsızlıktır. Devletin ya da özel şahsın arazisi  zorla gasp edilmiştir. Liberal Demokrat Parti'de gecekonduda oturanlara oy hakkı verilmesin diyen kişi benim.
   <br/>
   <br/>
    Popülist misiniz değilmisiniz anlamadık..
   <br/>
   <br/>
   Kelime yanlış kullanılıyor, ben halkçıyım. Demokrasilerde toplumun tümünün çıkarı diye bir şey olmaz. Atatürkçülüğe onun için karşıyım. Herkes Atatürkçü olamaz.  Herkes Atatürkçü olsun dediğin gün Atatürkçü Parti kurarsın, başına da Yekta Güngör Özden'i getirirsin, ama o zaman da demokrasi olmaz. Demokrasi değişik çıkarların değişik kişiler tarafından savunulduğu bir sistemdir. Ben özel sektörde küçük ve orta boy işletmeleri savunuyorum. Tekelci sermaye dediklerinin tekelciliğine karşıyım. Esnaflığı savunuyorum. Büyük marketlere karşıyım çünkü bakkal benim çilemi çekiyor. Emekçileri savunuyorum. Adam alın teri döküyor çünkü. Yani halk diye, people diye tabir edilen insanlardan yanayım. people'dan giderek, halktan giderek popülist olduğumu söylüyorum. Ben sübvansiyona karşıyım, açık bütçeye karşıyım. Bunlara karşı olan kişi popülist olmaz ki..
   <br/>
   <br/>
    Galiba popülistliğin gerçek tanımını öğrenmek için Meydan Larousse'a bakmak gerekiyor. Ama Meydan Larousse'ta bir başka kelimenin karşılığı yoktu: Yalakalık. Siz Türkiye'de ilk kez "Evet, ben yalakayım" diyen köşe yazarısınız. Nedir bu yalakalık?
   <br/>
   <br/>
   Ne olduğunu bilmiyorum.
   <br/>
   <br/>
    O zaman nasıl diyorsunuz ki ben yalakayım.
   <br/>
   <br/>
   Adam bana diyor ki, Memduh Bayraktaroğlu Çiller'in yalakası.  Yalaka'nın sözlükte de bir karşılığı yok.
   <br/>
   <br/>
    Argoda yağcı, yüze gülen, pohpohçu olarak geçiyor?
   <br/>
   <br/>
   Olabilir. Ben diyorum ki yalakayım. Ama bunu kötü anlamda almıyorum. Bir düşüncenin, bir fikrin savunuculuğu olarak algılıyorum. Bana Çiller'in yalakası diyenler gibi tekelci sermayenin, basın kartelinin, rantiyenin yalakası değilim.  Küçük ve orta boy işletmeleri yok etmek isteyenlerin, Gümrük Birliği düşmanlarının, rekabetten korkanların yalakası değilim.
   <br/>
   <br/>
    Bunların yalakası olmamak Tansu Çiller'in yalakası olmayı gerektiriyor mu?
   <br/>
   <br/>
   Bu gerektiriyor olayı değil. Ben yalakalık olarak almıyorum, savunma olarak alıyorum. Yalaka kelimesini kullanmışlar, bu kelime için kavga etmem ki ben. Benim yaptığım iş kutsal bir iş ise bana yalaka deseler ne olur.
   <br/>
   <br/>
    Sadece size demelerinin sebebi ne?
   <br/>
   <br/>
   Demek ki Tansu Çiller'i savunanların içinde en çok benden etkileniyorlar.
   <br/>
   <br/>
   Paşalar örtülü ödenekten haberdar
   <br/>
   <br/>
    Tansu Çiller'in hiç hatası yok mu?
   <br/>
   <br/>
   Var elbette. En büyük hatası da dürüst ve saf olmasıdır. Örtülü ödenekte gördük. Başbakan emir verir, der ki "Bu iş yapılacak." Niçin yapılacağını kimse soramaz ona. 500 milyarın nereye gittiği belli. Askeri harcamaların hepsini NATO'ya bildirmek zorundasınız. Ya da örtülü ödenekten ekstra masrafları karşılayacaksınız. Çiller aleyhine işletilen örtülü ödenek davasındaki paranın nereye gittiğini herkes biliyor.
   <br/>
   <br/>
    Söyleyin de biz de öğrenelim.
   <br/>
   <br/>
   Çoğunluğu askeri harcamalardı. Bunu paşaların hepsi biliyor ama para PKK ile mücadele eden Özel Tim'e verildiği için bilmiyor gibi davranıyorlar. Bilmemelerine imkan yok. Ama çıkıp derseler ki bilmiyorum, bir şey diyemem.
   <br/>
   <br/>
    Tansu Çiller sizi arayıp yazılarınızdan dolayı teşekkür ediyor mu?
   <br/>
   <br/>
   Teşekkür etmesi gerekmiyor ki.. Ama telefonda görüşüyoruz.
   <br/>
   <br/>
   Fikirlerde uzlaşma olmaz
   <br/>
   <br/>
    Türkiye'de gazeteciler, özellikle köşe yazarlarının büyük bölümü ya bir grubun ya da bir kişinin savunuculuğunu yaparken, karşı tarafı kötülemeyi tercih ediyor. Bunun ortası yok mu?
   <br/>
   <br/>
   Ben köşe yazarı olarak normal bir insanla tartışmam. Ama benim savunduğum kitlelere, benim fikrime zararı olan insanlarla elbette tartışırım. Ona iyi yapıyorsun diyemem. Şimdi kumarhaneler kapatılsın diye bir kanun teklifi çıkarılmış, cumhurbaşkanının onayına sunulmuş. Ama cumhurbaşkanı ne yapmış, kanun tasarısını yeniden görüşülmek üzere Meclis'e iade etmiş. Yeni hükümet ise tasarıyı hasıraltı etmiş. Ben daha önce defalarca yazmışım bu kanun teklifinin çok yararlı olacağını. Şimdi bunu hasıraltı edenleri nasıl savunabilirim? Gümrük Birliği'ne taraftar olduğum için, mutlaka girmemiz gerektiğini savunan ben, bugünkü hükümetin GB'den çıkmayı düşünen politikalarını nasıl destekleyebilirim?
   <br/>
   <br/>
    Eğer köşe yazarları olaylara kendi pencerelerinden bakmaya devam eder, diğer fikirlerin tamamen yanlış olduğu önyargısını devam ettirirlerse, doğruyu bulmamız nasıl mümkün olur?
   <br/>
   <br/>
   Belki sivri olacak ama  insanların fikirlerinde uzlaşma olmayacağını, uzlaşmanın davranışlarda olacağını düşünüyorum. Birbirimiz de konuşmakta, tartışmakta anlaşabiliriz. Ama fikirlerde bu zor. Benim dediklerime birisi çıkıp diyebiliyor mu Memduh Bayraktaroğlu yanlış düşünüyor doğrusu bu diye. Tansu Çiller'in söylediği ve büyük gürültünün koptuğu "Bu ülke için kurşun sıkan da yiyen de şereflidir" sözü bana ait ve bu sözümün de arkasındayım.
   <br/>
   <br/>
   Kurşun ülke için sıkılır
   <br/>
   <br/>
    Kurşunun bu ülke için sıkıldığını nasıl anlıyorsunuz
   <br/>
   <br/>
   Adam PKK'ya kurşunu kendisi adına sıkacak değil ya..
   <br/>
   <br/>
    Verdiğiniz örnek bütün olayları anlatmaya yetmiyor. Kimilerine göre bu ülke için olan, bir başkasına göre olmayabiliyor.
   <br/>
   <br/>
   İstisnalar kaideyi bozmaz. Galatasaray'ın bir hafta berabere kalması onun kötü takım olduğunu göstermez. Tekrarlıyorum "Bu ülke için kurşun sıkan da yiyen de şereflidir." Aksini söyleyen şerefsizdir.
   <br/>
   <br/>
    Sizin dediğiniz anlamda bu ülkede şerefsiz çok mu?
   <br/>
   <br/>
   Çok.. O insanlara şerefsiz diyenleri hazmedemiyorum. Savaşın şehidi, gazisi izafidir. Türkiye Cumhuriyeti birileri ile savaş halindedir ve savaşta yargısız infaz olmaz. Savaşta katil olunmaz. Fali meçhul olmaz.
   <br/>
   <br/>
    Türkiye Cumhuriyeti bir devletin ismi, oysa siz ülke'den bahsediyorsunuz. Ülke ile devlet aynı mı?
   <br/>
   <br/>
   Değil tabii.
   <br/>
   <br/>
    Devlet için de kurşun sıkan şerefli midir peki?
   <br/>
   <br/>
   Devlet o ülke insanlarının kendileri adına hareket etmesi için yetki verdikleri en yüce organizasyondur. Devletin memuru devlet için kavga etmez. Amirlerinin ülke için verdiği emirleri yerine getirir. Ona sen bu işi yap, ülkenin adınadır derler, o da yapar.
   <br/>
   <br/>
    Kurşunu sıkan aslında ülkesi adına yaptığını zannederken, devleti adına mı yapıyor?
   <br/>
   <br/>
   Bir örnekle bu soruya cevap verebilirim. Ilıcak holdingi bir ülke olarak düşünürsek, Mehmet Ali  Ilıcak ve yönetim kurulundaki arkadaşlarını devlet olarak kabul edebiliriz. Ben de burada çalışan bir memurum. Yönetim kurulu benden İsviçre'de yapılacak olan Sion Galatasaray maçını izlememi istiyor. "İşiniz değil ama biz yönetim kurulu olarak karar verdik, ilave olarak bunu da rica ediyoruz" diyorlar. Ben de kabul edip maçı izlemeye gidiyorum. Ben burada belki yönetim kurulu tarafından görevlendiriliyorum ama yazımı Akşam gazetesine yazıyorum. Yani görevi ülkem adına kabul ediyorum.
   <br/>
   <br/>
   Derin devlet şeytandır
   <br/>
   <br/>
    Ya bir kaç devlet birden aynı ülkede "devlet benim" iddiasında bulunuyorsa ne olacak? Siz doğru devlete hizmet ettiğinizi nasıl anlayacaksınız?
   <br/>
   <br/>
   Mr. Kaybet hiç.. Çok önemli bir roman ve filmdir. İnsanlarda iki tane kişilik vardır der. Dikkat edin kendinize. Karşıdan karşıya geçeyim diye düşünürken, içinizden gelen bir başka ses,  önce şuradan bir dondurma al sonra karşıya geç diyebilir. Şimdi hangisi sen oluyorsun? Orada doğruyu yap diyen ben, hakikidir, diğeri şeytandır. Yani karşıya geçmeni isteyen ben doğrusudur. Bir başkasına göre bu doğru değişebilir. Devlet de öyle. Doğru olan, gerçek olan ise bir tek devlettir. Derin devlet ise şeytandır.
   <br/>
   <br/>
    Türkiye'de hangisinin iktidarı sözkonusu?
   <br/>
   <br/>
   Bütün dünyada olduğu gibi bizde de ikisi iktidar. Devleti yönetenler hakiki ben olarak bu ülkenin 65 milyonunun çıkarını düşünüyor. Derin devlet ise kendi duygularının sesini dinliyor ve kendi çıkarını düşünüyor.
   <br/>
   <br/>
    Devletin gücünü kimden aldığı belli. Peki derin devlet gücünü nereden alıyor?
   <br/>
   <br/>
   Derin devlet gücünü kendinden alır.
   <br/>
   <br/>
   Ben bir ekolüm
   <br/>
   <br/>
    Dünyada olduğu gibi  Türkiye'de de bir çok gazetecilik ekolü var. Abdi İpekçi ve Ahmet Emin Yalman ekolleri gibi. Mesleğe yeni başlayan gazeteciler de uzmanlaşmak istedikleri alana göre kendilerine ünlü bir gazeteciyi örnek alır. Sizin örnek aldığınız bir ekol var mı?
   <br/>
   <br/>
   Ben Memduh Bayraktaroğlu ekolündenim.
   <br/>
   <br/>
    Memduh Bayraktaroğlu ekolü nedir?
   <br/>
   <br/>
   Ben diye yazan ilk köşe yazarıyım. Benden önce herkes "bu satırların yazarı" derdi, "biz" derdi. 1973 senesinde rahmetli Abdi İpekçi'nin bir yazasını okudum, hep bu satırların yazarı diyordu. Mektup yazdım kendisine. "Siz o kadar büyük bir gazeteci olmanıza rağmen o satırların kendinize ait olduğunu niçin yazmıyorsunuz. Fazla mütevazı olmayın, gerçek zannederler. Biz demek sadece Allah'a mahsustur. Sadece O biz diye konuşur" dedim. Rahmetli mektubumu almış olacak ki beni aradı ve  "Biz ustalarımızdan böyle gördük" dedi. O günden beri içimde bir uhde kaldı ve bana köşe yazarlığı teklif ettikleri zaman da ben diye yazmaya başladım. Çünkü düşünen, yazan, üreten benim.
   <br/>
   <br/>
    "Biz diye konuşmak Allah'a mahsus" sözü benim bildiğim kadarıyla daha farklı ama neyse.
   <br/>
   <br/>
   İngiliz ben diye konuşur. Yaptım, ettim der. Biz diye yazıyorlar. Eleştireceksin adamı arıyorsun. Çok rahat demogoji yapılacak bir durum ortaya çıkıyor. Diyorsun ki yazdıkların yanlış. O da size "ben değil biz yazdık" cevabını verebilir. Ben diye yazarsam günah sadece bana gelir. Sevap geldiği zaman da bırakın onun da mutluluğunu tek başıma yaşayayım.
   <br/>
   <br/>
    Ya okuyucularınızdan gelen günahlar ve sevaplar, sizi mutlu ediyor mu?
   <br/>
   <br/>
   Hep olumlu mektup alıyorum. Olumsuz düşünenler telefon ediyor ama sayıları çok az.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2870), [web.archive.org (arşiv bağlantısı)](http://web.archive.org/web/20130810005851/http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2870)
