# Hersey sıyah ya da beyaz degıl

*Osman İridağ 1997.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gün gelecek, ''gri''yi seveceğiz... Gün gelecek, olaylar siyah ya da beyaz olmaktan çıkacak... Gün gelecek, fikirleriyle Türkiye'nin önünü tıkayan birinin can güvenliği için canımızı vereceğiz...
  </font>
 </div>
 <div id="newsText">
  <font class="detail-text">
   Gün gelecek, aydınlarımız ''bizim'' yani Türkiye'nin olacak... Gün gelecek, laikliği öğreneceğiz... Gün gelecek, ''gerçek demokrasiyle'' tanışacak ve yine bir gün gelecek, demokrat olacağız... Sonra bir gün daha gelecek ve bir araştırmacı çıkıp Türkiye'deki demokratların tarihini yazacak. İşte o zaman ona mim koyması gerekecek. Kimbilir belki ona ''Don Kişot'' diyecek, belki de ''Wilhem Tell''. Reyting canavarı karşısında zaman zaman yıkıldığı anları resmedecek belki de. Ya da canavara yardıma gelen kargaları, akbabaları anlatacak. Medya teröründen, bir kısım basın ve öteki bir kısım basından dem vurup, medyanın sivilleşme öyküsünü yazacak... Ufuk Güldemir'e ise özel bir yer ayıracak.
   <br/>
   <br/>
   Ve belki de onu Türkiye'nin ''Newage Aydın''ı diye tanımlayacak...
   <br/>
   <br/>
   <br/>
   <br/>
    Bir kısım basın, öteki bir kısım basın ayrımında siz kendinizi nerede görüyorsunuz?
   <br/>
   <br/>
   Biz kendimizi tarafsız, dengede, gazetecilik ilkelerine sıkı sıkıya bağlı yayın yapan bir kurum olarak görüyoruz. Hiçbir konjonktürel fırtınanın bizim doğru perspektifimizi etkilemesine izin vermiyoruz. Şu anda polorize olduğu için perspektifini kaybetmiş bir grup medya var. Türkiye şu anda hasta bir insan gibi. Hasta insanda yüksek ateşten dolayı perspektif kaybı olur. Bu medyaya da yansıyor. Bizim bugüne kadar sıkı sıkıya bağlı büyüdüğümüz bir çok prensip, bu dönemde ayaklar altında çiğneniyor.
   <br/>
   <br/>
    Ne gibi prensipler?
   <br/>
   <br/>
   Gazetecilik prensipleri. Özellikle benim de içinden geldiğim Cumhuriyet geleneğinin bizde olmasını arzuladığı temel prensipler. Haberin double check kuralı (Habere konu olan iki tarafın da görüşlerine buşvurma), tarafsız olma, olaylara üstten bakabilme, siyasetin kargaşasında taraf olmama, kliklere, hiziplere kaymama. Bu gibi prensipler, hasta ateşli olduğu için çiğneniyor. Mevcut vaziyeti böyle görüyorum. Biz kendimizi nerede görüyoruz; Ateş bize de kenarından, ucundan dokunmakla birlikte, Allah'a şükür perspektifimizi kaybettirmedi. Star, empoze edilmiş haberlerin karşısında blok olarak duruyor.
   <br/>
   <br/>
    Star bunu nasıl başarıyor? Sadece Ufuk Güldemir farkıyla mı?
   <br/>
   <br/>
   Cem Uzan'ın desteğiyle yapabiliyorum. Cem Uzan'ın desteği olmadan böyle bir şey olamaz. Perspektif kaybına önce malın sahibidir karşı koyacak olan, sonra da ona inanan yöneticidir. Malın sahibi, perspektif kaybı karşısına geldiği zaman, dur bakalım ben ne olduğunu biliyorum; bu iş öyle değil, biz bunun doğrusunu yapacağız diyebiliyorsa yöneticinin işi kolaylaşır. O yüzden ben medya organlarından çok meslektaşlarıma güveniyorum. Örneğin A gazetesinde, yayın politikası olarak perspektif kaybı olabilir ama; o A gazetesinin yöneticilerinin, yazarlarının hiçbirinin bu perspektif kaybını görmeyecek ve içten içe bundan rahatsız olmayacak kadar kalibresiz insanlar olduğuna inanmıyorum. Bana medyaya güveniyor musunuz diye sorsanız şöyle cevap veririm: Medyaya güvenmiyorum ama çalışanlara güveniyorum.
   <br/>
   <br/>
    Neden bu güvendiğiniz insanların fikirleri okuyucunun aldığı gazeteye yansımıyor?
   <br/>
   <br/>
   Bence yansıyor ama satıraralarında kalıyor.
   <br/>
   <br/>
    Star Haber'in diğer haber bültenlerinden farkını iki cümleyle izah etmenizi istersek bize ne dersiniz?
   <br/>
   <br/>
   İki cümleyle değil tek kelimeyle cevap verebilirim: Mantıklı..
   <br/>
   <br/>
    Bu cevaptan diğerlerinin mantıksız olduğu çıkıyor.
   <br/>
   <br/>
   Ben bizi tarif edeyim, onları tarif etmiş olmayayım. Star Haber'in mantıklı olması İngilizce tabiriyle ''thoughtfull''dur. Yani her gün düşünen haberdir. Ama, bugün kimin hayatını karartalım diye değil, kimin hayatını karartmayalım diye düşünür. Acaba doğru yapıyor muyuz diye, toplantı masasında yüz defa kendine sorar. İşte perspektif kaybı da olmazsa mantıklı bir yayın politikası ortaya çıkar.
   <br/>
   <br/>
    İdealinizdeki haberleri yapabiliyor musunuz? Reyting kavgası sizin haberciliğinizi nasıl etkiliyor?
   <br/>
   <br/>
   Reyting önemlidir ama herşey değildir. Bir ticari müessesede elbette reytingi, tirajı gözönünde bulundurursunuz ama, bunun uğruna vereceğiniz tavizlerin çok fazla olmaması gerekir. Tabii ki satış, tiraj, reyting tüm medya çalışanları için önemlidir. Ama şeref de önemli, prensip sahibi olmak da önemli, doğru habercilik yapmak da önemli. Bu ilkelerle reytingi örtüştürdüğünüz zaman ideal noktayı yakalıyorsunuz.
   <br/>
   <br/>
    İdeal noktanız bu mu?
   <br/>
   <br/>
   İyi olmanın sınırı yok. Her gün daha iyisini istiyor insan. Acaba televizyon haberciliğini nasıl bir adım öteye götürebilirim diye düşünüyor. Fakat ateş yüksek olduğu dönemlerde habercilik biraz sekteye uğruyor.
   <br/>
   <br/>
   EKİBİMLE RAKİP OLMAM
   <br/>
   <br/>
    Show TV'de ''Analiz''lerinizle daha çok ekrana çıkmanıza rağmen, Star ekranlarında görünmemenizin sebebi nedir?
   <br/>
   <br/>
   Bunun iki nedeni var. Birincisi, vaktim yok. Çünkü Star'da bütün haber programlarından sorumluyum. İkincisi, Milliyet'te Genel Yayın Yönetmenliği yaptığım dönemde de yazı yazmamıştım. Yöneticiler yazı yazdığı ya da televizyonda program yaptığı zaman, kendi çalışanlarıyla rakip oluyor. Bir tür menfaat çatışması yaşanıyor. Ben bu konuyu acaba yöneticisi olduğum haberlerde mi vereyim yoksa kendi programıma mı saklayayım gibi. Dolayısıyla sadece profesyonel mülahazalarla ben yöneticinin, haberlerin üstünde bir konumda olmasını, kendi programı için, yöneticisi bulunduğu diğer dalları sekteye uğratmaması gerektiğini düşünüyorum.
   <br/>
   <br/>
    Yine ''genel''den farklı bir düşünce içindesiniz. Diğer bir çok konuda da, şeriat, laiklik, darbe karşıtlığı gibi ''genel''den farklısınız. Üstelik de bulunduğunuz çevrenin yoğun tepkisini alacak sözleriniz var. Nasıl oluyor da böylesine zıt bir kimlikle, büyük bir televizyonda yerinizi koruyabiliyorsunuz?
   <br/>
   <br/>
   Gazeteci o kadar zor yetişiyor ki. Geçmişime bakınca bana ne kadar para harcandığını görüyorum. Cumhuriyet'in desteğiyle yurtdışı görevlerde bulunmuşum, kitaplar yazmışım, yabancı dili Türkçedeki rahatlıkla kendimi ifade edecek seviyede öğrenmişim. Medyada bu kadar çok yatırım yapılan kaç kişi var? Benim görüşlerim ne kadar marjinal gözükse de, asıl marjinal olan siyahlar ve beyazlar.
   <br/>
   <br/>
    Marjinal olmadığınız iddiasındasınız. O zaman neden sadece sizin sesiniz yüksek çıkıyor?
   <br/>
   <br/>
   Kalabalık aslında. Medya çalışanlarına güveniyorum dediğimde onu kastettim. O akıl belki gazetelerin sayfasına az yansıyor ama; pekçok kişide var. Bunu çıkıp yazmasa bile, bir çok insanın benimle aynı fikri paylaştığını biliyorum. Bir araya geldiğimiz zaman, bunu ifade ediyorlar.
   <br/>
   <br/>
    Görevler paylaştırılırken ''Don Kişot''luk size mi düştü?
   <br/>
   <br/>
   Dediğim gibi bu ülke bana çok para harcadı. Ben bu ülkeyi seviyorum ve doğruları söylemek gerektiğine inanıyorum. Şimdi size bu kadar para harcanmış; ondan sonra düşüncelerini söyleme.. Böyle bir şey yok. Bu ülkeye hepimiz borçluyuz. Biz Türkiye varsa varız.
   <br/>
   <br/>
   Özel televizyonlar yaptıkları reality haber şovlarla tepki topluyor. Siz haber merkezi terbiyesi almayan eski sanatçıların bu tepkiyi doğuracak yayınlar yaptıkları düşüncesindesiniz? Medyaya baktığınız zaman bu terbiyeyi verecek mutfakların durumu nasıl görünüyor?
   <br/>
   <br/>
   Haber merkezi, insanı eğitici bir süreç. Yanlış yaptığınız zaman başınıza ne geleceğini çabuk öğreniyorsunuz. Mesleğinizin ilk günlerinde bir haberiniz tekzip edilince, bir daha tekzip almamak için çalışmayı öğreniyorsunuz. Bankacılar nasıl ki 7 haneli rakamları hiç kağıda yazmadan çarpıp bölebiliyorsa, biz gazeteciler de 7 haneli duyguları, düşünceleri, hisleri kafada çarpıp bölmeyi öğreniyoruz. Dolayısıyla haber merkezleri böyle bir eğitim, terbiye süreci veriyor. Medyada bu geleneğin sürdüğünü biliyorum ve buna güveniyorum. Bazı kurumların başında bulunanlar, bu süreçten geçmedikleri için, çeşitli sorunlar yaratıyor olabilirler. Ama, sonuçta o süreç herşeye rağmen işliyor.
   <br/>
   <br/>
   İDEOLOJİ SAVAŞINI KAZANDIM
   <br/>
   <br/>
    Sizin haber anlayışınıza getirilen eleştirilerden biri haberleri önemini kaybettirecek ölçüde magazinleştirdiğiniz yönünde.
   <br/>
   <br/>
   Bunu söyleyen kişiler haberi kafalarıyla değil, gözleriyle izliyor. Türkiye uzun yıllar tek kanallı televizyonda devlet propagandası altında kaldı. Özel televizyonlar Türkiye'de Berlin duvarının yıkılışı kadar önemlidir. Televizyoncu olarak değil amatör bir sosyolog olarak söylüyorum, özel televizyonlar Turgut Özal'ın Türkiye'ye getirdiği belki de en büyük devrimlerden birisidir. Özel televizyonlar Türkiye'ye çok sesliliği getirdi. Bu özel televizyonların çıkışında ana prensip şuydu: Biz devletin değil, milletin haberlerini vereceğiz. Benim ana prensibim bu oldu. Millet için ne önemliyse haber odur. Devlet televizyonu devlet sanatçılarının, Hikmet Şimşek'in haberini yaparken ben ''devletin sanatçısı varsa milletin de var'' diyerek İbrahim Tatlıses'e ağırlık verdim. Ama bunu bazılarının sandığı gibi magazin amacıyla değil bir ideolojik savaş olarak yaptım.
   <br/>
   <br/>
    Kiminle kimin savaşı bu?
   <br/>
   <br/>
   ''Devlet millet için mi yoksa millet devlet için mi var?''ın savaşı. Habere kafasıyla bakmayı bilmeyenler bunu magazin zannetti. O dönemde bize çamur atıp, ''çok magazinel bunlar'' diyenler, bugün bizim çizgimize geldi.
   <br/>
   <br/>
   ASKERİ ÇAĞIRAN YAZILAR VAR
   <br/>
   <br/>
    Medyadaki çok seslilikten kimse rahatsız değil. Ancak gazete ve televizyonlar siyahı beyaz, beyazı ise siyah gibi gösterebiliyor.
   <br/>
   <br/>
   Somut bir örnek var mı?
   <br/>
   <br/>
    Yüzlerce. Örneğin bir kanal askerler başbakana soğuk davrandı derken, bir diğer kanalda aynı haber dakikalarca sohbet ettiler şeklinde verilebiliyor
   <br/>
   <br/>
   İşte hastanın ateşi yükseldiği için, gazetecilik prensipleri değil başka prensipler öne çıkıyor. Bir grup medya kuruluşunun hükümeti devirmek için özel çaba sarfettiğini görmemek saflık olur. Neredeyse askerler gelip yönetime el koysun şeklinde yayınlar yapılıyor. Ateşin yükselmesinden onu kastediyorum zaten. Temel gazetecilik prensiplerinin de çok önemli olmayacağı, o grup için söylenebilir. Biz de zaman zaman tanık oluyoruz. Gazetelerin birinci sayfasında görüyoruz, bilmem kim kime fırça atmış. Arkadaşlardan araştırmalarını istiyorum, yazılandan farklı bir manzara ortaya çıkabiliyor.
   <br/>
   <br/>
    Bir de en sevdiğiniz renk olan ''gri''ye olan yabancılığımız olsa gerek. Galiba toplum olarak bütün olayları siyah ya da beyaz gördüğümüz için hâlâ ''gri''ye alışmadık.
   <br/>
   <br/>
   Gri çok iyi bir renktir. Türkiye'de gri renge meraklı insan sayısı az. Gri renk demokratların rengidir, Türkiye'de ise demokrat çok az. En demokratım diyen birisinin karşısına öyle bir seçenek çıkarırım ki, demokratlık sınavında sınıfta kalır. Bu yüzden de siyah beyaz yansıyor her şey. Bir örnek vereyim. Ben, Yekta Güngör Özden'le hiçbir fikri paylaşmıyorum. Özellikle, özelleştirmenin önünü tek başına tıkayarak Türkiye'ye büyük zarar verdiğini düşünüyorum. Ama ben, Yekta Güngör Özden'in varlığının sürmesi için, canımı feda etmeye hazırım. Aynı şekilde, Nusret Demiral'ın da fikirlerini paylaşmam ama onun varlığını savunurum. Grilik budur. Fakat Yekta Güngör Özden gibi insanlar birinin fikrini beğenmiyorsa o yok olsun der. Siyah beyaz bu işte. Yani görüşlerini beğenmediği kişinin yok olmasını istemek. Bir örnek daha vereyim. Ben Refah Partisi'ne hiç oy vermedim hayatta. Dinle bir ilgim, ilişkim de yok. Fakat ben Refah'ın varlığını savunuyorum.
   <br/>
   <br/>
    Ya Türk medyasının demokratlık sınavı? Medya bu sınavı başarıyla veriyor mu?
   <br/>
   <br/>
   Medya, Türkiye'nin bir parçası, Türkiye'den kopuk değil. Bir Millet Meclisi gibidir. Millet Meclisi'nin nasıl delisi vardır, akıllısı vardır, beyaz giyineni vardır, siyah giyineni vardır, Türkü vardır, Kürdü vardır, Ermenisi vardır. Medya da öyle işte. Her türlü insan var. Dolayısıyla medyayı milletten çok soyutlamamak lazım. Bu medyanın içinde aklı başında bir sürü insan var, deli saçması yazan bir sürü insan var. Bunların hepsi birbirini dengeliyor.
   <br/>
   <br/>
    Türkiye'nin bugün yaşadıkları demokrasi sancılarına mı, yoksa hasta birinin son çığlıklarına mı benziyor?
   <br/>
   <br/>
   Hastaneye de yatsa, ateşli de olsa demokrasi sancılarıdır. Türkiye, eğer bu ateşli günleri geçiriyorsa, mutlaka bunun ilacı bulunacak ve hastaya sürülecek. İlacı da demokrasi, özgürlük, herkesin var olması, isteyenin istediği gibi giyinmesi, konuşması ve bunun devlet politikaları olmaktan çıkarılması. Bütün dünyadaki en ileri gitmiş ülkelerde rejim iki cümle üzerine kuruludur. Serbest düşünce ve serbest piyasa. Bu iki şeyi bir topluma getirdiğiniz zaman, toplum uçak gibi yerden havaya kalkıyor. Müthiş bir kalkınma sürecine giriyor. Türkiye de bu süreçten geçiyor.
   <br/>
   <br/>
   DİNDARLAR BASKI ALTINDA
   <br/>
   <br/>
    Türkiye en küçük bir krizle gerginleştirilmek isteniyor. Şeriat tartışmaları da bu sebeplerden sadece biri. Halk çok partili sisteme geçildiği andan itibaren ''Laiklik elden gidiyor, şeriat hortluyor'' tehditi ile korkutuluyor. Siz de şeriatın hortlayacağı düşüncesinde misiniz?
   <br/>
   <br/>
   Ben Türkiye'ye, insanlara güveniyorum. Bir şeriat tehlikesinin olmayacağını ve olmaması gerektiğini düşünüyorum. Çünkü, şeriatın içinde demokrasi yoktur. Eğer bir şeriat rejimi gelirse, biz demokratlar onun içinde nefes alamayabiliriz. Ama demokrasinin içinde, şeriata inanan insanların da yeri vardır. Türkiye için bir şeriat tehlikesi yok ancak mevcut demokrasi tehdit altında. Türkiye yanlış Kürt politikasıyla bu noktaya geldi. Şimdi uygulanan yanlış sosyal politikalarla da, dindarların zıvanadan çıkarılacağını düşünüyorum. Eğer, bu baskı politikaları, İslami cenah üstünde izlenmeye devam ederse, asıl o zaman Türkiye'yi iyi günlerin beklemediğine inanıyorum.
   <br/>
   <br/>
    Bu anlamda MGK'nın yeni iç tehdit İslamcılar anlayışını nasıl değerlendiriyorsunuz?
   <br/>
   <br/>
   Bunu nereden çıkardılar bilmiyorum. Ellerindeki datalar bende yok. Eğer gazete haberleriyle bu değerlendirmeyi yaptılarsa ki bilmiyorum onunla mı yapıyorlar umarım ellerinde gazete haberlerinin ötesinde bilgiler de vardır. Analizi nasıl yaptıklarını bilmediğim için, tartışmak istemiyorum.
   <br/>
   <br/>
    İlginçtir, demokrasiden, demokratlıktan bahsederken, hiç ''laiklik'' kelimesini araya koyma ihtiyacı hissetmediniz. Oysa kendisini demokrat olarak tanımlayan pek çok insan ''Atatürk ilke ve inkılaplarına, laikliğe'' diye başlayan cümleleri sık sık kullanırlar. Sanki, laiklik Atatürk ilkelerinden biri değil gibi.
   <br/>
   <br/>
   Sadece laik olan bir ülke, demokratik olamayabiliyor. Mesela Sovyetler Birliği. Sovyetler laikti ama, ülkede demokrasi yoktu. Mesela Irak. Gerçek laiklik için aynı zamanda demokrasi şart. Bir ülkede demokrasi yoksa, laiklik de yoktur. Tersini iddia eden yalan söylüyordur. Biz Türkiye'de, laikliği ve demokrasiyi örtüştürmeliyiz. Bu örtüştüğünde, Türkiye gerçek laikliğe gider. Bugünkü laiklik, doğru laiklik değil. Bunu bütün sosyologlar, bütün bilim adamları biliyor. Türkiye laiklikle demokrasiyi, demokrasiyle, cumhuriyeti örtüştürerek demokratlaşmalıdır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2692-hersey-siyah-ya-da-beyaz-degil.html), [web.archive.org (arşiv bağlantısı)](http://web.archive.org/web/20120130112705/http://www.aksiyon.com.tr:80/aksiyon/haber-2692-hersey-siyah-ya-da-beyaz-degil.html)
