# Sarayda ısyan

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050224095155im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095155im_/http://www.aksiyon.com.tr/resim/387/30.jpg" vspace="5"/>
  </p>
 </font>
 <font class="content">
  Dolmabahçe Sarayı’nda çalışan 455 mevsimlik işçi, özlük haklarının verilmediği gerekçesiyle TBMM'ye bağlı olarak faaliyet gösteren Milli Saraylar Daire Başkanlığı aleyhine dava açtı
 </font>
 <br/>
 <p>
  <font class="content">
   Yeniçeri isyanları (kazan kaldırma eylemi) Osmanlı’nın son dönemine damgasını vurmuştu. Yeniçeriler ya ulufelerinin dağıtılmadığını gerekçe göstererek, ya da başka nedenlerle sık sık isyan ediyor ve beğenmedikleri kişilerin azledilmesi için o zamanki yönetimin simgesi olan “saray”a kazan kaldırıyordu. Aradan ikiyüz yıl geçtikten sonra İstanbul’un göbeğinde benzer bir eylem daha yaşanıyor. Ancak bu birazcık farklı. Yeniçeriler gibi düzene, kanunlara karşı bir isyan yok. Aksine kanuni yollardan bir hak arama sözkonusu. 21. yüzyılın saray isyanının geçtiği mekan Dolmabahçe Sarayı. TBMM’ye bağlı olan Dolmabahçe Sarayı’nda mevsimlik işçi olarak çalışan 455 kişi önce izin haklarının verilmemesi, ardından da 2001 yılına ait enflasyon farklarının ödenmemesi nedeniyle TBMM aleyhine dava açtı. İki ayrı davadan birincisi işçilerin lehine sonuçlanırken ikinci davanın görüşülmesine ise 21 Mayıs’ta başlanacak.
   <br>
    <br>
     Mahkeme işçileri haklı buldu
     <br>
      <br>
       Davayı açan işçiler sözleşmeli personel statüsünde sedef, taş, marangoz ve çilingir ustası olarak çalışıyorlar. Bu işçilerin ortak özellikleri, mevsimlik işçi olmalarına rağmen (Ki Milli Saraylar Daire Başkanlığı izin hakkı verilmemesinin gerekçesi olarak bunu gösteriyor) her yıl yapılan sözleşme ile uzun yıllardır burada çalışıyor olmaları. Hatta bir kısmı o kadar eskiden beri çalıştığı için emekli olmuş. İçlerinde 20 yılı aşkın çalışanlar bile var. İşçiler mevsimlik olmalarına rağmen kanunlara göre kendilerinin de özlük hakları olduğunu iddia ediyor. Bu nedenle de geçtiğimiz yıllar içinde kendilerine ücretli izin hakkı verlmemesi nedeniyle mahkemeye müracaat etmişler. Mahkemeden önce ise 1999 yılında Çalışma ve Sosyal Güvenlik Bakanlığı’na müracaat ederek durumlarının tesbitini yaptırmışlar. Bunun sonucunda hazırlanan raporda Bakanlık iş yasasının uygulanarak işçilerin geçmişe yönelik izin haklarının verilmesi yönünde görüş bildirmiş. Milli Saraylar Daire Başkanlığı rapora rağmen işçilerin haklarını uygulamayınca da dava süreci başlamış. 13 Ekim 2000 tarihinde Ankara 10. İş Mahkemesi’nde başlayan dava 12 Kasım 2001’de bitmiş. Dava işçilerin lehine, Meclis’in ise aleyhine sonuçlanınca işçiler modern kazan kaldırma eyleminin mükafatını görmüşler. 2000 ve 2001 yılında tıpkı kadrolu personel gibi ücretli izin kullanmışlar.
       <br/>
       <br/>
       Şimdi de geriye dönük olarak kullanmadıkları izinlerin parasını ve 2001 yılı enflasyon farklarının ödenmesini istiyorlar. Emekli olanlar da emeklilik haklarının hesaplanmasında geçmişte kullanmadıkları izinlerin ücretlerini talep ediyor. Avukat M. Ufuk Yılmaz, Maliye Bakanlığı’nın 2001 yılında düzenlediği ve sözleşmeli personeli de kapsayan enflasyon farklarının ücretlere yansıtılması kanununa dayanarak dava açtıklarını söylüyor. İşçilerin yüzde 80’inin davacı olduklarını, olmayanların ise işlerini kaybetme korkusu yaşadıklarını belirten Yılmaz’a göre kanunlar kendilerinden yana. Devam eden bir davanın sonucu hakkında yorum yapmak yanlış olsa bile büyük ihtimalle mahkemenin yine kendileri lehine sonuçlanacağına inanıyor.
       <br/>
       <br/>
       Bir trilyon liralık zarar
       <br/>
       <br/>
       Bir işçinin 2001 yılına ait enflasyon farkı tutarı ise yaklaşık 1 milyar lira civarında. Gecikmiş yasal faizlerle birlikte bu oran 1 milyar 600 milyonu buluyor. 455 işçinin dava açtığı gözönüne alındığında Milli Saraylar Daire Başkanlığı’nın TBMM’ye dolayısıyla da bizim cebimize çıkardığı ekstra miktar 1 trilyon lirayı geçiyor.
       <br/>
       <br/>
       Kim bu işçiler?
       <br/>
       <br/>
       Milli Saraylar Daire Başkanlığı 1960 yılından beri saray, köşk ve kasırların onarımlarını yaptırmak için geçici işçi alıyor. Başlangıçta çalışanların sayısı 10 veya 20 kişilik gruplardan oluşmakta iken, 1980 yılından itibaren sarayların bir an önce harabe halinden kurtarılması için bu sayı 70’e çıkarılmış. Sonrasında kademeli olarak oran artırılmış ve şu anda 600’ün üzerinde personel Milli Saraylar Daire Başkanlığı’na bağlı olarak çalışıyor. Geçici işçi olarak alınanlar ise çırak, kalfa ve usta eğitiminden geçerek uzmanlaşıyor. Türkiye’de bu işçilerin yaptıkları meslek dalıyla ilgili ciddi anlamda eğitim veren bir okul olmadığı için geçici işçiler her yıl yapılan yeni sözleşmelerle bir anlamda sürekli işçi gibi görev yapmaya devam ediyorlar. İşçilere göre bugün gelinen noktada yapılan işlerin yüzde 80’inden fazlasında kendilerinin katkısı var. 1990’lı yıllarda aynı yerde çalıştıkları ve “657 sayılı devlet personel yasası”na bağlı olarak çalışan personel ile aynı maaşı alırken bu oran günümüzde üçte bire düşmüş. İnternet aracılığıyla da haklarını arayan işçilere göre, değişen yönetim kadroları dönemlerinde alınan ve sanatkâr olarak yetiştirilecek yevmiyeli işçiler, restorasyonla ilgisi olmayan birimlerde istihdam edilerek maliyetleri sanatkâr ustaların ve işçilerin üzerine yıkılmış. İşten atılma korkusuyla uzun süre seslerini çıkarmamışlar ama kendi ifadeleriyle bıçak kemiğe dayanınca mahkemeye müracaat etmek zorunda kalmışlar.
       <br/>
       <br/>
       Dolmabahçe Sarayı'nın deposunda çürümeye terkedilen tarihi eserlerle ilgili 1998 yılı içinde bir çok haber çıkmış ve zamanın Meclis başkanı olaya el koymuştu. İşte bugün Milli Saraylar Daire Başkanlığı'ını mahkemeye veren işçilerin de gayretleriyle kısmi bir başarı sağlanmıştı. Sarayda marangoz, sedef ve taş ustası olarak çalışan işçilerin çalışma şartlarının iyileştirilmesi, Türkiye'nin tarihi zenginliğinin korunması bakımından büyük önem arzediyor. Aynı şekilde sadece çırak, kalfa, usta anlayışıyla elaman alınmasından vazgeçilip, üniversitelerde bu işin eğitimini görmüş kalifiye eleman istihdamına gidilmesi gerekiyor.
       <br/>
       <br/>
       Kabahat Meclis’te değil
       <br/>
       <br/>
       İşçilerin özellikle üzerinde durdukları bir konu da kabahatin yüce milletimizin temsilcisi olan Türkiye Büyük Millet Meclisi’ne çıkarılmaması. İsminin açıklanmasını istemeyen davacı işçilerden biri suçlunun Meclis değil görevlerini yerine getirmeyen yönetici ve memurlar olduğunu söylüyor ve ekliyor; “Kimsenin bu kurumu rencide etmeye hakkı yok.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11849), [web.archive.org (arşiv bağlantısı)](http://web.archive.org/web/20050224095155/http://www.aksiyon.com.tr:80/detay.php?id=11849)
