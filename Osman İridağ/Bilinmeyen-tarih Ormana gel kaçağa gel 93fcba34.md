# Ormana gel, kaçağa gel

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227092812im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092812im_/http://www.aksiyon.com.tr/resim/348/14.jpg" vspace="5"/>
  </p>
 </font>
 <font class="content">
  Çok ortaklı bir şirket tarafından eğlence merkezi haline getirilen Park Orman'la ilgili Orman Bakanlığı yetkililerince hazırlanan raporda, projeye uymayan kaçak yapılar yapıldığı, 2920 metrekare için izin alınmasına rağmen 9964 metrekarelik bir alanda faaliyet gösterildiği saptanmış
  <br>
  </br>
 </font>
 <br/>
 <p>
  <font class="content">
   Uzun zamandır konser vermeyen Sezen Aksu geçtiğimiz hafta İstanbul’da bilboard’ları süslüyor ve “Ormana Gelin” çağrısı yapıyordu. Sezen Aksu bu gitmemek olmaz diye düşünüyorduk ki, Emin Çölaşan’ın meşhur minik kuşları, hiç işi olmamasına rağmen gelip beni buldu ve sakın gitme dedi. Tabii ben de sordum neden diye. Meğerse Sezen Aksu’nun davet ettiği orman hiç de tekin değilmiş.
   <br>
    <br>
     Aksiyon uyarmıştı
     <br>
      <br/>
      Aksiyon okurları yakından bilir Park Orman’ı. Artık “Parkorman” diye yazılıyor. Keşke, biz demiştik diye yazmak durumunda kalmasaydık şimdi. Ama öyle, 9 Haziran 2001 tarihli Aksiyon’da Park Orman’da yaşananlara dikkat çekmiş, Park Orman Turizm, Yatırım ve Ticaret A.Ş. tarafından kiralanan alandaki ağaç kesimi iddialarına ve sözleşmeye aykırı yapılanmalara dikkat çekmiştik. Okumayanlar için bölgenin kısaca geçmişini anlatmakta yarar olsa gerek.
      <br/>
      <br/>
      İstanbul Maslak’ta bulunan ve Fatih Çocuk Ormanı Orman İçi Dinlenme Yeri olarak İstanbulluların hizmetinde olan bu bölge, Orman Bakanlığı Marmara Bölge Müdürlüğü’nün hemen yanında 2920 metrekarelik bir alanı kapsıyor. Alan bölge Müdürlüğü tarafından işletmecilere 2+1 olmak üzere üç yıllığına kiralanıyor. Son işletmecinin süresi bittikten sonra yeniden ihaleye girmesine rağmen başka bir işletme sahibi buranın işletmesine hak kazanıyor: Çatalkaya Ltd. Şti. Ancak bir yıl sonra bu şirket haklarından fedakarlık yaparak başka bir şirkete devir yapıyor. O şirketin de adı Park Orman Turizm Yatırım ve Ticaret A.Ş.  İddialara göre bölgede ağaçlar kesilerek alan genişletiliyor, inşaatlar projede belirtilen esaslara dikkat edilmeden yapılıyordu. Ormanın ekolojik dengesine zarar verici maddeler kullanıldığı, aşırı sesten yabani hayvanların ve ağaçların zarar göreceği belirtiliyordu. Hatta Orman Mühendisleri Odası Başkanı Prof. Dr. Kadir Erdin bir kaç sene içinde egzoz gazı nedeniyle ağaçların çürümeye başlayacağını belirterek “Artık Park Orman elden çıkmıştır” iddiasında bulunuyordu.
      <br/>
      <br/>
      Kokusu bir ayda çıktı
      <br/>
      <br/>
      Haziran ayının sonunda görkemli bir şekilde açılışı yapılan Park Orman’da, açılışının üzerinden iki hafta geçmeden yapılan denetimde tam 5722 metrekarelik alanın, idarenin izni olmadan işletmeye açıldığı ve üzerine projesiz kaçak yapılar yapıldığı tesbit edilmiş. Yani 2920 metrekare için izin alan şirket, mecvut alandan iki misli daha ormanlık alanı işgal etmiş. Orman Bakanlığı Milli Parklar ve Av—Yaban Hayatı Genel Müdürlüğü Orman İçi Dinlenme Yeri Daire Başkanı H. Rahmi Tekin ve Uygulama Şube Müdürü Mehmet Karakuş tarafından hazırlanan raporda ayrıca şirketin 02.05.2001 tarihli yazı ile taahhüt ettiği % 20’lik bedeli ödemediği de belirlenmiş. İşletmeci kuruluşun, sahanın 2002 yılı sonuna kadar kiracısı olduğu halde tavır, davranış ve uygulamalarında sahiplenmişlik özelliğinin öne çıktığı ve idareden izin almaya gerek duymadan, bölgeyi 10 yıllığına kiralamış gibi davranmasının da sözleşmeye aykırı olduğu hazırlanan raporda tesbit edilmiş.
      <br/>
      <br/>
      Skandallar zinciri devam ediyor
      <br/>
      <br/>
      İlgili şirket ile Orman Bölge Müdürlüğü arasında yapılan sözleşmede kiralama süresinin üç yıl olduğu, bu sürenin uzatılamayacağı açıkça belirtilmiş olmasına rağmen söz konusu şirketin ortakları Marmara Orman Bölge Müdürlüğü’ne başvurarak sürenin 10 yıla çıkarılmasını istemiş. “Park Orman’da İstanbul’a güzel bir yer yapılıyor, açılıştan sonra gelin beğenmezseniz ben görevimden ayrılacağım” diyen Orman Bölge Müdürü İsmet Sungur da, yapılan sözleşmedeki açık maddeye rağmen, “İstanbul ve İstanbul halkına layık bir işletmecilik örneği göstererek bir yatırım yapılmıştır” notunu düşerek yapılan teklife destek veren bir notla yazıyı Ankara’daki genel müdürlüğe göndermiş. İsmet Sungur 12.06.2001 tarihinde bu yazıyı gönderdiği zaman Park Orman açılalı daha iki hafta olmuştu. İki hafta gibi kısa bir sürede bu kanaate varmış. Oysa o yazıdan sadece iki hafta önce kendisiyle görüştüğümüz zaman “Hangi şirket bir buçuk yıllık bir zaman dilimi için 4 milyon dolardan fazla yatırım yapar, sözleşme sonunda ilgili şirkete öncelik tanınacak mı?” şeklindeki sorumuzu, “Kesinlikle böyle bir şey sözkonusu değil” diye cevaplamış ve süre bittikten sonra yeni ihale açılacağını söylemişti. O dönemde de gayri resmi olarak sürenin çok daha uzun olduğu iddia ediliyordu.
      <br/>
      <br/>
      İsmet Sungur bu tür projeleri desteklemek için ihalenin bitiminden sonraki dönem için sürenin uzatılması yönünde yazı yazdığını söylüyor. Oysa Genel Müdürlük tarafından reddedilen bu talep için yazdığı yazıda, Park Orman Turizm Yatırım ve Ticaret A.Ş’nin uzatma teklifini iletmekte bir sakınca görmüyor. İsmet Sungur’a hazırlanan raporu soruyoruz, net bir ifadeyle yalan ve yanlış olduğunu belirtiyor. Ankara’dan gelen insanların bölgeyi bilmeden rapor hazırladıklarını ve bunu da kendisine karşı yaptıklarına inanıyor. Prof. Kadir Erdin’in bölgeyi çok iyi bildiğini ve onun da raporu desteklediğini söylediğimiz zaman ise; “O da bilmez. Yer istedi de vermediğim için mi böyle yapıyor acaba” şeklinde bir cevap alıyoruz.
      <br/>
      <br/>
      Piknik yapmak mı?
      <br/>
      <br/>
      Sözleşmeye göre işletmeci; giriş ücretleri tahsili işi ihale edilen yerlerde ayrıca içerdeki sportif alanlar, çocuk oyun alanları, WC ve benzeri yerlerden, piknik masalarından ücret alamaz. Normal şartlarda kapı girişlerinde Orman Bölge Müdürlüğü’nün elemanları bulunuyor. Müdürlük tarafından belirlenen giriş ücretinden elde edilen gelirler müdürlüğe kalıyor. Peki dışardan biraz peynir, zeytin ve karpuz alıp piknik yapmak istediğinizi belirtseniz nasıl bir manzara ile karşılaşırsınız? Bir deneyin isterseniz. Şirketle yapılan sözleşme bu yılın sonunda bitiyor. Eğer idare memnun kalır ve sorunsuz bir işletme olduğuna karar verirse sözleşmeyi bir yıl daha uzatacak. Ancak işler hiç de sorunsuz gitmiyor. Geçtiğimiz hafta içinde Bölge Müdürlüğü’ne bağlı bir elemanın görev yapması şirket ortaklarından Ahmet San tarafından zor kullanarak engellendiği için San hakkında Bölge Müdürlüğü Başmühendisi Ali Alagöz tarafından dava açıldı.
      <br/>
      <br/>
      Sorunlu beraberlik
      <br/>
      <br/>
      İsmet Sungur’un işletmesini beğendiği şirket ile Bölge Müdürlüğü arasındaki ilişkiler ne yazık ki hiç de yolunda gitmiyor. 20.07.2001 tarihinde ödenmesi gereken 25 milyarlık ikinci taksit ödenmemiş. Ayrıca her türlü aktivite (konser, organizasyon) için ödenmesi gereken 550 milyon liralık bedel de bugüne kadar yatırılmamış. İsmet Sungur bu iddiaların yalan olduğunu söyüyor, ama yatırıldığını ispat edecek belgeleri göstermek yerine, “Yatırmışlardır, yatırmak zorundalar” demekle yetiniyor.
      <br/>
      <br/>
      O kadar alan var mı?
      <br/>
      <br/>
      Orman Mühendisleri Odası Başkanı Prof.Dr. Kadir Erdin, hava fotoğraflarıyla genişletilen alanları tesbit ettiklerini belirterek, faaliyet gösterilen alanın projede belirtilen sınırlardan çok daha fazla olduğunu söylüyor; “Milliyet gazetesinde bir haber vardı. Habere göre Sezen Aksu konserlerinin ilk gününde belediye harcını almak için hem Anakent Belediyesi’nden hem de Şişli Belediyesi’nden yetkililer gelmiş. Ahmet San da, alan 30 dönüm olduğu için Şişli Belediyesi’ne harcı veririm demiş. Yani büyüklüğü Ahmet San da kabul ediyor.” Erdin’e göre bölge ağaçlandırma alanıydı ve bir bütün olarak içinde boşluk yoktu. Eskiden çevresi ağaçlarla kaplı iken şimdi boş alan haline geldi.
      <br/>
      <br/>
      Otuz günlük süre...
      <br/>
      <br/>
      Gelinen nokta şu. Şu anda Bakanlık tarafından gönderilen bir müfettiş inceleme yapıyor. Bununla birlikte Bölge Müdürlüğü’ne Genel Müdürlük tarafından rapor için işlemlerin yapılması yönünde emir verilmiş. Bunun da anlamı şu; İsmet Sungur’un ilgili yazıyı, şirkete iletmesi ve 30 gün içinde, raporda belirtilen şartların yerine getirmesini istemesi gerekiyor. Ancak İsmet Sungur prosedürün böyle olmadığını düşünüyor almalı ki, bunu yapmamış. O müfettişin hazırlayacağı raporu bekliyor. Eğer müfettişin raporu da, heyet raporunu desteklerse, (Müfettişi de aklanmak için kendisinin çağırdığını belirtiyor İsmet Sungur) o zaman ilgili şirketten yükümlülüklerini yerine getirmesini isteyecek. Ama unutulmaması gereken bir şey daha var. Şu anki raporda hedef konumunda olan isimlerin başında geliyor İsmet Sungur. Kendi ifadesiyle eğer müfettiş raporu da farklı olmazsa, daha önceki yayınımızda (sinirle) söz verdiği istifa yükümlülüğü otomatikmen gerçekleşecekmiş. Çünkü o zaman istifa etmesine gerek kalmayacak ve görevden alınacakmış.
      <br/>
      <br/>
      İNCELEME RAPORU
      <br/>
      <br/>
      GENEL DEĞERLENDİRME
      <br/>
      <br/>
      Yapılan incelemeler Marmara Bölge Müdürlüğü İstanbul Milli Parklar ve Av—Yaban Hayatı Başmühendisi ve ilgili teknik elemanların katılımı ile gerçekleştirilmiş olup sırasıyla;
      <br/>
      <br/>
      —Tasdikli projesinde bulunan 9 adet ünitenin toplam kullanım alanlarının restoran ve kafeterya ile WC—duş, soyunma ünitelerinin (anfitiyatro ve havuz hariç) 2920 metrekare olduğu, buna karşılık şu andaki fiili kullanım alanının ilgili tasdikli proje ve arazideki ölçümlerden (3,4,7) nolu üniteler ile idare binası hariç: 9964 metrekare olarak tesbit edildiği,
      <br/>
      <br/>
      —Hiçbir talepte bulunmadığı halde kullanım izni olmadan örtü temizliği yaparak 2600 metrekarelik bir alanın etrafının tel çit ihata ile çevrildiği ve (paintball) savaş oyunları alanı olarak kullanıldığı,
      <br/>
      <br/>
      —Tasdikli projede olmayan çelik konstrüksiyon camlı bir sera yapıldığı,
      <br/>
      <br/>
      —Ahşap pergole ve DJ kumanda merkezinin tesis edildiği,
      <br/>
      <br/>
      —Sahanın anfitiyatroya yakın olan bölümüne 1 adet plaj voleybol sahası ile muhtelif büyüklükte 6 adet ahşap barınma kulübelerinin yapıldığı,
      <br/>
      <br/>
      Saha içinde idare binasına yakın 1 adet jeneratör ünitesinin inşa edildiği,
      <br/>
      <br/>
      —Mevcut kır gazinonun ön sol tarafına sahanın genel görünümünü bozan büyük organizasyonlar gerektiren konser ve gösterilerde kullanılmak üzere sabit tesislerin yapıldığı,
      <br/>
      <br/>
      —3 adet konteynır ve 1 adet karavan konuşlandırarak işçileri barındırdığı,
      <br/>
      <br/>
      —Mevcut idare binasının ilgili işletmeci tarafından kullanıldığı tarafımızdan yerinde tesbit edilmiş olup proje harici kullanıma sunulan toplam alanın 5722 metrekare olduğu yerinde yapılan ölçümlerden anlaşılmıştır.
      <br/>
      <br/>
      <br/>
      <br/>
      SONUÇ:
      <br/>
      <br/>
      Söz konusu saha ile ilgili konunun sağlıklı bir şekilde çözüme kavuşturulması için,
      <br/>
      <br/>
      Proje harici izin alınmadan yapılan her türlü yapı ve tesisin kaçak yapı olarak değerlendirilmesi ve gereğinin yapılması
      <br/>
      <br/>
      —Sözkonusu saha ile ilgili işletmeci firmaya sözleşmenin ihlal edilen maddelerinin bir yazı ile zaman geçirmeden bildirilmesi ve ilgili maddelerin işleme konularak, işletmeciye kurumun varlığının hissettirilmesine özenle dikkat edilmesi gerektiği tarafımızdan yapılan incelemelerde tesbit edilmiş olup;
      <br/>
      <br/>
      İşbu inceleme raporu tarafımızdan hazırlanarak imza altına alınmıştır. 09.09.2001
      <br/>
      <br/>
      H.Rahmi Tekin
      <br/>
      <br/>
      Orman İçi Dinlenme Yeri Daire Başkanı
      <br/>
      <br/>
      Mehmet Karakuş
      <br/>
      <br/>
      Uygulama Şube Müdürü
      <br/>
      <br/>
      e—mail:osmaniridag@hotmail.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12573), [web.archive.org (arşiv bağlantısı)](http://web.archive.org/web/20050227092812/http://www.aksiyon.com.tr:80/detay.php?id=12573)
