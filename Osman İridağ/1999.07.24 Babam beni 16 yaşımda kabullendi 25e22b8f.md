# Babam beni 16 yaşımda kabullendi

*Osman İridağ 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ne zaman televizyonda Hakan Ural'ı görsem aklıma iki yıldız ismin gölgesinde yaşamanın zorluğu gelir.
  </font>
 </div>
 <div id="newsText">
  <font class="detail-text">
   Bu yüzden mi biraz içine kapanıktır, gülümserken bile gözlerinde hüzün vardır hep merak ederim. Hakan Ural'la görüşürken bunu çözmeye çalıştım. Gördüm ki o hem babasının, hem de eşinin isminin arkasında kalmayı büyük bir olgunlukla kabul ederek, huzurlu bir yaşamı tercih etmiş. Maddi anlamda sıkıntılı ancak manevi anlamda huzurlu geçen çocukluk yılları onun peşini hiç bırakmamış. Aklı hâlâ Fındıkzade'de anneannesiyle geçirdiği, su sattığı, ayakkabı boyadığı, elektrikçide çalıştığı günlerde kalmış. Çünkü o zaman şimdi olduğundan daha mutlu ve huzurlu imiş.
   <br/>
   <br/>
   Bende sizinle ilgili daha önce de varolan, ancak son yaşadıklarınızdan sonra iyice belirginleşen bir kanı var. Sanki ekranda izlediğim Hakan Ural gerçek Hakan Ural değil. Açığa çıkar(a)madığı bir başka Hakan Ural daha var. Acaba yanılıyor muyum?
   <br/>
   <br/>
   Ben hiç bir zaman olduğumun dışında görünmeye çalışmadım. Ama gerek anons ediliş şekliniz, gerekse hakkınızdaki haberlerin kullanılış şekli, sizin yanlış yorumlanmanıza neden olabiliyor. Hem, medyanın magazine dönük sun'i gündem oluşturma çabası karşısında, ne kadar kendi kişiliğinizi doğru olarak yansıtabilirsiniz ki? Onlar sizi istedikleri gibi yönlendiriyor. Kimse sanatçıyla, kişiliğini yansıtabileceği, onu doğru tanıtabileceği röportaj yapmıyor.
   <br/>
   <br/>
   Şu anda o şansınız var. Size hiçbir şekilde sansasyonel bir soru sormayacağım. Buyrun, doğru olan Hakan Ural'ı anlatın bize.
   <br/>
   <br/>
   Bende hırs yoktur. Çok param olsun, çok şöhret olayım diye kişiliğimden ödün vermem. Gece hayatım yoktur, içki içmem. Sigara da içmiyordum, cezaevinde başladım. Nedeni ise, hayatınızda belli bir dönem arka arkaya gelen sıkıntılar sonucu zevk alabileceğiniz şeyler azalınca zararlı olduğunu biliyor olmanıza rağmen sigarayı içiyorsunuz. Akşam, 8'de, 9'da evime giderim. Aileme çok düşkün bir insanım. Günde 45 saat spor yaparım. Kimseye bir yanlışım olmamıştır. 17 senedir sinemadayım, kimse bana şu saygısızlığı, terbiyesizliği olmuştur diyemez.
   <br/>
   <br/>
   Bu yaşam şekli sanatçılar arasında yaygın olan bir anlayış değil. Sizin tercihinizin böyle olması çevrenizle uyum sorunu yaşamanıza neden olmuyor mu?
   <br/>
   <br/>
   Oluyor. Bizim camiamızdaki insanlar istisnalar hariç, alt yapıları iyi olmadığı için tanımını yaptığım şekildeki bir hayat tarzını benimseme şansları olmuyor. Gece hayatı olan bir insan zaten sabah erken kalkamaz. Güne sağlıklı başlamaz, sporu eziyet görür. Yaşamı düzenli olmayan insan hem bedensel açıdan hem de zihinsel açıdan zorluk yaşar. Yaşam denen süreç, 20'ye kadar çocuksun. 50'den sonra yaşlısın. Cenabı Allah ile senedimiz yok. 30 yılın da yarısını uyuyorsun, geriye 15 yıl kalıyor. Yarısında çalışsak... O yüzden hayat hiç bir şeye değmiyor. Önemli olan huzurlu ve adam gibi yaşamak.
   <br/>
   <br/>
   Dönen bir çark var ve siz de bu sistemin içindesiniz. Sistemden etkilenmiyor musunuz?
   <br/>
   <br/>
   Etkileniyorum. Maalesef bu genç yaşta medyanın kurbanı olarak gösterilebilecek biri oldum. Eğer düşünce olarak bana karşı yapılan haksızlıkların mücadelesini vermek istesem onlara malzeme olurum ve gündeme o şekilde gelip öyle kalan bir adam haline gelirim.
   <br/>
   <br/>
   Alakasız ilişkilerle gündeme gelmem
   <br/>
   <br/>
   Hiçbir şey yapmadan gündeme gelebiliyorsanız, insanlar niçin gündeme gelebilmek için akla hayale gelmeyecek şaklabanlıklar yapıyor?
   <br/>
   <br/>
   Kişilikle alakalı. Magazin dergilerinde yer almak için alakasız ilişkilere girebilirsiniz, insanları güldürecek şeyler söyleyebilirsiniz. Ama toplumun gerçek anlamda size saygısı olmaz. Bu tarz haberler bir iki gün gündemde tutabilir. Sonra kimsenin aklına gelmez. Bu tip gündeme gelmeler bir de insanın kişiliğini bozuyor. Bugün o dergilere çıkıyor ve herkes onu konuşuyor, o da bundan mutlu oluyor. Ama ilerde kendini oralarda göremediği zaman komplekse girecek. Maalesef magazin camiasının kovaladığı haberler de bunlar. Mesela benim kızkardeşim var, onunla yemeğe çıksam sorup soruşturmadan sevgili yazarlar.
   <br/>
   <br/>
   Bunlara kızıp kendi içinize mi dönüyorsunuz?
   <br/>
   <br/>
   Gerekli mücadeleleri ettim ama sonuç alamadım. O insanlarla kavga ediyor olsam da onların umurunda değil. Telefon açın kızın, hakaret edin yarabbi şükür deyip üç gün sonra aynı hatayı yaparlar. Bu camiayı böyle kabul etmek lazım. Bir de biz inanılmaz derecede komik şeylerle mutlu olan, herşeyde bir çapanoğlu arayan bir ülkeyiz. Böyle bir ülkede gözönünde olduğun an hayatın kayar. O yüzden bir kenara çekilecek, kapını kilitleyeceksin, bir daha kilitleyeceksin, bir daha kilitleyeceksin, üç Kulhü bir Elham okuyacaksın. Aman diyeceksin yatacaksın, sabaha kalkıp Cenabı Hakka hamd edeceksin. Böyle yaşayacaksın. Bu demek değildir ki hukuki mücadeleni vermeyeceksin, o da günümüz şartlarında seni ne kadar tatmin ediyorsa.
   <br/>
   <br/>
   Son dönemlerde bu mücadele için olmasa bile başka nedenlerle sizi mahkeme kapılarında çok gördük. Eşinizden ayrıldınız, ardından cezaevine girdiniz. Peşpeşe yaşanan bütün bu olumsuzluklar karşısında nasıl ayakta kaldınız?
   <br/>
   <br/>
   Benim inançlarım çok kuvvetli. Dolayısıyla başıma gelen herşeyi Allah'ın takdiri olarak görüyorum. Yaşadığım olaylardaki olumsuzlukları gündeme getirip, olumlu yönünü görmek istememek biraz haksızlık. Allah'a hamdolsun, şöhretli bir insanım, tanınıyor, seviliyorum. 70 milyon asgari ücretle çalışan milyonlarca insan var bu ülkede. Onlardan daha iyi kazanıyorum. Bunları da tanınmamla yapabiliyorum ve bunu da bana Cenabı Allah nasip etti.
   <br/>
   <br/>
   Şunu düşündünüz mü hiç. Artık  bu kadar yeter. Çocuklarım ve mutlu bir ailem var, sanat dünyasından çekileceğim.
   <br/>
   <br/>
   Evet tabii, evliyken söylemiştim. Baktım ki bu çarkın içerisinde ödün vermek gerekiyor; erkek olarak da birinci derecede bu ben olmalıyım. Ciddi bir tepkidir anlayan için. Fakat Allah'ın neyi, ne zaman, nasıl yaşatacağı belli olmuyor. Ben böyle düşünürken ayrıldık. Zaten emlak işlerim var. Sinemayı yapmış olmak için yapmayacağım. Kendime saygım ve beni sevenlere saygımın olması için bu saatten sonra para için bir şey yapmamam lazım. Eğer yaptığım iş izleyiciye bir şey vermiyorsa niye yapayım.
   <br/>
   <br/>
   Bizim şikayet etmemiz günah
   <br/>
   <br/>
   Neden bütün terslikler hep sizi buluyor. Bu kadar da olmaz dediğiniz zamanlar olmuyor mu?
   <br/>
   <br/>
   Halimden hiç şikayet etmedim, hep benden daha kötü durumlarda olanlara baktım. Benim başıma olumsuz bir olay geldiği zaman, haberleri izlerim. Adamın kolu yok, bacağı kopmuş, kadıncağız doğum yapmak için hastaneye yatmış, AIDS şırıngalamışlar. Şimdi bu ülkede bunlar olurken bizim şikayet etmemiz günah.
   <br/>
   <br/>
   Deminden beri herşeyin Allah'tan geldiğini ifade ediyor, yaşadıklarınız karşısında sizi ayakta tutan şeyin inancınız olduğunu söylüyorsunuz. Bu bilinçli bir teslimiyet mi?
   <br/>
   <br/>
   Ben cezaevine girdiğim zaman Anayasa Mahkemesi eski Başkanı Yekta Güngör Özden'in Kuranı Kerim'le ilgili sözleri nedeniyle onunla tartışan ve 3 ay hapis cezasına çarptırılan biriyle yanyana koğuşlarda yattık. Tamamıyla kendini dine vermiş bir adamdı. Biz ona Mehmet Ali Abi diyorduk. Bütün gün sohbet ederdik. Ben, inancımla yaşantımın bu yüzyıla uygun olması gerektiğini düşünen, asgari müşterekte yapılması gerekenleri yapma taraftarı olan biriyim. Mehmet Ali Abi ise belli bir konuda en iyisini yapma amacındaydı. Mühim olan iç huzur. Ben kaderle ilgili konuları birşeyleri okuyarak ya da çaba sarfederek edinmedim. Ama dinledim, içinde bulunduğum ortamlardan, yaşadığım olaylardan değerlendirmeler yaptım. Mehmet Ali Abi sürekli Kur'an okuduğu için belli bir dönem Kur'an'ı inceleme imkanı buldum.
   <br/>
   <br/>
   Kur'an'ı ilk kez mi incelediniz?
   <br/>
   <br/>
   Bir kaç kere okumuştum. Ama ilk kez inceledim. Şöyle bir gerçek var. Bugün Türkiye'de herkes Müslümanım der. İnancına laf söyletmez. Ben bugüne kadar vicdanen ve ruhen elimden geleni yapma çabası içinde oldum. Ama bunun, hiç bir zaman için Kur'an'ı incelememeye mazeret olmayacağını içerde anladım.
   <br/>
   <br/>
   Cezaevinde başka neleri anladınız?
   <br/>
   <br/>
   Gerçek anlamda dostunuzun çok az olduğunu. Ve yalnızlığın sadece Allah'a mahsus olduğunu. Özel yaşamında çok küçük gibi görünen bir şey orada o kadar önemli oluyor ki. Mesela şurada oturup sizinle sohbet etmenin ne kadar büyük bir lüks olduğunu anladım. Cezaevi bambaşka bir şey. İki ay boyunca yeşillik görmedim, dört duvar arasında 40 metrekarelik bir açık alanda ancak gökyüzünü görebiliyorduk. Bir gün evraklar için müdür çağırdı beni, odasına indim. Cam açık ve sivil araçlar vardı. İnsanlar gelip gidiyordu. O gün sivil insanları gördüm ya, iki günüm ışık hızıyla geçti.
   <br/>
   <br/>
   Fındıkzade'de daha mutluydum
   <br/>
   <br/>
   Cezaevi size dünyanızın dışındaki Türkiye'yi görmenizi sağladı. O Türkiye sizi şaşırttı mı?
   <br/>
   <br/>
   Ben o Türkiye'yi zaten biliyordum. 16 yaşına kadar Selçuk Ural'ın oğlu olarak bilinmedim. Anneannemle beraber Fındıkzade'de büyüdüm. Mahallede su satardım. Güzel çocuk olduğum için önce benim suyum biterdi. Gazete sattım. Trenlere kaçak binerdim. Kahveye giderdik. Parasız kalırdık, giyimi düzgün olan birinden abi parasız kaldık deyip para alırdık. Elektrikçide, ayakkabıcıda çalıştım. Kavga ettim. Hayatımın en mutlu, en huzurlu günleriydi. Herşey doğru düzgün, yalın; arkadaşlık, dostluk hiçbir şey çıkara dayanmıyor. Resmi olarak Selçuk Ural'ın oğlu olduğum kabul edilince Etiler'le tanıştım.
   <br/>
   <br/>
   Babanıza kırgın mısınız?
   <br/>
   <br/>
   Hayır, gerekli mazeretleri vardı, bugün onu daha iyi anlıyorum. Geçmişe bakarak insanlar ders alabiliyorsa ve bugün onları telafi etmenin çabasındaysa ve hele hele sizin babanızsa geçmişe dönüp de birtakım şeyleri yargılamanız sizi bir yere getirmez.
   <br/>
   <br/>
   Para ve şöhret değil, huzur istiyorum
   <br/>
   <br/>
   Yukarda sandalyede oturmanın nimeti dediniz. Bunu anlatabilir misiniz?
   <br/>
   <br/>
   Anlatamam ki, onu yaşayan bilir. Diyecekler ki, adam gitti 2 ay yattı felsefe yapıyor. Böyle düşünenler bir gün yatamaz. Hiç kimse bu mutluluğu kelimelerle ifade edemez. Eğer 100 milyon dolarım olsaydı hapisteki her günüm için 1 milyon dolar vermeye razı olurdum.  Benim yaşamımın amacında sağlık ve huzur var. Para, şan, şöhret hiçbiri yok. Bunların hepsi geçici. Bugün Korkmaz Yiğit trilyonların içinde yüzüyor ama huzursuz. Gidin küçük bir mahalleye. Adam kuru fasulyeye ekmek batırıp yiyordur. Ama bir gırgır, şamata vardır ki orada. Ben bunu geçmişte yaşadığım için değerini çok iyi biliyorum ve özlemini de çekiyorum.
   <br/>
   <br/>
   email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4715-11-babam-beni-16-yasimda-kabullendi.html), [web.archive.org (arşiv bağlantısı)](http://web.archive.org/web/20131107155026/http://www.aksiyon.com.tr:80/aksiyon/haber-4715-11-babam-beni-16-yasimda-kabullendi.html)
