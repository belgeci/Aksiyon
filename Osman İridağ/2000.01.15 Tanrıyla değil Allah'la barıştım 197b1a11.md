# "Tanrıyla değil, Allah'la barıştım"

*Osman İridağ 2000.01.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin yakın tarihine damgasını vuran değerlerin başında değişim geliyor. Özellikle Turgut Özal'ın başbakan olmasıyla beraber bizim dışımızdaki dünyayı keşfetmemizle başlayan ve
  </font>
 </div>
 <div id="newsText">
  <font class="detail-text">
   70'li yılların hülyalı günlerinin ardından yaşadıkları 80 darbesinin şokunu üzerinden atamayan insanlar topyekün bir değişimin içine girdi. Kimilerinin gönüllü katıldığı, kimilerinin ise mecbur kaldığı değişimden neredeyse toplumun her kesimi payına düşeni aldı.
   <br/>
   <br/>
   Türkiye'nin kırılma noktalarından biri olan 70'li yılları ve sonrasında Turgut Özal'la başlayan değişim trendini en iyi bilen, yakalayan ve yaşayan kişilerden biri Cem Karaca. Kendi deyimiyle ayakları bu topraklara basan bir sanatçı olan Cem Karaca'nın yaşam çizgisi Türkiye'nin yakın tarihinin bir özeti sanki. İşte biz de özetten yola çıkıp bütünü aradık ve Karaca ile değişimi, dönekliği ve Türkiye'nin yeni bin yıla nasıl bir fotoğrafla girdiğini konuştuk.
   <br/>
   <br/>
   Türkiye'nin örnek alacağı
   <br/>
   <br/>
   ülke ABD'dir
   <br/>
   <br/>
    Yeni bin yıla genç bir cumhuriyet olarak girdik. Geçtiğimiz yüzyılın son çeyreğine damgasını vuran değişimden en çok nasibini alan bir sanatçı olarak sizden yeni bin yıla giren Türkiye'nin fotoğrafını çekmenizi istersek nasıl bir fotoğraf çekersiniz?
   <br/>
   <br/>
   Karamsar olmak, flu bir fotoğraf ortaya koymak istemiyorum. Ama pırıl pırıl, çiçeklerin açtığı bir fotoğraf da göremiyorum. Daha, çok taze bir cumhuriyetiz. İnsan hayatı için 77 yıl önemli ama ulusların tarihi açısından çok kısa. 77 yıl içinde hatta daha evveliyatından hep batılılaşma gayreti içinde olduk. Sanki batılılaşırsak ya da batılı gibi davranırsak herşey çözülecek diye düşündük. Oysa ki, bu kadar kesin yöntemlerle bu işin çözülemeyeceği açık seçik önümüzdedir. Durumumuz biraz "Ne İsa'ya, ne Musa'ya..." lafına benziyor. Bir kere safkan Türklükten bahsedemiyoruz, çünkü içimizde Ermenisi, Çerkezi, Lazı, Kürdü, Boşnakı, Rumu var. Var oğlu var. Ben bir AzeriErmeni meleziyim.
   <br/>
   <br/>
    Çok kültürlü Türkiye olarak AB'ye hazır mıyız? Daha da önemlisi çok kültürlülük anlaşyışına biz toplum olarak hazır mıyız?
   <br/>
   <br/>
   Eskiden iki kutuplu bir dünya vardı. Avrupa'nın esamisi okunmazdı. Şimdi ise 2. Dünya Savaşından mağlup çıkan Almanya, Rusya'nın yerini aldı. Dolayısıyla Türkiye bugün tercihini ille bir kutuptan yapmak zorundaysa tercihi Amerika olmalı. Çünkü Amerika Türkiye insanının müteşebbis ruhuna daha uygun. Mesela Anadolu Kaplanları diye bir şey var, böyle bir şey Almanya'da yoktur, orada sermaye belli yerlerde belli insanların elinde birikmiştir. Avrupa bu anlamda çok kurumsallaşmıştır.
   <br/>
   <br/>
    Kurumsallaşmak kötü bir şey mi?
   <br/>
   <br/>
   Hayır ama biz başaramadık, göçebelikten daha yeni kurtulduk. Avrupa'da müesseseler yerli yerine oturmuştur. Çok büyük değişiklikler olmaz. Almanya'da muhafazakâr bir partinin ardından iktidara gelen liberal ya da sol bir parti çok büyük ekonomik değişiklikler yapmaz. Böyle baktığımızda Amerikan felsefesi, atılımcılığı ve özgürlük anlayışının bize daha uygun olduğu kanaatini taşıyorum. Bu tabii beni izleyen, takip eden insanlara çok ters gelebilir. Gelirse gelsin. Amerika bizim gibi kendi içinde çok değişik milletlerden oluşan bir ulus, her ne kadar bazı ufak tefek itişmeler, kakışmalar olmasına rağmen, bir insan şayet ben Amerikan vatandaşıyım diyorsa onun artık kökenine inilmiyor. Aslen İskoçmuş, İrlandalıymış, Almanmış, ona fazla inilmez.
   <br/>
   <br/>
    Amerika'nın geçmişle kavgası yok. Onların köklü ve tek bir ırka dayanan bir geçmişleri yok. Avrupa ise geçmişiyle kavga etmiyor. Türkiye'de cumhuriyetten beri bir tarih kavgası var. Kimilerine göre tarih bizim batıyla entegrasyonumuzda problem oluyor. Siz bu görüşe katılıyor musunuz ve tarihiyle barışık olmayan Türkiye'nin Avrupa'daki durumunu nasıl görüyorsunuz?
   <br/>
   <br/>
   Her ülkenin tarihi kendisini över. Ama bunun da bir kriteri vardır. Hiç bir Alman tarihçi 2. Dünya Harbini biz kazandık demez. Ama biz hâlâ Birinci Dünya Savaşında biz kaybetmedik, müttefiklerimiz savaşı kaybettiği için bizi de mağlup addettiler deriz. Böyle bir şey yok. AB'de kuşkusuz tarihimizi reddedemeyiz çünkü bu tarih bizi bağlar. Artısıyla ve eksisiyle de bağlamalı zaten. Hata ve sevabıyla, artısı ve eksisiyle kabul etmemiz lazım. Varna'yı, Mohaç'ı kazandığımızı nasıl övünerek söylüyorsak, Karlofça'yı kaybettiğimizi de söylemeliyiz. "Kişi kendi noksanını bilmek gibi irfan olmaz" derler ya, kendi kendimizi bilerek AB ile bütünleşmeye kalkarsak daha akıllıca bir iş olur. Biz Türküz ve  Elhamdülillah Müslümanız. Ancak Müslüman camiası bizi yeterince Müslüman, diğerleri de yeterince batılı görmüyor. Bu saatten sonra dinimizi değiştirip kiliseye gidip vaftiz olacak halimiz de yok. Öyleyse bu kimliğimizle gireceğiz Avrupa Birliği'ne.
   <br/>
   <br/>
   AB'ye Hans olarak değil
   <br/>
   <br/>
   Hasan olarak girmeliyiz
   <br/>
   <br/>
    Bizim için  olmazsa olmaz bir şart mıdır Avrupa? Ve buraya girmenin bedeli nereye kadar ödenebilir? Örneğin belki vaftiz olmamız istenmeyecek ama mesela kurban kesilmesinin hayvan haklarına aykırı olduğu söylenebilecek.
   <br/>
   <br/>
   AB, Amerika'ya karşı Avrupa'nın kendini koruması için oluşturulmaya çalışılan bir oluşum. Ancak Avrupa'da hâlâ Amerikan egemenliği sözkonusu olduğu için bize yumuşak gözle bakılıyor. Amerika bizim Avrupa'nın içinde olmamızı istiyor. Yoksa üç tane çamaşır makinesi almadık diye değil. Apo olayından sonra İtalya'yı protesto için bazılarımız İtalyan marka çamaşır makinelerinin üzerinde tepindi ya. Onun bir sonucu değil.
   <br/>
   <br/>
   Bizi biz yapan birtakım hasletler vardır, bunlardan Avrupa için vazgeçemeyiz. Batı standartlarına ulaşmak demek Hans, Tomas ya da Yohannes olmak değil, biz Ahmet, Mehmet, Ali, Veli, Cem, Ayşe, Fatma olarak nasıl batı standartlarına ulaşacağımızı düşünmeliyiz. Şayet dört kadın almak, kuma getirmek bizim değerimizse bundan vazgeçeceğiz. İkincisi namus meselesinden dolayı gidip cinayet işlemeyecek, yasalara bırakacağız. Ancak Avrupalı AB'ye girdin, niçin oruç tutuyorsun demeyecek. Ben AB'ye girdim diye kurban bayramını kutlamamazlık etmeyeceğim. Ama hayvanı sokağa yatırıp bağırttıra bağırttıra da kesmeyeceğim.
   <br/>
   <br/>
   Özal'dan sonra tufan
   <br/>
   <br/>
    Geçtiğimiz yüzyıl içinde özellikle son 20 yılda en çok konuşulan şeylerden biri değişim diğeri de döneklikti. Değişimin ne olduğu konusunda bir türlü anlaşamadık. Kimilerine göre değişimin anlamı döneklikti. Sizin için ikisi de söylendi. Bu iki kavram özellikle de 80'li yıllarda yani Özal döneminde tartışıldı. Siz o döneme nasıl bakıyor ve değişimi nasıl açıklıyorsunuz? Değişimle dönekliğin kesiştiği bir nokta var mı?
   <br/>
   <br/>
   Nasıl baktığınıza bakar. Ben fikri sabit ve fikri takip diye açıklıyorum. Kayıtlı CHP'liyim ve Kemalizme, laikliğe, demokrasiye inanmış bir insanım. Gardrop değil gerçek Atatürkçüyüm. Özal rahmetlinin mizacında artılarının eksilerinden fazla olduğunu görüyorum. Herşeyin  bedeli vardır, ben öksürüyorum çünkü sigara içiyorum, içmesem öksürmem. Türkiye 1983'e kadar maksimum 80 km hızla gidebileceğiniz tren raylarıyla döşeliydi. Ama bu hızla gittiğiniz takdirde Atatürk'ün koyduğu muasır medeniyetler seviyesine ulaşabilmemiz de sözkonusu değildi. Onlar 120 ile gidiyordu ve fark gittikçe artıyordu. Rahmetli Turgut bey makiniste dedi ki bas oğlum gaza, ama raylar 80 km gitmeye elverişli, gaza basınca da gidiyor lokomotif. Bu hızla gidince de tabii ki bazı vagonlar sallanacaktı.
   <br/>
   <br/>
    Özal'dan sonra ne oldu? Lokomotif yoluna devam edebildi mi?
   <br/>
   <br/>
   Yoldan çıkmadı ama gaz kesti.
   <br/>
   <br/>
    Arkadan gelen vagonlara ne oldu, durabildiler mi?
   <br/>
   <br/>
   Birbirlerine bindirdiler ve ondan sonra Sususurluk patladı, sonra çete çete içinde, devlet çete içinde, kim polis, kim çete belli olmadı. Askerlikten kaçan milletvekili olur mu? ABD parlamentosunda böyle bir şey olabilir mi? Maşaallah vatan dedik mi mangalda kül bırakmıyoruz, iş askerliğe gelince savuşmak için 48 bin tane numara çıkarıyoruz.
   <br/>
   <br/>
   Bu model Türkiye'ye dar geliyor
   <br/>
   <br/>
    Aynı milletvekilleri bir gazetecinin anlattığına göre 28 Şubat döneminde çantalarını hazırlamış, darbe sonrası hangi cezaevine gideceklerini düşünmeye başlamış. Hangisi daha korkunç görünüyor size? Askerden kaçan bir milletvekili mi yoksa kendi yönettiği ülkenin askerinden korkan bir milletvekili mi?
   <br/>
   <br/>
   Bizde bir sadaret bir de idamlık gömleği vardır. Türkiye çok hassas dengeler üzerine kurulu. Bugüne kadar üç kez aleni darbe yapmış, bir kaç kez darbeye yeltenmiş, şimdi ise arabanın hassas bakımlarını yapan, ince ayarlar veren bir ordu var. Ancak değişen koşullar nedeniyle ben artık bir darbe beklemiyorum.
   <br/>
   <br/>
   Hangi anlamda bir darbe beklemiyorsunuz?
   <br/>
   <br/>
   80 anlamında, 71 anlamında, hele 60 anlamında bir darbeyi tahayyül bile edemiyorum. Darbe yapıp başbakanı asmış ki rahmetli Adnan Bey'le aynı fikirde değildim, bir başbakanın asılmasına evet demiş, sesini çıkarmamış bir gürûhun mensubu olmaktan kıvanç duyduğumu söyleyemem.
   <br/>
   <br/>
    Ya arabanın vidaları, ince ayarları gerektiğinde yine ayar yapılacak mı?
   <br/>
   <br/>
   Bence arabanın modelini gözden geçirmek gerek. İkinci cumhuriyetten falan bahsetmiyorum ama adli bazda, ekonomik planda, sosyal güvenlik açısından birtakım ciddi reformların yapılması kanısındayım.
   <br/>
   <br/>
   Orduya dil uzatmak enayiliktir
   <br/>
   <br/>
    Bir gazeteci, "Düşünebiliyor musunuz AB aile fotoğrafında Ecevit'in yerinde omzunda yıldızlı bir general Türkiye'yi temsil ediyor" diye yazıyordu. Böyle bir fotoğraf düşünebiliyor musunuz?
   <br/>
   <br/>
   Düşünmeme gerek yok realite var. NATO toplantısında bütün ülkelerin Milli Savunma Bakanları önde, Genelkurmay Başkanları arkada otururken bizde Genelkurkmay Başkanı önde Milli Savunma Bakanı arkada oturuyor. İkincisi resmi tatil günlerinde valinin protokoldeki yeri belediye reisinden önde geliyor. Biri atanmış, biri seçilmiş. Birini sen, ben, o yani vergi veren vatandaşlar seçmiş, öbürünü de Ankara'daki bir beyefendi atamış ve git oraya vali ol demiş. Olmaz zaten bu abesle iştigaldir. Orduya saygısızlık etmek gibi bir enayilik yapma niyetim yok açıkçası. Ama şunu söylemekte fayda var, AB'yi o zaman teleffuz dahi etmeyelim.
   <br/>
   <br/>
   Enayi kelimesini yazacağım
   <br/>
   <br/>
   Tabii tabii. Türkiye'de orduya dil uzatmak enayiliktir. Çok ağır bedeller ödemek zorunda kalırsınız. Heykelinizi filan da dikmezler. Ben yapmadan ödedim.
   <br/>
   <br/>
   Solcu olduğum için ateist oldum
   <br/>
   <br/>
    Sizdeki değişim nasıl oldu? Bir zamanların hızlı solcusu ve ateisti Cem Karaca nasıl oldu da bugün kasetini Mevlam Neylerse Güzel Eyler diye bitirme noktasına geldi?
   <br/>
   <br/>
   Türkiye'de bu işin tadı kaçmaya başlamıştı. Şarkı söylemenin, sadece politik amaçlı şarkılar söyleminin bana zevk vermediğini görünce 1979'da grubumla beraber yurt dışına çıktım. Orada 12 Eylül darbesi beni buldu. Gel dediler, gelmedim. 200 yıl cezadan söz ediyorlar. "Ya dayak yemedin ya hesap bilmiyorsun" derler adama ya! Bana 600 sene hayat garanti et o zaman düşünürüz, o bile zor ama. Ben orada iken babam vefat etti. İlk önce bunun ne anlama geldiğini idrak edemedim. Somut olarak ayırdına varamadım. Okumaya düşkün biriyimdir, bilemediğim Osmanlıca kelimeleri babama sorardım. Babam da o kelimenin karşılığını muhtelif şekilde cümleler kurarak en kapsamlı şekilde anlatırdı. Yine bir kelimeye takılmıştım; kendi kendime, yarın babama sorarım dedim. Bunu söylediğim an babamın öldüğünü idrak ettim. Çaresiz gözlerimi yukarıya kaldırdım, o andan itibaren beynimin karanlık kalmış köşesine bir ışık huzmesi düştü. Serde solculuk olduğu için ve solculuğun kaçınılmaz kurallarından biri de ateizm olduğu için, ateizmi benimsemiş bir insandım.
   <br/>
   <br/>
    Beyninizin karanlık köşesinde daha önceden bir şeyler var mıydı?
   <br/>
   <br/>
   Küçük bir çocukken bir yobaz yüzünden inançlarım sarsılmıştı. Babam Kadir gecelerinde bizi yedi cami gezdirirdi. Annem Hıristiyan Ermeni olmasına rağmen başını örter ve bizimle gelirdi. Duasını eder sonra da istavrozunu çıkarırdı. Bunu yaptı diye kimse ona saldırmazdı. Biz Sünbül Efendi Camiine gittik. Azeri olduğumuz için Şii mezhebine bağlıyız, Hz. Hüseyin Efendimizin iki kızının da orada meskun olduğu rivayet edilir. Her camide iki rekat namaz kılıp çıkıyoruz. Benim ayağım alçıdan yeni çıkmış, secdede ayağımı tam kıvıramıyorum. Babam bitirdi ve çıktı. Ben namaz kılmaya devam ettim. Belli bir süre sonra kaç rekat kılmışsın, sekiz mi, on mu farkında olmuyorsun, o gidiyor artık. Sen sen olmaktan çıkıyorsun, fiziki olarak kalıyorsun ruhun bambaşka bir yerde. Yukarıya doğru yükseldiğini hissediyorsun. Çember sakallı biri omuzuma vurdu; "Evlat, evlat senin kıldığın bu namaz geçersizdir" dedi. Benim yukarlara doğru yükselmiş olan ruhum paldır küldür asansörden düşmüş gibi oldu. Orada kafamda bir çatlak oluştu. Bu adamın İslamiyet anlayışıyla, Allah inancıyla benim inancım asla örtüşmez diye düşünmeye başladım.
   <br/>
   <br/>
    Daha sonra hiç demediniz mi pireye kızıp yorganı yakmışım diye?
   <br/>
   <br/>
   12 yaşında bunu idrak edemezdim. Şu anda namaz kılmıyorum, oruç da tutmuyorum, serde Bektaşilik var ama bizim namazımız kılınmış, abdestimiz alınmış, haccımıza gidilmiş laflarına itibar etmiyorum. Bugün Hacı Bektaşi Veli'nin türbesine gittiğimiz vakit adamın rahlesini de, seccadesini de, tesbihini de görüyoruz. Böyle bir şey yok. Bu işin kolayına kaçmak. Bir de Anadolunun çabuk Türkleşmesi ve Müslüman olması için yapılmış olabilir. Hıristiyan diyor ki hem Müslüman olurum cizyeden kurtulurum hem de şarabımı çekmeye devam ederim. Bileşik kaplar kanunu biz boş bıraktık camileri onlar doldurdular. Oysa ki 12 imam diyen, Hz. Ali diyen Alevi Bektaşi toplumlarından kim bana Hz. Ali Efendimizin bir tek vaktini kılmadığını söyleyebilir? Kazaya bile bırakmamıştır.
   <br/>
   <br/>
   Tanrıyla değil Allah'la barıştım
   <br/>
   <br/>
    Yukarıya baktığınız anda kalmıştık. Sonra hidayete mi erdiniz?
   <br/>
   <br/>
   Bir ilahi yaradılışın, bir Halik'ın varolduğunu anladım. Nasıl aldığımız bir konservede onun son kullanma tarihi yazıyorsa; biz bunu okuyabiliriz, insanların alnında da son kullanma tarihinin yazılı olduğunu ancak kimsenin bir başkasının alnındaki son kullanma tarihini okumaya kadir olmadığını idrak ettim. Tanrıyla değil, Allah'la barıştım. Bu çok önemli, eskiden Tanrı demeyi tercih ederdik
   <br/>
   <br/>
    Niçin?
   <br/>
   <br/>
   Tanrı daha paganist geliyor bana. Pagan bir ifade var. Yer Tanrı, Gök Tanrı, Yeraltı Tanrısı. Her ülke kendi dilinde söylüyor bunu. Allah kelimesinin kendi içinde taşıdığı, "kendine gel efendi!" ifadesi Tanrıda cılız kalıyor, kesmiyor.
   <br/>
   <br/>
    Bir solcu ve ateistin geldiği noktaya bakarak sormak istiyorum. Niçin solcular dinle barışık değil?
   <br/>
   <br/>
   Solun dinle barışık olmamasının sebebi aşırı materyalizmde yatıyor. Herşeyi bir materyal olarak görmesinde, maneviyatı boşvermesinde yatıyor. Bana göre vicdanlı insan solcu olur. Vicdansız bir insan başkasının hakkına göz diker, başkasının sırtından, emeğinden çalmaya çalışır. Bizatihi sol ile vicdana önem veren müesseseler ki, bunların başında din gelir, çünkü öbür tarafta hesap var. Bazıları bunun olmadığını düşünür. Çok sevdiğim yaşlı bir teyze vardı. Bana, "Evladım eğer öbür dünya yoksa bir şey kaybetmezsin ama varsa ve orada hesap vermek zorunda kalırsan, niçin elinde verilecek temiz bir hesabın olmasın" derdi. Almanya'da bu söz de beni çok etkilemişti.
   <br/>
   <br/>
   Email:oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5739-tanriyla-degil-allahla-baristim.html), [web.archive.org (arşiv bağlantısı)](http://web.archive.org/web/20140115020438/http://www.aksiyon.com.tr:80/aksiyon/haber-5739-tanriyla-degil-allahla-baristim.html)
