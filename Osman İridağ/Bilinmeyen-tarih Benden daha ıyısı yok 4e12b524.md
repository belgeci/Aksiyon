# Benden daha ıyısı yok

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050302175629im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175629im_/http://www.aksiyon.com.tr/resim/302/28.jpg" vspace="5"/>
  </p>
 </font>
 <font class="content">
  Uğur Işılak’ı protest müzik yapan biri olarak bilirdim. Yanılmışım, Anadolu motifli, Türkçe sözlü evrensel müzik yapıyormuş. Böyle bir müzik türünü ilk kez duyanlardansanız bunun müzik bilginizin eksikliğinden kaynaklanmadığını belirtmek isterim.
 </font>
 <br/>
 <p>
  <font class="content">
   Bu tanımın patenti ona ait çünkü. Sert görünümünün doğallığından kaynaklandığını, aslında sevgi ve aşk temelli değerlerle yola çıktığını söyleyen Uğur Işılak ile üstlenmiş olduğu misyonu, yaptığı müziği ve sanatçıların neden milliyetçi olmaları gerektiğini konuştuk.
   <br>
    <br>
     Bir de somurtan adam olsun
     <br>
      <br>
       — İlk kasetiniz, ‘Dönen Alçak Olsun’du. Şimdi de söyleyecekleriniz var ve bunu gemileri yakarak yapıyorsunuz. Bu kadar sert bir söylemin nedeni nedir?
       <br/>
       <br/>
       Sert tavrın içinde tamamıyla sevgi ve aşk temelli şeyler var. Arayanlar bunu buluyor. Biraz daha irdelemek lazım.
       <br/>
       <br/>
       — Eğer bir şey söylemek istiyorsanız neden insanları zorluyorsunuz?
       <br/>
       <br/>
       Zorlamak değil, o söylem benim tavrım, hayat felsefem. Çok fazla sırıtan bir insan olmadığım için mizacım biraz serttir. Ülkemizde sanatçı sıfatıyla dolaşan insanların bir çoğu, toplumu eğlendirme noktasında kusursuz işler yapıyor, oynatıyor, zıplatıyor. Bir tane de somurtan adam olsun diyorum içlerinde. O da benim işte.
       <br/>
       <br/>
       — Yeni şarkıcıların dikkat çekecek bir imaja sahip olmak istemelerine alıştık. Siz de sertlik imajı mı satıyorsunuz?
       <br/>
       <br/>
       Kesinlikle bir imaj değil, günlük hayatta da böyleyim.
       <br/>
       <br/>
       — Öyleyse hem müzik yapıp hem de somurtmanızın nedeni nedir? Müzik temelinde eğlence değil midir?
       <br/>
       <br/>
       Hayır, Mevlânâ da müzik yapmış, orada görüyoruz ki mûsiki illa ki oynamak değil, fakat oynamamak, eğlenmemek de değil. Beni düğünlere çağırırlar, çıkmam. Kardeşimin düğünü olsun, kalkıp türkü söylemem. Çünkü oynayan, göbek atan insanların varolduğu bir mekânda, icra etmiş olduğum sanatı yapamam.
       <br/>
       <br/>
       — Tarık bin Ziyad İspanya’ya geçtiği zaman askerlerin geri dönüş için ümitleri kalmasın diye gemileri yakmıştı. Sizin yaptığınız işte geri dönüşü olmaması gereken ne var ki, bu deyimi kasetinizin ilk şarkısında kullanıyorsunuz?
       <br/>
       <br/>
       Sevgiden, aşktan, mücadeleden geri dönmemek, birliği ve barışı tesis etmek için yola çıkmışsak ve bunun da edebiyatını yapıyorsak bu yoldan geri dönüşün olmaması gerek. En değer verdiğimiz şeyleri, o bir şey adına feda etmeliyiz.
       <br/>
       <br/>
       — Edebiyatını yaptığınız bu değerlere ulaşmak için hangi gemilerinizi yaktınız?
       <br/>
       <br/>
       En basitinden hayatın bütün cazibelerinden vazgeçtim. Kazanmış olduğum parayla yapabileceğim, eğlenebileceğim, zevklenebileceğim, birtakım çevrelerin güzel bildiği şeylerden vazgeçtim. Türkiye’de şöhret, sanatkârına şahsiyet kazandırıyor, biz şöhrete şahsiyet kazandıracağız.
       <br/>
       <br/>
       — İyi cümleler kuruyor ve işin edebiyatını iyi yapıyorsunuz. Peki bu kelimelerin altını doldurabilecek misiniz?
       <br/>
       <br/>
       Bugüne kadar yaşamadığım ve yapmadığım hiçbir şeyi ifade etmedim. Kendimi o yapıda görüyor ve liyakatıma inanıyorum. Siz şu anda bir şey adına herşeyi feda edebilecek bir insanla görüşüyorsunuz.
       <br/>
       <br/>
       — Nedir o bir şey?
       <br/>
       <br/>
       Sevgi, aşk bir parçası. Ama aslını zamanı geldiğinde söyleyeceğim. Çünkü insanların olgunlaşma süreleri vardır. İki aylık bir çocuğa kurufasulye yedirirseniz ona zulmetmiş olursunuz. Şu anda daha ruhu çocuk olan birtakım çevrelere kurufasulye yedirmenin bir mânâsı yok. On beş yıllık bir sanat geçmişim var ve attığım her adımın, konuştuğum her sözün, yaptığım her bestenin ardında bu on beş yıl var. Eğer beş dakikalık bir eser sunuyorsam bu 15 yıl artı beş dakikadır.
       <br/>
       <br/>
       Sanatkârın siyasi görüşü olmaz
       <br/>
       <br/>
       — Ben de sekiz yıl artı bir soru sorayım. Amacınız kutsal onu anladık, buna ulaşmak için kullandığınız araçlar da kutsal olacak mı?
       <br/>
       <br/>
       Araç kutsal değildir, ayakkabınız da makineniz de bir aracınızdır.
       <br/>
       <br/>
       — Bu yüzden mi klibinizde kırmızı giyinen sarışın kadın ve lüks araba var. Ve siz bunları terkediyorsunuz?
       <br/>
       <br/>
       Siz ifade ettiniz verilmek istenen hadiseyi. Bunların hepsi araç, kastedilen çok farklı şeyler var. Herkes dilediği gibi bir şeyler anlıyor.
       <br/>
       <br/>
       — Sarışın güzel bir kadından ve iyi bir arabadan vazgeçmek çok mu önemli?
       <br/>
       <br/>
       Hem müzik camiasında, hem de genel anlamda kadın insanların cazibesini çeken bir yaratıktır. Onun uğruna bir çok şeyden vazgeçen bir toplum hâline geldik. Sanat camiasında varolan pek çok olumsuzlukların temelinde kadın vardır. Yükselmenin sırrı yine kadındır. Eğer bu toplumun, bu camianın en fazla değer verdiği unsur buysa, onu da terkediyoruz şeklinde bir mesaj var. Yoksa bir kadının cazibesini kullanmak gibi basit bir misyona sahip olamam.
       <br/>
       <br/>
       — “At, avrat, silah” Türk’ün geleneğinde vardır. Ve gücü simgeler. Sizin vazgeçtiğiniz bu değerlerden acaba Anadolu insanı vazgeçmek ister mi?
       <br/>
       <br/>
       İstemez; at, avrat, silah der. Fakat kadının bir vazifesi var. Kadın tabiatının dışına çıktığı vakit kadınlıktan çıkmış olur ki biz buna karşıyız. Bugün her insanın silah anlayışı da değişiyor. 14’lüye sahip olmuşum olmamışım, çok önemli değil. Şimdi internet vasıtasıyla milyonlar bir anda etkilenebiliyor.
       <br/>
       <br/>
       — Anadolu insanına kaset yapıyorsunuz da onları ne kadar tanıyorsunuz?
       <br/>
       <br/>
       Gezdiğim ve gördüğüm kadar. Hissiyatım kadar. Benim reddettiklerimi onların terketmesine gerek yok. Onların bir siyasi görüşü olabilir ama bir sanatkârın, siyasi ve politik tarafı olması beni aşırı şekilde rahatsız eder.
       <br/>
       <br/>
       — Sizin siyasi bir kimliğiniz yok mu? Şimdi değişti mi bilmiyorum ama Almanya’da yaptığınız çalışmaların dinleyici kitlesini daha çok milliyetçi düşünceye sahip olanlar oluşturuyordu.
       <br/>
       <br/>
       Demek ki o zaman milliyetçilerin basireti açıkmış. Bugün daha farklı grupların da basiretleri açıldı. Bende bir değişiklik yok, söylemlerim de aynı. 15 sene önce bir insan televizyona çıkıp Türk milliyetçiliğinden bahsedemezdi. Adama bak Türk diyor, Türkçü şeklinde yaftalanırdı. Bugün dünün en hızlı milliyetçi düşmanlarına bakıyorsunuz bayrak diyor, vatan diyor, Türk diyor. Benim milliyetçilik anlayışım Atatürk’ünkü neyse aynıdır. Türk milliyetçiliği ne kandır, ne ırktır, ne de kafatasıdır. Bir hayat felsefesidir. Diğer kavimlerden üstünlüğümüz var demek istemiyorum. Ama milletimin yapısını, mizacını, fıtratını; kendi özüne sadık kaldığı müddetçe çok seviyorum.
       <br/>
       <br/>
       Ahmet Kaya gibi müzik yapmıyorum
       <br/>
       <br/>
       — Yaptığınız müziğin bir adı var mı?
       <br/>
       <br/>
       Anadolu motifli, Türkçe sözlü, evrensel müzik.
       <br/>
       <br/>
       — Ben mi müziğe çok yabancıyım yoksa bu müzik türünü ilk siz mi keşfettiniz?
       <br/>
       <br/>
       Varsayın ki yeni. Benim tanımım bu.
       <br/>
       <br/>
       — Özgün ve protest de diyorlar.
       <br/>
       <br/>
       Biraz daha ucuz bir ifade. Özgün, zaten şahsına münhasır demek. Sanat müziği de, fantazi de o mânâda özgündür.
       <br/>
       <br/>
       — Protestte bir isyan vardır. Ve sizin de bu yolculukta büyük bir isyanınız var.
       <br/>
       <br/>
       Protest, müzik adı değil, bir tavrın adıdır. Yaptığım şey evrensel müzik. Almanya’da gitarist arkadaşlarım benim müziğimi çok beğenirlerdi. Kurt gibi, kulağa giriyor çıkmıyor derlerdi.
       <br/>
       <br/>
       — Ahmet Kaya’nın müziklerini hatırlatıyor ritmleriniz. Ondan farklı mısınız?
       <br/>
       <br/>
       Benim hiç ilgim yok.
       <br/>
       <br/>
       — Şahıs olarak sevmeme hakkınız var, müziğinizdeki benzerlikleri soruyorum.
       <br/>
       <br/>
       Hiç bir benzerlik yok.
       <br/>
       <br/>
       — Onun gibi müzik yapıyorsunuz demelerinden rahatsız oluyor musunuz?
       <br/>
       <br/>
       Dinlemediğim adamın müziğini nasıl yapabilirim. Ben kendisine sadece kulak misafiri olmuşumdur, çalan yerlerde, radyolarda. Bugüne kadar kasetini alıp teybe koymuş adam değilim ki. Esinlenmek zaten sözkonusu değil. Onların özgün, protest olarak tanımladıkları bestelerde, şiirlerde serbestlik vardır. Benim bir tane serbest şiirim yok. Türk halk şiiri formatına sahibim ve bu şiirin formatı vezindir, hecedir, kafiyedir.
       <br/>
       <br/>
       Benden iyisi var demiyorum
       <br/>
       <br/>
       — Size müzik tarzınız sorulduğunda sekizinci notadayım diyormuşsunuz. Yedi notanın ne olduğunu biliyoruz, sekizinci notada ne olduğunu da siz söyler misiniz?
       <br/>
       <br/>
       Ben varım, hayat felsefem var. Düşüncelerim, misyonum var. Yedi nota araç, sekinci nota gaye.
       <br/>
       <br/>
       — Bu kadar konuştuk ama hâlâ sizin misyonunuzu anlayamadım. Nedir misyonunuz?
       <br/>
       <br/>
       Ne anlamak istiyordunuz. Mesela ne somut olsa anlardınız.
       <br/>
       <br/>
       — Somut olarak ne olduğunu en iyi siz bilebilirsiniz.
       <br/>
       <br/>
       Müzik camiasında büyük bir yozlaşma, ucuzluk ve hormonla büyüyen bir kitle var. Doğallık yok. Buna karşı artık birilerinin doğruyu, hakikati insanlara sunmaları gerekiyor. Divan Müzik bu noktada öncüdür. Bünyesinde çıkacak sanatçılar da bu felsefeye uygun olacak. Başlamak bitirmenin yarısıdır ve biz başladık. Kasım ayından sonra Anadolu’nun genelinde halk sohbetlerimiz olacak. İl il, ilçe ilçe, kasaba kasaba, köy köy dolaşacak ve en az yüzbinin üzerinde insanla, birebir konuşup, görüşecek ve fikir alışverişinde bulunacağız. Onların tepki melekelerini tekrar harekete geçireceğiz.
       <br/>
       <br/>
       — Ölmüş mü melekeler?
       <br/>
       <br/>
       Tam ölmüş değil fakat tam mânâsıyla da nasıl harekete geçeceğini bilecek kadar şuurlu değil. Yaşadığımız çağda tepkinin çağdaş bir şekilde nasıl ortaya konacağı konusunda onları bilinçlendireceğiz. Gelen mektuplardan bazı örnekler söyleyeyim. Diyor ki; ‘Ben sizi sadece sanatçı, bestekâr, yorumcu olarak görmüyorum. Siz bir halk kahramanısınız, kurtarıcısınız, lütfen devletin başına geçin’.
       <br/>
       <br/>
       — Anlaşılan dinleyici kitleniz oldukça fanatik. Size sunulan pâyelere sahip olduğunuzu düşünüyor musunuz?
       <br/>
       <br/>
       Rahatlıkla, liyâkatime inanıyorum çünkü. Tevazu yapmayı sevmem, ‘yok estağfirullah, bizden daha iyileri de var’ diyecek durumda değilim. Bu işi lâyıkıyla yaptığıma inanıyorum.
       <br/>
       <br/>
       Beni tanımamak cehâlettir
       <br/>
       <br/>
       — Müzik piyasasında var olan “İyi milliyetçi iyi müzik yapamaz” düşüncesini kolayca aşabileceğinizi düşünüyor musunuz?
       <br/>
       <br/>
       Muhatap aldığınız insanlar kim? Bu ülkede hâlâ milliyetçi olmayan insan mı var?
       <br/>
       <br/>
       — Neden olmasın?
       <br/>
       <br/>
       Büyük bir talihsizlik bana göre. Hem Atatürk’ü sevecek, onun getirmiş olduğu sistemi tasvip edeceksiniz hem de milliyetçiliğe karşı olacaksınız. Almanya’da doğup büyüdüğüm için biliyorum, Almanya’nın en hızlı solcusu dahi koyu bir milliyetçidir. Ülkesini savunur, milletini sever. Bu kelaynak kuşları sadece bizde var. Bir insan kendi kavmini, atasını inkâr edebilir mi. Hem bu milletin içinde yaşayacak, hem onların adına bir şeyler yaptığını iddia edeceksin, hem de milletini sevmeyecek ve yükselişini istemeyeceksin. Benim için bir Sırbistan’ın yükselişiyle Türkiye’nin yükselişi bir olabilir mi? Hümanist pencereden bakarak Sırplarla Türkleri aynı sınıfa dahil edebilir miyim?
       <br/>
       <br/>
       — Savunduğunuz fikirlerle bu piyasada kabul görecek misiniz?
       <br/>
       <br/>
       Toplumun içerisinde hâlâ beni tanımayan insanların olduğu da bir gerçek. Ben toplumun cehâletine veriyorum bunu, bizim tanıtım noksanlığımıza değil. Bu ülkede tanınmaması gereken, hâfızalarda yer işgal etmemesi gereken birtakım soytarıları hâfızasında tutan, çocuğuna ezberlettiren bir kesim, bir gürûh hâlâ Uğur Işılak’ı tanımıyorsa vallahi büyük bir kayıp, büyük bir cehâlettir.
       <br/>
       <br/>
       — Türk toplumu iyi ya da kötü farketmez, kahramanları hep sevmiştir.
       <br/>
       <br/>
       Bir şey demeyeceğim ama çok fazla değil, ömrüm varsa dört beş yıl sonra sizinle bir gün bir yerde tekrar görüşeceğiz. Ama çok çetin bir görüşme olacak.
       <br/>
       <br/>
       — Biz buradayız, siz de buradaysanız her zaman görüşebiliriz.
       <br/>
       <br/>
       İnşaallah.
       <br/>
       <br/>
       E—mail:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13952), [web.archive.org (arşiv bağlantısı)](http://web.archive.org/web/20050302175629/http://www.aksiyon.com.tr:80/detay.php?id=13952)
