# Çöplüğe de alıştık

*Osman İridağ 1994.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “Burayı park yapacaklar” diyordu ilkokul 4. sınıf öğrencisi küçük Ebru. Facianın üzerinden iki yıla yakın bir süre geçmiş ama olaydan kimse ders almamıştı. Çöp yığınları halen en yakın komşu olarak etrafa kokularını yayıyor, dereden akan suları kirletmeye devam ediyordu. Burada oynayan bir kaç çocuktan biri olan Ebru da belki bir yetkiliden duyduğunu, belki de içinden geleni  söylüyordu bize: “Burayı park yapacaklar”
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   "Alışamayız”, “Alışamadık”, “Alışmamalıyız”, “Belki alışabiliriz”, “.........”, “Neye alışamıyorduk?”..
   <br>
    <br>
     Oldukça hissi ve duygusal bir milletiz galiba. Bu yüzden olsa gerek, oldukça sık karar değiştiriyor, verdiğimiz sözleri çabucak unutabiliyoruz. Ve alışamayız’la başlayan cümlelerimiz gün geçtikçe yerini  alışabiliriz’lere, alıştık’lara bırakıyor. Ümraniye Hekimbaşı Çöplüğü faciası sonrası gelişen olaylar da bu yönümüzü gösteren en iyi örneklerden biri olsa gerek.
     <br/>
     <br/>
     Olay 28 Nisan 1993 tarihinde meydana gelmişti. Hekimbaşı Çöplüğü’nde biriken metan gazı patlayınca, çöp yığınları çevrede bulunan evlere gelmiş ve 39 kişi ölmüş, bir çok insan da yaralanmıştı. Belediye başkanı’ndan  başbakanına kadar herkes soluğu çöplükte almış ve birbirleriyle yarışır gibi sözler vermişlerdi.
     <br/>
     <br/>
     Büyükşehir Belediyesi, cenazesi olan vatandaşların cenaze masraflarını karşılayacaklarını söylerken, zamanın devlet bakanı ve başbakan adayı Tansu Çiller, bölgenin afet bölgesi olacağını ve Afet Fonu’ndan evleri zarar görenlere 10 milyar lira ayrılacağını belirtmişti. Istanbul Valisi Hayri Kozakçıoğlu ilk etapta bölgede ilaçlama yapılacağını, daha sonra da tehlike içinde bulunan 45 konutun boşaltılacağını ifade etmişti. Sağlık Bakanı Yıldırım Aktuna, çöplerin kurulacak fabrikada imha edileceği müjdesini vermişti. Ve son sözü devletin en tepesine aday olan Başbakan Süleyman Demirel söylerek, devletin vatandaşın yanında olduğunu belirtmişti.
     <br/>
     <br/>
     Patlama bölgesinde yaşayan halk ise başta belediye başkanları olmak üzere “çöpe hayır” kampanyası başlatarak, yetkililerin buna bir an önce çözüm üretmesini istemişlerdi.
     <br/>
     <br/>
     Aynı şekilde gazete ve televizyonlar bir hafta boyunca, dünyada başka bir örneği olmayan çöp faciasına bültenlerinde ve sayfalarında geniş yer ayırarak, tehlikeye dikkat çekmişlerdi.
     <br/>
     <br/>
     Ümraniye halkı başta olmak üzere millet olarak adeta bir seferberlik başlatmıştık: “Çöplüğe alışamadık. Bir an önce kaldırılsın”
     <br/>
     <br/>
     Ve aradan iki yıl bile geçmedi. Facia sonrası bölgeye gelip halka çeşitli sözler veren yetkililerin çoğu şimdi o görevde değil, ama çöplük hala yerli yerinde. Üzerinde oynayan çocuklarla ve çok yakınında bulunan gecekondu komşularıyla yaşamaya devam ediyor. Felaket bölgesinde yaşayanlar başta Kazım Karabekir Mahallesi Muhtarı olmak üzere, çöplükte yaşananları, hatta çöplüğü bile unutmuş. Sanki bir buçuk yıl önce orada hiçbirşey olmamış,  39 insan çöp altında can vermemişti.
     <br/>
     <br/>
     Olay sırasında yakınları ölen ve evsiz kalan 9 kişiye Alibeyköy’de birer ev  verilmiş. Büyükşehir Belediyesi’ne ait olan bu konutlar, felaketzedelere, yüzde 25’i peşin ve ayda 750 bin lira karşılığında tahsis edilmiş.
     <br/>
     <br/>
     Iki kızını ve hanımını facia sırasında kaybeden ve şu anda belediyede işçi  olarak çalışan Osman Yağcı, devletin verdiği sözlerin çoğunu yerine getirmemesinden şikayet ediyor. Facia sonrasında kendisi gibi 9 kişiye daha sadece 20’şer milyon lira verildiğini belirten Yağcı şunları söylüyor:
     <br/>
     <br/>
     “Acılı günümüzde bütün devlet yanımıza geldi. Bize bir çok söz verdi. Ben iki kızımı ve karımı kaybettim. Bunların karşılığı hiçbir zaman para ile ölçülmez. Ama verilen sözlerin de yerine getirilmesi gerekirdi. O zamanki ekonomiden sorumlu devlet bakanımız Tansu Çiller bölgenin afet bölgesi ilan edileceğini ve 10 milyar lira kaynak aktarılacağını söylemişti. Daha sonra savcılık, belediyelerin olayda ihmali olduğunu söyleyerek, çöplüğün bulunduğu alanı afet bölgesi olmaktan çıkardı. Ve bize Istanbul Valiliği’ne bu paraların gönderildiği bildirildi. Valilik ise öyle bir paranın gelmediğini belirterek, bize herhangi  bir para vermedi.”
     <br/>
     <br/>
     Felaketzedeler olarak, belediyeyi, valiliği, Içişleri ve Çevre Bakanlığı’nı mahkemeye verdiklerini de belirten Yağcı, “Biz böyle bir çöp faciasının bir daha yaşanmaması için çalışıyoruz. Oysa herkes bunu unutmuş. Bizi para peşinde koşan insanlar olarak görüyorlar. Benim kaybettiğim şeylerin parasal değeri olmaz” diye konuşuyor.
     <br/>
     <br/>
     Facia sonrası bir daha bölgeye hiç gitmediğini söyleyen Osman Yağcı’nın ağabeyi Şükrü Yağcı da halkın bu ilgisizliğinden şikayetçi. Halen Ümraniye’de ayakkabıcılık yapan Yağcı, iki yıl önce olay olduğu zaman kardeşiyle birlikte aynı evde oturuyormuş. Bizimle birlikte ilk defa olay yerine giden Şükrü Yağcı, sanki  o günleri tekrar yaşar gibiydi. “Doğrusunu söylemek gerekirse iyice unutmuştum burasını. Olay hiç olmamış gibi yaşamaya alışmıştım”diyordu.
     <br/>
     <br/>
     Aslında çöplüğe alışan hepimizdik galiba. Hatta çocuklar bile. Çöp yığınları üzerinde güle oynaya oyun oynayan çocuklar, buranın park yapılacağını söylüyor. Şimdilik başka bir oyun alanları olmadığı içinse çöp yığınlarının üzerinde oynuyorlar. Çöplüğün altında çıkartılmamış 10 cesedin olduğunu rahatlıkla ifade edebilen 11 yaşındaki Elif, çöplükte rastladıkları bir kadının çürümüş cesedini bile soğukkanlılıkla anlatabiliyor. “Hiç korkmadın mı? Burada başka cesetler de var” sorumuzu ise umursamaz bir tavırla cevaplıyor: “Olsun. Buradan başka oyun oynayacak yerimiz mi var?”
     <br/>
     <br/>
     Çöp yığınlarının hemen dibindeki evlerinde oturan kadınlar da çöplükle beraber nasıl yaşanılacağını öğrenmiş. Tek sıkıntıları, kötü koku ve çocukların vücudunda görülen yaralar. Onlara göre ne kadar itiraz etseler bile, devlet seslerini duymuyor. Başka çareleri olmadığı için de burada yaşamak zorunda kalıyorlar. Devlet yetkililerini ise söz verip, kaçmakla suçluyorlar.
     <br/>
     <br/>
     Ümraniye Belediyesi bölgeye çöp dökülmesine izin vermiyor. Yeni gecekondular yapılmasına da. Ama daha önceki yönetim zamanında yapıldığını söyledikleri gecekondular için şu anda bir çözüm üretemiyorlar. Belediye yetkililerine göre, bu bölgedeki evlerin çoğu tapulu. Devlet arazileri bir şekilde onlara satılmış. Bu nedenle de yıkımı gerçekleştiremiyorlar.
     <br/>
     <br/>
     Istanbul Büyükşehir Belediyesi Çevre Daire Başkanı Mustafa Öztürk, çöp alanını unutmadıklarını, yakın bir gelecekte burasının yeşil alana  dönüştürüleceğini söylüyor.  Bunun için belli bir süre vermenin imkansız olduğuna dikkat çeken, Öztürk, Ümraniye halkının çöple birlikte yaşamak zorunda olmadığını ve bu sorunu görevde oldukları süre içinde çözeceklerini belirtiyor. Tabii daha önceki belediyeyi görevini yapmadığı için suçlamaktan da geri kalmıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21324), [web.archive.org (arşiv bağlantısı)](http://web.archive.org/web/20061025175308/http://www.aksiyon.com.tr:80/detay.php?id=21324)
