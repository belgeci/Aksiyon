# Alo gözaltı buyrun

*Osman İridağ 1995.08.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Emniyet Genel Müdürlüğü,yapılan tutuklamaları ve gözaltına almaları kontrol etmek ve isteyene anında bilgi verebilmek amacıyla “gözaltı izleme birimleri” kurmaya başladı. Önce Istanbul’da şimdi de Ankara’da uygulanmaya başlanan sistemde, gözaltına alınan kişi hakkındaki bilgiler kısa bir zaman içinde merkezde kurulan bilgisayara aktarılıyor. Yakınları buraya telefon ederek bilgi sahibi olabiliyor
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de topluma en kapalı kurumlardan biri olarak bilinirdi Emniyet Teşkilatı. Insanlar buralardan sağlıklı bilgi alamamaktan şikayet eder, bir yakınları kaybolsa, tutuklanıp tutuklanmadığını öğrenebilmek için, şehirdeki bütün hastaneleri, karakolları tek tek aramak zorunda kalırdı. Biraz da bu yüzden olsa gerek son zamanlarda gözaltında kayıp iddialarına karşı, yürüyüşler ve protesto gösterileri iyice artarken, Emniyet Teşkilatı da bir hayli yıprandı.
   <br>
    <br>
     Kamuoyundaki yanlış izlenimlerden rahatsız olan Ankara Emniyet Müdürlüğü aldığı bir kararla “Gözaltı Izleme Birimi” kurulmasını kararlaştırdı. Bu karar gereğince karakollarda görevli polisler tutukladıkları, ya da gözaltına aldıkları kişileri anında merkeze bildirecek. Merkezde kurulan “kontrol merkezi” de gelen bilgileri bilgisayara girecek. Bir yakınının kaybolduğunu ya da polis tarafından gözaltına alındığını düşünen insanlar bu merkeze telefon ederek, konu hakkında birinci elden bilgi sahibi olabilecekler.
     <br>
      <br/>
      Uygulamadan amaç, hem vatandaşa daha iyi hizmet etmek, hem de polis hakkında oluşan olumsuz imajdan kurtulmak.
      <br/>
      <br/>
      Ankara’da yeni oluşturulan “Gözaltı Izleme Birimi”, insanlar tarafından fazla bilinmese de tam 8 aydır Istanbul’da uygulanıyor. Sırada Izmir var. Daha sonra da bütün illerde oluşturulması düşünülüyor. Bütün iller tek bir merkeze bağlı olduğu için, Kayseri’de tutuklanan bir kişi hakkında Edirne’de oturan yakınlarının bilgi sahibi olması mümkün olacak. Tabii bunun için diğer illerin de bir “Gözaltı Izleme Birimi” oluşturması gerekiyor.
      <br/>
      <br/>
      <br/>
      <br/>
      ISTANBUL’DA UYGULANIYOR
      <br/>
      <br/>
      <br/>
      <br/>
      Istanbul’da 1 Ocak 1995 tarihinde kurulun “Gözaltı Izleme Birimi” o tarihten beri 24 saat aralıksız hizmet veriyor. Istanbul’un bütün ilçe emniyet müdürlüklerinde ve karakollarda yapılan tutuklamalar, gözaltına almalar, öncelikli olarak faksla ya da telefonla merkeze bildiriliyor. Bunun için bir “gözaltı takip formu” yaptırılarak karakollara dağıtılmış. Formda gözaltına alan birimin, şube, büro, ilçe, karakol kodları; gözaltına alınan kişinin adı soyadı, doğum yeri, adresi ve neden gözaltına alındığı, saati, sonucun ne olduğu gibi bilgiler yer alıyor. 24 saatlik tutuklama müddeti dolduğunda ise aynı kişi hakkında ikinci bir form tekrar merkeze bildiriliyor. Ve serbest mi bırakıldığı, savcılığa mı sevkedildiği nedenleriyle birlikte belirtiliyor.
      <br/>
      <br/>
      Tabii bu noktada ister istemez, bütün emniyet kuvvetlerinin aynı hassasiyeti gösterip göstermeyeceği sorusu akla geliyor. Biz de bunu birim sorumlusu ve Istanbul Emniyet Teşkilatı Bilgi Işlem Şube Müdürü Hayriye Aktaş’a sorduk. Aktaş’ın bu konuda en küçük bir tereddütü yok: “Bütün karakollar gözaltına aldıkları kişiyi bildirmek zorundalar. Bildirmezlerse ceza alırlar. Her akşam bir emniyet müdürü görevli olur ve karakolları denetler. Gider karakola, kaç kişi tutuklu bakar. Bize telefon ederek karşılaştırır. Yanlış ya da eksik bir bilgi verme durumu sözkonusu ise gerekli işlemi yapar.”
      <br/>
      <br/>
      Böyle bir uygulama polisleri de memnun etmiş. Eskiden gelen bir şikayetin haksızlığını ispatlamak için bütün karakollara telefon etmek zorunda kalan yetkililer, şimdi şikayeti anında cevaplandırabiliyorlar. Bu da onları bir çok zahmetten kurtarıyor.
      <br/>
      <br/>
      Eskiden polisin gözaltına aldığı kişiler hakkında çok suçlamalar olduğuna dikkat çeken Aktaş, “Gözaltı Izleme Birimi”ni kurulduktan sonra bu tür şikayetlerle karşılaşmadıklarını söylüyor.
      <br/>
      <br/>
      Biraz esneklik, biraz hoşgörü ile halkın daha fazla bilgi sahibi olması için düşünülen birimin halk tarafından çok fazla bilinmediği de bir gerçek. Günde ortalama 200’ün üzerinde gözaltına almanın yaşandığı Istanbul’da gözaltı izleme birimini arayanların  sayısı 10–15’i geçmiyor. Insanların kayıpları için ilk başvudukları telefon “155 Polis Imdat”. Buradaki yetkililer gelen şikayetleri “Gözaltı Izleme Birimi”ne aktarıyorlar. Istanbul için 0(212) 636 15 48, Ankara için de 0(312) 384 08 60 numaralı telefonu veriyorlar.
      <br/>
      <br/>
      <br/>
      <br/>
      HERKES YARARLANAMIYOR...
      <br/>
      <br/>
      <br/>
      <br/>
      Gözaltına alınanlar ile ilgili olarak bilgi sahibi olmak isteyenlerde ilk aranan şart, birinci derecede akrabalık. Fakat bu kural çok katı bir şekilde uygulanmıyor. Telefonla bilgi sahibi olmak isteyenlere tutukluyu tanıyıp tanımadığını kontrol etmek için bazı sorular soruluyor. Eğer gelen cevaplar doğru ise akrabalık derecesine önem verilmeden yardım ediliyor. Hayriye Aktaş böyle bir kuralın olmasının nedeninin, gözaltına alınan kişinin iyiliği için olduğunu düşünüyor: “Eğer bir insan yanlışlıkla tutuklanır ve basında ismi geçerse, ona haksızlık etmiş oluruz. Can güvenliği açısından düşünülürse  de herkese bilgi verilmesinin doğru olmayacağı görülür.”
      <br/>
      <br/>
      Emniyet Teşkilatı’nın son zamanlardaki teknolojik atılımları “Gözaltı Izleme Birimi” ile sınırlı değil. Dünyadaki en yeni teknolojinin kullanıldığı emniyette, bütün istatistiki bilgilere anında ulaşmak mümkün. Hangi karakollar, en çok hangi suçtan tutuklama yapmış. Bir ilçede en çok hangi saatlerde suç işlenmiş türü istatistiki bilgilere rahatlıkla ulaşmak mümkün.  Bilgi Işlem Şube Müdürü Hayriye Aktaş, amaçlarının her türlü yazışmayı bilgisayar ortamında gerçekleştirmek olduğunu söylüyor. Ve çok yakın bir gelecekte bütün ülkenin bilgisayar ağı ile donatılacağı ve Edirne’den giriş yapan bir kişinin yaptığı bütün işlemlerin takip edilebileceği müjdesini veriyor. Insanların en çok şikayetçi oldukları konuların başında gelen bürokrasiyi ve kırtasiyeciliği büyük ölçüde ortadan kaldıracak olan bu sistemde, emniyette işleri olanlar vakit kaybetmeden işlerini bitirebilecekler. Örneğin bu sistemde pasaport almak isteyen birisinin herhangi bir emniyet müdürlüğüne giderek ismini söylemesi yeterli olacak. Oradan bütün Emniyet Teşkilatı’nın bağlı olduğu bilgisayara bakılacak ve müracaat eden kişinin pasaport almasına engel bir neden olup olmadığı tespit edilecek.
      <br/>
      <br/>
      Emniyet halka açıldıkça, kendini daha rahat anlatma imkanı buluyor. Istanbul’da son sekiz ay içinde kaybolanlarla ilgili polise bir eleştiri gelmemesi de bunun en güzel ispatı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21596), [web.archive.org (arşiv bağlantısı)](http://web.archive.org/web/20060501110645/http://www.aksiyon.com.tr:80/detay.php?id=21596)
