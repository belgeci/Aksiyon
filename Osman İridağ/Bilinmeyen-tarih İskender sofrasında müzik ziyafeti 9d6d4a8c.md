# İskender sofrasında müzik ziyafeti

*Osman İridağ Bilinmeyen-tarih*

<div>
 <font>
  <img border="0" height="1" src="/web/20040517044312im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040517044312im_/http://www.aksiyon.com.tr/resim/460/56.jpg" vspace="5"/>
  </p>
 </font>
 <font class="content">
  Bir dönemin ünlü liman kenti, şimdinin gözde turizm merkezi Phaselis’in aynı zamanda bir kültür ve sanat merkezi olması için etkinlikler yapılıyor. İlki geçtiğimiz hafta gerçekleştirilen sanat etkinliklerinin sürekli hale getirilmesi hedefleniyor.
 </font>
 <p>
  <font class="content">
   Damak tadına önem verenler ve müzik eşliğinde İskender kebabı ziyafeti çekmek isteyenler için böyle bir başlık atılabilirdi. Uygun da olurdu. Ama biz başka bir  İskender’den bahsediyoruz. Gücüyle dünyayı kasıp kavuran, önüne çıkan bütün orduları yenen Makedon Kralı Büyük İskender’den. Hindistan’a kadar uzanan fetihlerinde bir süre Anadolu’da konaklamış. Bugün Antalya sınırları içinde yer alan, milattan önceki dönemde önemli bir liman kenti olan Phaselis’i bir süreliğine mekan tutmuş. Yabancı elçileri kabul etmiş, oradan başlayıp kıyı kesimlerindeki şehirleri fethetmeye devam etmiş. Milattan sonra 3. yüzyıldan itibaren Antalya ve Alanya’nın liman kentleri özelliğini kazanmasıyla Phaselis önemini kaybetmiş ve kaderiyle başbaşa kalmış. İsmini “Deniz Kentçiği” anlamına gelen “Passala”dan alan kent, şimdi Phaselis olarak biliniyor ve kültür sanat merkezi. Bu işin projesini ise KETAV (Kemer Yöresi Tanıtma Vakfı) yapıyor. Antalya Valiliği, Kemer Belediyesi ve belde belediyelerinin üye olduğu vakfın destekçileri arasında bölgede turizm yatırımları olan kuruluşlar da yer alıyor.
   <br>
    <br/>
    İşte o KETAV geçtiğimiz hafta içinde yeni bir projeye start verdi ve Phaselis Sanat Etkinlikleri’nin ilkini gerçekleştirdi. Bu yılki etkinliğin konseptinde müzik vardı. Klasik müziğin yanısıra yöresel müzikler de izleyiciyle buluştu. Buluşulan mekan da önemliydi. Türkiye’nin bir çok yöresindeki antik tiyatroların bir benzeri Phaselis’te keşfedilmeyi bekliyor. Bu etkinlik aynı zamanda deniz manzaralı antik tiyatronun tanıtımına katkı sağlayacak. Sadece tiyatro yok. Ağaçlar arasında; su bentleri, hamamı, büyük caddesiyle adeta eski zamandan kalma bir mahalle var. Hâlâ ayakta kalan su bentlerini geçtikten sonra şehrin büyük caddesine çıkıyorsunuz ve cadde boyunca sağlı sollu dükkanlar görüyorsunuz. Ana caddeden taş merdivenleri geçerek tiyatroya ulaşıyorsunuz. 15002000 kişilik, Helenistik geleneğe uygun olarak yapılan eser kente hakim bir tepede kurulmuş. Tiyatronun üst kısmında Akhilleus’un dişbudak ağacından yaptığı kırık mızrağın yer aldığı Athena tapınağı bulunuyor. Tarihçilere göre bir zamanlar caddenin etrafında yer alan saray ve resmi binalar savaş ve talanlarda yıkılmış. Bugün bölge Kültür Bakanlığı’nın denetimi altında bulunuyor.
    <br/>
    <br/>
    Bu kadar tarih bilgisinden sonra yeniden müziğe dönelim. Eetkinliklerin ilki gerçekleştirildiği için bir çok sorun yaşandı. Ama yetkililer buna önem vermiyor. Festivalin ana sponsoru Martı Otelleri’nin yönetim kurulu başkanı Oya Temelli amaçlarının bir geleneği başlatmak olduğunu, bu yılki bütün eksiklikleri hoş gördüklerini, gelecek sene daha başarılı bir organizasyon yapmak istediklerini söylüyor. Festivalin izleyicileri, daha çok bölgedeki turistik otellerde kalan yabancı ve yerli müşteriler. Oya Temelli gelecek yıllar içinde bölgedeki turistik tesislerle anlaşarak müşterilere animasyon hizmeti sunmak yerine etkinliklere ücretsiz katılma hakkı tanıyabileceklerini ifade ediyor. İzleyici sayısı bu kez beklenilen ölçüde olmadı. İlk günkü klasik konser, ilgililerini memnun etse de tiyatronun büyük kısmı boştu. Memmnun etti diyoruz çünkü ünlü piyanist Gülsin Onay ve İzmir Devlet Senfoni Orkestrası şefi Rengin Gökmen dinleyecilere hoş bir resital sundu. Festival gerçek kimliğini ikinci günde buldu. İlk günkü “çok sesli” müziğin yerini bu kez “çok renkli” müzik almıştı. Piyanist Anjelika Akbar’ın şefliğinde klasik müzik nağmeleri ve oryantal nağmeler izleyicinin karşısına çıktı. Akbar’ın Bavch L’Orientale isimli çalışması zaten albüm olarak yayınlanmıştı. Erkan Oğur’un Kopuz ve perdesiz gitarı, Ercan Irmak’ın ney’i, Akatay kardeşlerin darbukası, Akbar’ın piyanosu ve Asena’nın dansı... Ve bunların arasında genç ve yeni bir ses... Acıyı ve hüznü anlatan bir çok ses dinlemiş olabilirsiniz ama bir de Aynur Doğan’ı dinlemeye hazır olun. Yakında albümü piyasaya çıkacak olan Aynur, eğer sesini siyasetin toz dumanı arasına karıştırmaz, bölgeselcilik, ayrımcılık gibi bir tavır içine girmezse etnik müziğin en aranılan isimlerinden olmamasına bir neden yok. O kadar içten ve gırtlaktan söylüyor ki onun sesinde Anadolu’da yaşanan bütün acıları hissetmek mümkün. Bunun için konuşmaya ya da sözleri anlamaya gerek kalmıyor. Zaten albümde de sözden çok ses konuşulacak gibi...
    <br/>
    <br/>
    Ünlü müzisyen Bach o gün tarihi mekanda Doğu nağmeleriyle buluştu. Anjelika Akbar bakın bu olayı nasıl yorumluyor; “Bach’ın müziğini oryantal perküsyonlarla birleştirmeyi hiç düşünmemiştim. Hatta, böyle bir çalışmanın yapıldığından haberdar olsaydım, almış olduğum klasik eğitim çerçevesinde bu yaklaşım bana biraz da tuhaf gelirdi... Herkesin hoşuna gidecek, Doğu kulağının alışık olduğu temalarla herkese ulaşabilecek, ritmle duyguları birleştirecek, dans ettirecek, piyanonun ve Bach’ın lezzetini hissetirecek bir çalışma düşledik. Ve benim şansım Doğu ile Batı’nın birleştiği bir coğrafyada bulunmaktı.”
    <br/>
    <br/>
    Festivalin son gününde sahneye çıkan Hakan Aysev’i de unutmamak gerek. “Hakan Aysev’le Ay Işığında Latin ve Napoliten Şarkılar” isimli programda seyircisiyle buluşan Devlet Opera ve Bale sanatçısı Aysev, ünlü tenor Luciano Pavarotti’nin bir dönem öğrenciliğini de yaptığı için yerli Pavorotti olarak biliniyor. Önümüzdeki yıllarda devam edecek etkinliklerde sadece müzik olmayacak. Resim, güzel sanatlar, plastik sanatlar vb. organizasyonlarla Phaselis, turizm merkezi olmaktan çıkıp sanat merkezi haline getirilecek. Yıl içinde bir değil bir kaç etkinlik yapılması planlanıyor. Fakat müzik festivalinin konseptinin tam olarak oturduğunu söylemek güç. Bu yıl ilki gerçekleştirildiği için çok fazla eleştirmek doğru olmayacak. Ancak önümüzdeki festivallerin konseptinin iyi belirlenmesi ve sadece Batı müziğine değil de Doğu ile Batı’nın buluştuğu mekanda farklı kültürlerin müziklerini yansıtan etkinliklere önem verilmesi daha yararlı olacak gibi görünüyor.
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3018&yorum_id=1), [web.archive.org (arşiv bağlantısı)](http://web.archive.org/web/20040517044312/http://www.aksiyon.com.tr:80/detay.php?id=3018&yorum_id=1)
