# Hollanda’da gönüllü bır lobıcı

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227092942im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092942im_/http://www.aksiyon.com.tr/resim/345/22.jpg" vspace="5"/>
  </p>
 </font>
 <font class="content">
  Tarihler 22 Ağustos’u gösterirken Konya’da bir genç “Aile Birleşimi”ni gerçekleştirmek amacıyla Hollanda’nın yolunu tutar. Yıl 1980’dir ve Türkiye üç hafta sonra yeni bir döneme girmeye hazırlanmaktadır
 </font>
 <br/>
 <p>
  <font class="content">
   İhtilal öncesi uçağa binme başarısını gösteren bu kişi şimdilerde “Yitik Kuşak” olarak tanımlanan gençlerden biriydi ama onun kaderinde yitik kuşaklık yazmıyordu. Üç haftayla, Anadolu tabiriyle ifade edersek “yırtmıştı”. Bu üç haftanın onun için olduğu kadar Türkiye için de ne kadar büyük bir şans olduğu ise ancak 20 yıl sonra anlaşılabildi. Bir dönemin yitik kuşağının temsilcisi olan o genç şimdilerde, kendisi gibi yurt dışında yaşayan Türk vatandaşlarının kimliğini koruma gayretlerinin yanısıra, Türkiye adına yaptığı gönüllü lobicilik ile dikkat çekiyor.
   <br>
    <br>
     Adı Veyis Güngör. Kırk yaşında ve Hollanda’da yaşıyor. (Farkındayım yazı içinde ikinci kez Hollanda geçti. Geçtiğimiz hafta Hollanda yazısını okuyanlar merak etmesin, bu Hollanda ile ilgili son yazı olacak. Aslında yazacak daha çok şey var ama yazmıyorum. Şimdilik iki yazı yeter. Ama dediğim gibi şimdilik. Bir daha gidersem daha çok yazmayacağımı garanti edemem.) Geçtiğimiz ay içinde yapılan Avrupa Yağlı Güreş Şampiyonasını takip etmek için gittiğimiz zaman tanıştık Veyis Güngör ile. Amsterdam Türkevi Derneğinin kurucusu ve başkanlığını yapıyor. Yurt dışında yaşayan çoğu gurbetçi gibi o da, doğduğu topraklardan uzakta Türk kimliğini kaybetmemek için kendisi gibi düşünenlerle biraraya gelip örgütlenme ihtiyacı hissedenlerden biri. Bu amaçla 1992 yılında Türkevi Derneği’nin kurulmasına öncülük etmiş. Öncesinde de bir çok etkinliğe imza atmış. 1987 yılında Hollanda’da Hz. Mevlânâ’yı anma sempozyumu düzenlemiş. Mevlânâ ile birlikte İbni Sina, İbni Haldun, İbni Tufeyl gibi Müslüman bilim adamlarının yeniden keşfedilmesi için gayret göstermiş. Bu bilim adramları, Veyis Güngör’ün hayat felsefesini belirlemesinde oldukça etkili olmuş. Nasıl mı, işte kendi ağzından bu sorunun cevabı; “Aynı medeniyetten, aynı dinden geliyorduk ve ben de onlar gibi sosyal bilimciydim. Hepsinden önemlisi de onlar gibi göçmen bir aileye mensuptum. Onlarda kendimizi gördüm.”
     <br>
      <br>
       Paralar gurbetçilerden
       <br/>
       <br/>
       değil Hollanda Devletinden
       <br/>
       <br/>
       Hollanda’da Türklere ait onlarca dernek ve vakıf var. Aynen Türkiye’deki gibi her grup kendi derneği etrafında örgütlenmiş ve kendi aralarında topladıkları paralarla varlıklarını sürdürüyorlar. İşte Veyis Güngör ve Türkevi’ni onlardan farklı kılan nokta da burası. Türkevi’nin kurulmasını Amsterdam Belediyesi istemiş. O dönemde Türklerin belediyede temsilcisi olmadığı için yetkililer, Türk azınlığın da temsil edilebilmesi için bir dernek kurmaları gerektiğini söyleyince Veyis Güngör bu işe gönüllü olmuş. Türkler ile belediye arasında bir köprü olması için kurulan dernek, misyonunun ötesine geçerek, adeta Türk azınlığın resmi tesilcisi gibi faaliyette bulunmaya başlamış. Bunda da en büyük pay şüphesiz başkan Veyis Güngör’ün. Derneğin yaptığı faaliyetler büyük miktarlarda para gerektiriyor. Akla, herkes gibi o da parayı gurbetçilerden topluyor düşüncesi gelebilir, nitekim ben de onlardan biriydim ve tabii ki bunu da sordum; “İkinci Dünya Savaşından sonra gelişmiş ülkeler, gelişmekte olan ülkelere kalkınma işbirliği alanında yardım etme kararı aldı. Bunlardan biri de Hollanda idi. Telaffuz edemeyeceğim kadar yüksek meblağlar var bu bağlamda kullanılmak üzere. Her ülkede var ama maalesef, biz ancak 35 yıl sonra keşfedebildik. Bizatihi kendi vergilerimizden kesilen bütçeden ayrılan pay bu. Bizim dışımızda bunu keşfeden dernekler var ve onlar da yavaş yavaş kalkınma işbirliği projeleri geliştiriyorlar. Türkevi’nin Amsterdam Belediyesi tarafından belirlenen yıllık bir bütçesi var. Diğer etkinliklerimizde ise etkinliğe göre farklı fonlardan yardım alıyoruz.”
       <br/>
       <br/>
       Peki neler yapıyorlar?
       <br/>
       <br/>
       Türkevi Derneği, etkinliklerini mahalli, ülkesel ve uluslararası olarak üç kategoriye ayırmış. Mahalli etkinlikler, bölgede yaşan Türklere yönelik, dil, din ve sosyal aktivitelerin geliştirilmesi üzerine yoğunlaşmış. Veyis Güngör bu anlamda camilerin işlevinin yeniden gözden geçirilmesi ve sadece ibadet merkezi olarak değil, sosyal, kültürel ve ekonomik merkezler olması gerekliliği üzerinde duruyor. Hatta siyasi parti temsilcilerinin neler yapacaklarını anlatacakları bir merkez olması gerektiğini söylüyor; “Dominant kültür tarafından dışlanan insanlar adı konmasa da camilerde psikolojik olarak tedavi görüyorlar. Kadınlara bisiklet kursları, Türkçe, Felemenkçe kursları, folklor kursları veriliyor. Türkiye’de Halk Eğitim Merkezlerinin yaptığı etkinlikler camilerde yapılıyor.” Veyis Güngör’e göre camilerin bu işlevi görmesi çoğunluk toplumda kaybolma tahlikesi ile karşı karşıya olan insanların varolma mücadelelerinde önemli bir rol oynuyor. Ülkesel etkinliklerde ise Türk toplumu ile Hollandalılar arasında yaşanan sorunların giderilmesi için faaliyet gösteriliyor. Tabii bütün bu etkinlikler Hollanda hükümeti ile koordineli olarak gerçekleştiriliyor. Bu etkinliklerden biri de Avrupa’da yaygınlaşan Türk düşmanlığına karşı yapılan bir araştırma imiş; “Türk düşmanlığı gençlerin işe girmesinde problem hale gelince Hollandalı gazeteciler ve Amsterdamlı iletişimcilerle birlikte, Türklerle Hollandalı gençler arasındaki ilişkileri inceledik ve kitap haline getirdik. Varolan önyargıların nereden kaynaklandığını ortaya koyduk. Şimdi Türk gençleri hiçbir problem yaşamadan işe girebiliyor. Eğer bir problemle karşı karşıya kalırlarsa bizim kitabımız referans olarak gösteriliyor.”
       <br/>
       <br/>
       Derneğin uluslararası etkinlikleri arasında ise özellikle, Türkiye ve Türk cumhuriyetleriyle olan kalkınma işbirliği projeleri geliyor. Şimdilerde Balkanlar’da da uygulanan bu projeler çerçevesinde eylül ayında Kosova Prizren’de Türkçe radyo istasyonu açılması düşünülüyor.
       <br/>
       <br/>
       Gönüllü lobicilik
       <br/>
       <br/>
       Bütün bunların Türkiye için anlamı ne diyenler olabilir, onu da sordum tabii ki; “Turizm Bakanlığının yapması gerekeni biz gönüllü olarak yapıyoruz. Türkiye adına lobi yapıyoruz. CNN gibi dünyaya yayın yapan bir kurum, bizim bir etkinliğimize 5 dakika ayırıyor. Hollanda televizyonu dakikalarca yayın yapıyor ama Ankara bizi yok saymaya devam ediyor. Hollanda devleti bizi daha çok ciddiye alıyor, etkinliklerimizi destekliyor.”
       <br/>
       <br/>
       Veyis Güngör’deki kırgınlık diğer Türklerde de var. Eskiden kendini Türkiyeli diye tanımlayan insanlar artık bu tanımı kullanmıyor. Veyis Güngör ise Türkiyeli tanımına karşı. Özellikle sol akımların bu tanımın içini boşalttığını söylüyor. Geçmişte kendilerini Batı Avrupa Türkleri diye tanımladıklarını ancak bu kavramın da içini dolduramadıklarını ifade ediyor; “Artık kendimizi Türk kökenli Müslüman Avrupa vatandaşı olarak tanımlıyoruz. Bunlar arasında bir öncelik sırası yok. Çünkü günlük hayatta üçü de ortaya çıkabiliyor”. Hem Türk, hem Müslüman, hem Avrupalı. Acaba hiç kimlik çatışması yaşanmıyor muydu? Güngör’e göre bu kaçınılmaz; “Bir çatışma mutlaka olur. Ancak mensup olduğumuz dinin bize verdiği evrensel mesaj, bu çatışmayı bertaraf ediyor. Yeni kazanılan değerler inançlarımızla çatışmadığı sürece bu kirizi aşabiliriz.”
       <br/>
       <br/>
       Anavatan artık Avrupa
       <br/>
       <br/>
       Türkiye’deki siyasetten etkilenmiyorlar. Eskisi gibi yatırımlarını Türkiye’ye yapmak düşüncesinde de değiller. Son dönemde Türk siyasetindeki gelişmeler onları bu düşünceye itmiş. İktidara gelirsek sizin sorunlarınızı çözeceğiz vaadinde bulunan siyasi partilerin iktidar olunca sorunu çözememeleri büyük hayal kırıklarının yaşanmasına neden olmuş. Veyis Güngör de Türkevi’ni siyasetin dışında tutarak orada yaşayan insanları asgari müşterekte birleştirmeyi amaçlıyor. Buna ben de şahit oldum, her türlü görüşe mensup insanlar Türkevi faaliyetleri sözkonusu olunca asgari müşterekte birleşebiliyorlar. Bunun nedeni ise Türkevi’nin hiçbir siyasi grupla yakın ilişki içinde olmaması; “Hollanda’da ve Türkiye’deki faaliyetlerimiz çerçevesinde bütün siyasi gruplarla temas halindeyiz ama hiçbirine de mensup olmamaya özen gösteriyoruz. Bu, hem uluslararası gruplarla olan ilişkileri hem de bizim insanımızla olan ilişkilerimizi olumsuz etkiliyor. Buna rağmen buradaki Türklerin hangi partiden olursa olsun siyasete girmesini destekliyoruz. Artık belediyelerde ciddi olarak temsil ediliyoruz. Üç ayrı partiden Türk milletvekili mecliste görev yapıyor. Sembolik de olsa mecliste Türk milletvekili olması insanları psikolojik olarak rahatlatıyor, aşağılanma duygusundan kurtarıyor.”
       <br/>
       <br/>
       Kader...
       <br/>
       <br/>
       Yıl 2001. 22 Ağustos 1980’den 21 yıl sonra. Türkiye’de kalsa muhtemelen binlerce genç gibi rüzgarın estiği yönde savrulup kendine yön aramakla hayatını geçirmek zorunda kalacakken, Hollanda’ya giden Veyis Güngör, şimdilerde Türk mimarisiyle inşa edilecek, içinde çeşitli kursların verileceği, toplantıların yapılacağı ve bir kütüphanenin yer alacağı 4 kattan oluşacak Türkevi projesi için çalışıyor.
       <br/>
       <br/>
       Sahi ya üç hafta geç kalsa, bugün nasıl bir Veyis Güngör portresi okumak zorunda kalırdınız?
       <br/>
       <br/>
       e—mail: osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12659), [web.archive.org (arşiv bağlantısı)](http://web.archive.org/web/20050227092942/http://www.aksiyon.com.tr:80/detay.php?id=12659)
