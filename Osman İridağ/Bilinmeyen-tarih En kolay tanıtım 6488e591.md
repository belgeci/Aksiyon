# En kolay tanıtım

*Osman İridağ Bilinmeyen-tarih*

<div>
 <p>
  <font>
   Türk Milli Takımının aldığı başarılardan en çok sevinenlerin başında turizmciler geliyor. Bugüne kadar Türkiye’nin en iyi tatil bölgelerinden biri olduğunu anlatmaya çalışan ve bunun için milyonlarca dolar harcayan turizmciler kazanılan her maçla biraz daha rahat nefes aldılar. Milli takımımız Türkiye’nin 60 yılda yapabildiği reklamı sadece 4 maçta (360 dakika) yaptı. Maçlar dünyanın 140 ülkesinden canlı olarak yayınlandı.
   <br/>
   <br/>
   Sponsorlar da kazandı
   <br/>
   <br/>
   Türk Milli Takımına sponsor olan firmalar Türkiye’nin gruptan çıkmasıyla kazançlarını daha da artırma şansı yakaladı. Televizyon reklamları arttı, Milli Takım oyuncularının yer aldığı ya da kırmızı beyaz renklerin hakim olduğu ürünlerin reklamları sayısı artarak yayınlanmaya devam etti.
   <br/>
   <br/>
   Devlet geleneği bozmadı
   <br/>
   <br/>
   Ekonomik krizle mücadele eden vatandaşlar kazanılan başarılarla mutlu olurken ülkeyi yönetenler ise geleneklerine ne kadar bağlı olduklarını bir kez daha gösterme mutluluğunu yaşadı. Galip gelinen her maçın ardından zam yaparak, insanların sevinçlerini kursağında bırakan devlet, Japonya zaferinin ardından da akaryakıt ürünlerine yüzde 3.37 ile yüzde 3.66 oranında zam yaparak hayalkırıklığı meydana getirmedi.
   <br/>
   <br/>
  </font>
 </p>
 <p>
  <font>
   (Bu yazı 38 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1349), [web.archive.org (arşiv bağlantısı)](http://web.archive.org/web/20050301155019/http://www.aksiyon.com.tr:80/yazdir.php?id=1349)
