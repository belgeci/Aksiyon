# Ruh güzelliği eski zamanda kaldı

*Osman İridağ 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eskiler, kadında fiziki güzellikten çok ruh güzelliğini ararmış. Doğrusu bu görüşe katılmamak mümkün değil. Ancak yaşadığımız toplumda, izlediğimiz toplumsal olaylarda, görsel ve yazılı basında gördüklerimizden sonra bundan emin olup olmadığımız hakkında tereddüde düşmüyor da değiliz.
  </font>
 </div>
 <div id="newsText">
  <font class="detail-text">
   Sanki ruh güzelliği de önemli ama yeterli değil demeye başladık. Kendinden emin olanları tenzih ediyorum. Ama şu da bir başka gerçek, güzellik tanımı değişti. Şimdi güzeller, yarışmalarda belirleniyor ve onlar ölçü kabul edilerek güzellik tanımı yapılıyor.
   <br/>
   <br/>
   Neden böyle oldu sorusunun cevabını güzellik yarışmaları organizatörü Süha Özgermi "Devir değişti, insanlar değişti" olarak veriyor. Belki çok yanlış bir değerlendirme değil. Ama bu kadar basit bir açıklamanın da en azından "ruh"umuza vefasızlık olacağını düşünüyorum. Belki ruhun güzelliğini kaybettik ama hâlâ bir şansımız var o da güzelliğin ruhunu kaçırmamak. Zaten bunu yapabilirsek ruhun da güzelliğine ulaşacağız galiba.
   <br/>
   <br/>
   Güzeli bilirim
   <br/>
   <br/>
    Güzellik yarışmalarının değişmez jüri üyesi ve zaman zaman da başkanı olarak güzelliğin ne olduğunu biliyor musunuz?
   <br/>
   <br/>
   Ben önce hukukçu, sonra sanayici ve nihayet güzellik yarışmaları organizatörüyüm. 1986 yılından beri büyük zevk alarak bu yarışmalarda başkanlık ve jüri üyeliği yapıyorum. 75 yaşındayım ve ömrümün çoğu güzel ülkelerde, güzel insanlarla ve güzellikler içinde geçti. Bu yüzden güzelliğin ne olduğunu bilme konusunda iddialı olduğumu söylüyorum.
   <br/>
   <br/>
    Çıplak gözle bakıyorsunuz, gözünüze güzel görünüyor ve tamam bu güzel diyorsunuz. Bu kadar basit mi?
   <br/>
   <br/>
   Tam aksine, güzel olması için bir çok şeyi birlikte içermesi gerekir. Yoksa sırf bakıldığı zaman güzel görünmek, güzelliğin kendisini ifade etmez. Güzelin elbette ki fiziği hoş olacak ama bunun dışında, kültürü, bilgisi ve nezaketiyle de insana bazı şeyler ithaf edecek kişiliği olması lazım. Eğer karşılıklı oturduğunuz zaman yarım saat sohbet edemiyor ve bu süre içinde sizde bir etki bırakmıyorsa o insan güzel değildir.
   <br/>
   <br/>
    Eskiler güzellik tanımını yaparken önemli olan ruh güzelliği dermiş. Siz demiyorsunuz galiba?
   <br/>
   <br/>
   Çünkü devir değişti. Dünya değiştikçe görgü de, insanların ruhu da değişime uğruyor.
   <br/>
   <br/>
   Güzellik de emek ister
   <br/>
   <br/>
    Güzellik yarışmalarının anlamı nedir?
   <br/>
   <br/>
   Dostluğun, özellikle de ülkeler arası tanıtımın gerçekleşmesinde büyük faydaları olan sosyal aktivitelerdir. Dünyada tanınmanın üçüncü yolu bu. Birincisi spor. Galatasaray'ın başarısı Türkiye'nin daha çok insan tarafından tanınmasını da sağladı. İkincisi müzik. Ve güzellik yarışmaları. Son üç yıldır dünya güzellik yarışması Afrika'da yapılıyor. Afrika'nın bir çok ülkesi bilinmezken şimdi tanınmaya başlıyor.
   <br/>
   <br/>
    Spor ve müzikle güzellik yarışmaları aynı mı? Birinde emek, çalışma ve strateji varken, güzellik yarışmalarında bunların hiçbiri yok. Yani güzel olmak için aylarca hatta yıllarca çalışmak gerekmiyor?
   <br/>
   <br/>
   Üniversite bitirmeniz lazım.
   <br/>
   <br/>
    Bu bir emek değil ki?
   <br/>
   <br/>
   Elbette ki güzellik yarışmasının emeği, bir spor veya bir müzik için harcanan emekle eşdeğer değil. Ama ciddi güzellik yarışmasına katılacak olan insanların da buna büyük bir emek verdiğini kabul etmek lazım. Dünyada en çok güzel çıkaran ülke Venezüella. Orada bunun okulu var. Bu ülke güzellik yarışmasına göndereceği güzele okulunda altı ay ders veriyor. Bunun neticesinde çoğu yarışmalarda bu ülkeden gelen kız güzel seçiliyor.
   <br/>
   <br/>
    Türkiye'de yapılan yarışmalarda bu emeği görebiliyor musunuz?
   <br/>
   <br/>
   Bizdeki yarışmalara gerektiği kadar önem verildiğini tahmin etmiyorum ama ben bunun için büyük bir zaman harcıyorum.
   <br/>
   <br/>
    Durum o kadar da kötü olmasa gerek. Baksanıza her yıl onlarca yarışma yapılıyor ve yüzlerce genç kız bu yarışmalara girmek için çaba harcıyor. Özellikle de son yıllarda bu yarışmalara artan talebin nedeni nedir?
   <br/>
   <br/>
   Şöyle bir hafızamızı yoklarsak bunun cevabını bulabiliriz. Türkiye Güzellik Yarışmasında derece alan kızlarımızın çoğu bugün televizyonlarda sunuculuk, manken ajanslarında mankenlik yapıp para kazanıyor. Hem maddi imkanları artıyor hem de tanıtım gibi önemli bir şeye katkıda bulunuyor.
   <br/>
   <br/>
    Yani güzellik yarışmaları genç kızlara, kısa yoldan para ve şöhret mi kazandırıyor?
   <br/>
   <br/>
   Eğer ciddi yarışmalardan bahsediyorsak çok kısa yol değil. Büyük emekler harcanıyor. Kolay değil tabii, bir hafta on gün kamp yapmak, disipline girmek, kiloları muhafaza etmek.
   <br/>
   <br/>
    Bu yarışma(lar)da dereceye girenler Türkiye'nin en güzel kızları mı oluyor.
   <br/>
   <br/>
   Maalesef evet cevabı veremeyeceğim.
   <br/>
   <br/>
    Venezüella'da güzeli halk seçerken bizde beş on kişilik jüri üyeleri belirliyor. Bu beş on kişi toplumun genel güzellik anlayışını temsil ediyor mu?
   <br/>
   <br/>
   Kabul ediyorum, işi iyi etüd etmişsiniz ama başka ne yapabiliriz, bir öneri verin.
   <br/>
   <br/>
    Bu işin uzmanı olan, dünyayı dolaşıp bütün güzellikleri gören sizsiniz?
   <br/>
   <br/>
   Jüriye işi iyi bilenleri koymak gerek. Ama ne kadar dikkat ederseniz edin yine iyi bir netice alınmaz. Halkın seçmesi ise zor. Bunun için ciddi bir emek harcanması gerek.
   <br/>
   <br/>
    Bu yarışmalarda kazanmak için illa kültürlü olmak şart mı? Neden fiziki güzellik yetmiyor?
   <br/>
   <br/>
   Evet şart. Bir toplantıya girdiği vakit, bir küçük hanım sorulan soruları cevaplayamazsa büyüsünü kaybeder.
   <br/>
   <br/>
    Kültürden anladığınız nedir? Bir ıssız adaya düştüğü vakit alacağı üç şey onun kültürlü olup olmadığını gösteriyor mu?
   <br/>
   <br/>
   Genel kültürden sözediyorum, siz benden daha iyi bilirsiniz. Genel kültürde bizim kızlarımızın dünya standartları altında kalmamasını isterim.
   <br/>
   <br/>
   Modern köle pazarı mı?
   <br/>
   <br/>
    Feministler bu yarışmalardan rahatsız oluyorlar mı?
   <br/>
   <br/>
   Bazı güzel olmayan sedalar kulağımaza geliyor ama bunlar bir kulağımızdan giriyor diğerinden çıkıyor.
   <br/>
   <br/>
    Neden? Hiç haklı olabileceklerini düşünmüyor musunuz?
   <br/>
   <br/>
   Çünkü ciddiye alınacak eleştiriler değil. Niçin kızlarımızı halkın önünde teşhir ediyorsunuz diyorlar. Hepimiz her zaman halkın önündeyiz. Biz kızlarımızı elbisesiz teşhir etmiyoruz ki.
   <br/>
   <br/>
    Yarışmalarda halkın önünde değiller ki? Kapalı bir alanda belli gelir seviyesinin üzerindeki isimlerin olduğu bir yerde teşhir ediliyorlar. Ki eleştiri de bu noktada geliyor. O yüzden modern köle pazarı diyenler bile var.
   <br/>
   <br/>
   Futbolcular da sahada kendini gösteriyor. Basketçiler de öyle. Müzisyenler sahnede aynısını yapıyor. Bunun da kuralı bu. Ben size bir şey söyleyeyim resmi güzellik yarışmalarında bikini giymek yasaktır. Mayo giyeceksin. Ben açık poz verdiği için yarışmadan çıkarttığımız kızları hatırlıyorum. Katiyyen cemiyetin uygun görmediği şekilde poz veremezler, vücudunu sergileyemezler.
   <br/>
   <br/>
    Ama yarışma bittikten sonra yapabilirler.
   <br/>
   <br/>
   Yarışmaya girmeden de yapabilerler. Ancak tacı alan kız bir yıl boyunca bunlara dikkat etmek zorunda, eğer yaparsa tacını iade eder.
   <br/>
   <br/>
    Bir yıl sonra herşey serbest ve meşru mu?
   <br/>
   <br/>
   Bilemiyorum.
   <br/>
   <br/>
    Eskiden güçlü kuvvetli esirler zengin insanlara pazarlanırmış. Şimdi de güzellik yarışmalarına katılan pek çok ismin daha sonra zengin işadamları ile, evli erkeklerle beraber olduklarını görüyoruz. İkisi arasında nasıl bir fark var?
   <br/>
   <br/>
   Kesinlikle yanlış. Bana üç tane misal verin ciddi yarışmalara girip de sonunda böyle zenginlerle beraber olan. Ben hiç rastlamıyorum.
   <br/>
   <br/>
    Siz galiba gazetelerin hafta sonu ilavelerini ve magazin dergilerini takip etmiyorsunuz?
   <br/>
   <br/>
   Hayır ben onları okumam.
   <br/>
   <br/>
    Ben bakıyorum. Eski güzellik kraliçemiz sevgilisine nisbet yaptı, geçen haftaki sevgilisini değiştirdi, yeni sevgilisi bir araba almış, güzel mankenin aşk defteri şimdiden kabarmış. Dergiler hep bu haberlerle dolu.
   <br/>
   <br/>
   Bu magazin bir haberdir.
   <br/>
   <br/>
    Gerçekle hiç mi ilgisi yok?
   <br/>
   <br/>
   Yüzde yüz gerçek olduğuna inanmıyorum. Bugün eski güzellerimizden olup fevkalade güzel evlilik yapmış olan güzeller de var. Ancak herkesin böyle olduğunu söylemiyorum. Çok başarılı evlilik yapmayıp arzu edilmeyen resimlerde ve arzu edilmeyen yerlerde olanlar da var tabii.
   <br/>
   <br/>
    Herşey arz talep dengesine göre olur. İnsanlar şöhret olmayı talep ediyor. Peki arz'ın nedeni nedir?
   <br/>
   <br/>
   Dünyada bütün güzelliklere karşı bir ilgi var. Hollanda'ya gitmenizin sebeplerinden biri dünyanın en güzel Lale'lerini görmektir. Kopenhag'a dünyanın en güzel futbol maçını izlemek için gidildiği gibi. Güzel şeyler görmektir arz.
   <br/>
   <br/>
    Neden daha çok kadınlar yarışır? Erkeklerde bu çok değildir.
   <br/>
   <br/>
   Dünyada hanımlara karşı olan ilgi erkeklere karşı olan ilgiden daha fazladır. Hanımlar da bir çiçek gibidir. Şurdan denize bakıyor ve ne güzel diyoruz. Üç tane güzel hanım geçse yine ne güzel deyip bakarız. Ama üç tane şık ve yakışıklı beyefendi geçse dikkatimizi çekmez.
   <br/>
   <br/>
    Bu bir erkek bakışı? Hanımlar için de pekala tersi sözkonusudur?
   <br/>
   <br/>
   O zaman hanımlarla röportaj yapmanız lazım.
   <br/>
   <br/>
   Kötü yoldakiler para kazanamayanlar
   <br/>
   <br/>
    Güzellik ve mankenlik yarışmasını neden hep karıştırıyoruz?
   <br/>
   <br/>
   Mankenlik ayrı, güzellik ayrı. Genelde güzellik kraliçeleri manken olmak ister. Çünkü mankenlik, para getiren bir meslektir. Güzellik ise meslek değil, neticedir. Onlar da manken olarak neticeyi ekonomik güce dönüştürürler.
   <br/>
   <br/>
    Güzellik yarışması, mankenlik ve şimdi de bu ikilinin yanına bir deyim daha girdi; jigololuk. Neden bu tür ilişkiler daha çok bu dünyada oluyor?
   <br/>
   <br/>
   Bunları bana sormayın. Bunlar beni üzen ve katiyen uygun görmediğim şeylerdir. Bazı insanlar medyada çok görünmek isteyebilir. İnsan niçin Türkiye Büyük Millet Meclisi'nin önünde soyunur, çünkü ünlü olmak ister. Ama genelde başarısız olurlar. Bu dedikodulara karışanların da başarılı olacağını sanmıyorum. Ekonomik bakımdan kazançlı olan kızlarımız bu tip menfi işlere girmemiştir.
   <br/>
   <br/>
    Neden dedikodu diyorsunuz ki; bu tür, mahkemelere düşmüş davalar bile var.
   <br/>
   <br/>
   Çoğu dedikodu ama gerçekler de var. Şöhretin ağırlığı altında kalanlar var. Hele o yaşlarda bu çok daha zordur.
   <br/>
   <br/>
   Email: osmaniridag@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6183-ruh-guzelligi-eski-zamanda-kaldi.html), [web.archive.org (arşiv bağlantısı)](http://web.archive.org/web/20130112063606/http://www.aksiyon.com.tr:80/aksiyon/haber-6183-ruh-guzelligi-eski-zamanda-kaldi.html)
