# Zoraki bağışlara son

*Osman İridağ Bilinmeyen-tarih*

<div>
 <p>
  <font>
   Hastane, okul, vergi dairesi, nüfus müdürlükleri başta olmak üzere neredeyse bütün devlet kurumlarında zorunlu olarak alınan bağışlara yasak geliyor. Devlet daireleri kendi içlerinde kurdukları bir derneğe kesilen makbuzlarla vatandaşlardan zorunlu bağış topluyordu. Devlet böyle yaparak normal şartlarda hiçbir ücret almadan yerine getirmekle yükümlü olduğu hizmetlerden ücret almış oluyordu.
   <br/>
   <br/>
   İlgili Devlet Bakanlığı artık iyice suiistimal edilen uygulamanın önüne geçmek için ‘Kamu Kurum ve Kuruluşları, Yerel Yönetimler, Üniversiteler ile KİT Bünyesinde Kurulan Vakıflar Hakkında Kanun Tasarısı’ isimli bir tasarı hazırlandı. Taslak, Türk Medeni Kanunu’na göre, kamu kurum ve kuruluşları, yerel yönetimler, üniversitelerle kamu iktisadi teşebbüsleri bünyesinde kurulan vakıfların, kamu hizmetlerinin sunumunda devreye girmelerinin ve bünyesinde kuruldukları kurum ve kuruluşlara bu yolla kaynak aktarmalarının engellenmesini öngörüyor. Ayrıca tasarıda kamu hizmetiyle ilgili olarak gerçek ve tüzel kişilerden hiçbir şekilde bağış ve yardım alınamayacağı belirtiliyor.
   <br/>
   <br/>
  </font>
 </p>
 <p>
  <font>
   (Bu yazı 62 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1353), [web.archive.org (arşiv bağlantısı)](http://web.archive.org/web/20050301163233/http://www.aksiyon.com.tr:80/yazdir.php?id=1353)
