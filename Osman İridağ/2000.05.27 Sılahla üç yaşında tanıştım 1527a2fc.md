# Sılahla üç yaşında tanıştım

*Osman İridağ 2000.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Belki bir ay önce olsa Cemal Enginyurt'un kim olduğunu ve onunla neyi konuştuğumuzu açıklamamız gerekebilirdi. Ancak şimdi onun böyle bir tanıtıma ihtiyacı yok.
  </font>
 </div>
 <div id="newsText">
  <font class="detail-text">
   MHP Ordu Milletvekili olarak sadece seçmenlerinin tanıdığı Enginyurt'u, Sadi Somuncuoğlu'nun cumhurbaşkanlığına adaylığını koyduğu andan itibaren toplumun büyük bölümü 'taşımadığı silahı' ile tanımaya başladı.
   <br/>
   <br/>
   Kamuoyunda ismi hep silah ile birlikte anılan Enginyurt'a kendi silahımız olan teybimizi uzattık ve kayıt düğmesine bastık. İşte 'silahsız' Enginyurt'tan teybimize yansıyanlar.
   <br/>
   <br/>
   Agresif bir ülkücüyüm
   <br/>
   <br/>
    İsmi ülkücü tavırla özdeşleşmiş bir milletvekili olarak ideal ülkücü tanımını yapar mısınız?
   <br/>
   <br/>
   İdeal ülkücü kendisini hareketin içerisinde bulduktan sonra ileriye dönük şahsi hesaplar yapmayan, nefsini aşmış, yaptığı ve yapacağı fiillerden dolayı reflekslerini ortaya koyarken yarın endişesi taşımayan, memleketi ve inandığı hareketi adına yapacağı her işte sadece Allah rızasını düşünen insandır.
   <br/>
   <br/>
    Kendinize baktığınız zaman işte bu tanımlara uyan tam bir ülkücü diyor musunuz?
   <br/>
   <br/>
   İyi bir ülkücü olduğuma inanıyorum ve gereğini her zaman iyi yapmaya çalışıyorum. Ama hatalarım da oluyor tabii. Çoğu zaman agresif davranıyorum. Çıkışlarımız çok radikal kabul ediliyor.
   <br/>
   <br/>
    Kendinizi sinirli, atak, haksızlığa dayanamayan, sert, sivri, namuslu ve tam bir ülkücü olarak tanımlıyorsunuz. Bu tanım yukarda yaptığınız ideal ülkücü tanımına uyuyor mu?
   <br/>
   <br/>
   Aynı şey. Hesap yapmadan reflekslerin ortaya koyan dedim.
   <br/>
   <br/>
    MHP'de olduğunuz için mi ülkücüsünüz?
   <br/>
   <br/>
   1978 yılında arkadaşlarımın sokaklarda çelik çomak oynadığı yaşlarda ülkücü oldum. Herkesin MHP'li olabileceğinin idrakindeyim ama herkes ülkücü olmaz diyenlerdenim.
   <br/>
   <br/>
   Ülkücü MHP'lidir
   <br/>
   <br/>
    Her ülkücü doğal olarak MHP'li olmak zorundadır diyenlerden misiniz?
   <br/>
   <br/>
   Kendi dünya görüşünün yansıması ve ideolojik olarak fikirlerinin tatbikatını bulacağı yer olarak MHP'yi gördüğünden dolayı evet her ülkücü MHP'lidir. MHP dışında hiç bir ülkücü tanımı kabul etmiyorum.
   <br/>
   <br/>
    O yüzden mi "Diğer partilerde ülkücü kimliği ile siyaset yapanlarla bir kavgamız, alıncak hıncımız var" diyorsunuz?
   <br/>
   <br/>
   Lafı ağzına alan ben de eski ülkücüyüm diyor. Biz de diyoruz ki eski ülkücülük olmaz, halen var olan ve devam eden bir olgudur. Hiç kimsenin bu ismi kullanmaya hakkı yoktur. Başka siyasi partilerde kendilerine zemin bulan ülkücülerin kendilerini ve insanları kandırmalarının hiç bir anlamı yok. Yapacakları en güzel şey içinde bulundukları parti kimliğini öne çıkarmalarıdır.
   <br/>
   <br/>
    Türkiye'de siyasette olmaz olmaz diye bir şey yok. Gün gelir siz de partinizden ayrılmak zorunda kalabilirsiniz. O zaman sizin de ülkücülüğünüz bitecek mi?
   <br/>
   <br/>
   MHP'den ayrılmış olsak, yöneticilerini beğenmesek bile sandığa gittiğimiz zaman oyumuzu veririz. Ama başka bir partiye geçersem ülkücülüğüm biter.
   <br/>
   <br/>
    Eğer kendinizi sınava çekiliyor gibi hissetmezseniz ülkücülüğün ve MHP'nin doktrini Dokuz Işık'ı bilip bilmediğinizi merak ediyorum.
   <br/>
   <br/>
   Biliriz.
   <br/>
   <br/>
    Saymanızı istersem.
   <br/>
   <br/>
   Sayarız. Ülkücülük, milliyetçilik, ahlakçılık, gelişmecilik, endüstricilik, toplumculuk, köycülük ve şahsiyetçilik.
   <br/>
   <br/>
    Sanırım ilimciliği unuttunuz.
   <br/>
   <br/>
   Bir kaçı iki madde şeklinde. Mesela gelişmecilik ve ilimcilik, köycülük ve halkçılık, şahsiyetçilik ve ahlakçılık diye birleştirildiğinde dokuz olur.(Doğrusu şöyle; Milliyetçilik, ülkücülük, ahlakçılık, toplumculuk, ilimcilik, hürriyetçilik ve şahsiyetçilik, köycülük, gelişmecilik ve halkçılık, endüstricilik ve teknikçilik, O.İ)  Dokuz Işık'ı biliyor musun diye sormak çarpım tablosunu biliyor musun diye sormaya benzer. Kişi çarpım tablosunu bilmiyorsa matematik bilmiyor mu anlamına gelir? Dokuz Işık bir doktrindir Marksizm de. Marks'ın Das Kapital'ini okursunuz ve oradaki artı değeri çok iyi bilirsiniz ama emek, sınıf, işçi, proleterya kavramını peşpeşe sayamazsınız.
   <br/>
   <br/>
    Sol adına siyaset yapanların da bunu bilmeleri gerekir herhalde.
   <br/>
   <br/>
   Sonuçta bilen insanlar da benimsemiştir ve uygularlar. Dolayısıyla Dokuz Işık'ı tam manasıyla saymaktan ziyade öz olarak bilmek önemlidir.
   <br/>
   <br/>
    O zaman öz olarak bilip bilmediğinizi öğrenebilir miyim?
   <br/>
   <br/>
   İlk ülkücü olduğumda okuduğum kitap Dokuz Işık'tı. 1978 yılında 170 sayfaydı, şimdi ise 700 sayfalık bir kitap olmuş.
   <br/>
   <br/>
    Siz de artırmayı düşünüyor musunuz?
   <br/>
   <br/>
   Öyle bir iddiam yok. MHP'nin ARGE'si var. Dokuz Işık ideolojisini en iyi şekilde donatır ve yeni çağa uygun bir hale getirir.
   <br/>
   <br/>
    Silahla kaç yaşında tanıştınız?
   <br/>
   <br/>
   Bizim orada her çocuk üç yaşından sonra silahla tanışır.
   <br/>
   <br/>
    Kendi silahınız ne zaman oldu?
   <br/>
   <br/>
   Milletvekili olduktan sonra herhalde.
   <br/>
   <br/>
    Cezaevine neden girmiştiniz?
   <br/>
   <br/>
   12 Eylül öncesi ülkücü dünya görüşünü hakim kılma mücadelesindeki siyasi olaylardaki öne çıkışımız bazıları tarafından hazmedilemedi ve iftiraya uğradık.
   <br/>
   <br/>
    Silahsız bir eylem miydi?
   <br/>
   <br/>
   Silahlı eylemdi.
   <br/>
   <br/>
    Eliniz sık sık silahınıza gider mi? Yoksa vitrinlik bir malzeme midir?
   <br/>
   <br/>
   Silah taşımam. Şu anda yanımda da yok. Taşıma ihtiyacı hissetmedim. Arabamda taşıma ruhsatlı silahım var. Yapı olarak sinirli bir yapıya sahip olduğum için, taşırsam kullanırım.
   <br/>
   <br/>
    Öyleyse neden basın, başkalarını değil de hep sizi silahla yazıyor?
   <br/>
   <br/>
   Bakanın odasını silahla bastığımı söylediler. Haberin içinde silahlı olduğu tahmin edildi diyor. Silah falan yok ortada.
   <br/>
   <br/>
    Ülkücü gelenekte silahın yeri nedir?
   <br/>
   <br/>
   Bu soru ülkücülerin hâlâ silahla birlikte gösterilme gayretinden başka bir şey değildir. Ülkücü gelenekte silah diye bir şey yok. Yunus gibi sevdası olan, Mevlana dergâhlarında ham iken pişmesi gereken yerlerin, bütün insanları sevmeye yönelik bir hareketin adıdır ülkü ocakları.
   <br/>
   <br/>
    Türk geleneğinde "atavratsilah" üçlemesinin ayrı bir yeri vardır. Sizdeki yeri nedir?
   <br/>
   <br/>
   Türk olmamız münasebetiyle doğrudur.
   <br/>
   <br/>
   Liderteşkilatdoktrin tartışılmaz
   <br/>
   <br/>
    Sadi Somuncuoğlu olayında merak ettiğim bir şey var. Ülkücü terbiyeyi öğrenmenizde büyük emekleri geçen bir ideolog ağabeye "ulan" diye hitap etmekten hiç rahatsızlık duydunuz mu?
   <br/>
   <br/>
   Görüntülere baktığınızda öyle bir hitabım yok. Etrafındaki insanlarla aramızda geçen bir diyalogdu. Kendisine ağzımızdan edepsiz bir cümle çıkmadı, çıkması da mümkün değil. Bizim yetişme tarzımızda büyüğümüze karşı saygısızlık yoktur.
   <br/>
   <br/>
    O görüntülerden rahatsız mısınız?
   <br/>
   <br/>
   Kişisel olarak evet. Çünkü TBMM çatısı altında milletvekili sıfatı almış insanların öyle bir görüntüyle Türk milletinin karşısına çıkmış olması hoş değil.
   <br/>
   <br/>
    Somuncuoğlu'nun yaşında ve yerinde olsaydınız ve genç bir milletvekili sizin yaptığınızı yapsaydı, töre ne derdi?
   <br/>
   <br/>
   O yaşta bana hiç kimse öyle davranmaz. Çünkü ben lider teşkilatdoktrin tartışılmaz diyerek kendisini fikren buna hazırlamış, istişarelerle alınan karar sünnettir ve uymak farzdır kaidesinden hareket ederek, MHP Genel Başkanının aldığı kararlardan başka bir karar alma cihetine gitmem.
   <br/>
   <br/>
    Liderteşkilatdoktrin milletvekillerinin bağımsız düşünmesini ve karar almasını nasıl etkiliyor?
   <br/>
   <br/>
   Her milletvekilinin kendisine ait düşüncesi olur der ve bu düşünceyi uygulamalarını beklerseniz, 544 ayrı düşünce ortaya çıkar. Dolayısıyla milletvekilinin alınan kararlara uyması en sağlıklı düşüncedir.
   <br/>
   <br/>
    Son zamanlarda MHP oldukça farklı bir imajla kamuoyunun karşısındaydı. Sadi Somuncuoğlu'nun cumhurbaşkanlığına adaylığını koymak istemesine kadar herşey istediği gibi gitti. O olaydan sonra ise kamuoyunda kuzu postuna bürünmüş kurt tabirleri kullanılmaya başladı. Siz örtüyü mü kaldırdınız?
   <br/>
   <br/>
   Biz aynayız da siz basın mensupları farklı hayaller kurduğunuz için hayallerinizin neticesinde kurmuş olduğunuz dünyanın yıkıldığını düşünüyorsunuz. Başta siz olmak üzere 18 Nisan seçimlerinden önce hiç bir basın kuruluşu MHP'nin değiştiğini, Türkiye'yi iyi yöneteceğini, ilkeli bir parti olacağını yazmadı. Çek senet tahsilatçısı, Susurluk, mafya üçgeninde barajı bile aşamayacağı yazıldı. Şimdi aynı basın çıktı tam değişti derken bu değişmediğini gösterdi diye yazıyor. Kim değiştik dedi de, değişmediği ortaya çıktı. MHP ve ülkücüler dün ne söylüyorlar, ne iddia ediyorlarsa aynı şeyi şimdi de söylüyorlar. Dün da kavgacı değildik bugün de. Önce ülke sonra partim diyen bir anlayışla memleketin en iyi şekilde düzlüğe çıkabilmesi için kendi tabanımızdan eleştiri almak pahasına bile istikrarlı bir şekilde devam ediyoruz.
   <br/>
   <br/>
    Madem basını suçladınız oradan devam edelim. Hükümet olduktan sonra şikayetçi olduğunuz basından aleyhinize tek satır çıkmadı?
   <br/>
   <br/>
   Lehimize denen şeyler bizi kendi istedikleri çerçeveye sokma noktasındaki yazılar. Kendi dünyalarının şablonlarına uygun yazılar. MHP'lilerin ve ükücülerin dünya görüşlerini ihtiva eden yazılar değil. Kendi istedikleri gibi olursak birşeyler yazıyorlar.
   <br/>
   <br/>
    Sadi Somuncuoğlu Bakanlığı döneminde bir çok konuda partinizden ve hükümetten farklı bir tavır sergiledi. Apo'nun idam edilmesi, ÖSYM, 5+5, prefabrike konutlar ve nihayet Çin Devlet Başkanı'na devlet nişanı verilmesi konularındaki tavrı partinizin bütünlüğüne zarar verdi mi?
   <br/>
   <br/>
   Niye versin ki! Demokrasi orada kendini en iyi şekilde gösterdi.  Bir hükümetin bakanı kendi partisinin aldığı kararlara bakanlar kurulunda farklı düşünceler ortaya koyuyor, diğer partililer o zaman sözlü ve fiili saldırı da bulunmamışsa demek ki bu demokrasinin partimizdeki gelişmişliğinin ifadesidir.
   <br/>
   <br/>
    Sadi Bey son hadiseyle bardağı mı taşırdı?
   <br/>
   <br/>
   İlgisi yok. reflekslerin neticesinde ortayı çıkmıştır. Planlı, organizeli değildi.
   <br/>
   <br/>
   Kimse "Halkçı Devlet" demedi
   <br/>
   <br/>
    MHP'nin sürekli taviz veren, seçim öncesi verdiği bir çok sözden vazgeçmek zorunda kalan bir parti olmasını seçmeninize anlatmakta güçlük çektiğiniz oluyor mu?
   <br/>
   <br/>
   Allaha şükürler olsun ki bu ülkede hiç, "Halkçı Devlet" diye bağırılmadı ama "Başbuğ Ecevit" diye bağırıldı. Dolayısıyla ülkücüler neyin ne olduğunu en iyi şekilde anlıyorlar. Yeni konseptte MHP taviz veren bir parti değil.
   <br/>
   <br/>
    Verdiğiniz tavizleri saymamı ister misiniz?
   <br/>
   <br/>
   Üniversite imtihanına girmiş bir öğrenciye derler ki yapamadığınız sorularda takılmayın önce kolay olanları yapın sonra diğerlerine dönersiniz. MHP de meselelere bu hassasiyetle yaklaşıyor ve çözemediklerini dışlamıyor, diğer meseleleri çözdükten sonra kalanlara dönecek.
   <br/>
   <br/>
    Yalnız o imtihanda bir de uyarı yapıyorlar; "Eğer vaktiniz kalırsa" diye?
   <br/>
   <br/>
   Bizim vaktimiz çok, en az 30 yıl iktidardayız. Bizim tabanımız zaten sizin istediğiniz gibi büyük hayalleri, beklentileri olan bir kitle değil.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6206-36-silahla-uc-yasinda-tanistim.html), [web.archive.org (arşiv bağlantısı)](http://web.archive.org/web/20140316115146/http://www.aksiyon.com.tr:80/aksiyon/haber-6206-36-silahla-uc-yasinda-tanistim.html)
