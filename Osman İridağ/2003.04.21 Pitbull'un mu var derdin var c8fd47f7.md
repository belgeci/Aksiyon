# Pitbull'un mu var derdin var

*Osman İridağ 2003.04.21*

<div class="pNewsDetailMainContent" itemprop="articleBody">
 Tarım Bakanlığı, köpek dövüşlerinde en çok aranılan tür olan pitbull'ların ithalatını ve ardından da üretimini yasakladı. Karar, bu hayvanları genetik bir canavar olarak gören ve kendisine de zarar vermesinden çekinenleri sevindirirken, pitbull fanatiklerini ayağa kaldırdıBugünlerde bir hayvan sahibi olmayı düşünüyor ve bu hayvanda sizi çok sevmesi, sadık olması, dış tehditlere karşı sizi koruması, yaşadığınız mekanı kirletmemesi ve aileniz yerine sadece düşmanlarınıza zarar vermesi gibi özellikler arıyorsanız bir pitbull sahibi olmanız gerekiyor. Evet yanlış okumadınız, hani gazetelerde sık sık haberlerine rastlanan "katil köpek"lerden bahsediyoruz. Ama bu tavsiyeyi biz değil, kendisi de bir pitbull yetiştiricisi olan Metin İnanoğlu veriyor. Bugüne kadar 100'ün üzerinde pitbull eğitip sattığını söyleyen İnanoğlu hiçbir müşterisinden tek bir şikayet almadığını ifade ederek, pitbull'ların vahşi köpekler olmadığını iddia ediyor. Tarım Bakanlığı ve hayvansever dernekleri ise İnanoğlu gibi düşünmüyor. Hatta bir çok Avrupa ülkesi de onun gibi düşünmüyor olsa gerek ki (başta Fransa, İngiltere, Hollanda Norveç) bu köpeklerin üretimini ve ithalatını yasakladı. Brezilya işi çok daha ileri götürerek pitbull'ları "öldürücü silah" olarak tanımlamayı tercih etti. Türkiye de diğer ülkeler gibi 1993 yılında aldığı bir kararla bu köpeklerin ülkeye girişini yasaklamıştı. Ancak yasak sadece kağıt üzerinde kalmış ve yurtdışından kaçak getirilen köpekler hem meraklılarına ulaştırılmış hem de dövüşlerde kullanılmaya devam etmişti.
 <br/>
 <br/>
 Sokak köpekleriyle besleniyorlar
 <br/>
 <br/>
 Tarım Bakanlığı uygulayamadığı yasağın üzerine yeni bir karar daha alarak pitbull'ların ithalatıyla birlikte yurtiçinde üretilmesini de yasakladı. Bakanlık bu kararı almasına şikayetlerin artmasını gerekçe gösterirken evcil hayvanlar satış noktaları, köpek üretim merkezleri, İl Müdürlükleri ve Kontrol Genel Müüdürlüğü'nün yasağa uymayanlarla ilgili denetim yapmakla yetkili olduğuna karar verdi. Belediyelere bağlı kolluk kuvvetlerinin de sokaklarda satışı yapılan pitbull'ları toplamaya yetkili olduğunu belirtti. Ancak bakanlığın açıklamasında yasağa uymayanlarla ilgili cezaî müeyyidenin ne olduğu belirtilmedi. Hayvansever dernekleri, bakanlığın kararını memnuniyetle karşıladı. Sahipsiz Hayvanları Koruma Derneği idarecisi Semra Ütebay "Çoluk çocuğun eline kaldı, dövüş köpeği olarak kullanıldığı için yasaklanması doğru karar" derken, Evsiz Hayvanları ve Doğayı Koruma Derneği yetkilisi Melek Kahraman Özalp 'İnsanların elinde silah olacağına yasaklanmasının daha doğru' olduğunu savunuyor ve "Pitbull'lar son derece sevimliler ama küçük bir köpek bile canavara dönüşebilir. Türkiye şartlarında üretilmesinin durdurulması gerekir" diyor. Bağımsız Hayvan Platformu sözcüsü Emel Yıldız (Panter Emel) pitbull'ların eğitiminde sokak köpeklerinin kullanılması nedeniyle yasağı destekliyor; "Köpekler çaresizliğe alışan yaratıklardır. Bir köpeği bağlarsanız 15 gün kurtulmak için mücadele eder, başaramayınca pes edip durumu kabullenir. Sonrasında siz bıraksanız dahi bir yere gitmez. Çünkü çaresizliğe alışmıştır. Türkiye'de yavru pitbull'lar sokak köpeklerinin kanıyla besleniyor. Ağaca bağlanan çaresiz bir köpeğin üzerine aç bırakılmış bir pitbull saldırtılıyor. Kan kokusunu alan pitbull ağaca bağlı hayvanı parçalıyor. Bu şekilde dövüşmeye hazır hale getiriliyor."
 <br/>
 <br/>
 İstanbul Veteriner Hekimler Odası Başkanı Prof. Dr. Tahsin Yeşildere de Türkiye gibi kontrolü olmayan bir ülkede üretimin yasaklanmasının son derece doğal olduğu görüşünde; "Bu köpekler iyi bir eğitim alırsa saldırganlıkları yüzde 60 oranında azalabilir. Diğer uysal köpeklerle kıyaslandığında eğitime rağmen bu köpeklerin saldırganlık oranı daha yüksektir. Hiç beklenmedik anda bir çocuğa saldırabilir. Bir el hareketini kendine yapılmış kabul edip saldırıya geçebilir. Yasaklamakla iş bitmiyor. Kontrolü kim, nasıl yapacak belli değil. Yurtdışında her tür köpeğin kulüpleri var. Bir ilde, ilçede kaç köpek olduğu kayıt altındadır. Türkiye'de de böyle bir kanun var. Evinde hayvan besleyen herkesin belediyeye kayıt yaptırması gerekiyor. Uygulamada kimse bunu yapmıyor. Pitbull'ların nerede, nasıl üretildiği hakkında ilgili kuruluşların bilgisi yok."
 <br/>
 <br/>
 Köpeğine bak sahibini tanı
 <br/>
 <br/>
 Köpek psikolojisiyle ilgili araştırma yapan uzmanların en belirgin olarak ortaya koydukları sonuçlardan biri her köpeğin sahibine benzediğiyle ilgili. Yani beslediği köpeğe bakarak o kişi hakkında psikolojik tahliller yapmak mümkün. Tahsin Yeşildere bu gerçeği 'köpeğine bak sahibini gör' diye tanımlıyor ve pitbull sahipleriyle ilgili olarak şu gözlemini aktarıyor: "Köpeğinin saldırgan ve güçlü olmasından gurur duyanlar pitbull besliyor. Bu özellikler hoşuna gidiyor. Kendi içindeki vahşeti köpeğine yansıtarak dışarı çıkarmak isteyen gruplar pitbull'ları kavgacı olarak yetiştiriyor." Çiftliğinde beslediği ve eğittiği pitbull'larla gurur duyan Metin İnanaoğlu ise pitbull'ların tercih edilmesini farklı nedenlere bağlıyor. Ona göre "tüyü kısa olsun, tüy dökmesin, çocuğumun ağzına tüy gitmesin, sağa sola çekiştirildiği zaman ısırmasın, sahibini tanısın, dışardan gelen tehlikelere karşı kanının son damlasına kadar beni savunsun" diyenler pitbull sahibi oluyorlar. İnanoğlu yasağın maksatlı olduğunu ve pitbull'a olan talebin artmasından rahatsız olan ve diğer köpek türlerini yetiştiren (kurt, Kangal, çoban, Alman...) çiftlik sahiplerinin bundan çıkar sağladığını iddia ediyor.
 <br/>
 <br/>
 Dövüş köpeği olarak üretildi
 <br/>
 <br/>
 İnanoğlu'nun anlattığı pitbull'larla bu köpeklerin kısa tarihlerinde yaşadıkları serüven arasında oldukça büyük farklar var. Avrupa'da en çok aranan dövüş köpekleri olan pitbull'lar Türkiye'de de yasal olmayan şekilde dövüştürülüyor ve üzerlerine büyük miktarlarda bahisler oynanıyor. Rusya, Çekoslovakya ve Macaristan başta olmak üzere bir çok Avrupa ülkesinde sadece dövüş için besleniyorlar. Uyuşturucu ticareti yapan kişiler tarafından keşfedilmelerinin ardından Avrupa'nın bir çok ülkesinde bu köpeklerin üretimi yasaklandı. Bazı ülkeler kısırlaştırma yoluna giderken, bazıları sokağa çıktıkları zaman ağızlarına maske takılması şartını getirdi. Belirli çiftliklerde üretilmesi kararı alındı. Satın alacak kişinin poliste sabıka kaydının olmaması şartı getirildi ve belediyelerin bu köpeklere kimlik vermesi kararlaştırıldı. Yasağa uymayanlarla ilgili ağır para, hatta hapis cezaları getirildi. Mesela Fransa'da pitbull cinsi köpeğini polislerin üzerine salan bir kişiye 2 yıl hapis cezası verildi. Pitbull'unu komşusunun köpeğine saldırtan ve köpeğin sahibinin de yaralanmasına neden olan şarkıcı Özlem Tekin de Türk mahkemelerince tazminat cezasına mahkum edildi. ABD'de çocukları ısırdığı gerekçesiyle bu kez sahibine değil bizzat köpeğin kendisine ceza verildi. Verilen ceza ise idamdı.
 <br/>
 <br/>
 Genetik bir karışım
 <br/>
 <br/>
 Pitbull safkan bir ırk değil. 19. yüzyıl başlarında rottweiler, buldog ve Amerikan terier'inin aşılanmasıyla elde edilmiş bir tür. 3545 santimetre boyunda ve ortalama 1017 kilo ağırlığındalar. İyi beslendikleri takdirde ortalama ömürleri 1314 yılı buluyor. Uzun yıllar dövüşlerde kullanılmışlar. 1960'lı yıllarda ABD'de pitbull sahipleri biraraya gelip Amerikan Köpek Sahipleri Birliğini kurarak dövüşlere son vermeyi amaçlamışlar ve pek çok kişinin hapse girmesini sağlamışlar. Türkiye'de ise pitbull sahiplerinin biraraya geldiği bir çatı yok. Ama internet üzerinde kurdukları bir ağla haberleşiyorlar. İnternette pek çok pitbull sitesi mevcut. Bunların bir kısmı profesyonel sitelerken, bazıları da kişesel web sayfaları olarak dikkat çekiyor. Bu sitelerde de pitbull'ların son derece uysal ve cana yakın hayvanlar olduğu anlatılıyor, iyi pitbull'ların özellikleri belirtiliyor ve alım satım işlerinin nasıl yapılacağıyla ilgili bilgiler yer alıyor. Sitelerden öğrendiğimiz kadarıyla bu köpeklerin standart bir fiyatı yok. 100 dolara da var, 50 bin dolara da. Fiyatı belirleyen ise pitpull'un seceresinin belli olması ve dövüşlerde göstereceği performans. Bu kadar yüksek fiyatı abartılı bulabilirsiniz. Ancak neredeyse bütün ülkelerde yapılan köpek dövüşlerinin mafyanın kontrolü altında olduğunu ve büyük miktarlarda para yatırıldığını dikkate alırsak çok kazandıracak köpeğin fiyatının da yüksek olması daha kolay anlaşılabilir.
 <br/>
 <br/>
 Şimdilerde bu köpeklerle ilgili ciddi bir kavga yaşanıyor. Zaten yasak olduğu halde Türkiye'ye çeşitli yollardan getirilen köpekler şimdi bir kez daha yasaklandı. Pitbull severler ve bu işin ticaretini yapanlar ise karara şiddetle muhalefet ediyor ve bir anlamda şimdiden yasağı sulandırma yönünde çalışmalar yapıyorlar. Yani görünen o ki pitbull savaşları daha yeni başlıyor.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/pitbullun-mu-var-derdin-var_509350), [web.archive.org (arşiv bağlantısı)](http://web.archive.org/web/20150619014553/http://www.aksiyon.com.tr:80/dosyalar/pitbullun-mu-var-derdin-var_509350)
