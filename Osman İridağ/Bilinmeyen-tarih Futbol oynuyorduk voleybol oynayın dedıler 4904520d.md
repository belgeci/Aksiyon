# Futbol oynuyorduk, voleybol oynayın dedıler

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050302181542im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181542im_/http://www.aksiyon.com.tr/resim/305/30.jpg" vspace="5"/>
  </p>
 </font>
 <font class="content">
  Milli Gençlik Vakfı’nı, okumak isteyip de maddi imkanları sınırlı olan gençler yakından tanır. Vakıf, yıllardır yurt genelinde açtığı öğrenci yurtları ve diğer imkanları ile okumak için büyük şehirlere gelen gençlerin tutunduğu dallardan biri olmuştu.
 </font>
 <br/>
 <p>
  <font class="content">
   Ancak yıldızı herkesle barışmadığından olsa gerek geçtiğimiz günlerde İçişleri Bakanlığı’nın âni bir kararı ile bütün şubeleri kapatıldı. Şu anda sadece genel merkez  faaliyetlerine devam ediyor. Vakfın genel başkanı İlyas Töngüş’le hem kapıtılma nedenlerini hem de yirmibeş yıllık serüvenlerini konuştuk.
   <br>
    <br>
     — MGV diye bir vakıf neden var?
     <br>
      <br>
       Kuruluş dönemine bakmak lazım. Yirmibeş yıl önce gençler sağ ve sol kamplara ayrılmış, birtakım özgürlükler ve demokratik talepler yok olmuş, insanlar sokağa çıkamaz hâle gelmişti. Can ve mal emniyetinin olmadığı, insanların önyargılı olarak birbirlerine yaklaştığı bir ortamda düşmanlık yerine kardeşliği, kin ve nefret yerine diyaloğu slogan edinen bir yapılanma olarak kurulduk.
       <br/>
       <br/>
       — Konjonktür değişti. Artık insanlar sokağa da çıkabiliyor, can güvenliğinden de endişe etmiyor. Misyonunuz bitti mi?
       <br/>
       <br/>
       Milli Gençlik Vakfı, genç dediğimiz yapı ve onların talepleri olduğu müddetçe olacaktır. Bunu bir süreye bağlı olarak algılamıyoruz.
       <br/>
       <br/>
       — Gençler mi sizin yapınıza uyuyor, yoksa değişen gençlik talepleriyle birlikte MGV de kendi iç yapısında değişiklik yapıyor mu?
       <br/>
       <br/>
       MGV temel argümanlarından sapmadan, gelişen olaylara ve taleplere ışık tutacak bir yapılanma içindedir. Seksenden önce Satanizm yoktu. Bugün gençlerin gerek ekonomik, gerek diğer etkenlerle; aile terbiyesi ve manevi misyondan uzak kalmaları sonucu nasıl bir sapkınlık içerisine gireceğini gördük.
       <br/>
       <br/>
       — Milli Gençlik Vakfı temel olarak milli duyguları olan gençleri mi hedef alıyor?
       <br/>
       <br/>
       Millilik bizim için yerlilik anlamındadır. Yerlilik, Türkiye Cumhuriyeti sınırları içinde varolan ve kendini Türkiyeli kabul eden ve bu anlayışı bir yaşam tarzı olarak gören düşüncenin adıdır. Milliyetçilik anlamında kullanmıyoruz. Çünkü o kategoriye indirdiğimiz zaman başka başka alt unsurlar çıkacaktır. Bunun da Türkiye açısından geçerli bir yöntem olmadığı kanaatindeyiz.
       <br/>
       <br/>
       “Futbol oynarken voleybol
       <br/>
       <br/>
       oynanmamız istendi”
       <br/>
       <br/>
       — Vakıf şubeleriniz kapatılmaya başladığı zaman siz ısrarla şubeler değil irtibat büroları kapatıldı dediniz. Sonra gördük ki şubeler kapatılıyor. Neden ısrarla kapatılan irtibat bürolarıdır diyordunuz?
       <br/>
       <br/>
       Bizim vakıf senedimizde temsilcilik açma hakkımız olduğu yazılı. Ancak yönetmelikler ortaya çıkınca itiraz hakkımız saklı kalmak şartıyla ilçe yapılanmalarına gidilmeyeceğini ifade ettik. Onların temsilcilik olarak gördüğü bizim tarafımızdan ise aslında olmayan yerler kapatıldı. Daha sonra baktık ki, İçişleri Bakanlığı vakıflarla ilgili Devlet Bakanlığının talebiyle şubelerimizi kapatıyor.
       <br/>
       <br/>
       — Bu kararda yanlış olan bir şey var mı?
       <br/>
       <br/>
       Vakıflar Genel Müdürlüğü müfettişlerinin şubeye gidip incelemeler yaptıktan sonra rapor hazırlayıp şu şube, şu nedenlerden dolayı kapatılmalı diye genel müdürlüğe bildirmesi gerekirdi. Genel Müdürlük de bize bildirir ve biz de kapatırdık. Konya ilindeki şubeyi küçük bir uygulama hatası nedeniyle tutulan raporlar sonucu kapattık. Şu anda yapılanlara anlam vermek mümkün değil. Futbol maçı yaptığımız bir ortamda düdük çalınmış ve voleybol maçına geçilmiştir. Fakat bizim voleybol ile ilgili bir hazırlığımız yok.
       <br/>
       <br/>
       — Bütün şubeleriniz kapatıldı mı?
       <br/>
       <br/>
       Bize verilen listeye göre 61 şubenin hepsi de kapalı.
       <br/>
       <br/>
       — Neden kapatıldığını biliyor musunuz?
       <br/>
       <br/>
       Vakıfla ilgili açılan davalar sonuçlanıncaya kadar geçici olarak kapatıldığı bildirildi. Ben şu yüzden kapatıldık dersem, bize karşı yapılan birtakım ispata muhtaç şeylere yeniden kapı açmış olurum. Oysa davalar açılalı iki yıl oldu. O günden bugüne nelerin değiştiğini merak ediyorum doğrusu.
       <br/>
       <br/>
       — İki yıl önce böyle bir karar alınsa ve şubeleriniz kapatılsaydı kafanızda soru işaretleri oluşmayacak mıydı?
       <br/>
       <br/>
       Yine olurdu. Uygulama kabul edilebilir değil. Vakıflar Bölge Müdürlüğü bile ilgili yazıyı kapatılmalar başladıktan bir hafta sonra gönderdi. Eğer mahkeme bu davaları görürken, duruşmanın herhangi bir bölümünde, şu anda fiilen faaliyet gösteren şubelerin geçici olarak kapatılması şeklinde bir ara karar almış olsaydı, mahkemenin tebliğini takip eden günlerde herkesin buna boyun eğmesi gerekirdi.
       <br/>
       <br/>
       “Bizi provokasyona
       <br/>
       <br/>
       getirmek istediler”
       <br/>
       <br/>
       — Vakfınızdan yapılan bir açıklamada, “bu tür davranışlar tahrikten başka bir şeye yaramaz ve toplumu gerer” deniyordu. Neyi tahrik etmek istiyorlar?
       <br/>
       <br/>
       Ülkemiz üç dört yıldır olağanüstü olaylarla karşı karşıya. Kanun ve nizamlar çerçevesinde çalışma yapan kuruluşlar ispatlanamayan iddialarla yıpratılmaya, halkın gözünden düşürülmeye çalışılıyor. Milli Gençlik Vakfı dinamik bir yapılanmadır. Nerede genç varsa orada olmak yönünde bir gayretimiz var. Emniyet güçleriyle vakıf mensuplarının karşı karşıya getirilmesi sonucu doğabilecek birtakım provokasyonların ciddi olarak düşünülmesi gerektiği için böyle bir uyarıda bulunduk.
       <br/>
       <br/>
       — Genç ve aktif kitleniz bu kapatılmalardan nasıl etkilendi? Onların heyecanlarını kontrol altında tutabilecek misiniz?
       <br/>
       <br/>
       Elbette çok üzüldüler. Ama gençlerimiz hukuk devletine ve demokrasiye inanmışlardır. Böyle birtakım hareketlerle sokağa çıkacak kadar kendilerini kaybetmiş durumda değiller. Akıl mantık çerçevesi içinde nasıl hareket edeceklerini biliyorlar. Devlet vakfın içindeki insanları çıkarıp, eşyaları içeride bırakarak kapıya mühür vurmakla yanlış yaptı. Biz diyoruz ki, bu gençleri vakıf binalarının içine alın, eşyaları dışarı çıkarın sonra da mühürleyin. Çünkü bu arkadaşlar dışarda oldukları sürece hukuk ve kanunlar çerçevesinde bir yolunu bulup bu memlekete hizmet etmeye devam ederler. Bu nedenle şunu söylemek istiyorum. Şubelerin tekrar açılacağı güne kadar olabilecek bütün yanlış hareketlerin sorumlusu bu işi yapanların elinde kalacak ve bu vebali kıyamete kadar taşıyacaklar.
       <br/>
       <br/>
       — Sizin neden olduğunu anlamadığınız şeyleri karşı argümanlarla anlaşılır hâle getirebiliriz. Mesala en çok konuşulan konulardan biri sizin Refah, şimdi de Fazilet Partisi ile olan ilişkileriniz. Aranızda resmi bir bağ olmadığını herkes biliyor. Ya gönül bağı? O da yok mu?
       <br/>
       <br/>
       1995 yılında yapılan anayasa değişikliği ile vakıf ve derneklerin önündeki siyaset yapma engeli kaldırılmıştır. Biz her defasında hiçbir politik gelişmeyle dolaylı ya da dolaysız ilgimizin olmadığını söyledik. Ama bu karar, 18 yaşını bitirmiş, seçme ve seçilme hakkına sahip olan mensuplarımızın herhangi bir partide görev almayacağı, milletvekili, belediye başkanlığı gibi yerlerde görev yapmayacağı, aday olmayacağı anlamına gelmez. Gözden kaçırılan husus şu. MGV sanki herşeyiyle siyasetin içindeymiş gibi enteresan bir durum ortaya çıkarılıyor. Vakıf ve derneklere üye olan insanlar, aynı zamanda partilerde de görev alabilirler. Ancak bu engel ortadan kalkmış olsa bile, MGV hiçbir politik çalışmayla içiçe olmayacaktır. Ancak mensuplarına da, sen aday olma, sen seçme, sen seçilme diye bir emirle bağlayıcı bir karar almayacak. İçimizden bir arkadaş kendine yakın bulduğu bir partiye gidip aday olur da, milletvekili ya da belediye başkanı olursa bu bizi ayrıca sevindirir.
       <br/>
       <br/>
       — Mensuplarınızın büyük çoğunluğunun aynı partiyi desteklemeleri ya da üye olmaları, sizin bu partiyle aranızdaki ilişkinin klasik parti dernek ilişkisinden öte bir anlam ifade ettiğini gösterir mi?
       <br/>
       <br/>
       Bu uzaktan, işin içeriğine bakılmadan verilen bir yargıdır ve şahıslarla ilgili bir hadisedir. İçimizden herhangi bir arkadaşımız rahatlıkla kendisini CHP’den, MHP’den, ANAP’tan aday gösterebilir. Ki eski şube başkanlarımızdan Burhan Özfatura ANAP’tan ve DYP’den belediye başkanlığı yapmıştır. Buna benzer değişik kulvarlarda siyaset yapan insanlar mevcuttur
       <br/>
       <br/>
       — Eğer örneklere girerseniz ben size Refah’ta siyaset yapan yüzlerce milletvekili ve belediye başkanı sayabilirim. Siz kabul etmeseniz bile çoğunluğun aynı partiyi tercih etmesi insanları bu düşünceye itiyor?
       <br/>
       <br/>
       Herhangi bir partinin örgütü değiliz. Yetkili organlarımız ve tüzel kişiliğimiz vardır ve şu parti veya bu parti diye bir destekleme kararı olmamıştır.
       <br/>
       <br/>
       — Sizin de dikkatinizi çekiyor mu? Her partinin gençlik kolları varken sadece MHP ve Refah Partisinin gençlik kolları olmadı. Bu iki parti gençleri mi sevmiyor yoksa Ülkü Ocakları ve MGV ile bu boşluğu doldurduklarını mı düşünüyorlar?
       <br/>
       <br/>
       Fazilet’in gençlik örgütü kuracağını biz de basında okuduk. Demek ki bir boşluk hissetmişler ve boşluğu doldurmak istemişler. İnsanların kendi özel yaşantıları, duruşları ve görüşlerinin birtakım partilerle uyuşması o insan için eksi unsur değildir. Bugün ANAP gibi bir takım partilerin söylemleri, bizim söylemlerimizle örtüşmeye başladı. 1975 yılında kurulmuş bir vakfın söylemlerinin ne kadar doğru olduğunun göstergesidir bu.
       <br/>
       <br/>
       Bayrağımızın olduğu yer bizi bağlamaz
       <br/>
       <br/>
       — Aynı zamanda bu söylemlerinizden dolayı yargılanan ve bir dönem size üye olan isimler var. MGV’nin toplantılarında yapılan konuşmalarda mahkemeler suç unsurları buluyor. Bunlar neden kapatıldığınızı anlamanıza yardım etmiyor mu?
       <br/>
       <br/>
       Rahatsızlığımızdan biri de budur. İnsanlar bizi tanımadan, vizyon ve misyonumuzu bilmeden hakkımızda önyargıyla karar veriyorlar. Medya yönlendiriyor. Bundan dört beş ay önce, bizim de tasvip etmediğimiz birtakım kasetler televizyonlarda sanki bir yerlere bu söylemler MGV’nin söylemleri imiş gibi jurnal yapıp, ilgili ve yetkili yerleri tahrik etmek istediler. Orada ifade edilen sözlerin MGV ile alakası olmadığını söyledik.
       <br/>
       <br/>
       — Şevki Yılmaz’ın, İmdat Kaya’nın söyledikleri sizin söyleminiz değil mi? Uzak mısınız o söylemlerden?
       <br/>
       <br/>
       MGV’nin amblemi veya benzer birtakım bayraklar altında konuşma yapması o insanın kendini ilgilendirir. Sizin bayrağınızın orada olması, sizinle alâkalı olduğu anlamına gelmez.
       <br/>
       <br/>
       — Neden Kanarya Sevenler Derneğinin değil de sizin amblemleriniz , bayraklarınız oluyor oralarda?
       <br/>
       <br/>
       MGV’nın sevenleri çoktur. 9. Cumhurbaşkanı Süleyman Demirel’in, dönemin Dışişleri Bakanı Hikmet Çetin’le Bosna’ya yaptığı bir ziyarette türbenin içinde MGV bayrağı vardı. Ben göndermedim, seven biri bırakmış. MGV’nin sembollerini bulmak önemli değil. Önemli olan bu çekimin nerede yapıldığı, montaj olup olmadığıdır. Buna rağmen biz hep, bu sözlerin içeriğine katılıyor musunuz, katılmıyor musunuz diye zorlanıyoruz. İçerik söyleyene aittir. Hangi şartlarda niçin söylediğini bilmeden, burada onu yargılamam, toptan kabul ya da reddetmem mümkün değil.
       <br/>
       <br/>
       E—mail:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13872), [web.archive.org (arşiv bağlantısı)](http://web.archive.org/web/20050302181542/http://www.aksiyon.com.tr:80/detay.php?id=13872)
