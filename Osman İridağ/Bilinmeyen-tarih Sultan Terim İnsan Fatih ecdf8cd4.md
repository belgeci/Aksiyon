# Sultan Terim, İnsan Fatih

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227031341im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031341im_/http://www.aksiyon.com.tr/resim/363/24.jpg" vspace="5"/>
  </p>
 </font>
 <font class="content">
  Lider seven bir toplumuz. Hep  birinin sorunlarımızı çözmesini, bizim adımıza başarılar kazanmasını isteriz. Zor beğeniriz ama beğendiğimizi de sonuna kadar destekleriz. Tıpkı Fatih Terim gibi. Terim’e olan inancımız nedeniyle onun bir çok hatasını görmezden geliyor, hoşgörüyoruz. Terim de bunu biliyor ve oyunun kurallarını buna göre oynamaya devam ediyor
  <br>
  </br>
 </font>
 <br/>
 <p>
  <font class="content">
   Fatih Terim, henüz Milan ile yollarını ayırmadığı, popülaritesinin zirvede olduğu günlerde yaptığımız bir haber toplantısının konusu olmuştu. Bir arkadaşımız “Bu kadar egosunu öne çıkaran, kendini beğenmiş, herşeyin en iyisini ben bilirim havasında olan başka birini tanıyor musunuz” diye sormuş ve toplantının büyük bölümü bu konuyu konuşmakla geçmişti. Benim de dahil olduğum çoğunluğun görüşü, o arkadaşın eleştirilerinde pek de haksız olmadığı yönünde idi. Ancak başarı denen olgu ve Türk insanının “liderlik” sevdası, tartışmada Terim’in mağlup olmasını engellemişti. Şimdi ise bir yenilgi var ve bu yenilginin taraflarından biri de Terim. Ve bizim o gün konuştuğumuz bir çok şey bugün gazete köşelerinde dile getirilmeye başladı. Sanki yıllarca bu mağlubiyet beklenmiş gibi, “Biz dememiş miydik”le başlayan ve “hormonlu ego”ya kadar uzanan eleştiriler başladı. Dolayısıyla bizim toplantımızda gündeme gelen haberi şimdi yapmanın da bir anlamı kalmadı. Eleştirmek ya da övmek ikileminden kurtulup, Terim’in neden “lider” olduğunu anlamak önem kazandı.
   <br>
    <br>
     Taşralılığından gocunmadı
     <br>
      <br/>
      Fatih Terim’in ayırt edici en önemli özelliği şehirli olmamasıydı. Adana’da doğup büyüdüğü için Anadolu insanının duygu dünyasına yabancı değildi. Taşralı olmaktan gocunmadı, kendini geliştirmesi, hedeflerini yükseltmesi ve yaptığı işte en iyi olmak konusundaki hedeflerinde de asla bu özelliğine ihanet edecek bir şey yapmadı. Büyükşehire geldiği zaman pek çok futbolcunun yaptığı gibi, “sonradan görme” bir tavır içine girmedi. Adana’da da hırçındı, kavgacıydı, milli ve manevi değerlere saygılıydı, İstanbul’da da. Adana Demirspor’dayken de takım içinde liderdi, Galatasaray’a geldiği zaman da. Bir lider gibi davranmaya Adana’da başlamış ve bunun gereklerini de yerine getirmişti. Vefalı, ailesine sadık, iyi bir baba ve örnek bir insan. Mehmet Ağar en iyi dostlarından biriydi ve Susurluk kazası sonrası herkes Ağar’dan kaçarken o liderliğin gereğini yerine getirip ahde vefa göstererek Ağar’ı yanından ayırmadı. Örnek bir aile babası oldu. Evliliğiyle ilgili hiç bir spekülasyon çıkmadı.
      <br/>
      <br/>
      Ekibe evet ama lider de gerek
      <br/>
      <br/>
      Ekip ruhunu seviyordu ama her zaman için ekibi bir kişinin yönlendirebileceğini düşünüyor ve o kişinin de hep kendisi olması gerektiğine inanıyordu. Terim bu yönünü de Anadolu insanının karakteristik özelliklerinden almıştı. “Her kafadan bir ses çıkarsa bir sonuca varamayız” diyen “Padişahım çok yaşa” geleneğinden gelen Anadolu insanının “lider seven bir toplum” olduğunu gözlemlemekte zorlanmamıştı. Bu sadece futbolda yoktu. Siyasette bile demokratik bir düzene geçmiş olmamıza rağmen seçimleri partiler değil liderler kazanıyordu Türkiye’de. Önce Atatürk vardı lider, ardından İsmet Paşa geldi. 1950’li yıllarla birlikte yeni bir lider doğdu: Adnan Menderes. Altmışlar Türk siyasetine Süleyman Demirel’i kazandırdı. Yetmişli yıllar Karaoğlan efsanesini doğurdu. Seksenlerle birlikte son lider geldi: Turgut Özal. Bütün bu isimler hep kendi karizmatik kişilikleriyle seçimlerden başarıyla çıkmışlardı. Alparslan Türkeş’i ve Necmettin Erbakan’ı da bu listeye eklemek gerek.
      <br/>
      <br/>
      Lider küçük hatalar yapabilir
      <br/>
      <br/>
      Toplum olarak hep bir kişiden umut beklemekten vazgeçmedik. Elbette onların bir kadroları vardı ve ülkeyi bu kadrolarla yöneteceklerini belirtiyorlardı. Ama bizim için herşeyden önemlisi tek kişiydi; “liderdi”. Ekip içinde parçalanmalar olabilir, “lider”e kızdığı için ayrılanlar, başka yere gidenler olabilir, bunda lider hata da yapabilirdi; ama çok büyük bir yanlış yapmadığı müddetçe o hep affedilirdi. “Lider”lerin hataları ömür boyu sürmez, bir süre sonra yeniden umut olmayı başarırlardı. Çünkü biz “lider”i severdik. Doksanlı yıllardaki seçim sonuçları da bunun bir göstergesi. Turgut Özal’dan sonra yeni bir lider çıkmadığı için hiç bir siyasi tek başına iktidar olmayı başaramadı. Şimdi bile yeni partiler ortaya çıkarken hep “lider”e bakılıyor. Muhtemel seçimlerde oy vermek için hep isimler öne çıkıyor. Kamuoyu da toplumun istekleri yönünde hareket ediyor. Yeni bir hareket ortaya çıksa bile, hep öne çıkacak bir isim aranıyor bu harekette. Yani tavandan tabana liderlik sevdamız hiç bitmiyor.
      <br/>
      <br/>
      Herkes lider olamazdı ve olmazsa olmaz özellikler aranırdı. Yukarıda saydığımız bütün isimlerin ortak yönü, Anadolu insanının ruhuna yabancı olmamalarıydı. Çoğu köken itibariyle taşralıydı ve bu özelliklerini öne çıkarmaktan gocunmamış, hatta siyaset gereği bunu fazlasıyla yapmışlardı. Cesurdular, kararlıydılar, yerliydiler, duygusaldılar. Bu özellikler onlara toplum gözünde büyük avantaj kazandırmıştı. Taşranın sesi olarak orada olmaları insanların gururunu okşuyor, içlerinden çıkardıkları o “lider”de kendilerini buluyorlardı.
      <br/>
      <br/>
      İşte Fatih Terim’in imparatorluğunun temelini bu duygular oluşturdu. Cesaret, inanç, başarı. Ancak taşralı Terim’in büyükşehirde kabul edilmesi hiç de kolay olmadı. Tabanın istediği başarılar onun kulvarında yer alanlar arasında kıskançlıkları da beraberinde getirdi. Galatasaray gibi Fransız ekolünün temsilcisi olan bir okulun takımının başına geçmesi ve kulübü isteği gibi yönetmesi hiç hoş karşılanmadı. Eğer Fatih Terim ilk yılında şampiyon olamasaydı bugün yapılan eleştirilerin çok daha acımasızı o gün gündeme gelecekti. Hep kazandı ve tıpkı Yeşilçam filmlerindeki taşralı delikanlı gibi büyükşehirde özünü kaybetmeden kendini kabul ettirmeyi başardı. Ama Terim’in filmi hâlâ bitmedi. Zirveye çıkan yolda her lider gibi hatalar yaptı, yapmaya da devam ediyor. Ancak bu hatalar yeni değil. Futbolculuk döneminde, antrenörlüğünün ilk dönemlerinde de hatalar yaptı. İlginç olan şu ki, o zaman görül(e)meyen özellikler, ilk yenilgi ile birlikte günyüzüne çıktı.
      <br/>
      <br/>
      Fatih Terim’i lider olarak görenler onu yanlışlarıyla kabul etmeye hazır. Ama görünen o ki, filmin tansiyonunun yükseldiği sahneler geliyor ve taşralıya haddini bildirmek isteyenlerin sesleri yükseliyor.
      <br/>
      <br/>
      Peki ne olacak?
      <br/>
      <br/>
      Oyun devam edecek elbette. Terim yıllardır yaptığı gibi liderlikten, imparatorluktan vazgeçmeyecek. Taşralılık ruhu ona yine yardım edecek ve yanlışlarını bir kez daha tekrarlamayacak. Çünkü liderlik bunu gerektiriyor.
      <br/>
      <br/>
      Hatalardan ders çıkarmayı...
      <br/>
      <br/>
      E—posta:osmaniridag@hotmail.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12370), [web.archive.org (arşiv bağlantısı)](http://web.archive.org/web/20050227031341/http://www.aksiyon.com.tr:80/detay.php?id=12370)
