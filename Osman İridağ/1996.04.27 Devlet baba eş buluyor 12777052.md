# Devlet baba eş buluyor

*Osman İridağ 1996.04.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul'da oturan Avni Yalçın 'ın evlenmek için yardım istediği Erzincan Valisi Recep Yazıcıoğlu, aynı durumdaki herkese yardım edebilmek için bir komisyon oluşturdu.
  </font>
 </div>
 <div id="newsText">
  <font class="detail-text">
   Erzincan 'ın eşraf ve idarecilerinden oluşan heyet, evlenmek için müracaat edenler arasında özellikleri birbirine en uygun olanları bilgisayar aracılığı ile belirleyerek, bu kişilerin evlenmesine yardımcı oluyor
   <br/>
   <br/>
   Yaşı 70'e yaklaşan bir adamın ülkenin çeşitli yerlerine gönderdiği mektupların sonuç vereceğini, aslında mektubu kaleme alan bile tahmin etmiyordu. Ama oldu. Erzincan Valiliği hemen bir komisyon oluşturdu. Aralarında il müftüsünden nüfus müdürüne, ana çocuk sağlığı müdüründen esnafına kadar 18 kişilik komisyonun başına da vali yardımcısı getirilince iş alenen resmiyet kazandı. Sonra da duyurular başladı: "Evlenmek isteyip de evlenemeyen yaşlı, kimsesiz ve yoksul insanlara yardımcı oluyoruz."	.
   <br/>
   <br/>
   Erzincan Valiliği'nce oluşturulan evlilik komisyonundan sözediyoruz. Bugüne kadarki icraatlarıyla halkın içinden bir yönetici olduğunu gösteren Vali Recep Yazıcıoğlu, İstanbul'da oturan 68 yaşındaki Avni Yalçın'ın mektubunu okuduktan sonra hal çarelerini arar. Bir komisyon oluşturmaya karar verir ve Avni Dede'ye cevabi bir mektup yazar. "Dede, sorununa çözüm bulduk. Seni en kısa zamanda Erzincan'da görmek istiyoruz. "
   <br/>
   <br/>
   Daha önce aralarında başka valilerin de bulunduğu yirmi kişi ve kuruluşa mektup gönderen ancak hiçbirinden cevap alamayan Avni Dede, televizyonda izlediği Recep Yazıcıoğlu'nun konuşmasını çok beğenir. "İşte benim yarama merhem olacak adam" diye düşünür, bir mektup da Yazıcıoğlu'na gönderir. Umutlu bekleyişi uzun sürmez ve postacı müjdeli mektubu getirir: "Hemen gel!"
   <br/>
   <br/>
   YALNIZLIK CANINA YETTİ
   <br/>
   <br/>
   Gaziosmanpaşa semtinde kendi e'inde oturan Avni Dede 5 yıldır yalnız yaşıyor. Eşini kaybeden, çocuklarını evlendiren Yalçın, şimdi de kendisi evlenmek istiyor. "Yahu dede, bu yaşa geldin. Ne işin var evlenmekle?" diyenler ona en büyük kötülüğü yapıyor. "Oğul" diyor; "Bakmayın siz nüfusa. Ben daha 20'sinde bile değilim." Haksız da sayılmaz. Sokakta onunla yürü rnek isterseniz adımlarınızı daha hızlı atmak zorundasınız. Evi ise sürekli "kadın eli" değiyor gibi temiz. "Evdı tek başımayım, konuşacak kimsem yok Buralarda oyun oynanmayan kahve dı yok ki gidip oturayım. Sabah çıkıyorum evden, Beyazıt, Eminönü, Su1tanahmeti dolaşıyorum." Biz de ona "Dede" diye hitap ediyoruz. Ancak bundan pek dı hoşlandığı söylenemez. Hapishanede mahkumları dahi kendisinden şanslı olarak gören Avni Dede, bir an önce ev lenmesi gerektiğini söylüyor; "Bekar adamım, kimseye gidemem, kimse bana gelmez. Sabahın 7'sinden akşam yatana kadar 16 saat geçiyor. Ben bu kadar zaman yalnız başıma ne yapabilirim Hapiste olsam, konuşabileceğim, dertle şebileceğim arkadaşlarım olurdu." Ne. den komşularından bir hanımla eylen meyi düşünmeyip de bir çok yere mürı caat etme ihtiyacını duyduğunu soruyoruz. "Daha düne kadar bana amca, dı. de diyen kişilerle evlenmeyi nasıl dü~ö nebilirim?" diye cevaplıyor. Kendisigi bi binlerce yaşlı insanın çektiği sıkınn. ları açıkça söylemekten çekinmiyor. Da, rülaceze'ye baktığını, orada uygun bir eş bulamadığı nı ifade ediyor. Çocuklarının da "baba biz bulamadık, sen bul" sözleri üzerine, kendisine yardım edebileceğine inandığı kişilere mektup yazmaya karar verdiğini söylüyor.
   <br/>
   <br/>
   Erzincan'dan olumlu cevap alan .vni Dede soluğu bu şehirde alıyor.
   <br/>
   <br/>
   Valilik yetkilileri güzel bir şehir turu yaptırıyorlar dedeye. Sonra da buldukları hanımı gösteriyorlar. Çocuk sahibi biriyle evlenmeyi istemeyen Avni Dede, komisyonun bulduğu kadının çocuğu oldugunu öğrenince, evliliğe razı olmayıp lstanbul'a dönüyor. "Bize Erzincan'dan da kısrnet yokmuş" diye düşünüp oradan da ümidini kesmişken, komisyon yetkilileri tekrar Erzincan'a ç.ağırmış Avni Dede'yi. Yurdakul Onen'in "Tam aradığın özelliklerde birini bulduk. Buna hayır diyemeyeceksin" sözleriyle ümitlenen Dede, Yurdakul Bey'in evinde gördüğü hatunla evlenmeye yine razı olmuyor. "Baktım ufak yüzlü, güzellerin güzeli, hoşbir hanım. Fakat bir kusuru vardı. Daha 47 yaşındaymış. Nefsim istese bile vicdanım, kızım yaşında biriyle evlenmıeye razı olmadı. Yurdakul Bey'e bu iş olmaz dedim. O da bana hak verdi."
   <br/>
   <br/>
   "AYlıK 50 MILYON KAZANCIM VAR"
   <br/>
   <br/>
   Emekli maaşı alan, yaz aylarında üç ay vişne suyu satan Avni Dede, "Benim üç ayda 150 milyon kazancım var. Evleneceğim kadının maddi anlamda hiçbirşeyi olmasın. Yeter ki ruhu güzelolsun" diyor. Dede'ye göre gelecek hanım, "Bizi yaratan kim, nerden geldik nereye gidiyoruz, bizi giydiren-konuşturan kim?" sorularının idrakinde olacak. Avni Dede, kadınları çok iyi tanıdığını, onların dilinden anladığını söylüyor. Ona göre kendisiyle mutlu olamayan birisi kimseyle mutlu olamaz.
   <br/>
   <br/>
   Avni Dede aradığı niteliklere sahip birini şimdiye kadar bulamamış. Bundan sonra ne olur bilinmez. Ama onun sayesinde bir çok insan evlilik hazırlığı yapmaya başladı bile. Erzincan Valiliği'nde oluşturulan komisyonda, Avni Yalçın'ın durumunda olan insanlara yardım etmek amaçlanıyor. Bugüne kadar 118 erkek, II de kadın müracaat etmiş evlenmek için. Erzincan Vali Yardımcısı ve komisyon başkanı Yurdakul Önen genelde yaşlı ve yalnız yaşayan insanların müracaat ettiğini söylüyor. Türkiye'nin bir çok yerinden müracaatlar olduğunu hatırlatan Yurdakul Öne n şimdilik kimseyi evlendiremediklerini ancak ümitsiz olmadıklarını belirtiyor.
   <br/>
   <br/>
   Oluşturulan komisyon müracaat eden kişiyle ilgili bilgileri bilgisayara aktarıyor, daha sonra toplanan heyet birbirine en yakın özelliklere sahip kişileri buluşturuyor.
   <br/>
   <br/>
   Erzincan'ın önde gelen eşraf ve iderecilerinden oluşan heyette en dikkat çeken isim şüphesiz ki İl Müftüsü İlhan Aydın. Aydın, komisyonun çalışmalarının dini açıdan hiçbir sakınca taşımadığını söylüyor. İslamiyet'in ilk dönemlerinden ve Osmanlı'dan örnek veren Aydın'a göre böyle bir faaliyetin içinde bulunmak büyük bir sevap; "Keşke insanlar böyle faaliyetlerle daha fazla ilgilense. Eskiden mehir veremeyecek durumda olanlara yardım edilirdİ. Bugün valiliğin başlattığı çalışma ne kadar başarılı olur bilernem. Ama dini açıdan çok büyük sevabı var."
   <br/>
   <br/>
   DEVLET VATANDAŞINA SAHİP ÇIKTI
   <br/>
   <br/>
   Düşünce ve keder ağında dalıp giden, üzerindeki sorumluluğun ağırlığıyla kıvranan devlet adamlarını ve "Dicle nehri üzerindeki köprülerden birinde eğer bir a~ınma varsa, oradan geçen bir koyunun ayagı kırılırsa, velayetini. üzerime aldığım halkımın malına gelen zarardan dolayı Allah beni hesaba çeker" misalinde olduğu gihi devlet ricalinin kendilerini halkın hizmetkarı gibi görme anlayışının tarihimizi süslediğini biliyoruz. Bugün ise, "devlet nerde", "Ferman devletin üniversiteler bizimdir", "Hakkımızı alırız", "Susma sıra sana gelecek" v.b. sloganların atıldığı, devleti halk düşmanı gibi algılayan insanlar ve halkının nabzına göre davranamadığı ortaya çıkan bir devlet dramının içinde yaşıyoruz. Erzincan Valiliği'nin Avni Yalçın Dede ve kendilerine onun gibi başvuran bütün yaşlıların problemleriyle ilgilenmesi hatta ilginin de ötesinde bir vazife bilerek takip etmesi insanı ümitlendiriyor. Aslında bu ülkenin halkı "Devlet baba" demek için çok şey istemiyor. Devlet, "halkım" dese yetecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=1500), [web.archive.org (arşiv bağlantısı)](http://web.archive.org/web/20130507130317/http://www.aksiyon.com.tr:80/aksiyon/newsDetail_getNewsById.action?newsId=1500)
