# “Özgürlük Anıtı” terör sınavında

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227160825im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160825im_/http://www.aksiyon.com.tr/resim/355/32.jpg" vspace="5"/>
  </p>
 </font>
 <font class="content">
  Adı Ayşe. Yaşı 20. Türkiye Cumhuriyeti vatandaşı. Başörtüsü nedeniyle okulunu yarım bırakmak zorunda kaldı ve okumak için Amerika’da yaşamaya karar verdi. Raşit, 33 yaşında. İranlı. Ülkesinde özgürlüklerinin kısıtlandığını düşünüyordu, şimdi Amerika’da.
 </font>
 <br/>
 <p>
  <font class="content">
   Pakistanlı öğrenci, Bangladeşli avukat, Filipinli borsa uzmanı, Mısırlı din alimi, İrlandalı muhalif siyasetçi, İskoçyalı çiftçi, Rusyalı fizik uzmanı profesör, Çinli arkeolog ve daha onlarca farklı din, dil ve ırka mensup insan. Hepsi de Amerika’da. Her birinin öyküsü ayrı ama hepsinin amacı aynı. Daha özgür ve daha mutlu bir hayat sürmek. Bir çoğu kendi ülkesinde sahip olduğu imkanlardan yoksun, çok ağır şartlar altında çalışmak zorunda kalmış olmasına rağmen, kendilerini buldukları bu ülkede bulunmaktan hiç de gocunmadılar. Üstelik geride kalan dostlarını da 21. yüzyılın özgürlükler sembolü olan Amerika’ya gelmeleri için teşvik ettiler. Çünkü orada kendi ülkelerinden çok daha özgür şartlarda yaşayabiliyorlardı.
   <br>
    <br>
     Elbette özgürlükler ülkesi kavramı göreceli. Amerika’yı hiç sevmeyenler, bu ülkenin emperyalist amaçlarını protesto edenler, dünya jandarmalığı görevini hiç de adil yürütmediğini düşünenler olabilir. Ki bunların pek çoğunda doğruluk payı vardır. Ama Amerika’nın bu yanlışları, bu ülkenin özgürlüklerin sembolü olmasına engel değil. Kendi içinde saf bir ırk olmadığı, pek çok milletten insanın biraraya gelerek kurduğu bir devlet olduğu için hiç bir ırk kendini Amerika’nın sahibi olarak görmüyor. Bu özelliğiyle de Avrupa’nın gelişmiş ülkelerinden ayrılıyor. Örneğin Almanya’da yaşayanlar hiç bir zaman için gerçek bir Alman vatandaşı olarak görülmezler. Çünkü Alman milliyetçileri en küçük bir olayda onların “misafir” olduğunu hatırlatır. İngiltere ya da Fransa’da da durum pek farklı değildir. Amerika’da ise devletin sınırlı kurallarına riayet eden herkes Amerikalı olarak kabul edilir. Bu anlamda da ABD dünyadaki tek örnektir.
     <br>
      <br>
       Yüzyılın Osmanlısı
       <br/>
       <br/>
       Amerika’nın yapısı ve yönetim anlayışı Osmanlı Devleti’ne benzetilir ki, bu pek de yanlış sayılmaz. Osmanlı da geçtiğimiz asrın sonuna kadar pek çok ırk ve dine mensup insanların özgürce yaşadığı bir imparatorluktu. Müslüman olmayan insanlar başımızda Hıristiyan külahı görmektense Osmanlı sarığı görmeyi tercih ederiz diyerek, Osmanlı’nın adil ve özgür düzenini benimserlerdi. Çünkü Osmanlı herkese kendi inandığı gibi yaşama özgürlüğünü sunmuştu. Tıpkı bugün, Amerika’nın yaptığı gibi.
       <br/>
       <br/>
       Aslında ‘uçak bombası’
       <br/>
       <br/>
       özgürlük anıtına düştü
       <br/>
       <br/>
       11 Eylül’de ikiz kulelere yapılan saldırı pek çok masum insanın ölümüne neden oldu. Ancak bundan çok daha önemlisi aslında o uçaklar ne ikiz kulelere ne de Pentagon’a; bambaşka bir yere, özgürlük anıtına düştü. Ardından da bizim yabancısı olmadığımız bir sürek avı başladı. Daha bir kaç yıl öncesine kadar sokakta görülen muhalif giysili her insanın potansiyel tehlike olarak değerlendirildiği günlerin benzeri şimdi Amerika’da yaşanıyor. Ama bizde olay otoritenin bireyler üzerindeki baskısı olarak yaşanırken, Amerika’da bireylerin başka bireylere karşı tepkisi olarak ortaya çıktı. Saldırının Arap kökenli Müslümanlarca yapıldığı iddiaları, bugüne kadar başkalarının acısını uzaktan seyreden Amerikalıların tepkilerinin Müslümanlar üzerine yoğunlaşmasına neden oldu. İnandığı gibi yaşamak için bu ülkeye giden insanlar, kısa bir süreliğine de olsa potansiyel tehlike olarak görülmeye başlandı. Bir çok insan inançlarını belli etmemek için sakallarını kesmek ya da başörtüsünü çıkarmak zorunda kaldı. Aynen üç yıl önce Türkiye’de olduğu gibi. İlk günlerin duygusal tepkisiyle hareket eden ve acıyı ilk kez bu kadar yakından hisseden halkın gösterdiği tepki, akla özgürlüklerin sonu mu sorusunu getirdi.
       <br/>
       <br/>
       Bush’un ince mesajı
       <br/>
       <br/>
       Bu sorunun cevabını Amerikan yönetimi verdi. Başkan George Bush halkın duygusal tepkisini göğüslemek için bütün Müslümanların zan altında bırakılamayacağını söyleyerek, ölenler için düzenlenen dini törende Müslümanların temsilcisi olan imamı sağına alarak çok önemli bir mesaj verdi. Bush’un diğer dinlerin temsilcileri yerine Müslümanların temsilcisini sağ tarafına alarak dini törene katılmasının sembolik olarak önemi büyüktü. Amerika bir taraftan radikal unsurları hedef gösterirken, diğer yandan inançlı insanların zarar görmemesini istiyordu. Bush bu adımı biraz daha ileri götürerek, Washington’daki İslam Merkezi’ni ziyaret etti, Kur’an–ı Kerim’den ayet okudu, terörün yüzünün İslamın yüzü olmadığını, Müslümanlara saldıranların peşlerinde olduklarını söyledi ve demokrasi ve özgürlükler için net bir mesaj verdi; “Bu ülkede başlarını örten kadınlar, sokağa çıktıkları zaman da kendilerini rahat hissetmeliler, kimse onları yıldırmamalı.” Çok abarttığımızı düşünenler için aynı olayın Türkiye’de olması halinde nasıl bir tablo ile karşılaşacağımızı düşünmelerini öneririm.
       <br/>
       <br/>
       Şahinlerin zaferi
       <br/>
       <br/>
       Ülkede Demokrat Partili Bill Clinton’ın başkanlığı döneminde yükselen özgürlükler ve insan hakları talebi, Başkan Bush’un iktidara gelmesiyle yeniden tartışılır hale gelmişti. Ordunun pasifleştirilmesi yönündeki talepler Pentagon’un sızlanmasına neden olurken, ikiz kuleler bombalanıyor. Görünen o ki şu anda şahinler bir adım öne geçti. En basitinden haberleşme özgürlüğü anlamında eski serbestlik olmayacak. Sadece Amerika’da değil tabii ki. İnternet kullanıcılarının hiçbiri bu özgürlüğünü eskisi gibi kullanma hakkına sahip olamayacak. Temel hak ve hürriyetler kavramı da yeniden tartışmaya açılabilecek. Eskiden savunma harcamalarının artırılmasına karşı çıkanlar, yeni süreçte buna itiraz edemeyecek, özgürlüklerin sınırlandırılması ile ilgili tartışmalarda “ülke güvenliği” jargonuna ses çıkarmakta zorlanacaklar.
       <br/>
       <br/>
       Saldırının özgürlükleri nasıl ettkileyeceğinin ilk örnekleri olay sıcaklığını korurken kendini gösterdi. ABD yönetiminin aldığı yeni kararlarla, bundan sonra bu ülkeye giriş yapabilmek için vize alınması yeterli olmayacak. Havaalanına üç saat önceden gelmek gerekecek. Daha sıkı kontrol yapılacak. Güvenlik görevlisi tavrını beğenmediği yolcuyu uçağa almayabilecek. Ortadoğu’dan gelen öğrencilerin okuması engellenebilecek, vize işlemleri zorlaştırılacak. Bu olaydan Amerikan vatandaşları da etkilenebilecek. Eskiden seyahat hürriyeti nedeniyle ülke içindeki uçak yolculuklarında son derece serbest yapılan uçuşlarda kontrol artırılacak. Daha fazla güvenlik nedeniyle insanların normal yaşamlarında kısıtlamalara gidilebilecek. Tabii ki bütün bunlar ihtimal. Ancak hiçbir şeyin eskisi gibi olmayacağı da muhakkak.
       <br/>
       <br/>
       Müslüman değil, terörist vurgusu
       <br/>
       <br/>
       Yedi milyon Müslümanın yaşadığı Amerika’da, bu insanlara karşı gösterilen tepkilerin en sert şekilde cezalandıracağı açıklandı. İlk günlerdeki bireysel tepkiler bir anlamda Amerikan Adalet Bakanlığı’nın sert uyarısıyla karşılaştı. Amerikan yönetimi terörle İslamı ayırmak için sürekli hedefin teröristler olduğunu, yapılan eylemin dinle ilişkisi olmadığını vurguluyor. Yani bizde olduğu gibi her inanç sahibini aynı görmüyor. Gerçekten inananlar ve inandığı gibi yaşamak isteyenlerle, radikal unsurları birbirinden ayırıyor. Bütün bunlara rağmen özgürlükler anlamında büyük bir risk var. Saldırıyı gerçekleştirdiği iddia edilenlerin hepsinin Müslüman isimlere sahip olması, toplumun bilinçaltında İslamla terörün birlikte anılmasına neden olabilecek. Çok da yabana atılmayacak bu ihtimali bizzat Başkan Bush bile telaffuz etme hatasına düşmüştü zaten. Bin Ladin’e karşı yapılacak savaşı ‘haçlı seferi’ olarak nitelemiş, ardından çark etmişti.
       <br/>
       <br/>
       Görünen o ki, özgürlük anıtı büyük bir yara aldı ama yıkılmış değil. Bundan sonra ne olacağı ise Amerikan yönetimine bağlı. Eğer gerçekten terör ile insanların en temel haklarını karşı karşıya getirmek yerine, sadece söyledikleri gibi terörle mücadele ederlerse, Amerika yine eski günlerine dönebilecek. Aksi halde bu ülkeye giden Ayşelerin, Raşitlerin, Abdullahların, Johnların, Alekslerin, Renaların ve onlarca farklı ırka mensup insanların umutları 11 Eylül’de yıkılan ikiz kulelerin enkazıyla birlikte yok olacak.
       <br/>
       <br/>
       NE DEDİLER?                           NE DEDİLER?
       <br/>
       <br/>
       NECEF UĞURLU:
       <br/>
       <br/>
       Özgürlük ulusal çıkarlarıyla sınırlı
       <br/>
       <br/>
       Yas Amerika’nın temelindeki özgürlük fikrini intikama dönüştürürse bu Amerika’nın kendi kendini “delete” etmesine yol açar. Amerikan yönetiminden daha sert açıklamalar yapan, adeta canı savaş isteyen yalakaları izliyorum televizyonlarda. Amerika gerçekten bir süper güçse dış politikalarında muhatap aldığı ve çoğunu kendi yarattığı bu özgürlük ve barış düşmanlarını tek tek delete ederek özgürlüğü ve barışı dünya ülkeleri ile paylaşma yoluna gidecek. Amerika’daki özgürlük Türkiye’deki gibi geniş kapsamlı değil, ulusal çıkarla sınırlı. Bizde sınırsızdır bu anlamda. Devletin parası ile azınlık haklarının çiğnendiğine dair film yapılabilir mesela. Amerika’da yapabilir misiniz? Özgürlük kendi sistemleri ile şu veya bu şekilde ters düşmüşlerin Amerika’ya sığınması anlamında alınıyorsa, bu ters düşme Amerikan çıkarları ile uyuştuğu sürece sorun yok. Ama bu işin özgürlükle de bir ilişkisi yok.
       <br/>
       <br/>
       <br/>
       <br/>
       CÜNEYT ÜLSEVER (Hürriyet Gaz. Yazarı):
       <br/>
       <br/>
       Daha sert bir Amerika
       <br/>
       <br/>
       Artık sert bir Amerika göreceğiz. İnsan haklarına ya da özgürlüğe saygılı veya saygısız her ne olursa olsun sert bir Amerika. Duygular doğal olabilir ama yanlış sonuçlar ortaya çıkaracak ve misyon edindiği değerleri sekteye uğratacak. Mezarlıkta yürürken bir şeyler hissedebilirsiniz ama göremezsiniz. Amerika’nın ruh hali şu an böyle.
       <br/>
       <br/>
       <br/>
       <br/>
       HÜSNÜ ÖNDÜL
       <br/>
       <br/>
       (İnsan Hakları Derneği Başkanı):
       <br/>
       <br/>
       Tehlike işaretleri var
       <br/>
       <br/>
       Tabii ki bu olayları hain bir saldırı olarak görüyorum, fakat bunu bahane ederek insan hakları ve özgürlük konusunda kısıtlamalara gidilmesi endişe verici. Böyle bir bağ ya da bağlantı kurmaya çalışılıyor ve hatta girişimler bile var. Sınırlandırmalara gidilirse, insan hakları ve özgürlük açısından tehlike olabilir.
       <br/>
       <br/>
       AHMET TAŞGETİREN
       <br/>
       <br/>
       (Yeni Şafak Gaz. Yazarı):
       <br/>
       <br/>
       Misyonları ile çelişkiye
       <br/>
       <br/>
       düşerler
       <br/>
       <br/>
       Gariptir, özgürlük ve insan hakları özellikle Batı’nın ve Amerika’nın geliştirmekle ve bir şekilde rayına oturtmakla övündüğü alan. Hâkezâ basında da öyle. Bu durumu diğer bölgelere ihraç etmeyi istiyorlardı. Şimdi tersi bir karar ya da uygulamaya girerlerse kendi misyonları ile çelişkiye düşmüş olacaklar. Çifte standart dedikleri burada daha belirgin olarak ortaya çıkmış olacak. Terörü İslam’la bağdaştırarak bu değerleri geriletme çabasına gidileceği yorumları yapılıyor, bu bilinen ama pek söylenmeyen çifte standardı daha da belirginleştirmiş olacak.
       <br/>
       <br/>
       <br/>
       <br/>
       Prof. Dr. NİYAZİ ÖKTEM:
       <br/>
       <br/>
       Kısa süreli ara verilebilir
       <br/>
       <br/>
       Özgürlük ve benzeri değerlerde geçici bir süre değişiklik yapılabilir. Eli mahkum buna ama kısa bir zamandan sonra tekrar eski düzenine dönmek zorunda kalacak. İslami kesimin bu aralar çok tutarlı davranması lazım, bu gibi olayları gerçekten de içten bir şekilde kınamalı yani. Cihad konu başlığı edilerek bundan İslam’ın zarar görmesi engellenmeli. İslam’ın esenliği için bunlar çok gerekli.
       <br/>
       <br/>
       CAN ATAKLI (Gazeteci—Yazar):
       <br/>
       <br/>
       Despot yönetimler gelebilir
       <br/>
       <br/>
       Bütün Batı bloku ve Amerika bu durumu fırsat bilerek bazı değerleri rafa kaldıracak, bu durum da bende endişe yaratıyor. Kendileri için olmazsa olmaz olan görüş ve fikirleri bir şekilde kamuoyunun desteğini de arkalarına alarak uygulayacaklar ve bu da pek hoş sonuçlar doğurmayacak. Türkiye de bu gelişmelerden olumsuz yönden etkilenecek, inançlı insanları ise öfkelendirecek, hatta dinimizi zedelediler düşüncesiyle ölsünler—yok olsunlar sesleri de yükselecek. Sonuç olarak önümüzdeki yıllarda dünyayı daha despot yönetimler bekliyor. EKREM DUMANLI (ZAMAN GAZETESİ GENEL YAYIN YÖNETMENİ)
       <br/>
       <br/>
       İslam’ın ateşle imtihanı
       <br/>
       <br/>
       11 Eylül’de Dünya Ticaret Merkezi ve Pentagon’u hedef alan uçaklarda 40 ve 90 ton yakıt vardı. O amansız kamikaze saldırısı sonunda patlayan uçaklar bin dereceyi aşan cehenneme dönüştü. Daha o esnada binlerce insan eriyip gitmişti. Sonra yıkılan 110 katlı binalar ve dünyayı derinden sarsan güvensizlik…‘Ateş düştüğü yeri yakar’ der o muhteşem atasözümüz. Ama bu sefer öyle olmayacak. Ateş her yeri, belki en çok da düşmediği yerleri yakacak… ABD’deki terörist eylem, pekçok şeyin tepeden tırnağa yeniden sorgulanmasını zaruri kıldı. Herşeyden önce Amerika, kendini sorguluyor şimdi. ‘Nerde yanlış yaptık?’ sorusunun cevabı, New York sokaklarından Afgan Dağlarına, Pentagon koridorlarından Ortadoğu çöllerine kadar uzanan geniş bir coğrafyayı işaretliyor.
       <br/>
       <br/>
       Bir kere şunu iyi görmek lazım ki saldırganlar, Amerika imajına büyük bir darbe vurdu. Seçilen hedeflere bakınca —Beyaz Sarayı da vurmayı planladıklarını unutmayalım— asıl hedefin Amerika halkından ziyade Amerika imajı olduğu çok açıktır. Şimdi no’lcak? Amerika kaybettiği öz güvenini yeniden kazanabilecek mi, Hollywood’un ışıltıları arasında ürettiği mutantan imajına yeniden kavuşabilecek mi, İç güvenlik sorunu ve her an vuku bulabilecek saldırılar sendromunu çözebilecek mi?.. Sonu gelmez soruların düğümlendiği önemli bir nokta var; ABD kendini sorgulayabilecek mi?
       <br/>
       <br/>
       Bu sorgulama esnasında —devlet ve halk olarak— ne kadar soğuk kanlı davranır ve ne kadar bilimsel verilerden hareket ederlerse o kadar başarılı olacaklarını söylemek şimdiden mümkün. Bu noktada Amerikan halkının —hatta devletinin— ülke içindeki Müslümanlara karşı sağduyulu yaklaştıklarını söylemek abartılı değildir. Başkan Bush’un daha ilk gün ‘Saldırıyı düzenleyenler Müslümanlar olsa bile bütün müslümanlar suçlanamaz.’ sözü doğru bir bakış açısıdır. Her nekadar sayıları 8 milyon civarında olan ABD’li Müslümanlara karşı lokal tacizler yapılsa da, Amerikan halkının toplumsal tahammül sınavını olgunlukla geçtiğini söylemek mümkün. Hele bir düşünün; benzer bir olay — Allah korusun— ülkemizde yaşansaydı ve ilk bulgular aramızda yaşayan bir azınlığı gösterseydi neler olurdu…Sadece Amerika mı kendini sorgulayacak? Hayır.…En çok Müslümanlar kendini sorgulayacak derinden derine.
       <br/>
       <br/>
       Humeyni’yi tarihi bir sanık sandalyesine oturtup ortaya koyduğu hırçın İslam imajından dolayı sorgulama şansını hiç kullanamayan İslam dünyası, bu sefer —şartların da zorlamasıyla— ‘radikal İslam’ı mercek altına alacak. Tamamen tribünlere karşı oynanmış Selman Rüştü fetvasının İslam dünyasına ne kadar zarar verdiğini yüreği İslam için atan her mümin çok iyi biliyor.
       <br/>
       <br/>
       İslam ile terörün Batı’da bu kadar özdeşleşmesini sadece Batı medyasının hoyratlığına havale etmek ucuzca yapılmış bir yorumdur.. Çünkü ‘İslamcı terörist’ imajını doğrulayan aklı kıt, ilmi kıt, irfanı kıt bir güruhun olduğu da acı bir gerçektir. Elbette İslam coğrafyasınnın kahir bir ekseri ‘İçimizdeki beyinsizlerden dolayı bizi mahvetme Allah’ım!’ diye feryad etti uzun yıllardır; ama itiraf etmek gerekir ki cahil bir güruh yüzünden İslam çok zarar gördü ve görüyor…
       <br/>
       <br/>
       ABD’ye saldıranlar Ladin’in adamları olmasa bile —ki onların tek başına yapabileceği bir eylem gibi gözükmüyor— ortaya konulan terörist portresi tüm müminleri rahatsız etmiştir. ‘Radikal İslam’ ilk defa çetin bir kayaya çarpacak: İslam. Bundan sonra cahil yorumlarla bezenmiş dini argümanları kimseye yutturamayacaklar; çünkü ayet ve hadisleri onlardan daha doğru bir perspektifle yorumlayan dengeli ve ezici çoğunluğa sahip bir İslam dünyası bulacaklar karşılarında.
       <br/>
       <br/>
       Şimdi —en azından orta vadede— İslam dünyası yeni bir fırsat yakalamıştır: Sırat—ı müstakim çizgisinde yaşanan ve çok büyük bir Müslüman kitle tarafından kabul edilen İslami anlayışın ortaya konması. Bu süreç, Müslümanlıkla yobazlığın ve şiddetin ayrıştığı bir kavşaktır. Bu noktada devletlerin de tercihi önemli; çünkü ‘İslami terör’den en çok zarar görenler mütedeyyin insanlardır. Yönetimlerin ayrım yapmaksızın her Müslümana zanlı muamelesi yapması ve mutlak çoğunluk olan inananları göz ardı etmesi ancak radikalizmi güçlendirir...
       <br/>
       <br/>
       Umarım müminler bu fırsatı da ellerinden kaçırmaz. Yoksa bu ateş daha çok canlar yakacak
       <br/>
       <br/>
       e—mail:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12836), [web.archive.org (arşiv bağlantısı)](http://web.archive.org/web/20050227160825/http://www.aksiyon.com.tr:80/detay.php?id=12836)
