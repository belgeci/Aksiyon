# "10'dan fazla deprem olacak"

*Osman İridağ 2000.08.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yine mi deprem diye soranlar için peşinen söylüyorum çok üzgünüm ama maalesef yine deprem. Hoş, canım ülkemde depremsiz bir günümüz geçmiyor ya.
  </font>
 </div>
 <div id="newsText">
  <font class="detail-text">
   Her günümüz, her olayımız deprem haline geliyor, suni depremlerle gündem değiştirip kendi çapımızda eğlenmeye devam ediyoruz. 17 Ağustos felaketinin üzerinden bir yıl geçti ama canım ülkemin canım yöneticileri bu depremin acılarını dindirmek, insanların dertlerine ortak olmak yerine kendi ürettikleri depremlerle bizim gündemimizi meşgul ededursunlar, Adapazarı'nda, Düzce'de, Gölcük'te ve daha pek çok yerde yaşayanlar depremi hâlâ ilk günkü gibi hissetmeye devam ediyorlar.
   <br/>
   <br/>
   İşte sırf oradaki insanların yaşadıkları dram yüzünden depremi unutmamak gerekiyor. Eğer sadece kendinizi düşünüyorsanız siz de unutmayın, çünkü onların başına gelenlerin sizin de başınıza gelmeyeceğini kimse garanti edemez. İşte biz de bir kere daha o felaketi hatırlayalım dedik ve canım ülkemin canım yöneticilerinin depremlerini yok sayıp konunun uzmanlarından İTÜ Avrasya Yer Bilimleri Enstitüsü Müdürü Prof. Dr. Aykut Barka ile konuştuk.
   <br/>
   <br/>
   Deprem bilinci oluştu
   <br/>
   <br/>
    Deprem şokunun üzerinden bir yıl geçti. Bu zaman sizin hayatınızı nasıl değiştirdi?
   <br/>
   <br/>
   Eskiden de üniversitede geç vakte kadar çalışır, eve saat 10'dan önce gitmezdim. Depremden sonra gece 34'ten önce gidemez oldum. Eskisine göre proje miktarı arttı, uluslararası ilişkiler yoğunlaştı, konferanslar arttı. Bunlar zaman alıyor tabii, bir yere gidip konuştuğunuz vakit en az yarım gününüz gidiyor.
   <br/>
   <br/>
    Tüm bunların karşılığını da meşhur olmakla aldınız. Neredeyse herkes tanıyor sizi. Deprem gibi bir felaketle meşhur olmak nasıl bir duygu?
   <br/>
   <br/>
   Meşhur olmamak için elimden geleni yaptım. Mümkün olduğu ölçüde medyadan uzak durdum. Bir çok insan ise bu iş için çaba harcadı. Ama bazı durumlar oldu ki, saçma sapan fikirler yayılmaya başladı. Bu gibi durumlarda mecburen çıktım ekranlara. Depremden önceki halimi acayip özlüyorum. Şimdi elimi cebime koyup sokaklarda vitrinleri seyretme tembelliğini yapamıyorum. Bir kişi durduruyor soru soruyor, bakıyorsunuz kalabalık bir grup oluşmuş ve sizi dinliyor. Tamam hoşuma gidiyor sorulara cevap vermek çünkü her soru bilmediğiniz ya da aklınıza getirmediğiniz bir gerçeği de içeriyor olabilir. Depremin dışında bir hayat yok. Normal birisiyle konuşurken bile başka bir konu yokmuş gibi söz dönüp dolaşıp depreme geliyor.
   <br/>
   <br/>
    Depremle birlikte yaşamak bu olsa gerek. İnsanlar sokakta gezerken bile sizi gördüklerinde depremle ilgili sorular soruyorlarsa toplum olarak depremle yaşamaya alıştığımızı söyleyebilir miyiz?
   <br/>
   <br/>
   Nereden baksanız 20 milyon kişi son depremi yaşadı. Küçük bir deprem değildi 17 Ağustos. Benim de hayatımda hissettiğim en büyük depremdi. Eskiden depremi umursamayan bir çok insan, bunun ne kadar büyük bir güç olduğunu ve nelere yolaçabileceğini fiziksel olarak gördü. Bizzat yaşamayanlar da televizyonlar aracılığıyla o manzaraları gördü. Yıkılan binalar, kayıplar, insan cesetleri. Evet belli bir bilinç oluştu. Ancak bu bilincin harekete geçirilmesi gerek. Toplumun her kesiminin eşit miktarda hareket edebilmesi mümkün değil. Bu noktada Sivil Toplum Örgütleri ile devlete büyük sorumluluklar düşüyor.
   <br/>
   <br/>
    Devlet üstüne düşen sorumluluğun bilinciyle hareket etti mi? Bir yılı "adam gibi" değerlendirebildi mi?
   <br/>
   <br/>
   Yeni kanunlar çıkardı, belli bir mesafe kaydetti ama bunlar geleceğe yansımadı. Depremde zarar gören yerleri yeniden ayağa kaldırmak için çalışmalar da yapıldı. Ama eksik olan bir şey var. 17 Ağustos ve Düzce depremlerinden sonra bizim bu yıkımlardan, kayıplardan mevcut binalarımızın riskleri anlamında ders almamız gerekiyordu. Son iki depremden öğrendik ki binalarımızın önemli bir kısmı depreme dayanıklı değil. Veya depremlerden önemli zararlar görüyor. Deprem riski taşıyan şehirlerin başında da İstanbul geliyor. O zaman geçmişten ders alıp İstanbul depreminin riskini azaltmamız gerekiyor.
   <br/>
   <br/>
    Yani çürük binaların güçlendirilmesi, yıkılıp yeniden yapılması mı? Yüzbinlerce binanın olduğu İstanbul'da buna zaman ve para yeter mi?
   <br/>
   <br/>
   İlk başta resim karışık ve kompleks görünebilir. Eğer biz varolan binalarımız için, depremde ne kadarı yıkılırsa yıkılsın bir şey yapamayız, ölen ölür kalan sağlar bizimdir dersek yanlış olur. Deprem riskine karşı üretilecek bir kaç çözüm içinde en kolayı hiç bir şey yapmadan beklemek. Ben bunu kabul edemiyorum. Mikrozonlama ve bina envanteri denen bir olay var. İstanbul kocaman bir şehir, bu şehrin zemin özellikleri ortaya konur ve bina envanterleri detaylı bir şekilde çıkarılırsa riskin nerede odaklandığını anlarız. Bu veriler bize diyecek ki bütün şehrin her tarafını yenilemenize gerek yok. Riskli bölgelere yoğunlaşılır. Ama önce bu resmi elde etmek gerek.
   <br/>
   <br/>
    Bir yılda bu resmi çıkarmak için neler yapıldı?
   <br/>
   <br/>
   Hiç bir şey. Bir bölü ellibinlik jeoloji haritasına bakıp orası burası tehlikeli diyorlar ama detay bilinmiyor. Benim anlatamadığım, bazı dergilerin de üzerime geldiği riskli semtleri biliyor da söylemiyor lafı buradan çıkıyor. Diyelim ki Taksim Meydanı. Taksim genel olarak kaya zemin üzerinde, ama bilmiyoruz belki bazı kısımlarında birikintiler ve yamaç molozu var. Burası sallandığı zaman Taksim'in genel kısmına bir şey olmaz, yumuşak zemindekiler hasar görür ve yıkılır. Taksim'in her yeri sağlam der ve geçerseniz o alanları atlamış olursunuz. Aynı şekilde çok kötü bir yer dersiniz halbuki o bölgenin belki yüzde 15'i jöle gibidir, yüzde 85'i sağlamdır. Ya da sizin binanız kaliteli bir binadır, zemin şartları kötü olmasına rağmen gene kurtarırsınız. Genelleme yaptığınız için o bina da risk sınıfına girer. Böyle olunca da o bölgenin bütün emlak değerlerini alt üst edersiniz. Her söylediğinizin altında mühendislik bilgisi olmazsa diğer insanlardan farkınız kalmaz. Büyük yanlışlar yapar, milletin malıyla, canıyla oynarsınız.
   <br/>
   <br/>
    Ve piyasayla.
   <br/>
   <br/>
   Bu bilgiler bir profesörün açıklayacağı şeyler değil. Bunu belediyeler yapar. Ben bir profesör olarak şu semt iyi, şu semt kötüdür diyemem. Belediye çalışmalarını yapar ve der ki beyler sizin yeriniz riskli, şunları yapmalısınız.
   <br/>
   <br/>
   Depremde bile bürokrasi var
   <br/>
   <br/>
    Bu etüdleri çıkarmak için öncelikle istek gerekiyor. Bunun dışında kalan faktörler neler? Mesela İstanbul'un yeraltı resminin çıkarılması için ne kadar bir zaman gerekir?
   <br/>
   <br/>
   Piyasada 10 bin jeolog, 4 bin jeofizikçi ve 60 bin inşaat mühendisimiz var. Bunların bin tanesini alırsınız kısa bir eğitimden geçirdikten sonra çalıştırır ve bir yıl içinde resmi elde edersiniz. Bunu bir savaş hali olarak kabul edip bürokrasiyi falan işin içine sokmamak gerek.
   <br/>
   <br/>
    Bürokrasi deprem çalışmalarında da önünüze engel olarak çıkıyor mu?
   <br/>
   <br/>
   Ne zaman çıkmıyor ki? Belediyeye gidip sorun bakalım Jica Projesine niçin hâlâ başlanmamış. Japonlarla birlikte mikrozonlama ve bina envanteri yapmak istiyorlar. Japonlar bu projeyi bağış olarak yapıyorlar. Türkiye'nin bunu yapmak için 56 milyon doları yok mu? Bir kaç milyon dolar Boğaz'da bir yalı ediyor zaten.
   <br/>
   <br/>
    Resimden sonra ne olacak?
   <br/>
   <br/>
   O olmadan hiçbir şeye başlayamayız. Rantı yüksek olan semtlerde 4.5 kat imar izni veriliyor. Ben diyorum ki buralarda bir kat fazla imar izni olsun. O katın farkıyla da çevrede hasar görmüş ya da çürük binalar tamir edilsin.
   <br/>
   <br/>
   Alâkasız isimler konuştu
   <br/>
   <br/>
    Peki bu bir yıllık süreç içinde deprem uzmanı isimler olarak siz neyi yapmadınız?
   <br/>
   <br/>
   Kendi adıma çok az uyku uyudum, eve gitmedim ve mümkün olduğu kadar az konuşmaya çalıştım.
   <br/>
   <br/>
    Deprem sonrası öyle olmadı. Onlarca isim ekrana çıkıp birbirinden farklı tezler ortaya koydu. Üstelikte birbirine hiç benzemeyen tezlerdi bunlar. Uzmanların görüşleri arasında neden bu kadar fark vardı?
   <br/>
   <br/>
   Ben bundan kaçtım. Vaktimi mümkün olduğu kadar arazide depremi inceleyerek değerlendirdim. Masa başında oturup ahkâm kesmedim. Yanlış olan medyanın seçici davranmamasıydı. Birisinin isminin yanında profesör varsa ve deprem olmayacak diyorsa sansasyonel haber olarak verildi. Kimse özgeçmişine bakmadı bile. Bakarsınız adamın geçmişine, bu adamın depremle ne kadar ilgisi var, depremle ilgili çalışmış mı çalışmamış mı? Başta yapılan bu yanlış korkunç dalgalanmalara sebep oldu.
   <br/>
   <br/>
    Halk bu kadar farklı bilgi enformasyonundan nasıl etkilendi? Bu tür konuşmalar onların depremle yaşamaya alışmalarına nasıl bir katkı yaptı?
   <br/>
   <br/>
   Millet kime inanacağını bilemedi. Çok yıprandılar. Ama halkın da bir sağduyusu var ve artık kime inanıp inanmayacaklarını biliyorlar.
   <br/>
   <br/>
    O dönemde üniversiteler arasında da bir kutuplaşma yaşandı. İTÜ ile İstanbul Üniversitesi öğretim üyeleri birbirlerini yalanlamak için yarıştılar. Neden böyle bir hava oluştu? Amaç devletten gelecek yardımdan daha fazla pay almak mıydı?
   <br/>
   <br/>
   Zannetmiyorum, öyle bir neden olmaz.
   <br/>
   <br/>
    İstanbul Üniversitesi'nden bir uzman bunu açıkça söylemişti.
   <br/>
   <br/>
   Kişisel olarak kurum şövenizminden nefret ediyorum. Bir insan üretecekse, çalışacaksa kendi kendine birşeyler yapmalı. Hiçbir yerde İTÜ'lüyüm demedim, demem de. Kendi adıma çalışan biriyim, araştırma tekliflerimi TÜBİTAK'a sunduğum zaman onlar bana İTÜ'lü olduğum için değil, Aykut Barka olduğum için para veriyor. Kaldı ki İTÜ'deki öğretim görevlileri de aynı şeyleri düşünmüyor. Ben Celal Şengör'den, Naci Görür'den ve diğer hocalardan farklı düşünüyorum. Grup fikir ayrılığından ziyade, şahsi fikir ayrılıkları var. Ama yıllardır bu işi yapan adamla, birazcık bu işin ucundan tutmuş adam arasında da fark olsa gerek. Bu konuyla hayatında hiç uğraşmamış, son depremle ilgilenmeye başlamış adamlar var.
   <br/>
   <br/>
    Daha önce hiç ilgilenmeyen birisi neden 17 Ağustos sonrası ilgilensin ki? Kaldı ki deprem başlıbaşına bir felaket ve insanın ne ufkunu açar ne de zevk verir.
   <br/>
   <br/>
   Bunun en dürüst açıklaması bilimsel merak. Deprem hakkında aklınıza aniden yeni bir şeylerin gelmesi.
   <br/>
   <br/>
    Dürüst olmayan açıklaması ne? Mesela rant var mı bu işte?
   <br/>
   <br/>
   Bilim adamının rantı ego olarak olabilir. İnsan olarak herkesin belli bir egosu var zaten. Bilimde de ego var ama bunu minimumda tutmak gerek. Tutamazsanız raydan çıkar. Bazı insanlar var ki her konuda kendisini üstün zanneder, bu konuda da en üst düzeye gelmek ister.
   <br/>
   <br/>
   Deprem moralimi düzeltti
   <br/>
   <br/>
    17 Ağustos ile ilgili bir değerlendirmenizde, "Bu deprem moralimi düzeltti" demişsiniz. Bizim kimyamız bozulurken sizin moraliniz nasıl düzeliyor?
   <br/>
   <br/>
   İzmit'e baktığınız zaman İzmit'in kaya zemininde oturan binalarda hasar yok ya da çok az. Depreme bu kadar yakın olup da zemin özellikleri bir anda değiştiğinde zararın azalması veya hiçe inmesi çok önemli. Bu deprem benim moralimi İstanbul açısından düzeltti. İzmit örneğinde gördük, depremin 23 kilometre yakınındaki bazı bölgeler az zarar görmüştü. İstanbul'u ele aldığınızda depremden en az 15 kilometre uzakta ve kaya zemin üzerine kurulu.
   <br/>
   <br/>
    Hep İstanbul açısından moraliniz düzeliyor. Medya olarak biz de aynı hatayı yapıyoruz. Eğer deprem İstanbul'dan uzaksa "Müjde deprem İstanbul'u etkilemeyecek" diyoruz. Diğer şehirlerde yaşayanları bizim gibi siz de ihmal ediyorsunuz.
   <br/>
   <br/>
   Bu yanlış tabii. Ben bütün Türkiye'yi çalışıyorum. Diyelim ki Marmara Denizi'nde deprem 30 yıl sonra geldi. 30 seneye kadar Anadolu'nun başka yerlerinde 1012 tane deprem olma olasılığı var. Bunu her zaman söylüyorum da ne kadarının yazıldığı benim kontrolümde olmuyor. İstanbul çok kullandığımız bir terimle bizim miladımız olsun. En zor yer. Burasını yaptık mı Anadolu'nun diğer yerlerini daha kolay yaparız. Burada ortaya çıkacak zararın büyüklüğü ve can kaybı daha fazla olur. İstanbul dünya incisi bir şehir ve burada bildiğimiz riski Türkiye'nin başka hiçbir yerinde bu kadar net bilmiyoruz.
   <br/>
   <br/>
   Deprem önceden bilinebilir
   <br/>
   <br/>
    Siz söylediniz mi bilmiyorum ama deprem sonrası neredeyse herkes hemfikir olmuş ve depremi önceden bilmek mümkün değil diyordu. Şimdi ise sizin de danışmanı olduğunuz bir proje var. Ahmet Vefik Alp'in açıkladığı bu projeye göre deprem önceden bilinecekmiş? Bu mümkün mü?
   <br/>
   <br/>
   Öyle bir bilimsel alet bulmak mümkün tabii. Ama güvenirliliği ve test aşaması çok önemli. Diyelim ki siz bir alet yaptınız, bir depremden önce veri veriyor ama deprem olmuyor ya da ölçtüğünüz alandan farklı bir yerde Çin'de oluyor. Yakınınızda bir deprem oluyor, yaptığınız alet bir şey kaydetmiyor. Ya da doğru tahmin ediyor ve hah buldum deyip ortaya çıkıyorsunuz. Ama bilim böyle çalışmıyor. Bir sürü ölçü yaparsınız, ölçüler arasında istatistik yaparsınız ve istatistiksel olarak yüzde 8090 değerinde bir tutarlılığı olur. Sonra çıkarsınız piyasaya, 'Arkadaş ben bu işi biliyorum' dersiniz. Benim danışman olduğum proje ElektrikElektronik Fakültesinden bir grup arkadaşın yaptığı bir proje. Bu projenin üniversite araştırma kolunca kabul edilip edilmediği bile belli değildi. Daha pay alacak, çoğaltılacak, bölgelere yerleştirilecek ve ölçüm yapılacaktı.
   <br/>
   <br/>
    Üzerinde çalıştığınız aletin son depremi önceden haber verdiği doğru mu?
   <br/>
   <br/>
   Verdi ama yeri bilinmiyordu. Saroz'da olabilir deniyordu, Marmara'da oldu. Bir ilaç üretiyorsunuz önce farelerde deniyor, yan etkilerini gördükten sonra piyasaya sunuyorsunuz. Hiç bir proje ümitsizlikle başlamaz. Depremi önceden tahmin edecek bir cihaz bulunabilir tabii ki.
   <br/>
   <br/>
   Depremin şiddeti 7 civarında olacak
   <br/>
   <br/>
    Siz yaptığınız bilimsel çalışmalara dayanarak İstanbul için deprem riski olduğunu söylüyorsunuz. Merak ettiğim sizin teorilerinizin tersini söyleyen, yakın gelecekte büyük deprem yok diyenlerin tezi bilimsel verilere dayanmıyor mu?
   <br/>
   <br/>
   Türkiye'de ve uluslararası alanda beraber çalıştığım bir çok insan benim düşünceme katılıyor. Konuyla ilgili makalelerim dünyanın en önemli iki bilimsel dergisinde yayınlandı.
   <br/>
   <br/>
    Ben sizinkinin bilimselliğini tartışmıyorum, diğerlerinin bilimsel olup olmadığını soruyorum.
   <br/>
   <br/>
   Deprem olmayacağını söylediğiniz zaman bunu bilimsel ortama sunmanız gerekir. Karşı fikir oluşturup bizde olmayan bir şeye dayanır ve bizim tezimizi çürütebilirler. Ama bunun için bir şey yapmak lazım. Oturduğu yerden böyle düşünmüyorum denirse olmaz. Adam gibi verisi olması gerek. Şunu da demiyorum; bizimki oralarda yayınlandı diye mutlak doğru anlamına gelmiyor.
   <br/>
   <br/>
    Depremin 30 mu yoksa 100 yıl sonra mı olacağı belli olmasa bile riskin olduğu bir gerçek. Peki Marmara'daki fay hattının tek parça mı yoksa bir kaç parçada mı kırılacağını elinizdeki verilerle tahmin edebiliyor musunuz?
   <br/>
   <br/>
   Bu hiç bir zaman bilinmeyecek. Bilinmesi de bir şey değiştirmiyor zaten. Diyelim ki iki parçada kırıldı ve biri 7.1 oldu diğeri de 7.3, bu iyi bir şey mi? Depremi küçülterek bu işi kurtarmanın anlamı yok.
   <br/>
   <br/>
    Ya büyülterek insanları korku içinde yaşatmanın bir anlamı var mı?
   <br/>
   <br/>
   Eğer siz bu rakamları 89 diye verirseniz, varolandan daha büyük bir rakam ortaya atar ve milleti korkutursunuz. O da yanlış. Bence 7.2, 7.3 civarında olacak. 7.4'te gördük ki 130 km uzunluğunda bir fay parçası 5 metre hareket etti. Eğer 7.9 derseniz 350 km uzunluğunda bir fay parçası ve 78 metre atım gerekir. Marmara'nın içine 350 km koyamazsınız ayrıca 78 metre yer değiştirecek kadar birikim de yok. Buradaki birikim 45 metre. Fayın uzunluğu minimum 5060, maksimum 130 kilometredir.
   <br/>
   <br/>
   Email:
   <a class="__cf_email__" data-cfemail="204f534d414e49524944414760484f544d41494c0e434f4d" href="/web/20141112080906/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6485), [web.archive.org (arşiv bağlantısı)](http://web.archive.org/web/20141112080906/http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6485)
