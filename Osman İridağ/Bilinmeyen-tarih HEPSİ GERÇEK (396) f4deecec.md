# HEPSİ GERÇEK (396)

*Osman İridağ Bilinmeyen-tarih*

<div>
 <p>
  <font>
   Acele çözüm bulunur
   <br/>
   Daha önce meşhur olmak ya da dertlerini anlatmak için Başbakanlık konutuna gelenler, Ecevit’in hasta olması nedeniyle adres değiştirmişler. Artık derdi olan soluğu Başbakan Bülent Ecevit’in çalışma ofisi karşısında oluşturulan basın çadırında alıyormuş.
   <br/>
   <br/>
   Gelmişken ekinleri de biçsek!
   <br/>
   <br/>
   Tarlada mahkeme olur mu demeyin. Samsun’un Vezirköprü ilçesinde, 2 köy arasında 43 yıldır devam eden arazi anlaşmazlığını gidermek için keşfe gelen mahkeme heyeti 14 davalı ve 20 davacıyı ekinler arasında 
dinleyerek bir ilki daha gerçekleştirdiler.
   <br/>
   <br/>
   En ilginç hediye
   <br/>
   <br/>
   Malatya’nın protestocu çiftçisi Veysel Karani, 30 dönüm arazi ve 1500 adet kayısı ağacını Milli Takım futbolcularına hibe etmek amacıyla Yazıhan Kaymakamlığına başvurdu.
   <br/>
   <br/>
   Yılan nöbetçisi
   <br/>
   <br/>
   Aydın’ın Efeler mahallesini yılanlar basınca mahalle sakinleri tüfeğe sarılarak yılan avına çıktı. Yarım bırakılan bir inşaatın aşırı yağışlarla bataklığa dönüşmesiyle ortaya çıkan yılanlardan korunmak isteyen insanlar geceleri de sırayla yılan nöbeti tutmaya başladı.
   <br/>
   <br/>
   Ata şenliğe gelmedi
   <br/>
   <br/>
   Ardahan’ın Damal İlçesinde her yıl düzenlenen “Ata’nın İzinde ve Gölgesinde Damal Şenlikleri” sönük geçti. Nedeni ise her yıl 15 Haziran–15 Temmuz tarihleri arasında oluşan Atatürk siluetinin bu kez ortaya çıkmamasıydı.
   <br/>
   <br/>
   Sınava Ruhname ile hazırlık
   <br/>
   <br/>
   Türkmenistan lideri Saparmurad Niyazov bu yılki üniversite sınavlarında, kaleme aldığı 10 ciltlik “Ruhname” isimli eserinden de soru sorulmasını emretti. Bu yüzden öğrenciler 10 ciltlik Ruhname’yi ezberlemeye başlarken, Ruhname’nin yazılı sınavın dışındaki mülakatlarda sorulacağı belirtildi.
   <br/>
   <br/>
  </font>
 </p>
 <p>
  <font>
   (Bu yazı 65 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1530), [web.archive.org (arşiv bağlantısı)](http://web.archive.org/web/20050301164811/http://www.aksiyon.com.tr:80/yazdir.php?id=1530)
