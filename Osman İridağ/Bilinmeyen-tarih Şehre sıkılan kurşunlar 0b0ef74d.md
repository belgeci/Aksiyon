# Şehre sıkılan kurşunlar

*Osman İridağ Bilinmeyen-tarih*

<div>
 <p>
  <font>
   Gaziosmanpaşa"nın çiçeği burnunda belediye başkanı Mustafa Yeşil"in kaçak faaliyet gösteren büfeyi yıktırdığı için öldürülmesi, çarpık kentleşmede mafya ve çetelerin rolünü bir kez daha gündeme getirdi. Bir başkanın sadece görevini yaptığı için öldürülmesi, yetkililerin eli silahlı kişiler karşısında ne kadar güvencesiz olduklarını da açıkça gösterdi.
   <br/>
   <br/>
   İstanbul'un kenar semtlerinden Gaziosmanpaşa'da silahlı bir çatışma yaşanır. Daha doğrusu silahlı bir saldırgan önceden tesbit ettiği kişiye ateş eder. Ancak öldüremez ve kaçmak isterken yakalanır.Yaralı adam ise kaldırıldığı hastanede beş gün yaşam mücadelesi verdikten sonra hayata gözlerini yummak zorunda kalır. Saldırı sonucu yaralanarak ölen kişi sıradan biri değil. Gaziosmanpaşa"nın çiçeği burnunda belediye başkanı Mustafa Yeşil. Yeşil göreve başlayalı daha bir ay olmuştu. Gerçek Belediye Başkanı Recep Koral"ın milletvekili olmak için görevinden istifa edene kadar da başkan yardımcılığı yapıyordu. Koral"ın istifasından sonra iki yardımcısı arasında başkanlık için kura çekiliyor. İlk kağıdı çeken başkan yardımcısı boş kağıdı bulunca, başkanlık görevi de ona kalıyor. İşte onun kader çizgisini belirleyen de bu çekiliş oluyor; çünkü kaçak yapılaşmanın en yaygın olduğu ilçelerden biri olan Gaziosmanpaşa"da göreve başlayan yeni başkan Mustafa Yeşil"in masasında bekleyen bir karar onun sonunu de hazırlıyor.
   <br>
    <br>
     Kaçak büfe hayatına mal oldu
     <br>
      <br>
       İlçe sınırları içinde kaçak olarak inşa ettiği büfede yıllardır kanunlara aykırı olarak faaliyet gösteren Nevzat Bayrak"ın büfesinin yıkılmasıyla ilgili emir masasında beklemektedir. O da zabıtalar vasıtasıyla kanunun gereğini yerine getirir. Bugüne kadar sağladığı haksız kazanç kapısının kapandığını gören Nevzat Bayrak ise tanımadığı Yeşil"i "büfesini yıktıran kişi" olarak görür ve ruhsatsız olduğu belirlenen tabancasıyla belediye binasının önünde kurşun yağmuruna tutar. İşin ilginç yanı belediye başkanını vuran zanlı yine bir belediye hizmeti olan İETT otobüsleriyle kaçmak ister. Ancak kısa sürede yakalanarak cezaevine konur. Kimilerine göre bireysel bir hareket olan bu eylemin bireysel olmadığını söyleyenler de var. Mustafa Yeşil"in öldürülmesiyle birlikte Türkiye"deki şehirlerde neden gecekondulaşmanın önlenemediği, çarpık kentleşmenin sorumlularının kimler olduğu sorusu bir kez daha gündeme geldi.  Bugüne kadar şehirlerde yanlış kentleşmenin sorumlusu olarak daha çok yöneticiler gösterildi. Ama onların içinde bu işlere çanak tutanlar kadar görevini namusuyla yapmak isteyenler de vardı ve bunların başlarına neler geldiği Yeşil"in öldürülmesiyle yeniden günyüzüne çıktı. Bundan 6-7 yıl önce de bir başka belediye başkanının başına aynı şey gelmişti. Adalar Belediye Başkanı Recep Koç balkon çıkıntısını yıktırdığı gerekçesiyle sokak ortasında vurularak öldürülmüştü. Yine geçtiğimiz yıllar içinde Maltepe Belediye Başkanı Bahtiyar Uyanık makam odasında sıkılan kurşunlarla yaralanmıştı. Sonrasında belediyede görevli aralarında imar, hesap işleri ve zabıta müdürlerinin de bulunduğu yedi kişi "şebeke oluşturarak usulsüz imar işleri yaptıkları" gerekçesiyle tutuklanmıştı. Geçtiğimiz dönem Eminönü"nde belediye başkanlığı yapan Ahmet Çetinsaya"nın yeğeni de mafyanın kurşunlarına hedef olmaktan kurtulamamıştı. Bu isimlerin arasına otopark mafyası tarafından öldürülen kamu görevlilerini, adam yaralamaları, kundaklamaları da ilave etmek gerekecek.
       <br>
        <br>
         Önce yangın, sonra otopark
         <br/>
         <br/>
         Şehre kurşun sıkan gruplar bir çok alanda faaliyet gösteriyor: Otopark, restoran, kafe, bar, arazi işgali, kaçak kömür... Örgütler amaçlarına ulaşmak için her yolu deniyor. Çevreyi kirletecek kaçak kömür işi yapan çeteler işi kendilerini çeviren zabıtaya ateş açmaya kadar götürüyor. Kış aylarının yaklaşmasıyla birlikte yakında gazete ve televizyonlarda benzer haberlerle karşılaşmak sürpriz olmayacak. Otopark mafyası ise önce gözüne kestirdiği alanlarda kundaklama yaparak yangın çıkarıyor, olay unutulmaya başladıktan sonra da bir şekilde buraları otopark haline getiriyor. İstanbul Valiliği"nin Süleymaniye"de koruma altına alınan evlerin birer ikişer kundaklamasının ardından yaptığı bir araştırmada bu bölgede altmışın üzerinde kaçak otopark olduğu tespit edildi. Üstelik bu otoparklardan bir kısmı yanan tarihi binaların, bir kısmı ise Hazine arazisinin üzerine kurulmuştu.Süleymaniye"de 1992-1998 yılları arasında 28 tarihi bina yanmıştı. Sonrasında da yangınlar devam etti.
         <br/>
         <br/>
         Birkaç yıl öncesine kadar en çok otopark ihtiyacının hissedildiği bölgelerden olan Beyoğlu"nda neredeyse her gün yangın çıkıyordu. Alınan tedbirlerle yangın sayısı düşse bile kundaklama olayları yaşanmaya devam ediyor. Laila, Reina gibi eğlence merkezlerinin bulunduğu Ortaköy"de ise dört ay içinde iki tarihi bina yanarak yok oldu. Bölgede yangın tehlikesi içinde bulunan 50"ye yakın bina daha var. En son yangın ilkokul olarak kullanılan tarihi Naime Sultan Yalısı"nda çıkmıştı. İşin ilginç yanı eğlence merkezi Reina"ya gelenler geceleri otopark olarak bu okulu kullanıyordu. Okul yöneticileri anlaşma yaptıkları kişilerin paylarına düşen paranın hepsini vermediklerini ifade etmişlerdi.
         <br/>
         <br/>
         Korkutma, sindirme ve işgal
         <br/>
         <br/>
         İşte bütün bunlardan sonra şu soruyu sormak gerekiyor. Çarpık kentleşmede mafyanın rolü ne? Önce bu dosyanın yapılmasına neden olan olayda taraf olanlardan birine, Gaziosmanpaşa"nın asli belediye başkanı Recep Koral"a yöneltiyoruz sorumuzu. Koral, her belediye başkanının başına tehdit, şantaj gibi onlarca olay geldiğini belirterek, "Bir tarafta hukukun yerine getirilmesi için uğraşanlar, diğer tarafta ise cehalet ya da kültür farklılığı nedeniyle kamu hukukunu kendi hukuklarının arkasında görenler ve isteklerini kendi hukuklarıyla yerine getirmek isteyenler var. Bizim idareci olarak geri adım atmaya hakkımız yok. Bunu yaptığımız zaman devlet görevimizi yerine getirmediğimiz için yakamıza yapışıyor. Yapılan ihalelerde bizim başımıza gelmese bile pek çok tehditler geliyor" diyor. Rüşvetin belgesi olmadığı gibi kamuya açık isimlere yapılan tehditlerin de belgesi olmasa gerek ki Koral, kendi ilçesinde yaşanan olaya rağmen bir tehdit gelmediğini söylüyor. Peki o görevini eksiksiz yerine getirmiş miydi? Bu sorunun cevabını ise Şehir Plancıları Odası İstanbul Şube Sekreteri Ali Rıza Nurhan veriyor; "Kaçak olduğu yıllarca bilinen bir büfe neden yıkılamadı. Önceki belediye başkanını görevini yapmadı diye suçlamak ne kadar doğru olur bilinmez ama bu kadar beklendiğine göre büyük ihtimal korkutma ve sindirme var."
         <br/>
         <br/>
         İstanbul"da oturanlar sahil şeridindeki ve yeşil alanlar içindeki kafe tarzı yerlerin kimler tarafından işletildiğini bilir. Oraların ihalesi nasıl yapılır, kimler katılır bilinmez. Bu bölgeler güçlü isimler arasında pay edilmiştir. Herkesin bölgesi ayrıdır ve oralardaki mekanları ya onlar işletir ya da işletmek için izin alınan merci olurlar. Yani belediyenin ya da resmi kurumların etkisi yok denecek kadar azdır. Bu anlamda pek çok kafenin bulunduğu Bakırköy ilçesinde belediye başkanlığı yapan, sonrasında da İstanbul Büyükşehir Belediye Başkanlığına aday olan Ali Talip Özdemir"den Koral"a yönelttiğimiz soruyu cevaplamasını istiyoruz. Çarpıklığın, devlet arazisini işgalin sorumlusu olarak devlet de, halk da belediye başkanını sorumlu tutuyor diyen Özdemir, başkanların yetkisinin sınırlı olmasından şikayet ediyor; "Başkanlığım döneminde pek çok olaya şahit oldum. Belediye başkanı başıma bir şey mi gelir diye düşünemeyeceği için güvenliğini de ihmal eder. 1580 sayılı Belediyeler Yasası yetmiş yaşındadır ve biz bu yasayla AB"ye girmeye hazırlanıyoruz. Özellikle devlete ait yerlerde ve mücavir alanlarda başkanların yetkisi son derece kısıtlıdır. Yasa değişmezse başkanları korumak da zorlaşır. Yetki verilmesi gerek. Zabıtayı yıkıma gönderiyorsunuz silah veremiyorsunuz."
         <br/>
         <br/>
         Ali Talip Özdemir"in şikayetçi olduğu belediyeler yasasının ne kadar eski olduğunu gösteren ilginç bir örnek var. İki ilçe arasında ana yol üzerindeki bir köprüdeki işportacılara ancak ilçe zabıtalarıyla birlikte büyükşehir belediyesinin zabıtaları bir araya gelirse müdahale edebiliyor. A ilçesinin zabıtaları köprünün kendilerine bakan merdivenlerine kadar sorumlu. Bu zabıtaların geldiğini gören işportacılar köprü üstüne kaçınca zabıtalar müdahale edemiyor. B ilçesi de ancak kendi tarafındaki merdivenlere kadar yetki sahibi. Köprünün üstü ise büyükşehir belediyesinin kontrolünde. Dolayısıyla üç zabıta bir araya gelmedikçe kimse işportacıları kovamıyor.  Kötü şehirlerden çeteler de sorumlu
         <br/>
         <br/>
         Şehir Plancısı Ali Rıza Nurhan çarpık kentleşmede herkes kadar mafyanın da parmağı olduğunu söylüyor; "İmar ve kaçak yapılaşmada kara para ve rant var. Mafya da rantın olduğu her yerde vardır. Devlet arazisi işgali sıradan vatandaşın gelip gecekondu yapmasıyla sınırlı değil. Belki 1950"lerde öyleydi ancak sonrasında devreye organize gruplar girdi. Bizzat şahit olduğum bir olay var. Ümraniye"de Hazine arazisine bayram tatilinin olduğu bir gün üç dört otobüs dolusu insan geldi ve bir gün içinde yerleri çizip barakalarını kurdular. Yollar ayrıldı, binalar için parseller yapıldı. Şimdi burası üç dört katlı kaçak yapılarla dolu. Vatandaşları organize eden bir güç var mutlaka. Gecekondu mahallerinin hepsinde mafya olmayabilir. Ancak illegal örgütlerin de kontrolü altına giriyor. Bu örgüt bir taraftan mahalleyi korurken diğer taraftan da kendi örgütlenmesini yapıyor."
         <br/>
         <br/>
         Armutlu"ya giremeyen tanklar
         <br/>
         <br/>
         İstanbul"un en lüks semtlerinden Etiler"in hemen yanında Boğaz"a nazır gecekondu mahallesi Armutlu, Nurhan"ın söylediklerine fazlasıyla uyuyor. Polisin bile giremediği mahalle olarak ünlenen Armutlu, Boğaz"ın siluetini bozmakla kalmıyor, yasa dışı örgütlerin barındığı bir yer olma özelliğini devam ettiriyor. Diğer gecekondu mahalleleri de benzer özellikler taşıyor. Mesela Gazi Mahallesi. Bu mahalle yakın geçmişte kapalı yapısı nedeniyle Türkiye"yi sarsacak olayların çıkmasına neden olmuştu. Ali Rıza Nurhan can güvenliğinin görevden bile önce geldiğini belirterek yöneticilerin neden tehditler karşısında sessiz kalmak zorunda olduklarını şöyle ifade ediyor; "Kolluk güçleri kemikleşmiş bir yapı oluşmadan zamanında müdahale etse böyle bir durum yaşanmayacak. Ben de yönetici olsam gelen tehditlerden etkilenirim. Devlet can güvenliğimi garanti altına almazsa ben de kendi hayatımı düşünmek zorundayım." Yani Türkçesi şu: Mafya istiyorsa elim mecbur sessiz kalmak zorundayım... Peki suç kimde? Canını düşünmek zorunda kalan görevlide mi, ona can güvenliği garantisi veremeyen devlette mi, yoksa hukuk tanımadan istedikleri yeri işgal eden ve şehre kurşun sıkanlarda mı? Bu soruya herkesin farklı bir cevabı olacaktır. Ancak gerçek olan şu ki çarpık kentleşmenin birden çok sorumlusu var...
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 131 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1864), [web.archive.org (arşiv bağlantısı)](http://web.archive.org/web/20050301182711/http://www.aksiyon.com.tr:80/yazdir.php?id=1864)
