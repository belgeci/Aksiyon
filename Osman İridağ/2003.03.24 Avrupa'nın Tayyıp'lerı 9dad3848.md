# Avrupa'nın Tayyıp'lerı

*Osman İridağ 2003.03.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Recep Tayyip Erdoğan'a başbakanlık yolunu açan şehir Siirt değil İstanbul'du. Belediye başkanlığı döneminde yaptığı icraatlarla adından söz ettiren Erdoğan şimdi Türkiye'nin yönetiminde söz sahibi oldu. Ama belediye başkanlığından başbakanlığa uzanan yolda yalnız değil. Avrupa'nın bir çok ülkesinde onun gibi olan liderler var.
  </font>
 </div>
 <div id="newsText">
  <font class="detail-text">
   AK Parti lideri Recep Tayyip Erdoğan, partisi iktidarda olmasına rağmen, Siirt'te yapılan seçimler sonucu başbakan olabilmişti. Ancak ona başbakanlık yolunu açan şehir aslında İstanbul'du. 1994 yılında belediye başkanı olduğu döneme kadar daha çok Milli Görüş camiası çevresinde tanınan Erdoğan'ın toplumun bütün kesimlerince bilinmesi ve son seçimlere bakılırsa sevilmesinde İstanbul Büyükşehir Belediye Başkanlığı'nın büyük rolü oldu. İstanbul'da son yıllarda hiçbir parti arka arkaya belediye başkanlığı seçimlerinde başarılı olamazken, Erdoğan'ın başkanlık dönemi karnesi 1999 seçimlerinde de aynı partinin başarılı olmasını sağladı. Çok başarılı olduğu söylenen Bedrettin Dalan bile 1989 yılındaki seçimlerde Nurettin Sözen'e mağlup olmuştu. İstanbul'a başkan olmasa belki de sadece belli bir kesimin sevdiği bir politikacı olacaktı. O İstanbul'a kazandırdı, İstanbul da ona. Türkiye, belediye başkanlığından başbakanlığa giden yolu ilk kez Erdoğan'la izledi ama daha öncesinde benzer bir örnek yaşanmıştı. Ankara'nın SHP'li Büyükşehir Belediye Başkanı Murat Karayalçın da başarılı çalışmalarıyla parti içinde potansiyel lider haline gelmeyi başarmıştı. Öncesinde sıradan bir isimken, belediye başkanlığı sonrasında Erdal İnönü'nün ardından SHP Genel Başkanı seçilmeyi başarmış ve başbakan yardımcısı olmuştu. Türkiye'de yerel yönetici olarak halkla yakın bir diyalog kurmayı başaran siyasiler için Meclis'e girmek, hatta Erdoğan ve Karayalçın örneğinde olduğu gibi iktidar olmak hiç zor değil. Ama bu sadece Türkiye için geçerli değil. Avrupa'nın bir çok ülkesi için de aynı şeyleri söylemek mümkün. Fransa, Litvanya ve birkaç hafta öncesine kadar Sırbistan'ın yönetiminde söz sahibi olan isimlerin kaderleri de Recep Tayyip Erdoğan'ınki ile benzerlik gösteriyor.
   <br/>
   <br/>
   Paris'ten Elysee'ye
   <br/>
   <br/>
   Fransa Cumhurbaşkanı Jacques Chirac, Paris Belediye Başkanı olarak popüler bir isim haline gelmişti. Daha öncesinde kısa bir süre başbakanlık yapmış olmasına rağmen ünlü olmasını belediye başkanlığına borçluydu. Çünkü bu makamda 18 yıl kalmıştı. Chirac belediye başkanlığı döneminde cumhurbaşkanlığı için iki kez François Mitterand'a karşı rakip olmasına rağmen kaybetmişti. Fransa eski devlet başkanlarından Charles de Gauella'nın görüşlerine yakın bir politika izleyen Chirac, 1994 yılında üçüncü kez cumhurbaşkanı adayı oldu ve oyların yüzde 53'ünü alarak hedefine ulaştı. Belediye başkanlığına aday olduğu dönemde rakipleri gibi vaatlerde bulunmak yerine "Size Paris'i koruma sözü veriyorum" diyen Jacques Chirac, görev yaptığı süre içinde yaşlı, sakat ve yoksul insanlara iş sağlamış, bu şehri bir kültür başkenti haline getirerek halkın gözündeki popülaritesini artırmayı başarmıştı. Ancak Erdoğan'la benzerliği bu kadarla sınırlı kalmıyor. O da tıpkı Erdoğan gibi rüşvet ve suiistimal ile suçlanıyor. Fransa mahkemelerinin, görev süresi dolana kadar hakkında dava açılamayacağına karar verdiği Chirac, liderliğini yaptığı Cumhuriyetçi Birlik Partisi üyelerine belediyede çalışmadan maaş vermek ve ailesiyle birlikte uçakla gittiği tatil seyahatlarının parasını örtülü ödenekten ödetmekle suçlanıyor.
   <br/>
   <br/>
   Genç başkanın sürprizi
   <br/>
   <br/>
   Geçtiğimiz yıl Litvanya'da yapılan devlet başkanlığı seçimleri genç bir ismin Litvanya'nın başına geçmesiyle sonuçlanmıştı. 75 yaşındaki devlet başkanı Valdas Adamkus'un rakibi Rolandas Paksas büyük bir sürpriz yaparak seçimlerden zaferle çıkmıştı. Başkanlığı döneminde Litvanya'nın AB ve NATO'ya üye olmasını garantiye alan eski ABD vatandaşı Valdas Adamkus'u mağlup eden Paksas'ı başkanlığa götüren yolda belediye başkanlığı önemli bir avantaj sağlamıştı. İki dönem Vilnius'ta belediye başkanlığı yapan 46 yaşındaki eski akrobasi pilotu Rolandas Paksas ikinci turda oyların yüzde 54.91'ini aldı. İlk turda ise Adamkus yüzde 35.06, Paksas ise yüzde 19.4 oy almıştı. Paksas'ın partisinin ismi ise Liberal Demokrat Parti'ydi.
   <br/>
   <br/>
   Antikomünist başkan
   <br/>
   <br/>
   Geçtiğimiz günlerde başkent Belgrat'ta uğradığı silahlı saldırı sonucu öldürülen Sırbistan Başbakanı Zoran Cinciç'in iktidar yolundaki en önemli durağı Belgrat Belediye Başkanlığı oldu. Cinciç'in siyasi kariyeri Sırbistan kasabı olarak bilinen Slobadon Miloseviç ve onun başında bulunduğu Sosyalist Parti muhalifliğiyle geçmişti. Felsefe doktorası yapan ve öğrencilik yıllarında muhalif hareketin öncüsü olan Cinciç, 1974 yılında da üniversitede bağımsız öğrenci örgütü kurmak suçlamasıyla hapsedilmişti. 1990 yılında Demokrat Parti'nin kurucuları arasında yer almış, 1994'te de genel başkan seçilmişti. 1996 yılında yapılan yerel seçimleri kazanmasına rağmen Miloseviç'in seçimleri iptal etmesi üzerine protesto gösterilerine öncülük etmiş ve uzun bir mücadelenin ardından seçim sonuçlarının kabul edilmesini sağlayarak Belgrat Belediye Başkanı olmuştu. 2000 yılında ise Miloseviç'e karşı oluşturulan Demokratik Muhalefet'in liderliğini yaparak Voyislav Koştunitsa'nın devlet başkanı seçilmesinde etkili olmuştu. Ancak Miloseviç yönetiminin oy sayımında hile yaparak Koştunitsa'nın başkanlığının geçersiz olduğunu iddia etmesi üzerine Cinciç ilan edilen genel grevin öncülüğüne soyunarak Miloseviç'in ülkeyi terk etmesini sağlayacak ayaklanmaları başlatmıştı. Koştunitsa'nın devlet başkanı olmasının ardından 250 sandalyeli parlamento'da 176 sandalye kazanan Sırbistan Demokratik Muhalefeti'nin lideri olarak başbakanlık koltuğuna oturmuştu. İzlediği politikalarla fanatik Sırp milliyetçilerin hedefi olmuş, geçen ay bir suikast girişiminden kıl payı kurtulmuştu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=08087C190CF335B58E2AA386DC8502D1?newsId=9265), [web.archive.org (arşiv bağlantısı)](http://web.archive.org/web/20120413065416/http://www.aksiyon.com.tr:80/aksiyon/newsDetail_getNewsById.action;jsessionid=08087C190CF335B58E2AA386DC8502D1?newsId=9265)
