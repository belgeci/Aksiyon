# Destuuur... Alışverış zamanı

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050227031111im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031111im_/http://www.aksiyon.com.tr/resim/366/24.jpg" vspace="5"/>
  </p>
 </font>
 <font class="content">
  Parası olanlar ‘seve seve’ harcadı. Satılacak malı olanlar ‘sevine sevine’ cirosunu artırdı. Bu ülke için harcayacak para bulamayanlar ise ‘seve seve’ alkış tuttu. Devlet destekli, mehter ve bando açılışlı kriz kampanyaları kimilerine göre ekonomiye canlılık kazandırdı, kimilerine göre ise ‘şov’ olmaktan öteye geçmedi
 </font>
 <br/>
 <p>
  <font class="content">
   “Türkiye İçin Seve Seve” kampanyasını bilmeyen, duymayan kalmadı. Parası çok olanlar bizzat katıldılar kampanyaya, olmayanlar ise ekranlardan “Türkiye İçin Seve Seve” para harcayanlarla ‘gururlandı.’ Kendisi harcamadı belki ama, toplumsal kalkınmaya uzak kalmamak için alkış tuttu. Birkaç gün ya da daha uzun süre indirim kampanyası yapan büyük alışveriş merkezleri, hem stoklarını tüketti hem de cirolarını artırdı. Yapılan yorumlar ağırlıklı olarak devlet destekli kampanyanın piyasaları rahatlattığı ve ekonomik krizin aşılacağına dair toplumda olumlu bir havanın oluştuğu yönünde idi. Ancak madalyonun diğer tarafı ise göründüğünden biraz farklıydı.
   <br>
    <br>
     Nakit para çıkmadı
     <br>
      <br>
       Şişli Belediyesi’nin başlattığı ve kısa süre içinde ülkenin büyük bölümüne yayılan kampanyada amaç, yastık altındaki parayı ekonomiye kazandırmaktı. Büyük mağazaların kampanya günlerindeki cirolarını üçe, dörde katlamalarıyla bir miktar sıcak paranın piyasaya girdiği yönünde yorumlar yapıldı. Ama rakamlar hiç de bunu söylemiyor. Mesela İstanbul’un en büyük ve lüks alışveriş merkezlerinden olan Akmerkez’in iki günlük kampanya cirosu 10 trilyonu bulmasına rağmen nakit ödeme oranı sadece yüzde 5’le sınırlı kaldı. Yüzde 95, kredi kartıyla ödeme yapıldı. Yani insanlar olan değil olmayan paralarını harcadı. Üstelik bu kampanyaya katılanların ülkenin gelir seviyesi en yüksek kesimini oluşturduğu, nakit para anlamında en az sıkıntı çeken kişiler olduğu düşünülüyordu. Üretime yönelik teşvik ve yatırımlar yerine krizden kurtulma reçetesi olarak tüketimin teşvik edilmesi, zaten tüketmeye meraklı toplumu borçlandırdı. Prof. Dr. Osman Altuğ yapılan işin bir şov olmaktan öteye geçemeyeceğini, reel anlamda ekonomiye hiç bir getirisi olmayacağını düşünüyor bu kampanyanın: “Seve seve tenzilat yapmışlar. Daha önce sevmeyerek mi zam yapıyorlardı? İnsanlarda harcama yapacak para yok. Üretim başlamadan da kimse harcayacak para bulamaz.” Altuğ’a göre kampanyanın gerçek amacı şirketlerin stok mallardan kurtulmalarını sağlamak; “40 yılda sekiz kez istikrar paketi açıklandı. Hepsinde de devalüasyon yapıldı. Biz dışarının mallarını pahalıya satın alırken onlar bizim mallarımızı ucuza satın aldı. İçeride insanların alım gücü yok. Dış ülkeler ise bu kadar yetmez, biraz daha devalüasyon yapın diyor ve almıyor. Bizim mallarımızı almadılar, gelin bu ülke için seve seve siz alın dediler.”
       <br/>
       <br/>
       Ekonomist Güngör Uras ise olumlu bir adım olarak değerlendiriyor kampanyayı; “İyimser bir hava oluştu. İç borcun ödenebileceği yönünde inanç ortaya çıktı. IMF’den para geliyor, bayram ve yılbaşı yaklaşıyor, dolayısıyla insanlar alışverişe teşvik edilmeye zaten hazır. Şimdi bir miktar para çıktı ama bunun bir atımlık barut olmadığını göstermek ve üretimin artırılıp istihdam alanlarının açılmasıyla bunu reel anlamda kazanca dönüştürmek gerek.”
       <br/>
       <br/>
       İşin bir de tüketiciler boyutu var tabii ki. Tüketici bilincinin gelişmeye başlamasıyla kurulan derneklerden biri olan Tüketicileri Koruma Derneği de kampanya ile ilgili olumsuz görüş belirtiyor. Dernek Başkanı Mehmet Sevim’e göre kampanyanın ayağı yere basmıyor; “KDV indirimi lüks tüketim mallarına yapıldı. Gıda, sağlık, ulaşım gibi temel ihtiyaçlarda indirime gidilmedi. Esas olan toplum çoğunluğunun gelirini artırmak. Devlet Planlama Teşkilatı’nın rakamlarına göre Türkiye’nin yüzde 38’i yoksulluk sınırının altında. Günlük 1.5 dolardan daha az para kazanıyorlar. Dolayısıyla toplumun büyük kısmı kampanyaya katılmadı. Önce kamusal hizmette indirime gidilmesi gerekiyor.”
       <br/>
       <br/>
       İndirimler ne kadar gerçekçi?
       <br/>
       <br/>
       Üzerinde en çok spekülasyon yapılan konulardan biri de gerçek anlamda indirim yapılıp yapılmadığı idi. Serbest piyasa şartlarında her mağaza fiyatını istediği gibi belirlediği için fiyat konrolü yapılmıyor. Dolayısıyla normal günlerde 100 milyona satılan bir malı, önce 180 milyona çıkarıp, kampanya döneminde ise yüzde 50 indirim sloganıyla 90 milyon liraya satmak mümkün. Elbette herkes böyle yapmıyor. Tüketicileri Koruma Derneği Başkanı Mehmet Sevim bu konuda da birçok şikayet aldıklarını söylüyor. Nitekim bir gazetenin kampanya öncesi fiyatlarla kampanya sırasındaki indirim oranlarını karşılaştırması sonucu şikayetlerin hiç de haksız olmadığı gerçeği ortaya çıktı. Yüzde 70’e varan indirim yapan bir çok firmanın aslında yüzde 30—40 arası indirim yaptığı belirlendi.
       <br/>
       <br/>
       Diğer taraftan eğer indirimler gerçek rakamı gösteriyorsa firmaların bugüne kadar fahiş kâr yaptıkları gerçeği ortaya çıkıyor. İstanbul Ticaret Odası Başkanı Mehmet Yıldırım, “Bu kadar indirim yapılıyorsa diğer zamanlarda bizi kazıklıyorlar” diyerek bu düşünceleri sesli olarak dile getirdi. Akabinde Yıldırım, üyelerine açık çağrıda bulunarak; maliyetlere yakın fiyat tesbit edilerek, sene boyunca ılımlı fiyatlarla mal satılmasını istedi.
       <br/>
       <br/>
       Tüketicileri yanıltan bir başka konu da yüzde 70’e varan indirim reklamlarının yapıldığı mağazalarda bu ürünlerin bir kalemle sınırlı olduğu ve tükendiği sürpriziydi. En çok mal ve çeşit ise düşük indirimlerin olduğu reyonlarda yapıldı.
       <br/>
       <br/>
       Seri–kırığı mallar
       <br/>
       <br/>
       Kampanya sırasında satılan mallarla ilgili birçok tüketici şikayeti görmezden geliniyor. Tüketici haklarına göre beğenilmeyen ya da defolu çıkan bir mal aynen iade edilip parası geri alınabilirken, bu dönemde satılan mallarda firmalar; “Zaten ucuza sattık” deyip tüketici haklarını ihlal ediyorlar. Bunu da biz değil Tüketicileri Koruma Derneği Başkanı Mehmet Sevim söylüyor; “Firmalar satış sonrası serviste normal dönemden farklı uygulamalar içine giriyor. Değiştirme hakkı vermiyorlar. Zaten tapon ve artık demode olmuş, değerleri çok çok düşmüş ayıplı malları satıyorlar.” Prof. Dr. Osman Altuğ ekonomi literatürümüze yeni bir kavram kazandırarak bakın bu malları nasıl değerlendiriyor; “Seri sonları, kırık mal, seri–kırığı denen mallar var. Bir düzine seri olarak tanımlanır. Eğer biri noksansa satamıyorlar ama bu dönemde kolayca ellerinden çıkarıyorlar.”
       <br/>
       <br/>
       Mehter eşliğinde alışveriş
       <br/>
       <br/>
       Yer Balıkesir. Tarih 1 Aralık 2001 Cumartesi. Önde bando takımı, arkasında Vali Utku Acun, Belediye Başkanı Ziya Tan ve bürokratlardan oluşan bir kortej. Amaç ‘İster Bir Simit, İster Bir Otomobil” kampanyasının tanıtımını yapmak. Yürüyüşün bir de adı var: Şenlik Yürüyüşü. Devlet bizzat kampanyayı desteklemek amacıyla valisini görevlendirmiş. Bir tarafta serbest piyasa ekonomisi diyor, devletin ekonomiden elini çekmesini istiyoruz; diğer tarafta ise vali destekli kampanyalarla insanları tüketime teşvik ediyoruz. Üstelik bu sadece Balıkesir’de yaşanmıyor; İzmir’de, Ankara’da mehter gösterisiyle kampanya tanıtımı yapılıyor. Ankara Ticaret Odası Başkanı Sinan Aygün bakın mehterli yürüyüşü nasıl açıklıyor; “Eskiden savaşa öncülük ederdi mehteran bölüğü, şimdi de enflasyon ile savaşa destek olacak.” Mehterle de bitmiyor, milletvekilleri, sanatçılar kampanya tanıtımlarına katılıyor, insanları alışverişe teşvik ediyor. Tıpkı yeni açılan bir mağazanın, tanıtımını yapmak ve basının ilgisini çekmek için ünlü isimleri açılışa davet etmesi gibi...
       <br/>
       <br/>
       Seve seve kampanya
       <br/>
       <br/>
       —Kayseri’de indirim günlerinde belediye ekmek fiyatlarını 150 bin liradan 100 bin liraya düşürdü. Tüketiciler indirimleri az bulduğu için “Kayseri usülü pazarlık” yöntemiyle fiyatları daha da aşağı çekmeyi başardı.
       <br/>
       <br/>
       —İzmir Karşıyaka’da çalışan tüm dolmuşlar 500 bin lira olan taşıma ücretlerini 400 bin liraya indirdi.
       <br/>
       <br/>
       —İzmit’te minübüsler ve otobüsler bir gün süreyle yüzde 50 indirimli yolcu taşırken, pazarcılar da ürünlerinde indirime gitti. Muhtarlar ise üç gün süreyle yaptıkları işlemlerden ücret almadı. Fırınlar yüzde 20, kuaförler yüzde 50, terziler yüzde 20 indirim yaptı.
       <br/>
       <br/>
       —Ankara’da alışveriş merkezlerinden ziyade 210 süpermarket kampanyaya destek verdi.
       <br/>
       <br/>
       —Mustafa Sarıgül’ün basın toplantısını yaptığı yerde hazır bulunan simitçi de o güne mahsus simitleri 200 bin yerine, 150 bin liradan sattı.
       <br/>
       <br/>
       Prof. Dr. Osman Altuğ:
       <br/>
       <br/>
       Türkiye’yi sevenler öper
       <br/>
       <br/>
       Yapılan, reklam kampanyasından başka bir şey değil. Reklamla iş bitse her şey çok güzel olur. Bir yandan devletçiliği terk edelim diyoruz, diğer yandan devletten yardım istiyor, turistleri kılıç kalkan ekibiyle karşıladığımız gibi mehterle kampanya tanıtıyoruz. Amaç tüketemeyen insanlara karşı tüketenleri daha farklı kılıp, tüketemeyenleri ikinci sınıf göstermek. İnsanlarda harcayacak para yok, iş yok, üretim yok, diğer taraftan biraz da eğlenelim diyorlar. Zaten Türkiye’yi hep sevenler öpüyor.
       <br/>
       <br/>
       E—posta:osmaniridag@hotmail.com
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12328), [web.archive.org (arşiv bağlantısı)](http://web.archive.org/web/20050227031111/http://www.aksiyon.com.tr:80/detay.php?id=12328)
