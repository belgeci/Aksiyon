# Ödül çıplak

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050225162628im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162628im_/http://www.aksiyon.com.tr/resim/393/393odul.jpg" vspace="5"/>
  </p>
 </font>
 <font class="content">
  Şimdi moda iletişim ödülü vermek. Okullar, dernekler ve firmalar medyanın en iyilerini seçerek haber olmayı başarırken, medya temsilcileri de aldıkları ödüllerle ne kadar başarılı ve ne kadar güvenilir olduklarını ispatlıyorlar. Alan da veren de memnun. Bu yüzden kimse çıkıp “ödül çıplak” demiyor.
Alanın da, verenin de razı olduğu ödüllerle ilgili bu haberin yapılıp yapılmamasını tartıştığımız günlerde bir televizyon kanalının magazin programlarında bir ödül haberi yayınlandı. Kim nerede eğleniyor, kim şık, kim rüküş, son dedikodular, ilginç ilişkiler başlıklarıyla reklamı yapılan programlardan biriydi bu. Dedikodu bölümünün ardından sunucu ..... koleji öğrencilerinin kendilerini en iyi magazin programı seçtiklerini anons ederek görüntülere geçiyordu. Program yetkilisi ödülü almak için okula gitmiş ve bir de konuşma yapmıştı. Yani yaşları 6–13 arasında değişen çocuklar, hangi “televole” programının daha iyi olduğunu belirlemek için oy kullanmış, ödülü alan program da büyük bir sevinçle izleyicilere bunu duyuruyordu.
 </font>
 <br/>
 <p>
  <font class="content">
   Ödül ver, haber ol
   <br/>
   <br/>
   Son dönemde yeni bir moda daha başladı. Halkla ilişkiler şirketleri, tanıtımlarını yaptıkları firma ya da kurumların medyada yer alabilmeleri için “İletişim Ödülleri” furyasını başlattı. Deterjan firmalarından içecek şirketlerine, eğitim hizmetlerinden hastanelere kadar pek çok firma medyada çalışanlara ödül veriyor, karşılığında ise ödül verdikleri kişinin çalıştığı gazete ya da televizyonda haber oluyorlar. İyi bir halkla ilişkiler çalışması olarak değerlendirilecek bu etkinliklerde ödül verenler açısından etik olmayan hiçbir şey yok. Pazarlama tekniği anlamında başarılı bir yöntem olarak bile görülebilir.
   <br/>
   <br/>
   Okul, hastane ya da bir başka şirket. Medyayla uzaktan yakından ilgisi olmasının ya da olmamasının önemine bakılmadan alınan her ödül gereğinden fazla abartılarak, o gazetecinin, televizyoncunun ya da programın “en iyi” olduğu iddia ediliyor. Türkiye’de en çok eleştirilen ve güvenilir bulunmayan kurumların başında medya geliyor. Eskiden gazetelerde çıkan bir haberin doğruluğu kabul görürken, şimdi ise gazetelerin yazmış olması yeterli kabul edilmiyor. Medya güven bunalımı yaşayınca medya çalışanları da takdir edilme ihtiyaçlarını başka yollarla gideriyor. Çok para kazananlar, gazeteciliğin getirdiği popülerlikten yararlanıyor, daha az ücretle çalışanlar ise bir gün çok popüler olacaklarının hayaliyle yaşıyor. Türk medyasının sürekli tenkit edilmesi ve başarısız gazetecilik örnekleri nedeniyle de eleştiri okları bitmek bilmiyor. Özel televizyonlarla birlikte yazılı basından televizyonlara  sıçrayan rekabet duygusu da alınan küçücük bir ödülün bile yüceltilmesinde etkili oldu. Önce takdir edilme duygusu, ardından da rakiplerine üstünlüklerini bir şekilde kabul ettirme arzusu, “İletişim Ödülleri”ni anlamından uzaklaştırdı.
   <br/>
   <br/>
   Medya eleştirisi üzerine yaptığı yorumlarla dikkat çeken Haluk Şahin de Türk toplumunun geçmişten beri ödüllerle değil cezalarla yönlendirildiğine dikkat çekerek; “Son dönemde bunun değiştiğini görerek sevinmeye başlamıştık ki ödül kurumu da yozlaştırıldı. Özellikle medya kurumlarına verilen ödüllerin çoğu gazete ya da televizyonlarda haber olarak çıkmak amacıyla verilen kandırmaca ödüllerdir. Bu türden ödüllerin hiçbir mesleki ya da kamuouyu değeri yoktur. Popülaritenin bilimsel örnekleme yöntemiyle tesbit edilmesi gerekirken, tesadüfen orada bulunanlarca birtakım gazetecilerin en çok sevilen, beğenilen, izlenen ilan edilmesi doğru değil. Bu insanlara oy verenlerin böyle bir tercih yapmalarını normal karşılarım ancak medya mensuplarının işin aslını bildikleri halde bu tip ödül törenlerinde boy göstermelerini zaaf sayarım” diyor.   Haluk Şahin’e takdir edilme duygusunun rolünü soruyoruz. Cevabı; “Elbette, insanları yönlendiren güdülerin en önemlisi takdir edilme güdüsüdür. Herkes takdir edilmek ister ve bundan zevk alır. Ancak gazeteci gibi olayla kendisi arasına mesafe koyabilmesi gereken insanların kandırmaca olduklarını bildikleri ödülleri gerçek ödülmüş gibi, gerçek takdirmiş gibi görmelerini doğru bulmuyorum” şeklinde oluyor.
   <br/>
   <br/>
   Peki bu furya daha uzun süre devam edecek miydi? Şahin’in cevabı pek de iç açıcı değil, “Ödüllerin gerçek ödül olmadığı anlaşıldıktan sonra devam etmesi mümkün değil. Ama biz rasyonel ve mantıklı bir dünyada yaşamıyoruz. İnsanların pohpohlanmak özentileri ve takdir edilme ihtiyacı o kadar yüksek ki bu türden örnekler daha uzun süre devam edecek.”
   <br/>
   <br/>
   Herkesin ödülü kendine
   <br/>
   <br/>
   Ödül kurumunun yolaşması sadece halkla ilişkiler şirketlerinin yeni haber kaynaklarını keşfetmesiyle de olmadı. Ne yazık ki medya ödülleri, cemiyetinki başta olmak üzere hep “yandaşlara” verildi. Bu yüzden bir zamanlar çok büyük önem verilen ödüller bile önemini kaybetti. İlk akla gelen Altın Kelebek. Hürriyet Gazetesi okurları her yıl alanında en başarılı sanatçıları seçiyor ve ödüllendiriyordu. Yerli Oscar olarak da nitelendirilen Altın Kelebek almak sanatçılar için de büyük bir onurdu. Ne zaman ki gazete patronları aynı zamanda televizyon sahibi oldu, artık ödüller de kendi kurumlarında çalışanlara verilmeye başladı. Mesela geçtiğimiz yıl televizyon dalında verilen 19 ödülün 9’u Kanal D’deki programlara ya da program yapanlara verildi. Müzik Oscar’ları diye lanse edilen Kral TV müzik ödülleri de çoğunlukla bu kanalla ortak çalışan müzik şirketlerinin sanatçıları arasında paylaştırıldı. Bu yılki Magazin Gazetecileri Derneği’nin ödülleri ise kavgalı bitti. Bir kanalın güdümünde olduğu iddia edilen ödüller bir başka kanal tarafından protesto edilerek reddedildi.
   <br/>
   <br/>
   Tekrar yazının girişinde verdiğimiz örneğe dönecek olursak; takdir edilmek istiyoruz, ödül almak hoşumuza gidiyor. Hatta o kadar hoşumuza gidiyor ki, büyükler için yaptığımız programlara çocuklardan gelen ödüllerle seviniyoruz.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1311), [web.archive.org (arşiv bağlantısı)](http://web.archive.org/web/20050225162628/http://www.aksiyon.com.tr:80/detay.php?id=1311)
