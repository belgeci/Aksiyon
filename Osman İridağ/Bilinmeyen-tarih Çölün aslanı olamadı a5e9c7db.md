# Çölün aslanı olamadı

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050121013333im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121013333im_/http://www.aksiyon.com.tr/resim/472/36.jpg" vspace="5"/>
  </p>
 </font>
 <font class="content">
  Saddam Hüseyin kolayca teslim oldu. Ama, onun gibi davranmayan liderlere tarihte daha sık rastlanıyor. Esaret yerine intiharı, yakalanmak yerine vuruşarak ölmeyi tercih eden kahramanlar aynı zamanda ülkelerinin de izzetinefsini düşünüyordu. Hitler bile teslim olmak yerine intiharı seçmişti. Irak"ın diktatörü ise o kadarını dahi yapamadı.
 </font>
 <br/>
 <p>
  <font class="content">
   Konu Arap dünyasıyla ilgili olduğu için, habere giriş de bu coğrafyayla ilgili olacak. Anthony Quinn"in harika bir oyunculuk sergilediği Ömer Muhtar filmini çoğumuz izlemişizdir. 1911 yılına kadar Fransızlara karşı, sonrasında da Libya"yı işgal eden İtalyanlara karşı yokluk içinde bir halk hareketi başlatan Ömer Muhtar, uzun yıllar direnişin de liderliğini üstlenmişti. İtalyanların işgalinin ardından ülke yöneticileri Türkiye ya da Mısır"a kaçınca Libyalılar içeriden bir kahraman olarak onu çıkarmıştı. Osmanlı subayları dahi Muhtar"ın kahramanlığına hayran kalmış ve "Onun gibi on insan olsa Libya elden gitmezdi" demişlerdi. Ömer Muhtar, yetmiş yaşına merdiven dayadığı günlerde dahi at sırtında mücadelesini sürdürmüştü. İtalyan hükümeti en zalim valilerini ülkeye göndermiş ancak savaşı bir türlü kazanamayınca hile yoluyla ülkeyi ele geçirmek istemişti. Bu amaçla Ömer Muhtar"ın en yakınındaki adamları satın almak yoluna gitmişler, diğer taraftan da barış görüşmelerinde bulunmuşlardı. Filmde de böyle bir sahne var. Çadırda Ömer Muhtar"la teslim olma şartları konuşulurken Muhtar söylenenleri sessizce dinler. Birkaç maddenin ardından İtalyanlar "Ömer Muhtar"a güzel bir köşk verilecek ve yaşamı süresince maaş bağlanacaktır" deyince sessizliğini bozarak, "Siz bana rüşvet teklif ediyorsunuz. Benim insanlarım aç, sefil ve esaret altındayken ben nasıl o köşkte otururum?" der ve görüşmenin bittiğini belirtip çadırdan çıkar. Yakalandığı gün sahabelerden Sidi Rafi hazretlerinin kabrini ziyarete gitmiştir. Etrafı İtalyanlar tarafından kuşatılınca "Çöl Aslanı" ve yanındakiler son nefeslerine kadar savaşmıştı. Atından düşmesine rağmen düşmana silah sıkmaya devam etmiş, bir elinden vurulunca silahı diğer eline almıştı. Yakalandığı ana kadar da çarpışmaya devam etmişti.
   <br>
    <br>
     Aradan yüz yıl bile geçmedi. Yine aynı coğrafyanın başka bir lideri geçtiğimiz hafta düşmanına teslim olmayı tercih etti. Irak"ın diktatör başkanı Saddam Hüseyin, (Amerikalıların senaryosunun doğru olduğunu farz ederek söylüyoruz. Görüntülerin ya da Saddam"ın yakalanma şeklinin ABD manipülasyonu olduğu gerçeğini de akıllarda tutmak gerekiyor.) ABD"li askerlere tek bir kurşun sıkmadan teslim bayrağını çekti. Elbette Ömer Muhtar ve Saddam Hüseyin birbiriyle kıyas kabul edilmeyecek iki farklı kişilik. Ancak ülkelerinin tarihi üzerinde öyle ya da böyle söz sahibi oldukları için benzetme yapılabilir. Irak"ta işgal güçlerine karşı gösterilen direnci Saddam Hüseyin"in yönlendirdiğine inanılıyordu. En azından böyle olması için umutlar besleniyordu. Irak halkının bir bölümü ve ABD"nin Irak"ı işgal etmesine soğuk bakan ülkeler için Saddam Hüseyin bütün olumsuz yanlarına rağmen direnişin sembolü olacak kişi olarak algılanıyordu. Ancak o kendisiyle ilgili kurulan bütün hayalleri bir kez daha yıkıp, kendisi gibi bir diktatör olan Hitler kadar dahi cesaret gösteremedi. İkinci Dünya savaşını kaybettiğini anlayan Hitler ve eşi Eva Braun, takvim yaprakları 30 Nisan 1945"i gösterirken eşi yaşamlarına son vermişlerdi. Sıkıştırıldığı yerde kendini vurmadan önce Hitler, verdiği sözleri tutamadığı için Alman halkından özür dilemişti. Doğru veya yanlış ayrı bir konu; ancak halkını ardından sürükleyen bir lider olarak yapamadıkları için yine aynı insanlardan özür dileyip hayatına son vermesi bir lidere yakışır nitelikteydi.
     <br>
      <br>
       Vuruşarak intihar eden Paşa
       <br/>
       <br/>
       Türk ve dünya tarihi de Saddam Hüseyin"in yapamadığı örneklerle dolu. Bizim tarihimize baktığımız zaman sondan başlarsak Enver Paşa"nın yaşam öyküsü bugüne dair ipuçları veriyor. İttihat ve Terakki döneminde Osmanlı İmparatorluğunun yönetiminde söz sahibi olan üç paşadan biri olan Enver Paşa aynı zamanda Mustafa Kemal Atatürk"ün de rakibidir. İkisinin de amacı ülkeyi yeniden güçlü hale getirmektir. Ancak bunu bir kişi yapacaktı, diğerine ise ülke dışına çıkmak kalacaktı. Ülkeyi Atatürk kurtarınca Enver Paşa da fıtratına uygun olanı yaparak önce Makedonya"ya gidip halkı ayaklandırmak istemiş, 30 Ekim 1918"de Mondros Mütarekesinin imzalanmasından sonra da tarih kitaplarına göre bir Alman denizaltısıyla ülkeden kaçmıştı. Ancak onun niyeti kaçmak değil, hayallerini gerçekleştirebileceği yeni yere gitmekti. Gönlünde Turan ülküsü vardı ve Orta Asya"daki Türk devletlerini Bolşeviklere karşı ayaklandırmayı amaçlamıştı. Özbek, Türkmen ve Tacik aşiretler arasında 4 yıl boyunca dolaşıp onları ayaklanmaları için teşvik etmişti. Ancak talihsizlik orada da yakasını bırakmamış ve amacına ulaşamadan Bolşevik ordusunca etrafı sarılmıştı. İşte o noktada Enver Paşa yaşam öyküsüne yakışan bir finalle hayatına son verdi. Tarihçi Orhan Koloğlu o sahneyi şöyle anlatıyor; "Bolşevikler etrafını sarıyor. Üzerlerine makineli tüfeklerle ateş açıyorlar. Enver Paşa ise atının üstünde ve elinde sadece bir kılıçla kendisine ateş açan makinelilerin üzerine yürüyor. Kahramanca bir intihardır bu. Bu hareketiyle belki birçok yanlışını unutturdu ve itibarını kazandı. Saddam"dan beklenen de bu olabilirdi. Ben onu 1978 yılında görmüştüm. Bir salona girişini hatırlıyorum. Caka satan bir adam vardı karşımda. Öyle birinin kendi sonuna kendisinin karar verecek güce sahip olmasını beklerdim." Koloğlu, Hitler"in intiharını ise şöyle değerlendiriyor; "Adam dünyayı idare etmek istiyor ama çuvallıyor. Hareketinde yanlışını kabul etmek var. Her şeye rağmen yaptıklarının başkası tarafından değerlendirilmesini kabul etmiyor, kendi cezasını kendi veriyor."
       <br/>
       <br/>
       "Ben bir yere gitmiyorum"
       <br/>
       <br/>
       Koloğlu"nun beklentisini Saddam Hüseyin değil 2. Abdülhamit yapmıştı. 33 yıllık padişahlığı döneminde izlediği siyaset ile İmparatorluğun parçalanmasını önleyen Abdülhamit tahttan indirildikten sonra Selanik"te ikamet etmek zorunda kalır. Ancak Balkan Harbiyle birlikte Selanik"in elden çıkması gündeme gelince İttihat ve Terakki hükümeti ondan şehri terk etmesini ister. Neden böyle bir istekte bulunulduğunu öğrenince cevabı bir lidere yakışır şekilde olur; "Selanik İstanbul"un anahtarıdır. Ecdad kanlarıyla sulanan bu topraklar nasıl terk edilir? Ben buna razı değilim." Ancak sonrasında Sultan Reşad"ın selamı ve ricası iletilince Ulu Hakan İstanbul"a gelir. Ama bu kez de Çanakkale Savaşları başlar ve düşmanın Marmara denizini geçme ihtimaline karşı payitahtın Eskişehir"e taşınması gündeme gelir. Abdülhamit bu düşünceye de karşı çıkar; "Ben Fatih Sultan Mehmet"in torunuyum. Her tarafı sarılmışken bile askerlerinin başında savaşan Bizans İmparatoru Konstantin kadar olamayacak mıyım? Kardeşim istediği yere gidebilir. Fakat gidenler bilmelidir ki, İstanbul"a geri dönüşleri olmaz. Ben buradayım, bir yere gitmiyorum."
       <br/>
       <br/>
       Vahdettin ülkede karışıklığa neden olmamak için vatanı terk ederken, Cem Sultan kendisinin kardeşine karşı kullanılacağını hissettiği için intihar etti. Yıldırım Bayezit, Timur"a esir düşmesinin ardından bir rivayete göre yüzüğündeki zehri içerek hayatına son verirken lider gibi davrandı. Tarihçi Mim Kemal Öke tarih boyunca zor ve gizli göreve gidenlerin yanlarında zehir ya da tablet taşıdıklarını, bugün de aynı uygulamanın sürdüğünü söylüyor; "Eskiden parmaklarda mutlaka zehirli yüzük bulunurdu. Bir ulusun onuru padişahın şahsında simgeleştiği için ülkenin izzetinefsini kurtarmak isteyen liderlerler intiharı seçmiştir. Böylece ülkelerinin gururlarını da korumuş olurlardı. Ancak bir diktatörün teslim olmasıyla olmaması arasında bir fark yok. Halkı tarafından sevilmeyen kişinin ulusal onurundan sözetmek mümkün değil." Öke, bizim tarihimizde intiharlardan çok dövüşerek ölme vakalarının olduğunu belirtiyor; "Savaşın bitmesine yakın ordunun yenileceği anlaşılınca yere çöküp padişahın etrafında halka olur sağ bacaklarını birbirlerine bağlarlardı." Ülkelerin yakın siyasi tarihlerinde, cunta ya da diktatörlerce idama mahkum edilen yöneticilerin tavırları da lidere yakışır nitelikte oldu. İdam sehpasına çıkarılanlar cellatlarına fırsat tanımadan kendi taburelerini kendileri itti; Fatin Rüştü Zorlu örneğinde olduğu gibi.
       <br/>
       <br/>
       Şimdilik görünenler Saddam Hüseyin"in cesareti değil korkuyu tercih ettiğini gösteriyor. Tıpkı PKK lideri Abdullah Öcalan gibi. Öcalan da zalim bir diktatördü ve yaşamının garantiye alınması karşılığında teslim olmuştu. İtalyan diktatör Mussolini ve eşi yine İtalyanlarca öldürülürken, Romanya"nın diktatörü Çavuşesku da yaptıklarının cezasını ölümle çekti. Sırp kasabı hâlâ Lahey Adalet Divanı"na hesap veriyor. Şili"de diktatör Pinochet"i engellemek için hayatını feda eden Cumhurbaşkanı Allende"nin onurlu davranışını herkes gösteremiyor. Tıpkı Şili diktatörü Augusto Pinochet vakasında olduğu gibi. Hakkında açılan davalardan, yaşının ilerlemesiyle kurtulabildi. Daha onlarca diktatörün sonu da benzer şekilde oldu. Bugün çoğumuz bu isimleri hatırlamıyoruz bile. Ama Che Guevera ismini duymayan yoktur. İnandığı değerler uğruna başka bir ülkenin kurtuluş mücadelesine yardım ederken öldürülen Che Guevera, üçüncü dünya ülkelerinin kahramanlarından biri olmayı başardı.
       <br/>
       <br/>
       Saddam"ın yaptığı zulümlere rağmen kahraman olma ve itibar kazanma şansı vardı. Ama o kolay olanı seçti...
      </br>
     </br>
    </br>
   </br>
  </font>
 </p>
</div>


## Yorumlar

### songul yaprak, 21-Şubat-2004
> neden olsunki: 
> Saddam kendisine verilen gorevi basariyla yerine getirdi.Kendisini destekleyenlerin yuzunu kar cikarmadi.Simdi neden intihar etsinki.Yasamak Guzeldir.

### CERAN Emrah, 28-Aralık-2003
> kahramanlık: 
> Tarihimize mal olmuş insanlar bizlere göstermiş oldukları kahramanlıklarıyla ulaşmışlardır.Ya devlet başa ya kuzgun leşe parolasını daim yüreklerinde beslemiş bu ecdadla ne kadar gurur duysak azdır.Bazı istisnayı durumlar olmuştur.İstisnalar kaideyi bozmaz.Aziz Türk Milleti'nin fertleri olarak bunları aşacak işler yapamamız gerekmektedir.Tarih hikayeciliğini bırakıp hikayesi anlatılacak tarihler yazmalıyız.Üzerimizdeki ölü toprağıdan silkinmeliyiz.Bu yazınız benim üzerimdeki  bu etkiyi bir nebze olsun oluşturmuştur.Teşekkürler

### fikret türker, 26-Aralık-2003
> ONURSUZLUĞUN ONURU: 
> Burdaki mesele ölmek değil mesele bir halkı ele geçirdikten sonra kendi ideolojileri uğruna sefalete ve insana yakışmayacak bir hayata sürükledikten sonra hayasız bir şekilde düşmanın eline acınacak bir şekilde ve onursuzca geçmektir. Dergideki yazıda da intihar etmenin insanlara güzel bir şekilde sunulduğu görüşüne katılmıyorum.Sadece onurlu liderlerin yapması gerekenler örneklerle açıklanmıştır.Saddamın kendini vurması gerekmiyordu ama en azından savaşarak ölebilirdi ve bu da onun kara sayfalarla dolu defterinde beyaz bir sayfa olarak olumlu anlamda dikkat çekebilirdi. Hitlerin yaptıkları normal olan hiçbir insan tarafından onaylanmıyor fakat intahar etmiş olması onursuzluğunda bir onuru olduğunu [Hitler tarafından da olsa ] gösteriyor.Saddam bir şekilde hayatla olan bağlarını koparmalıydı.Bunu kendi için değil halkının onuru için ve binlerce insanın canına sebeb olan ideolojisinin onuru[tabi varsa]için yapmalıydı Bu yorumum bu yazıya verilmiş olan diğer  yorum içindi.

### Reyhan SERT®, 23-Aralık-2003
> Ölmek mi kolay, kalmak mı?: 
> Kolay olan ölmek midir kalmak mı tartışılır. Kurtuluş şansı olmadığını bile bile savaşarak ölmek onurlu bir hareket olabilir. Düşmanı karşında görünce beynine silah sıkmanın yada başka yolla intihar etmenin onurlu bir hareket olduğunu zannetmiyorum.Heleki inançlı bir insan iseniz, intihar gibi -kolay- bir yolu düşünmezsiniz. İntihar korkakların işidir. Cesur insan kalıp mücadele eder. Yada başına geleceklre razı olur diyeyim.    İntiharı bu kadar tasvip etmek ve onurlu göstermek ne derece doğrudur bilemiyorum.

Kaynak: [www.aksiyon.com.tr](http://www.aksiyon.com.tr:80/detay.php?id=3308&yorum_id=1), [web.archive.org (arşiv bağlantısı)](http://web.archive.org/web/20050121013333/http://www.aksiyon.com.tr:80/detay.php?id=3308&yorum_id=1)
