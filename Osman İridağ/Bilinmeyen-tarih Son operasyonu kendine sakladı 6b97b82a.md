# Son operasyonu kendine sakladı

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050130073855im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050130073855im_/http://www.aksiyon.com.tr/resim/483/56.jpg" vspace="5"/>
  </p>
 </font>
 <font class="content">
  Fatih Terim Galatasaray"daki kötü gidişlerin ardından hep bir "operas-yon" yaptı. Ancak 1.5 yılda yapılan operasyonların hiçbiri Sarı Kırmızılı takımdaki sorunları çözmedi. Görünen o ki "imparator" son operasyonu kendisine saklıyor. Türk futbol tarihinin doksanlı yıllarına damgasını vuran Fatih Terim, son dönemin de en çok konuşulan isimlerinden biri. Konu futbol olduğu için de neredeyse hemen herkesin onunla ilgili bir fikri var.
 </font>
 <br/>
 <p>
  <font class="content">
   Ümit Milli Takım, A Milli Takım ve Galatasaray"daki başarıları spor merakı olmayanlarca da bilinen bir "marka" haline getirdi onu. İtalya"ya giden ilk Türk antrenör olarak Türkiye"nin tanıtımına katkıda bulundu. Dünyanın bir numaralı kulüplerinden Milan"da antrenörlük yaptı. 1990"lı yıllarda başlayan antrenörlük kariyeri 2002 yılına kadar hep başarılarla doluydu. Sporda elde ettiği karizmayla liderlik konferansları verdi, siyasete göz kırptı. Galatasaray"da görev yaptığı ilk dönemde dört kez üst üste takımı şampiyon yaparken 2000 yılında da UEFA Kupasını Türkiye"ye getirmeyi başardı. Yaptıklarını anlatmak için sayfalarca yazmamız gereken biriydi. 2002, kariyerinde dönüm noktası olan tarihti.
   <br>
    <br>
     Galatasaray"ın başına ikinci kez getirildiği zaman herkesin beklentisi sadece Türkiye içinde değil, yurtdışında da başarı sağlanmasıydı. Nitekim o da ilk açıklamalarında hedef olarak Türkiye şampiyonluğu yerine Şampiyonlar Ligi şampiyonluğunu gösterince beklentilerin yükselmesine ortam hazırladı. 2002 yılına kadar olan süreçte hakkında ne kadar olumlu yazılar yazıldıysa ikinci dönemde o kadar olumsuz yazılar çıktı. 1. Terim döneminde yaptıkları, tavırları, söyledikleri ile eleştiril(e)meyen Terim ikinci döneminde aynı şeyleri yaptığı için eleştirildi. Çünkü bu kez başarı yoktu. Terim"in abartılı mimikleri, yukarıdan bakışı, duruşu, agresif tavırları önceki dönemde oyuncuları motive edici faktör olarak yorumlanırken bu kez oyuncuları korkuttuğu şeklinde algılandı.
     <br>
      <br>
       Geçen yıl ligi ikinci bitirmesine karşın Şampiyonlar Ligi"nde ilk turda elenen Galatasaray, bu sene de önce Şampiyonlar Ligi"nden elendi, ardından Lig şampiyonluğundan ümidini kesti. Türkiye Kupasından da elenince geriye sadece UEFA kalmıştı. 2000 yılında da Şampiyonlar Ligi"nde üçüncü olarak UEFA"ya kalan ve kupayı alan Fatih Terim yine aynı şeyi yapabileceğini hesaplıyordu. Geçtiğimiz hafta Sarı Kırmızılıların rüyası sona erdi. Avrupa kupalarında mücadele eden dört Türk takımı içinde en şanslı kurayı çeken Sarı Kırmızılılar İspanyol Villereal takımına elenerek kupaya veda etti. Villereal ile deplasmanda oynanan rövanş maçındaki bir enstantane 1. Terim ile 2. Terim dönemleri arasındaki farkı çok net ortaya koydu. Galatasaray"ın genç oyuncusu Sabri"nin sırtında "SARBİ" yazıyordu. Terim imparatorluğunun birinci döneminde böyle bir hata mümkün değilken, bu dönemde oyuncunun ismi yanlış yazılabiliyordu. İlk dönemdeki Terim olsaydı hem Sabri"yi, hem o formayı üreten şirketi, hem de malzemeciyi takımdan kovardı. Kimse de çıkıp neden böyle yapıyorsun diyemezdi. Disiplin başarıyı getirir, başarılı olan da haklıdır tezinin yanında yer alırlardı.
       <br/>
       <br/>
       Galatasaray"ın ve tabii ki Terim"in bütün hayallerinin bittiği, Sabri"nin sırt formasında resmedilmişti. Bu kadar iddialı bir sözün arkasında yine Terim var. Zaman Gazetesi yazarı Ahmet Çakır 1996 yılında Galatasaray"ın başına geçen Fatih Terim"in ilk günleriyle ilgili bir anısını anlatıyor: "Altyapının başındaki ekibi değiştiren Fatih Terim sahayı gezerken 16 yaş grubundan bir futbolcunun formasının yanının açık olduğunu görüyor. Oyuncuyu yanına çağırınca formanın yırtık olduğunu fark ediyor ve "Forması yırtık oyuncuyu Galatasaray"da idmana çıkaranlar suçludur" diyerek sorumluların işine son veriyor." O gün antrenmanda üstelik 16 yaş grubundan bir futbolcunun yırtık formasını fark eden Fatih Terim bugün, oyuna soktuğu Sabri"nin isminin doğru yazılmadığını göremiyor. Çünkü işler iyi gitmiyor, ardı ardına başarısızlıklar geliyor ve Galatasaraylılar yüksek sesle olmasa bile Terim"in istifasını istiyor.
       <br/>
       <br/>
       İki dönem arasındaki farklar
       <br/>
       <br/>
       İmparatorluğun birinci döneminde Fatih Terim, Türk futbolunu yakından tanıyordu. Ümit Milli Takım seçmeleri için Türkiye"yi dolaşmış ve bütün yetenekli futbolcuları izlemişti. Sonrasında bu oyuncuların çoğunu A Milli Takıma ve Galatasaray"a kazandırmıştı. 1996 yılında Milli Takımın iskelet kadrosunu Galatasaray oluşturuyordu. Aday kadro açıklandığında 8-9 futbolcunun Sarı Kırmızılı ekipten olması sürpriz değildi. Bülent, Hakan Şükür, Hakan Ünsal, Ergün, Okan, Emre, Tugay, Hasan Şaş, Arif... Yani Galatasaray"ın ilk 11"inde oynayan bütün futbolcular aynı zamanda Milli Takım"da da oynuyordu. Hasan Şaş, Ergün ile Emre dışındakiler Terim Galatasaray"da görev yapmadan önce de bu takımda futbol oynuyordu. O zamanlar imparator başarıya hasretti. Sarı Kırmızılı takımda 13 yıl futbol oynadığı halde hiç şampiyonluk yaşamamıştı. Amacı Milli Takımdaki başarı çıtasını daha da yükseğe çıkartmak ve takımı şampiyon yapmaktı. Şampiyon olamamanın ezikliğini azmiyle yendi. Altyapının başına önemli bir ismi, Tamer Güney"i getirdi. Daha sonra aynı isim Fenerbahçe tarafından transfer edildi. Psikiyatrist ve psikologlardan yardım aldı. Bir şeyleri ispat edecek olmanın kararlılığı başarı yolunu da açtı. Yabancı transferlerinde hatalar yaptı ancak Hagi, Popescu ve Tafarel"in istikrarlı form grafikleri diğer yanlış transferleri unutturdu.
       <br/>
       <br/>
       Ne yapsa yakışıyordu!
       <br/>
       <br/>
       Futbolun olmazsa olmazı şans faktörünü de unutmamak gerekiyor. Terim ilk geldiği yıl Fenerbahçe"ye farklı mağlup olmuş ve istikrarsız sonuçlar almıştı. O dönemde gönderilmesi gündeme gelmişti. Azim ve kararlılığı yanında şansın da ondan yana olmasıyla yönetim böyle bir karar vermemişti. Görev yaptığı dönemde Şampiyonlar Ligi"nde sürekli başarısız sonuçlar aldı. Buna rağmen içeride kazandığı zafer, konumunun tartışılmasını engelledi. Kıskananlar, nefret edenler, sevmeyenler dört kez üst üste kazanılan şampiyonluk karşısında sessiz kaldı. Gazetecilerle tartıştı, Florya"ya girmelerini yasakladı. Rakiplerini kıskandıracak, kızdıracak kadar kendinden emindi. Gittikçe markalaştı, marka olmanın şartlarını fazlasıyla yerine getirdi. Hakkında yazılan kitapları toplattı, modayı takip etti. Tavırları, kendinden emin duruşu ve sözleriyle bir star izlenimi veriyordu. Sarı Kırmızılı takımda kurduğu imparatorluğunun zirvesi ise 2000 yılında aldığı UEFA kupasıydı. Tıpkı Osmanlı İmparatorluğu"nun 1699 yılında imzaladığı Karlofça Anlaşmasında olduğu gibi zirveyi görmüştü. Sonrası düşüştü, o da bunu hisetti soluğu yurtdışında aldı.
       <br/>
       <br/>
       Gerileme ve dağılma dönemi
       <br/>
       <br/>
       İmparatorluk topraklarına döndüğü zaman, bıraktığı takımın yerinde yeller esiyordu. Yeni bir idareci gelmişti, üstelik başarısız da değildi. Hem onun mirasıyla değil kendi kurduğu kadroyla başarılı olmuştu. Terim"in ikinci kez takımın başına getiriliş şekli onun çok sık kullandığı bir ifadeyle "şık" değildi. Sarı kırmızılı takımdan şampiyon hoca olarak ayrılan Lucescu"nun takımda kalmasını isteyen taraftarların sayısı az değildi. Buna rağmen Başkan Özhan Canaydın Lucescu"yu gönderip Terim"i antrenör yapmıştı. Şampiyon hocanın takımdan uzaklaştırılması sadece Sarı Kırmızılı taraftar da değil, futbolla ilgilenen hemen her izleyicide bir burukluk meydana getirmişti. Terim gelirken bir mazlumun ahını almıştı. Yeniden imparator olarak ülkesine dönen Terim, topraklarındaki yabancı güçleri temizlemekle işe başladı. Ama durum farklıydı. Artık Terim"in kendisini ispat etmesi gerekmiyordu. Türkiye"de kazanılacak şampiyonluklar da yeterli olmayacaktı. Mircea Lucescu dönemindeki futbolcularla yollarını ayırdı. Yeni transferler yaptı. Muhammed Sarr, Cihan, Volkan, Felipe, Pinto, Murat Erdoğan, Ümit Davala, Hakan Ünsal, Duro, Elvir Baliç, Christian transfer edildi. Kulübün maddi gücünün yetersiz olması nedeniyle istediği transferi yapamadığı söylendi. Buna rağmen o yeni bir takım ruhu oluşturacağı iddiasıyla ikinci imparatorluk dönemindeki görevine başladı. Yükselme devrinin bittiğinin farkında değildi. Lucescu dönemi de duraklama dönemi olarak adlandırılırsa ona kalan gerileme ve dağılma dönemiydi. Başarılı olamadı, ikinci yarı yabancı oyuncuların bazıları gönderilip yerlerine Revivo, Ali Lukunku gibi takviyeler yapıldı. Yine şampiyonluk gelmedi. Geçtiğimiz yıl da birçok transfere imza attıdı. 1.5 yıllık sürede tam 31 oyuncu transfer edildi. Bunların çoğu da geri gönderildi. Fatih Terim her başarısızlık sonrasında "operasyon" yaptı. İstikrarlı bir kadro oluşturamadı. Neredeyse hemen her maçta değişiklik yaptı. Terim"e olan güven ve inanç bu değişikliklerin eleştirilmesini bir süre geciktirdi. Her kaybedilen umut sonrası eleştirilerin dozu da arttı.
       <br/>
       <br/>
       Aynı suda ikinci kez yıkanılmaz
       <br/>
       <br/>
       Şimdilerde Galatasaray son yılların en kötü sezonunu yaşıyor. Puan cetvelinde liderle arasındaki fark iyice açıldı. Türkiye Kupası ve Avrupa kupalarından da elendiler. Her yenilgi sonrası operasyon yapan Terim son operasyonu kendisi için yaptı. Villereal maçında sonra takımdan ayrılmak istediğini açıkladı. İmparator kendi sonunu kendi hazırladı. Meşhur bir söz vardır. Aynı suda iki kez yıkanılmaz diye. İmparator ikinci kez yıkanmak istedi... Görünen o ki Terim değil, filozozof haklı çıktı.
      </br>
     </br>
    </br>
   </br>
  </font>
 </p>
</div>


## Yorumlar

### orhan karamanlı, 15-Mart-2004
> her zaman kalplerde...: 
> Fatih Terim tüm galatasaraylılar için bir marka olmus isim. Son iki haftadır gösterilen vefa bunun en güzel örneği galatasaray taraftarları onun kendileri ve Türk futbolu için yaptıklarını unutmayacak Fatih hoca, vaatlerini yerine getiremeyen bir yönetimin kurbanı olmuştur. güle güle Fatih hocam gitiğiniz yerler de Türk futbolunu en iyi sekilde temsil etmen dileğiyle.

### Talha Erdem, 14-Mart-2004
> IMPARATOR: 
> Kanuni bir tanedir Osmanliya altin cagini yasatan, Fatih Terim de bir tanedir Galatasaray tarihi icin.. Galatasaraylilara ve hatta tum Turkiye'ye ilkleri yasatan odur... Ama Terim ikinci doneminde 'zamansiz' bir sekilde gelmistir takimin basina ve 'zamansiz' bir sekilde ayrilmak zorunda kalmistir.. Bunda en buyuk suc tabiki basiretsiz yoneticilerdedir..   Fatih Terim her zaman Galatasaraylilar icin IMPARATOR'dur ve bu talihsiz, zamansiz ve sessiz gidis; MUHTESEM DONUS'un acik bir gostergesidir!

### hamdi akyol, 12-Mart-2004
> hayaller ve anılar gerçeği: 
> Aslına bakarsanız ben Terim'i çok seven bir Galatasaray taraftarı olarak gitmesine üzlmedim. Çünkü böylesine güçlü bir insanı bu kadar zayıf ve ezgin görmek beni üzüyordu.  Ortada bir suçlu aramak gerekiyorsa o da; verdiği hiçbir sözü yerine getirmeyerek hiçbir Galatasaray lıya yakışmayan- hele bir Galatasaray Başkanına hiç yakışmayan- yönetim tarzını benimseyen bu başkandır.  Galatasaray takımı başkanın kişiliğine büründü adeta, üzülecekler diye rakip takımı yenmeye çekiniyoruz. Fair Play i alacağız ya, fair play sahibi başkanların takımlarını şampiyonlar ligine ön elemesiz dahil ediyorlar ya.  Bu taraftar bu misyona yüreklerini koyanları asla unutmaz. Fatih Terim de unutulmayacaklar arasında. O Galatasaray ruhunun çok önemli bir taşı benim için. Çünkü O; Bazılarının hayal bile edemediklerini bizim anılarımıza armağan eden büyük bir insan.

Kaynak: [www.aksiyon.com.tr](http://www.aksiyon.com.tr:80/detay.php?id=11238&yorum_id=879), [web.archive.org (arşiv bağlantısı)](http://web.archive.org/web/20050130073855/http://www.aksiyon.com.tr:80/detay.php?id=11238&yorum_id=879)
