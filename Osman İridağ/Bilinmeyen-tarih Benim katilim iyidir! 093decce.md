# Benim katilim iyidir!

*Osman İridağ Bilinmeyen-tarih*

<div>
 <font>
  <img border="0" height="1" src="/web/20030826095003im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030826095003im_/http://www.aksiyon.com.tr/resim/53/20.jpg" vspace="5"/>
  </p>
 </font>
 <font class="content">
  12 Eylül ve 12 Mart öncesi yaşanan olaylar ve kişilerle ilgili övgü dolu sözler söyleyenlerle ilgili hiçbir cezai işlem yapılmazken, MHP eski Trabzon milletvekili Orhan Bıçakçıoğlu hakkında Haluk Kırcı’yı övmek suçundan dava açıldı. Bu dava “benim katilim iyidir seninki kötü” tartışmasını yeniden alevlendirecek gibi görünüyor.
 </font>
 <p>
  <font class="content">
   “Gelgitlerin acımasız girdabına kapılan bizler nasıl bir açmazın içine düşmüştük. Girdaplara kapılan ve açmaza düşen yalnızca bizler değildik. Sonraki yıllarda cezaevinde yakından tanımak fırsatını bulduğum solcu militanlar da aynı durumdaydı. Hiçbirimiz, bilgilenmenin, kültürün, öğrenmenin, aydınlanmanın gerçek savaş olduğunun farkında değildik. Oyun Masası öyle kurulmuştu. Soğuk savaş yıllarının sıcak savaş mağdurları olan bizleri, katil veya maktul, kim olursak olalım, şiddet rüzgârlarının miras bıraktığı kalıntılar olarak görüyorum. Bu kalıntıların izleri hangi insana gurur verir, bilmiyorum; bana asla gurur vermiyor.”
   <br/>
   <br/>
   “Biz genç, idealist, saf insanlardık o dönem, ama gençtik hepsinden önemlisi. Güzel bir maceraydı, yaşanmıştı. Yaşanmışlıktan pişmanlık duymanın, onu inkâr etmenin, kendini kendi mazinin dışında tutmanın âlemi yok. Bu benim romanımdı, benim sinemamdı, farklı farklı sahneleri, sayfaları vardı. Bunlar birleşti ve ben oldum. Niye o sayfayı buradan çıkarıp atayım ki? Kaleme aldığım o metnin hayatımın ondan sonraki film sahnelerinin önünü açtığını, kaderimi değiştirdiğini düşünüyorum.”
   <br/>
   <br/>
   Yukarıdaki sözler dünya görüşleri, yaşam tarzları, hayata bakışları birbirine tamamen zıt iki kişiye ait. Onlardan birini “katil” olarak tanıyoruz, diğerini ise “demokrat”. Biri bütün kötülüklerin, vahşetin ve düşmanlığın odak noktasına oturtulurken diğerinin ismi daha çok insan hakları, demokrasi, sevgi gibi güzel değerlerle anılıyor. Ancak ilginç olan yukarıda yaptığımız alıntılardan ilkinin “katil” dediğimiz kişiye ait olması. 12 Eylül olaylarının odak noktasına oturtulan ve af tartışmalarında ismi üzerine spekülasyonlar yapılan Haluk Kırcı, Zamanı Süzerken isimli kitabında geçmişle muhasebesini bu şekilde yapmış ve o günlerden geriye kalan kırıntılardan asla gurur duymadığını yazmıştı. Ünlü televizyoncu Ali Kırca ise Radikal gazetesinde kendisiyle yapılan bir röportajda sorulan ‘Devrimci Subaylar Bildirisi’ni kaleme alıp ordudan atılmak da bir macera mıydı sizin için?” şeklindeki soruyu “Güzel bir macera” olarak tanımlamayı tercih etmişti. Sağcı Haluk Kırcı geçmişte karıştığı yanlış olaylardan pişmanlık duyduğunu söylüyor, solcu Ali Kırca ise olayları o günün şartlarında değerlendirmek gerektiğini söylüyor.
   <br/>
   <br/>
   Yakın tarihi, ‘sol’dan okuduk
   <br/>
   <br/>
   12 Eylül öncesi sağ sol olaylarına karışan kişilerin büyük kısmı şimdi önemli mevkileri işgal ediyor. Bu kişiler geçmişte yaşadıklarını kitap haline getirip yayınlıyor. Bu konuda sağın çok başarılı olduğunu söylemek oldukça zor. Kimi korkusundan, kimi yaşanan günleri bir daha hatırlamak istememesinden, kimi ise geçmişe sünger çekip yeni bir başlangıç yapma düşüncesinden kaynaklanan nedenlerle yaşadıklarını kaleme almamayı tercih etti. Muhafazakar gelenekten gelen sağcıların bu düşüncesinde “Acaba başıma bir şey gelir mi? Yazdıklarım, aleyhime delil olarak kullanılabilir mi?” korkusunun etkili olduğunu söylemek de yanlış olmaz. Gerek 12 Eylül, gerekse 12 Mart öncesi yaşananlarla ilgili olarak sağ bakış açısı eksik kaldığı için de yeni yetişen nesiller o günleri daha çok solun kaleminden okumak zorunda kaldı. Sol ise tarafsızlık ve objektiflik konusunda başarılı olamadı ve olayları aktarmada duygusal davrandı. Bunda garipsenecek bir şey yok. O günleri yaşayan ve kader birlikteliği yapan insanların birbirlerini koruma içgüdüsüyle hareket etmeleri son derece normal bir davranıştı. Öyle de oldu, yayınlanan hatıratlarda, romanlarda, belgesellerde “öcü” rolü daha çok sağcılara verildi. Solcuların hataları ise “bireysel” eylemler olarak değerlendirilmekten öteye geçmedi. Yazılı ve görsel medyada önemli noktaları işgal eden 68’li solcuların da katkısıyla bu görüş genel kabul gibi sunuldu. Yayınlanan kitaplarda devleti yıkmak isteyen kişiler efsaneleştirildi, mahkemece suçu sabit görülenler hakkında övgü dolu sözler sarfedildi.
   <br/>
   <br/>
   Kral katil
   <br/>
   <br/>
   Mesela Yılmaz Güney... Adana Yumurtalık’ta içki masasında devletin bir savcısını öldürmekten hapis cezası alan Güney’in katil olduğu kimsenin aklına gelmiyor. Çünkü Güney’le ilgili yazılan kitaplarda onun katilliğinden ziyade sinemacı yönü öne çıkartılıyor. O aynı zamanda devletin bir memurunu öldüren ve bu nedenle hakkında dava açılan bir katildi. Ama sol Yılmaz Güney’i bir mit haline getirmeyi başardı. Deniz Gezmiş ve arkadaşları için de benzer bir durum yaşandı. Deniz Gezmiş ve iki arkadaşı Türkiye Cumhuriyeti mahkemeleri tarafından yargılanarak idam edilmişti. Toplum vicdanında suçlu ya da masum oldukları ayrı bir tartışma konusu ancak yargının kararı suçlu oldukları yönünde olmuştu. Oysa bugün üçünden de kahraman gibi bahsediliyor. Haklarında onlarca kitap yazılıyor, sinema filmi çekiliyor. 9 Mart’ta askeri bir darbe hazırlığı içine giren ancak başarılı olamayan pek çok kişi de artık demokrat ve çağdaş kimlikleriyle tanınıyor. Doğan Avcıoğlu, İlhan Selçuk, Cengiz Çandar, Nuri Çolakoğlu, Şahin Alpay, Mümtaz Soysal, Uluç Gürkan, Doğu Perinçek, Mihri Belli, Hasan Cemal, Fakir Baykurt, Doğu Perinçek, Uğur Mumcu, İlhami Soysal, Altan Öymen... Listeye bir çok ismi daha eklemek mümkün. Bu isimlerden bazıları eski fikirlerinden vazgeçtiğini deklare etmesine rağmen, bir kısmı Ali Kırca gibi gençlik hevesi olarak değerlendirmiş, bazıları da aynı fikirlerini bugüne kadar devam ettirmişti. Bazıları devlet düzenini değiştirmek suçundan yargılanan kişilerle ilgili övücü sözler sarf edenler hakkında ise hiçbir hukuki ya da adli takibat yapılmıyor. Tabii ki olması gereken bu. Çünkü herkesin düşüncesini serbestçe açıklaması ve kimsenin geçmişindeki hatalarından dolayı mahkum edilmemesi gerekiyor. Bugüne kadar geçmişte yaşananlardan övgüyle bahseden solcular hakkında hiçbir davanın açılmamış olması Türkiye’nin özgürlükler anlamında geldiği noktayı göstermesi bakımından sevindirici bir gelişme gibi görünüyor.
   <br/>
   <br/>
   Fikrimiz sağ, çobanımız sol
   <br/>
   <br/>
   Sol geçmişiyle övünmeye devam ederken “sakınan göze çöp batar” misali kabak yine sağın başına patladı. Eski arkadaşlarını yalnız bırakmak konusunda sabıkası parlak olan sağ, geçmişinden kaçamadı. MHP Trabzon Milletvekili Orhan Bıçakçıoğlu hakkında “yasanın suç saydığı bir fiili övmek” suçundan dava açıldı. Ankara Cumhuriyet Başsavcılığı tarafından 16. Asliye Ceza Mahkemesinde açılan davada Bıcakçıoğlu 6 aydan 2 yıla kadar hapis istemiyle yargılanacak. Suçu ise Haluk Kırcı ve İsa Armağan’ın arkasında olduğunu söylemiş olması. Af tartışmalarının yaşandığı bir dönemde Haluk Kırcı’nın affedilmesiyle ilgili spekülasyonlar artmış ve o dönemde Adalet Komisyonu üyesi olan Orhan Bıçakçıoğlu da bir gazeteye verdiği demeçte Haluk Kırcı ve İsa Armağan’ı 12 Eylül öncesi eylemlerinden dolayı sonuna kadar savunduğunu söylemişti. Solcular için sıradan olan bu desteği bir sağcı verince iş değişmiş ve ahde vefa olarak tanımlanabilecek sözlerde suç unsuru tespit edilmişti. Oysa bugüne kadar sol bu ve benzer desteği fazlasıyla göstermiş olmasına karşın hiçbiri hakkında benzer bir dava açılmamıştı. Peki neden? Bıçakçıoğlu’na göre bu sorunun cevabı sağın ne olduğunu bilmemesinde yatıyor; “Türkiye yüzde 90 sağ iktidarlar tarafından yönetildi ama sol mutlu edildi, tatmin edildi. Çünkü sağ basiretsiz davranmış ve Türkiye’yi belli bir sermayenin eline teslim etmiştir. Türkiye’deki demokrasinin fikri sağ, çobanı soldur.” MHP eski milletvekillerinden Mehmet Gül de Türkiye’yi yöneten sağ iktidarların bazı kurumlarda etkili olamadığını söylüyor; “Maalesef bazı alanlarda sağcılık, solculuk sökmüyor, oraları kontrolü altına alan bazı zihniyetler var. O zihniyetler kendi görüşlerini dayatıyor.”
   <br/>
   <br/>
   Her katil kötüdür
   <br/>
   <br/>
   Orhan Bıçakçıoğlu söylediklerinde bir suç unsuru olmadığını, savcının dava açmasına hayret ettiğini belirtiyor; “Benim katilim iyidir seninki kötüdür anlayışında değiliz. Oysa Türkiye’de Deniz Geçmiş, Mahir Çayan gibi isimler 80 öncesi olaylardan dolayı halk kahramanı olabiliyor. Biz 12 Eylül’ü milat kabul edip geçmişe sünger çekelim anlayışında hareket ettiğimiz halde maalesef ırz düşmanlarını affettik ama Haluk Kırcı ve İsa Armağan gibileri affedemedik. Bu iki ismi öne çıkarıp caniymiş gibi gösterenler öteki taraftan malı götürdü. Benim isyanım buydu. Cinayeti tasvip etmem sözkonusu olamaz.” Orhan Bıçakçıoğlu 57. hükümet dönemindeki komisyon çalışmaları sırasında solcular tarafından öldürülen bir çok ismi gündeme getirmesine ve bu kişilerin katillerinin bugün toplum içinde gezdiklerini belirtmesine rağmen kamuoyundan gereken desteği bulamaz. Mehmet Gül de uygulanan çifte standarda isyan edenlerden biri; “Aynı suçtan yargılanan ülkücülere üç beş idam verilirken solcular tek idamla aftan yararlanıp serbest bırakıldı. Abdullah Öcalan bile tek bir idam aldı. Benim katilim, senin katilin olmaz. Suçlu, suçludur. Aynı suçu işleyen insanlara farklı şeyler uygulanamaz.
   <br/>
   <br/>
   Sol silahı hiç bırakmadı
   <br/>
   <br/>
   Mehmet Gül sağın 12 Eylül sonrası silahlı eylemden vazgeçmesine rağmen solun aynı şeyi yapmadığını da söylüyor; “12 Eylül sonrası DHKP—C silahlı eylemlere devam etti. Türkiye’nin her tarafında Ülkü Ocakları var ama sağcılar silahlı eylemi metod olarak benimsemediği için hiçbir olaya karışmadı. Solcular ise hâlâ gerek devlete gerekse ideolojik hasımlarına karşı silahlı eyleme devam ediyor. Onlar dün de, bugün de aynı çizgideler. Marksizmi biraz bilen bütün uygulamaların böyle olduğunu ve olması gerektiğini aksi halde Marksist olduklarında inandırıcı olamayacaklarını da bilirler.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2525), [web.archive.org (arşiv bağlantısı)](http://web.archive.org/web/20030826095003/http://www.aksiyon.com.tr:80/detay.php?id=2525)
