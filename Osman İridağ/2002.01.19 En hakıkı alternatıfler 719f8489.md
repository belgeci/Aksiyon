# En hakıkı alternatıfler

*Osman İridağ 2002.01.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enerji başlıbaşına uzmanlık gerektiren, okuyan için olduğu gibi yazan için de oldukça sıkıcı bir konu. Rakamlar, tahminler, bilimsel terimler vs. vs. Karışık ama anlaşılması zor değil. Yaz aylarında okunması ihtimal dahilinde bile olmayan bu konunun, soğuktan üşüdüğümüz bu günlerde biraz olsun ilgimizi çekeceği de bir başka gerçek. Işte size doğalgazın alternatif olmaktan çıktığı bir dönemde, 'en gerçek' enerji alternatifleri...
  </font>
 </div>
 <div id="newsText">
  <font class="detail-text">
   Doğalgaz, doğal olmaktan çıktı. Tıpkı petrol gibi belli bir hammeddeye ihtiyaç duyuyor ve heryerde bulunmuyordu zaten. Ve bir süre sonra bu hammadde de bitmeye mahkumdu. Petrol yataklarının bilim adamlarının görüşüne göre önümüzdeki 50 yıl içinde tamamen tükeneceği gerçeği gibi doğalgaz da belli bir süre sonra bitecek. Şimdi oldukça ucuza mal edilen ve Türkiye'ye getirildiği zaman ucuz ve temiz enerji olarak sunulan doğalgaz, birkaç yıl içinde bu özelliklerinden birini kaybetti. Başlangıçta vadedilen 'ucuz enerji' sözlerinin 'hayal' olduğu soğukların bastırmasıyla birlikte ortaya çıktı. Çünkü doğalgaz faturaları hiç de 'doğal' değildi artık.
   <br/>
   <br/>
   Enerji çağı başlıyor
   <br/>
   <br/>
   Bilim adamlarına göre dünyanın geleceğinin belirlenmesinde enerjinin büyük bir rolü olacak. Dolayısıyla yeni çağa damgasını vuracak olan güç enerji. Petrol bulunana kadar  temel enerji işlevinini kömür görürken, zamanla onun yerini petrol aldı. 1974 yılında yaşanan petrol krizi ve sonrasındaki gelişmeler enerjinin petrolün tekeline bırıkılmayacak kadar önemli olduğunu gösterdi. Başta gelişmiş ükeler olmak üzere her ülke, alternatif enerji kaynağı aramaya başladı. Doğalgazın devreye girmesi de işte bu noktada oldu. Ancak doğalgaz tam olarak alternatif enerji kaynakları kapsamına girmiyor. Ülkeler, kömür ve petrol gibi fosil enerji grubu içinde yer alan doğalgaz kaynaklarının ömrünün sınırlı olması nedeniyle başka alternatiflere yöneldiler. Fosil kaynaklı enerji hem ekolojik dengeyi bozuyor hem de insan sağlığına zarar veriyor. Alternatif enerji kaynakları olan güneş ve rüzgar enerjilerinin ise ekolojik dengeye yararı var. Meteoroloji mühendisleri Fırat Çukurçayır ve Hüseyin Arabacı Türkiye'nin alternatif enerji kaynaklarıyla ilgili kapsamlı bir araştırma yapmışlar. Geniş olarak yararlandığımız bu çalışmada Türkiye'nin enerji kaynaklarında bulunduğu nokta belirlenmiş. Ama daha önce mutlaka üzerinde durulması gereken bir enerji kaynağından bahsetmek gerek. Sonra da 'alternatif' olmaktan çıkan 'doğalgaz' sonrası alternatiflere bir göz atalım.
   <br/>
   <br/>
   Bitmeyen tartışma: Nükleer enerji
   <br/>
   <br/>
   Dünyadaki toplam enerji üretiminin yüzde 20'sini nükleer santraller karşılıyor. Türkiye nükleer enerji üretimini tartışıyor ama bir türlü nihai kararı verip üretime geçemiyor. Nedeni ise nükleer enerji santrallerinin çevreye vereceği muhtemel zararlar. Çevrecilerin karşı çıktığı nükleer enerjiyi başta ABD, Almanya ve Fransa olmak üzere gelişmiş bütün ülkeler kullanıyor. ABD'de 104, Japonya'da 53, Fransa'da 58, Almanya'da ise 20 nükleer santralde üretim yapılıyor. Aksiyon dergisinin tarihine geçecek en ilginç kapak başlıklarından biri de nükleer enerjiyle ilgiliydi. Dergimizin 10. sayısında kapak konusu olarak işlenen nükleer santrallerin başlığı "Nükleer Enerji: Öcü mü, cici mi?" şeklinde idi. Sonraki başlık toplantılarının büyük bölümünde bu başlık hep hatırlandı.
   <br/>
   <br/>
   Nükleer enerji santrali kurmak oldukça uzun bir zaman istiyor. Bu santrallerin temel enerji kaynakları olan uranyum ve toryumun da ömrünün 100 yılı geçmeyeceği biliniyor. Ayrıca her iki kaynak da stratejik öneme sahip olduğu için savaş ya da olağanüstü durumlarda ambargo malzemesi olarak kullanılmaları mümkün. Resmi rakamlara göre Türkiye'deki uranyum rezervi 10 bin ton civarında. Toryum ise 380.000 ton. Üstelik bu rezervlerin çıkarılması ve işlenmesi için gerekli teknolojiye de sahip değiliz. Nükleer enerji taraftarı olanlara göre her yeni teknolojinin riskleri olur. Tıpkı elektrik gibi. Elektrik çarpıyor diye nasıl ondan vazgeçilmiyorsa, nükleer enerjiden de vazgeçilemez. Üstelik bütün komşu ülkelerde nükleer santraller var ve oradaki muhtemel kazalardan Türkiye de etkilenecek. Bütün bunlara rağmen Türkiye, nükleer santral kurmayı düşünürse enerji ihtiyacının yüzde 20'sini bu santrallerden karşılayabilecek.
   <br/>
   <br/>
   Tükenmeyecek enerji: Güneş
   <br/>
   <br/>
   Güneş, bedava bir enerji olmasına rağmen maliyeti oldukça yüksek. Şimdilik güneş santralleri kurmak yüksek masraf gerektiriyor ama gittikçe daha ucuza mal edilecek. Ancak fosil kaynaklı enerjinin aksine doğaya zarar vermediği hesaba katıldığı zaman maliyeti diğerleriyle aynı orana geliyor. 1970'li yılların başından itibaren uzay çalışmalarında yararlanılmaya başlanan güneş enerjisinin birim maliyeti 10 centi buluyor. Beş yıl kadar bir süre içinde ise 3-5 cent gibi ekonomik rakamlara gerileyeceğine kesin gözüyle bakılıyor. Yeryüzüne bir yılda düşen güneş ışığı enerjisi, şu anda kullandığımız toplam enerjinin 15 bin katından fazla. Yani yirmi günlük gün ışığı dünyanın toplam fosil rezervlerinin içerdiği tüm enerjiye denk. Türkiye'nin yıllık güneşlenme süresi ise ortalama 2640 saat. Güneşlenme süresi yönünden en zengin bögemiz Güneydoğu Anadolu Bölgesi. Bunu sırası ile Akdeniz, Ege, Iç Anadolu, Doğu Anadolu, Marmara ve Karadeniz bölgeleri takip ediyor. Güneş enerjisi konutlarda, işyerlerinde, tarımsal teknolojide, sanayide, ulaşım araçlarında, iletişim araçlarında, sinyalizasyon ve otomasyonda, elektrik enerjisi üretiminde kullanılıyor. Doğal ısıtma ve soğutma sistemlerini kullanarak binaların gereksiz ve aşırı ticari enerji tüketimlerini önlüyor. Dışa bağımlı değil ve sağlığa zararsız malzemeler kullanılıyor. Ancak Türkiye'de daha çok su ısıtma amaçlı kullanılıyor.
   <br/>
   <br/>
   Rüzgar gibi...
   <br/>
   <br/>
   Rüzgar, güvenilir ve sürekli kaynak olması bakımından önemli bir enerji kaynağı. Gelişen teknolojiyle birlikte enerji birim maliyetleri de gittikçe düşüyor. ABD'de 750 Dolar/kw olan maliyet Avrupa'da 1400 Dolar/kw. Ekonomik olması için 100 Dolar/kilovatı geçmemesi gerekiyor. Türkiye rüzgar enerjisi üretiminde teknolojik standartlara sahip. Özellikle Ege ve Trakya bölgesinde ortalama 6 m/saniyeyi bulan rüzgar büyük avantaj sağlıyor. 500 kilowatt'lık bir rüzgar pervanesini kurmak için bütün masraflar dahil sadece 600 bin dolar gerekiyor. Uzmanlara göre rüzgar enerjisi potansiyeli Türkiye'nin elektrik ihtiyacının tamamını karşılayacak kadar yüksek. Dünyada 20 binin üzerinde rüzgar türbininden elektrik üretimi yapılıyor. Son birkaç yıl içinde Avrupa'da rüzgar enerjisi kapasitesi yüzde 40 oranında arttı. Rüzgar enerjisi üretiminde Almanya dünyadaki toplam rüzgar enerjisi üretiminin üçte birine sahip. Ikinci sırada ABD, üçüncü sırada ise Ispanya yer alıyor. Geçtiğimiz yıl bir önceki yıla göre dünya enerji üretiminde rüzgar enerjisinin rolünde yüzde 30'luk bir artış yaşandı. Bozcaada'da 17 adet türbin kuruldu. Ancak devletin alım garantisi vermemesi ve tek fiyat uygulamasına gidilmemesi nedeniyle sorun yaşanıyor.
   <br/>
   <br/>
   Hidrojenle çalışan otomobiller
   <br/>
   <br/>
   Hidrojen karbon içermediği için fosil yakıtlar gibi çevresel sorunlara neden olmuyor. Isınmadan elektrik üretimine kadar çeşitli alanlarda üretim yapılabiliyor. Gaz ve sıvı halde olduğu için de uzun mesafelere taşınabiliyor, iletimde kayıplar yaşanmıyor. 2010 yılından itibaren hidrojenin ticari amaçlar için kullanılması düşünülüyor. Her türlü maliyet gözönüne alındıktan sonra ilk yıllarda iki kat daha pahalı olması bekleniyor. Ancak gelecek yıllarla birlikte çevre açısından olumlu katkıları da dikkate alındığı zaman maliyetin çok aşağılara çekileceği hesaplanıyor. Bu amaçla Shell International, hidrojen araştırma birimi kurarak bir zamanlar sadece uzay araçlarının favorisi olan ve geleceğin otomobillerinde petrolün yerini alacak hidrojenle ilgili bilimsel çalışmalarına hız verdi. Dünya otomotiv devlerinden Ford, hidrojenle çalışan bir otomobilini "21. yüzyılın aracı" olarak tanıttı.
   <br/>
   <br/>
   En 'canlı' enerji
   <br/>
   <br/>
   Bu enerji türünü klasik ve modern olmak üzere iki gruba ayırmak mümkün. Birincisi; geleneksel ormanlardan elde edilen yakacak odun ve yine yakacak olarak kullanılan bitki ve hayvan atıkları (tezek). Ikinci gruba giren modern biyokütle enerjisi ise; enerji ormancılığı ve orman-ağaç endüstrisi atıkları, tarım kesimindeki bitkisel atıklar, kentsel atıklar, tarıma dayalı endüstri atıklarından oluşuyor. Dünya genelinde biyokütle enerji teknolojileri son derece hızlı gelişiyor. Ülkemizde 1996 yılı verilerine göre 5512 BTEP odun, 1533 BTEP bitki ve hayvan atıkları olmak üzere toplam 7045 BTEP enerji elde edilmiş (BTEP: Bin Ton Eşdeğer Petrol). Bu rakam yıllık enerji tüketimimizin yaklaşık yüzde 10'una tekabül ediyor.
   <br/>
   <br/>
   Denizlerden gelen güç
   <br/>
   <br/>
   Deniz dalga enerjisi, deniz sıcaklık gradyent enerjisi, deniz akıntıları enerjisi ve med-cezir enerjisi olarak biliniyor. Türkiye'yi daha çok deniz dalga enerjisi ilgilendiriyor. Bu enerjinin temelinde de rüzgar enerjisi rol oynuyor. Marmara hariç tutulursa Türkiye'nin açık deniz kıyı uzunluğu 8200 kilometreyi geçiyor.
   <br/>
   <br/>
   Yeraltındaki sıcak sular
   <br/>
   <br/>
   Yer kabuğunun derinliklerinde birikmiş olan ısının oluşturduğu ve sıcaklıkları atmosferik sıcaklığın üzerinde olan sıcak su, buhar ve gazlar olarak biliniyor. Suyun ısıtılması ve buharlaştırılması için fosil enerjiye ihtiyaç duyulmuyor. Ülkemiz jeotermal kaynak bakımından dünyada yedinci sırada yer almasına rağmen potansiyelinin ancak yüzde 10'unu  değerlendiriyor. Doğalgaza göre yüzde 30 daha ucuz. Jeotermal Enerji Derneği'nin hazırladığı rapora göre, gerekli yatırımların yapılması halinde ülke genelindeki konutların yüzde 30'unu bu şekilde ısıtmak mümkün olacak. Şu anda Türkiye genelinde sadece 50 bin konut jeotermalle ısınırken, bu rakam Amerika'da 7 milyonu buluyor. Halen Balıkesir'de 3400, Kütahya Simav'da 3200, Kızılcahamam'da 2500, Izmir Balçova'da 11500, Narlıdere'de 1500 konut jeotermal enerjiyle ısınıyor. Potansiyel değerlendirildiği takdirde sadece Izmir'de 230 bin, Denizli ve çevresinde ise 100 bin konut bu enerjiyle ısınabilecek. Sıcaklığı 40 derecenin üzerinde olan, ağırlıklı olarak Ege ve Akdeniz bölgelerinde olmak üzere ülke genelinde 140 civarında kaynak var. Bu kaynakların 136'sı merkezi ısıtma, sera ve konut ısıtılmasına ve endüstriyel kullanıma uygun iken sadece 4 tanesinden teknik ve ekonomik açıdan elektrik enerjisi elde ediliyor. Tüm kaynakların değerlendirilmesinin petrol eşdeğerinin ise 10 milyar dolar/yıl olduğu belirtiliyor.
   <br/>
   <br/>
   Hidroelektrik enerji
   <br/>
   <br/>
   Bu enerjiyi su kaynaklarının geliştirilmesi ve kullanımı olarak tanımlamak mümkün. Diğer bir ifade ile suyun potansiyel enerjisinin kinetik enerjiye dönüştürülmesi ile sağlanan enerjidir. Ülkemizdeki mevcut yağış miktarları ve akarsularımızın durumu göz önüne alındığında bu enerji kaynağından güvenilir olarak tam kapasite ile yararlanma oranımız % 65'i geçmeyecek. Yatırım maliyeti yüksek ve inşaat süresi uzundur. Buna karşılık acil durumlarda devreden çıkarılabileceği gibi, yağışın fazla olduğu dönemlerde sulama amacıyla da faydalanılabilecek bir alternatif sunuyor.
   <br/>
   <br/>
   Güneşten sonra Ay
   <br/>
   <br/>
   Houston Üniversitesi'nden Prof. David Criswell, Ay'da kurulacak santrallerle, Güneş ışınlarını yakalayıp Dünya'ya yoğun mikrodalga ışık demetleri yönlendirilmesi üzerine çalışıyor. Criswell projenin gerçekleşmesi için 19 milyar dolara ihtiyacı olduğunu söylüyor. Bu rakam Apollo uzay programı bütçesinin üç katını buluyor. Amerikalı profesör bu santraller sayesinde dünyanın giderek artan nüfusu için küresel ölçekte ucuz, bol ve istikrarlı enerji sağlanacağını ifade ediyor.
   <br/>
   <br/>
   E-Posta:osmaniridag@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=77CC4054B77F5FE646935BA60D40C30C?newsId=6669), [web.archive.org (arşiv bağlantısı)](http://web.archive.org/web/20120416031201/http://www.aksiyon.com.tr:80/aksiyon/newsDetail_getNewsById.action;jsessionid=77CC4054B77F5FE646935BA60D40C30C?newsId=6669)
