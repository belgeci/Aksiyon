# Trakya'da "II.Ahmet" devri

*Osman İridağ 1995.10.07*

<div class="pNewsDetailMainContent ctx_content" itemprop="articleBody">
 Bakışları hüzün dolu. Gözleri buğulu, benzi soluk. Belli ki son bir kaç ay içinde yaşadıklarının etkisinden henüz kurtulamamış. Zaten bunu ondan beklemek de lazımdı. Kocasını nedeni belli olmayan bir trafik kazasında kaybetmiş; iki çocuğuyla birlikte hayati tehlike atlatarak, günlerini hastanede geçirmişti. Bugünse onu, yaşadığıacıları unuttaracak kadar önemli bir görev bekliyordu; ı so bin Müslüman Türk'ün sözcülüğünü yapmak...Onların dertlerine ortak olmak, sorunlarınıpaylaşmak...
 <br/>
 <br/>
 Temmuz ayı içinde şüpheli bir trafik kazasıyla hayatını yitiren Batı Trakya Türkleri'nin lideri Dr. Sadık Ahmet'in eşi Işık Ahmet, tabandan gelen istekleri gözönüne alarak davanın "bayraktarlığını" yapmaya karar vermiş. Kendi ifadesiyle bir anlamda buna mecbur kalmış Işık Ahmet; "Daha eşimi kaybetttiğim günün ertesi hastanede yanıma gelenler, biraz da "tehditvari" olarak, senden başka kimseyi başkan 0larak istemiyoruz. Eğer adayolmazsan bu partiyi kapatırız."
 <br/>
 <br/>
 Lider adayı olduğunu resmen açıkladığı, 3. Türk Devlet ve TopluluklarıDostluk Kardeşlik ve İşbirliği Kurultayı'nda, delegelerden ve misafirlerden yoğun alkış alan Işık Ahmet, bu ilgiyi kocasının yaptığı faaliyetlere bağlıyor. Sadık Ahmet'in Türk dünyasıyla çok yakından ilişkiler kurduğunu ve Batı Trakya Türkleri'nin davasını başarılı bir şekilde savunduğunu belirten Işık Ahmet, salonda bulunan insanların kendisine bu nedenle destek verdiklerini düşünüyor.
 <br/>
 <br/>
 AMAÇ AHMET SOYADININ DEVAMI'
 <br/>
 <br/>
 Işık Ahmet kendisini Sadık Ahmet kadar güçlü bir lider olarak görmüyor. Böyle bir makama Sadık Ahmet'ten sonra gelecek olması, bu işi yapabilir miyim tereddütlerinidaha da artırıyor. Bu kaygısını açıkça belirtmekten de çekinmiyor. "Belki onun kadar başarılı olamam; ama en azından davayı geriye götürmem" diye konuşuyor.
 <br/>
 <br/>
 Işık Ahmet'in bütün itirazlarına rağmen, Batı Trakyalı Türkler tarafından adaylığa zorlanmasının altında yatan gerçek ise biraz farklı. Batı Tarakya Türk topluluğu, Sadık Ahmet'in ölüm sebebinin kaza olduğuna inanmıyor. Ve Yunan hükümetini kazaya olan ilgisizliğinden dolayı suçluyor. Davalarının "Ahmet" soyadıyla özdeşleşmesi nedeniyle de Işık Hanım'ın başkanlığında ısrar ediyorlar. Işık Ahmet de bu gerçeğe "Sa dık Ahmet'in soyadı her zaman Yunan makamlarının karşısında bulunacaktır" diye işaret ediyor.
 <br/>
 <br/>
 ŞOKU ATLATAMADIK
 <br/>
 <br/>
 Işık Ahmet, başkan seçilmesi halinde ilk olarak kocasının ölümünden sonra yaşanan şoku atlatmanın yolunu araya-, caklarını ve partinin yönetim kurulunu oluşturarak, Batı Trakyalı Türkler'in seslerini daha gür çıkarabilmeleri için çalışacaklarını belirtiyor. Işık Hanım bu konuda kendisini oldukça şanslı görüyor; "Ben bu bayrağa çok yukarılarda talip oldum. Kocam bir çok güçlüğü aştı. Bugün de bazı sorunlarımız var. Ama gelinen nokta oldukça iyi. Bir zamanlar burada 'Ben Türküm' demek suçken, bugün herkes göğsünü gererek bunu söyleyebiliyor. "
 <br/>
 <br/>
 Türkiye'nin "Batı Trakya'da yaşayan Müslüman Türkler", Yunanlılar'ın ise ısrararla, "Müslüman azınlık" olarak tanımladığı Batı Trakyalı Türkler kendilerinin "Türk" olduğundan şüphe etmiyor. Bunun için de yıllar süren bir mücadele vermişler. Dr. Sadık Ahmet'in yoğun gayretleri ile Avrupa İnsan HaklarıKomisyonu bu insanların "Türk" olduğunu kabul etmiş. Işık Ahmet, Tüı:klüklerinden şüpheleri olmadığını söylerken, kimseye de ırklarını tayin hakkı tanımayacaklarını belirtiyor.
 <br/>
 <br/>
 Dr. Sadık Ahmet'in Dostluk-Eşitlik-Barış Partisi lideri olmasından itibaren ölümüne kadar geçen sürede, "BatıTrakya Türkleri" ev izni, inşaat izni gibi bir çok konuda haklarını alabilmiş. Bugünse eğitim ve müftülük problemlerinin çözümünü bekliyor. Işık Ahmet'in de öncelikli hedefi bu iki konuya çözüm bulmak. Okullardaki kitap sorununu ve öğretmen açığını kapatmak.
 <br/>
 <br/>
 TÜRKIYE GARANTOR DEVLET
 <br/>
 <br/>
 Lozan Antlaşması'na göre Türkiye Batı Trakya'da yaşayan Türk azınlığın garantör devleti. Bu topraklarda yaşayan insanların, yaşam haklarını en iyi şekilde kullanabilmelerini sağlamakla görevli. Yunanistan'da verimli topraklar üzerinde yaşayan Türkler tütün ekip geçimini sağlarken, yatırıma açık olduklarını belirtiyorlar. Sadık Ahmet, Türkiye'ye her gelişinde işadamlarına yatırım yapmaları için çağrıda bulunurken, büyük firmalardan da Batı Trakya topraklarında bayilik açmalarını istiyordu.'
 <br/>
 <br/>
 Türk işadamlarının çağrılara olan ilgisi ise bugüne kadar beklenen düzeyde gerçekleşmedi. Işık Ahmet Türk işadamlarından yatırım konusunda yardım isteyeceklerini belirtiyor. Başkan olmasıhalinde Batı Trakya'da "2. Ahmet" devrini başlatacak olan Işık Ahmet, Türkiye'nin bugüne kadar izlediği politikadan memnun. Ama Yunanlılar'ın Kıbrıs sorununu temcit pilavı gibi ısı tarak gündeme getirmesine karşılık, Türkiye'nin Batı Trakya'yı "bir koz" olarak yetirince kullanamadığını düşünüyor. Ancak daha fazla da yardım beklemiyor. Türkiye'nin bir anne olarak, birden çok yavrusu olduğunu ifade eden Işık Ahmet, Batı Tarakyalı Türkler'den önce, sorunlarına acil çözüm isteyen bir çok Türk devleti bulunduğunu belirterek, "Türkiye çok acil ihtiyaçları olan kardeşlerimize destek olsun. Biz tek başımıza ayakta durmasını öğrendik. Bunu bize sadık Ahmet öğretti. Bizde bir tabir vardır, 'Ağlamayan çocuğa emzik vermezler' diye. Biz ağladık ve sesimizi hem Türkiye'ye, hem de dünyaya duyurduk" diye konuşuyor.
 <br/>
 <br/>
 MILLETVEKILLİĞİ OLABILiR
 <br/>
 <br/>
 İlerisi için kesin ifadeler kullanmaktan kaçınan Işık Ahmet, Batı Trakya Türkleri'nin sorunlarını çözebilmek için her türlü göreve hazır olduğunu söylüyor. "Milletvekil1'iğine adayolacak mısınız?" şeklindeki sorumuzu, "Bugün'ilen bir şey söylemem güç. Ama gerekirse olabilir" diye cevaplıyor. Kocasıyla birlikte uzun yıllar mücadele verdiğini hatırlatan Işık Ahmet, "O zaman olaylara daha sakin bakabiliyordum. Bütün mesuliyet kocamda olduğu için ben sadece ona destek oluyordum. Bugünse yük benim omuzumda kalacak gibi. Davanın devamı için kendimde mesuliyet hissediyorum" diye konuşuyor.
 <br/>
 <br/>
 Batı Trakya topraklarında faaliyet gösteren tek siyasi parti olan Dostluk-Eşitlik-Barış Partisi, siz bu yazıyıokurken yeni başkanın kim olacağına karar vermiş olacak. Eğer başkan olarak 0tellobisinde görüştüğümüz ''hüzünlü kadını" seçerlerse, Batı Trakya davasında değişen bir şeyolmayacak. Sadık Ahmet'in bıraktığı bayrak, bir başka "Ahmet" tarafından taşınacak.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dunya/trakyada-iiahmet-devri_501047), [web.archive.org (arşiv bağlantısı)](http://web.archive.org/web/20151219061655/http://www.aksiyon.com.tr:80/dunya/trakyada-iiahmet-devri_501047)
