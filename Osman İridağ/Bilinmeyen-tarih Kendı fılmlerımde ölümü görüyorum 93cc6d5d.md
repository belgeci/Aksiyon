# Kendı fılmlerımde ölümü görüyorum

*Osman İridağ Bilinmeyen-tarih*

<div>
 <font>
  <img border="0" height="1" src="/web/20050302181038im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181038im_/http://www.aksiyon.com.tr/resim/303/28.jpg" vspace="5"/>
  </p>
 </font>
 <font class="content">
  Dikkatinizi çekiyor mu bilmem; annelerin melek olduğu, ölümün dahi insanları ayıramadığı, tertemiz aşkların, mutlulukların yaşandığı n’ayırlı, n’olamazlı Türk filmleri yeniden izleyicinin ilgisini çekmeye başladı.
 </font>
 <br/>
 <p>
  <font class="content">
   Artık Türk filmlerine eskisi gibi kötümser ve aşağılayıcı gözle bakılmıyor. Üstelik beğenilerek de izleniyor. Özellikle de siyah—beyaz filmler eskiyi özleyen insanların ilgisini çekiyor. Sinemacılar da toplumdaki Türk filmlerine dönüş trendini yakalamış olacaklar ki bir dönem çok iyi iş yapmış on filmi yeniden çekmeye başladılar. Biz de İzzet Günay ile Türk filmlerinin yeniden popüler olmasının nedenlerini, artık birer ikişer bu hayattan ayrılan eski starların hayata nasıl baktıklarını, Türk sinemasının çöküş nedenlerini konuştuk.
   <br>
    <br>
     Bizi müstehcen filmler mahvetti
     <br>
      <br>
       — Anadolu’da kullanılan bir deyim vardır: Eski çuvallar atılmaz sökülüp heybe yapılırmış. Ya eski starlar, onları ne yapıyorlar?
       <br/>
       <br/>
       Görüyorsunuz işte, yıldızları birer birer kırpıyorlar. Eğer bir dönemin star ismiyseniz, cemiyetin önünde tanınan bir adam olarak yaşamanız daha da zorlaşıyor. Geriye çekilip kendinizi maskeleyemiyor, kaçamıyorsunuz. Durumunuz ne olursa olsun, başınız hep dik olmak zorunda. Eski star ya da star olmayan sinema oyuncuları çok zor durumda. Eğer dizilerde şans bulurlarsa oynuyorlar, aksi halde yaşam mücadeleleri daha çetin geçiyor. Televizyon ekmek kapısı oldu ama Türk sinemasına da büyük zararlar verdi.
       <br/>
       <br/>
       — Sizlere yeni iş imkanları açmak dışında ne yaptı televizyonlar?
       <br/>
       <br/>
       Televizyon, Türkiye’ye birden bire girmeseydi sinema bu kadar kötüleşmezdi. Televizyonun geldiği dönem Türk sinemasının en kötü zamanına rastladı. Bütün dünyada aynı etkiyi yapmış. Ama onlar akıllı adam oldukları için toparlanıp, bizim Anadolu insanının ağzıyla, ‘Ne yapabiliriz de evde bağdaş kurup oturan adamı sokağa çıkarabiliriz’ diye düşünmüşler. Türk halkının bünyesine televizyon çok uyuyor. Çünkü tembel bir milletiz, ekonomik koşullarımız kötü. Bunlarla birlikte anarşik ortamın çok yoğun olduğu bir dönemdi ve insanlar evlerine kapanmıştı. En önemlisi de seks filmleri. Özellikle kadın seyirciler sinemaya gitmekten, biz de sinema yapmaktan vazgeçtik.
       <br/>
       <br/>
       — Yetmişlerin başındaki müstehcen filmler furyasından bahsediyorsunuz. Bir arz talep sonucu ortaya çıkmadı mı bu filmler?
       <br/>
       <br/>
       Ben ihtiyaç olduğunu zannetmiyorum. Tamamen kötü kullanımdan kaynaklanıyor. Bu dönem üç—beş kişiyi zengin ederken Türk sinemasını da bitirdi. Bu işi yapan kötü niyetli kişiler işi o kadar ileri götürdüler ki, bizim filmlerimizin arasına porno filmler koydular. Tabii ben görmedim ama görenler var, bizde öyle cıvıklıklar yoktu. Bir kızla öpüşme sahnesinin devamını dublörlerle çekip oynatmışlar.
       <br/>
       <br/>
       — Size de müstehcen filmlerde oynayın teklifi geldi mi?
       <br/>
       <br/>
       Geliyordu ama biz yapmıyoruz deyince bir daha teklif etmeye cesaret edemediler. Çünkü Türk halkı bizi çok şartlamıştı. Şartlanmış oyunculardık biz. Hem kendimize hem de izleyiciye olan saygımızdan dolayı onların önüne öyle çıkmak istemedik. Bunun karşılığını da çok zor durumlara düşmekle ödedik. Sonra şarkıcılık dönemi başladı ve Yeşilçam’ın büyük oyuncularının hepsi şarkıcı oldu.
       <br/>
       <br/>
       — Bunun karşılığında da müzik dünyasının bütün ünlüleri oyunculuğa soyundular ve film çekmeye başladılar? Bu trendin nedeni neydi?
       <br/>
       <br/>
       İsimlerinin duyulması için yapmak zorundaydılar.
       <br/>
       <br/>
       — Kendi alanlarının en önemli isimleri de film yaptı.
       <br/>
       <br/>
       O zamanlar Türk filmleri Anadolu’nun en ücra köşelerine kadar gidiyor, kahvehanelerde bile oynuyordu. Fakat şarkıcıların çıkardığı 45’liklerin aynı şansı yoktu. Şarkıcı filmleri, şarkılı filmlerin doğmasına neden oldu. Biz de senede bir ya da iki film çektik.
       <br/>
       <br/>
       Türk filmlerine haksızlık edildi
       <br/>
       <br/>
       — Peki insanlar size nasıl bakıyor? Vefa duygusu yoksa acıma duygusu ya da başka bir şey mi görüyorsunuz onların gözlerinde?
       <br/>
       <br/>
       Hâlâ seviyorlar. Ben gözlemlemeyi çok sevdiğim için biliyorum, saygı duyuyorlar. Türk filmlerinin kıymeti şimdi anlaşılmaya başlandı. Eskiden birazcık müstehzi bir ifadeyle bakılır ve ‘Aaa Türk filmi mi’ derlerdi. Şimdi haksızlık ettiklerini kabul ediyorlar. Beni çevirenler, dükkana gelip kapıyı çalanlar var, ‘Senelerdir seyretmedik bu filmleri, şimdi tadına varıyoruz. Seyretmiştik ama bu kadar tadına varmamıştık’ diyorlar. Bana göre Türk halkı günah çıkarıyor.
       <br/>
       <br/>
       — Bakış açısındaki değişikliğin nedeni nedir? İnsanlar neden otuz yıl sonra size bunu deme ihtiyacı hissediyor?
       <br/>
       <br/>
       O filmlerin içinde samimiyet, sıcaklık, sevgi, barış, örf ve adetler vardı. Çok hızlı bir değişim yaşıyoruz ve insanlar bu karmaşa içinde eskiye özlem duyuyor. O dönemdeki pek çok oyuncu hayatını kaybetti. Onlarla olan hasretlerini gidermek için seyrediyorlar. Türkiye’de belgesel film yapma alışkanlığı da olmadığı için eski İstanbul’a özlem duyanlar seyrediyor. Eğer bizim dönemimizde yapılan filmleri arka arkaya ekler ve ekrandan oyuncuları silerseniz nefis bir İstanbul belgeseli görürsünüz. Çünkü o dönemde İstanbul’un her köşesi çalışılmıştı.
       <br/>
       <br/>
       Güçlü şirketin kölesi gibiydik
       <br/>
       <br/>
       — Size yakışan filmin kriterleri nedir? Mesela son yıllarda çekilen Türk filmlerindeki anlayış sizin yapınıza uygun mu?
       <br/>
       <br/>
       Ben dramatik yapısı ağırlıklı rollerin olduğu ve çok iyi yazılmış senaryolarda oynamak isterdim. Bizim böyle bir şansımız olmadı. Bizim zamanımızda senaryolar çok zayıftı. Üç günde, beş günde, hatta bir gecede yazılan senaryolarla film çektik. Beş sayfadan oluşan senaryolarla tipleri oluşturmakta güçlük çektik. Kimse beş sayfa okuyarak tipini çizemez. Oynadığınız karakteri daha iyi yansıtmak için daha çok malzeme gerekir. Türk sinemasında senaristin kafası tek şeye antrenmanlı. Bir kız, bir erkek ve bir kötü adam. Eğer daha iyi filmlerde oynama fırsatımız olsaydı, daha iyi oyunlar ortaya koyar, daha iyi oyuncular olurduk. Bu anlamda hiçbir Türk filminde zorlayıcı roller yazılmadığı için, oyuncunun kapasitesi sonuna kadar kullanılmamış, kapasitemizi, yeteneklerimizi ortaya çıkaracak senaryolar yazılmamıştır. Daha iyi yönetmenler o filmleri yönetmemiş, daha iyi rejisörler film yapmamıştır. Bizim zamanımızda tek söz sahibi yapımcıydı. Aktörün ismi star ama zavallı, söz hakkı yok. Birinci sınıf şirket seni çağırdığı zaman reddetme hakkın yoktu. Güçlü şirketin adamı olman senin piyasada güçlü kalmanı sağlıyordu. Hasılatlara bakılıyordu çünkü. Bu şirketler koltuk adedi fazla salonları paylaşmıştı. Koltuk adedi fazla olunca hasılat yüksek gözüküyor. Anadolu’daki işletmeci de buna bakarak diyor ki, bu yıl Ayhan Işık, Türkan Şoray filmi iyi iş yaptı. Seneye de Türkan Şoray ve Ayhan Işık’lı iki film daha istiyorum. Tamamen ticari kaygılar üzerine kurulu bir düzen vardı.
       <br/>
       <br/>
       — Şimdi ticari kaygılar yok mu?
       <br/>
       <br/>
       Şöyle yok. Sponsor bulma imkanı var, mâliyet paylaşılıyor. Dışardaki piyasaya satmak için de oralara göre senaryolar yazılıyor. Bizim dönemdeki sinemayla karşılaştırmak yanlış. O iyiydi, şimdi kötü demek hata. Biz o devre rastgeldik ve o sinemayı yapmak zorundaydık, bugün bu filmleri yapan sinemacılar da o zaman olsaydı, o filmleri yapmak zorundaydılar. Bugün Amerikan sineması Fransız, İtalyan ve İngiliz sinemasını, tekniğiyle, görselliğiyle vurdu. Bizim teknik sıfır. Teknik olmadığı için de insanların duygularına hitap eden filmler yaptık. Şimdi iyi projelenmiş filmler var. Mesela Yavuz Turgul diyor ki Eşkıya’yı dört beş senedir projelendiriyordum. Bizim zamanımızda böyle bir laf etmek mümkün müydü? “Haftaya başlıyoruz, hazırlan” diyordu adam.
       <br/>
       <br/>
       — İnsanların istedikleri filmleri mi yaptınız?
       <br/>
       <br/>
       Böyle dendi ama bu da hataydı. Hep isteyenleri vermek değil biraz daha, halkın üstünde filmler yapıp, çaktırmadan onları eğitmemiz gerekiyordu.
       <br/>
       <br/>
       — Sizin yapamadığınızı 90’ların başındaki sinemacılar denedi. Erotik ağırlıklı ve Anadolu insanının yaşam dünyasından çok farklı konuları içeren filmler yaptılar. Ama seyirci bulamadı bu filmler.
       <br/>
       <br/>
       İyi film nasıl olursa olsun halkın ilgisini çekiyor. Son dönem iyi filmler yapıldı ama kaç tane? Bir yıl içinde en çok on film. Geçen yıl Antalya Film Festivaline 11 film gönderilmişti. Zaten çekilen film sayısı da oymuş. Her zaman İstanbul’da yapılan önseçim yapılamamış. Eğer sayıyı 60’a, 70’e çıkarırsan bir sanayi var, filmcilik var denebilir. Eskiden senede 300—350 film çekilirdi. Dünyada ikinci, üçüncü sırayı alıyorduk. Bir oyuncu 12 film yapmak zorundaydı. Dokuz filme düştüğün zaman İzzet Günay gidiyor diye manşet atılırdı.
       <br/>
       <br/>
       — Her yıl 12 film çektiyseniz yine Anadolu tabiriyle köşeyi dönmüş olmalısınız?
       <br/>
       <br/>
       1963’ten sonra on yıl yoğun çalıştım. 73’ten sonra 81’de sinemayı bırakana kadar ancak beş altı filmde oynadım. 10 yıl kazançla insan seksen senelik hayatını götürebilir mi? Hiçbir film oyuncusu yaptığı işten para kazanamamıştır. Ya parasını çalıştırmış, bir şeyler alıp satmıştır ya da başka yan işlerden para kazanmıştır.
       <br/>
       <br/>
       — İnsanlardaki nostalji modası sinema yapanları da etkilemiş olmalı ki bir dönemin çok sevilen Türk filmlerini bugünkü teknolojiyle yeniden çekiyorlar. Sizin de bir filminiz çekiliyor. Başarı şansı var mı bu filmlerin?
       <br/>
       <br/>
       Çoğu kötü olacak. Benim Ağaçlar Ayakta Ölür filmini çekmişler. Rejisörünü gördüm, genç bir arkadaştı; ‘İzzet Abi görmeni isterim çok iyi yaptık’ dedi. Beş dakika sonra bir başkası ise; ‘Abi film çok kötü oldu’ dedi. Plan plan filmi alıp aynen kopya etmişler. Hamlet, 400 yıldır oynuyorsa değişik oynanıyor. Hiç bir yorum getirmemiş. O gün kız bilmem nereden gelme bir kızdı. Bugünkü şartlar içinde farzedelim Adapazarı depreminden kurtulan bir kız olur. Bu şunu gösteriyor, her konuda kısır bir toplumuz, yeni yazar, yeni senaryo yok.
       <br/>
       <br/>
       — Müzik yapan sanatçılar da eski kasetlerini yeniden satışa çıkardılar. Sinemada da ilgiyi ranta çevirme düşüncesi var mı?
       <br/>
       <br/>
       Tamamen ticari zihniyetle yapılıyor. Eski starları, yazarları yeniden günışığına çıkaralım düşüncesinde olduklarını sanmıyorum. Hiçbir tekrar iyi netice vermez.
       <br/>
       <br/>
       Eski filmlerde ölümü görüyorum
       <br/>
       <br/>
       — Kendi filmlerinizi izliyor musunuz?
       <br/>
       <br/>
       İzliyorum tabii, merak ediyorum çünkü. Başından sonunu tahmin edemediklerim oluyor. Çalışılan yer neresi, hangi evde çalışılmış onları keşfetmeye çalışıyorum.
       <br/>
       <br/>
       — O yılların jön ismi İzzet Günay’dan bugüne ne kaldı?
       <br/>
       <br/>
       Saygın ve güzel bir isim. Onun dışında kalan bir şey yok. Bir daha o günlere dönüş olmadığını anlıyorsunuz. Film karesinde bakıyorsunuz, beş kişi var. Bugün ise bir tek siz hayattasınız. Ve o kareden siz de yakında düşeceksiniz. Vah vah ne kadar da gençmişiz diyemezsiniz. Çünkü trilyoner olsanız o güne dönüş yok.
       <br/>
       <br/>
       E—mail:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13925), [web.archive.org (arşiv bağlantısı)](http://web.archive.org/web/20050302181038/http://www.aksiyon.com.tr:80/detay.php?id=13925)
