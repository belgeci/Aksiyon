# Küçük kız gelin oldu

*Osman İridağ 2004.05.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kayseri halkının evin büyük kızı olarak gördüğü ve gelin etmeye hazırlandığı Kayserispor bu yıl da Süper Lig"e çıkamazken şehrin diğer takımıErciyesspor mütevazıbütçesi ve genç kadrosuyla İkinci Lig A kategorisinde ilk üçe girmeyi başardı.
  </font>
 </div>
 <div id="newsText">
  <font class="detail-text">
   Erciyesliler şimdi evin büyük kızının gönlünü de alarak şehrin birinci takımı olmak istiyor.
   <br/>
   <br/>
   Türk gelenek ve görenekleri evdeki kızların büyükten küçüğe doğru sırayla gelin gitmesini gerektirir. Küçük kızı almak isteyenler büyüğünün evden gitmesini bekler. Aksi halde büyük kızın iyi bir gelin olamayacağı kanaati ortaya çıkar. Büyük şehirlerde değişmeye başlayan ancak Anadolu"nun pek çok bölgesinde devam eden bu geleneğe göre küçük kız da ablasından önce evden gitmek iste(ye)mez. Annebabanın karşı çıkmasına rağmen evlenmek isterse ailesini de gözden çıkarmış olur. Yapılan düğün de şenlikli olmaz. Ama ablanın gönlü alınır, anne baba rıza gösterirse bu sorunların hiçbiri yaşanmaz. İşte geçtiğimiz hafta Kayseri"de böyle bir durum vardı. Evin büyük kızı Kayserispor evde kalırken, küçük kız Erciyes"in birinci lige çıkmasının düğünü yapılıyordu. Üstelik düğün yeri de Kayserispor"un eviydi. Biz de bu düğüne şahit olmak için Kayseri"ye gittik. Baştan belirtmek gerekir ki, bu benzetme bize değil, Erciyesspor"un ikinci başkanı Ahmet Demircioğlu"na ait.
   <br/>
   <br/>
   Erciyes, Kayseri"nin ikinci takımı. Kayserispor her yıl olduğu gibi bu yıl da şampiyonlukta iddialı ekiplerden biriydi. Erciyesspor ise onun gölgesinde kalmaya mahkumdu. Gerek büyükşehir belediyesi, gerekse işadamları öncelikli olarak sarı kırmızılı takıma kaynak aktarmayı tercih etmişti. Erciyes sezon başında Kayserispor"dan geriye kalanlarla kurulmuş bir takım görünümündeydi. Önceki yıl 2. Lig B kategorisinde mücadele etmişler ve şampiyon olarak A kategorisine yükselmeye hak kazanmışlardı. Ancak Kayserispor"un aksine boş tribünlere oynuyorlardı. Nitekim geçtiğimiz yılki şampiyonluk maçını dahi ancak 3 bin kişi izlemiş.  Sezon içindeki maçlara gelen seyirci sayısı, güvenliği sağlayan polislerinkinden daha düşükmüş. Ortalama 100 kişi geldiği için emniyete müracaat edip 500 polisin görevlendirilmesinin anlamsız olduğunu belirtmişler. Ancak polisler takımın en büyük destekçisi olmaya devam etmiş. Sezon sonunda da takım kaptanı şampiyonluğu seyirci yerine emniyet mensuplarına hediye ettiklerini söylemiş.
   <br/>
   <br/>
   Kırmızı beyaz ve sarı renkleri kullanan Erciyes bu yıl da çoğunlukla boş trübünlere oynamış. İlk yarıda Kayserispor"la oynadıkları maçta stadın neredeyse tamamı Kayserispor"u desteklemiş. Ahmet Demircioğlu, bu maçla ilgili olarak futbolcuları uyardıklarını söylüyor; "Kimseye bu maça yatın demedik ama Kayserili futbolcuları sert girmeyin, saygılı davranın diye uyardık. Bu seyirci bize lazım, küstürmeyin, onları tahrik edecek, kinlendirecek hareketlerde bulunmayın dedik." Erciyesli yöneticiler bu tutumlarının karşılığını ikinci devre oynanan maçta görmüşler. İlk yarıda seyirci onları hiçdesteklemezken bu kez atağa geçen takımı alkışlamaya başlamış.
   <br/>
   <br/>
   Kayserispor deplasman maçlarına uçakla giderken onlar otobüsle gitmiş. Her deplasman maçında bir işadamı sponsor olmuş. Demircioğlu takımın toplam transfer maliyetinin 550 milyar lira olduğunu söylüyor. Görüştüğümüz bazı kişiler bu rakamın abartılı olduğunu ancak 11.5 trilyonu geçmeyeceğini belirtiyor. Gittikleri deplasmanda da hiç 5 yıldızlı otelde kalmamışlar. Son 6 haftaya kadar yöneticiler ve futbolcular hariç şehir halkı Erciyes"in şampiyon olacağına ihtimal vermediği için stada gelmemiş. Üstelik öğrenciye bedava, büyüklere de 1 milyon lira olmasına karşın. Kayserispor"un iddiasını kaybetmesi Erciyes"in de sürekli kazanması ibreyi tersine döndürmüş, evinde oynadığı son dört maça 30 binden fazla seyirci gelmiş.
   <br/>
   <br/>
   Abdullah Gül"e armağan
   <br/>
   <br/>
   Erciyes"in başarısındaki paylardan biri de Dışişleri Bakanı Abdullah Gül"e ait. Kayserispor taraftarları Erciyes"in birinci lige yükselmesini Abdullah Gül"e armağan olarak tanımlıyor ve Gül"ün devreye girerek Kayseri yerine Erciyes"in önünü açtığını iddia ediyor. Başka hiçbir ilde olmayan yerliköylü kavgası Kayseri"de siyasete olduğu kadar spora da karışmış durumda. Erciyes"i desteklemeyenlere göre yerliler Erciyes"e sahip çıkmış, Kayserispor"u dışlamıştı. (Kayseri"de yerliköylü tartışmaları iki cümleyle özetlenemeyecek kadar önemli bir konu gibi görünüyor.) Kulüp başkanı gibi çalışan Demircioğlu, Abdullah Gül"ün verdiği desteği inkar etmiyor; "Ondan destek istememiz son 6 haftada oldu. Aleyhimizde yapılan lobiciliğe, teşvik primlerine ve başka şeylere karşı Erciyes"in hakkının yenmemesi için güvence olmuştur." Demircioğlu özellikle Vestel Manisa"nın tavrından şikayetçi. Oynayacakları takıma rakiplerince teşvik primi verildiğini düşünüyor.
   <br/>
   <br/>
   Bu arada öğreniyoruz ki ikinci ligde neredeyse bütün takımlarda Vestel Manisa ve Mustafa Denizli düşmanlığı varmış. Mustafa Denizli"nin ligin beşinci haftasında yaptığı "Biz burada misafir takımız, artık gelecek yılı düşünüyoruz" şeklindeki açıklamalar ve bu takımda oynayan futbolcuların çok para alması (Uğur İnceman 800 milyar alırken Erciyes"in bütün takıma verdiği para bu miktarı bulmuyor.
   <br/>
   <br/>
   Vestel"in transfere harcadığı paranın 13 trilyon olduğu söyleniyor.) diğer oyuncularla birlikte teknik yönetimi ve yöneticileri de motive etmiş. Bu nedenle de takımlar Vestel Manisa ile oynarken hırs yapmış. Erciyes mütevazı duruşu ve iddiasız demeçleriyle diğer takım taraftarlarının da gönlünü kazanmayı başarmış.
   <br/>
   <br/>
   Sezon başında takımı Galatasaray"ın eski futbolcularından Uğur Tütüneker kurmuş. Şampiyon kadrodan sadece 5 futbolcu gönderilirken 17"siyle anlaşma imzalanmış. Ayrıca 6 futbolcu transferi yapılmış. Transferlerde oyuncuların yetenekleri kadar kişiliğine de dikkat edilmiş. Uğur Tütüneker"le ligin ilk maçının ardından karşılıklı yanlış anlama nedeniyle yollar ayrılmış.
   <br/>
   <br/>
   Demircioğlu suçun iki tarafta olduğunu söylüyor. Ardından da bir önceki yıl Sakaryaspor"u çalıştıran Hüseyin Hamamcı ile anlaşılmış. Hamamcı"lı Sakaryaspor Süper Lig"in kapısından son maçta dönmüş.
   <br/>
   <br/>
   Kayserispor ve Erciyes"in rekabeti AdanaAdana Demirspor rekabetine dönüşür mü sorusunun cevabı şimdilik belli değil. Kayserili fanatik taraftarlar Erciyesspor"u desteklemeyeceklerini söylerken Erciyes şehir halkının gönlünü kazanmak için her türlü fedakarlığı yapacağını söylüyor.
   <br/>
   <br/>
   Eğer mevzuat uygunsa ismini Kayserispor olarak değiştirmeyi dahi düşünüyor. Zaten şampiyonluklarını ilan ettikleri son maça da sarı kırmızılı formayla (Kayserispor"un renkleri) çıktılar.
   <br/>
   <br/>
   MAÇ ARKASI
   <br/>
   <br/>
   Erciyes"in 1-0 kazanarak Süper Lig"e çıkmayı garantilediği Türk Telekom maçından geriye kalanlar...
   <br/>
   <br/>
   -Kayseri Atatürk Stadı"nın girişini işportacılar işgal etmişti. Çeman ekmek 500 bin lira...
   <br/>
   <br/>
   -Kayseri esnafı uyanıklığını gösterdi ve üzerlerinde firmalarının ismi olan kağıttan şapkaları ücretsiz dağıttı. Neredeyse hemen herkesin şapkası vardı ve tribünler kırmızı beyaz renk cümbüşü gibiydi.
   <br/>
   <br/>
   -Seyirci Türk Telekom takımının maça asılmaması amacıyla olsa gerek alkışlarla destekliyordu.
   <br/>
   <br/>
   -Maç öncesi ve devre arasında hoparlör aracılığıyla firmaların reklamları yayınlandı. Neredeyse bütün reklamlar standarttı. ........ firması Erciyesspor"a süper ligde başarılar diler gibi. Bence en ilginci "Türkmen pastırma ve sucuk sahibi Mustafa Türkmen Erciyesspor"a Süper Lig"de başırılar diler" reklamıydı.
   <br/>
   <br/>
   -Tribünler kırmızı beyaz, yeşil sahalardaki futbolcular ise sarı kırmızıydı. Erciyes"in üçüncü rengi sarı.
   <br/>
   <br/>
   -Takımın oturmuş bir taraftar grubu olmadığı için tribünlerde ilginç pankart yoktu. Erciyes maçında bir grup Kayserispor taraftarı "Kayserispor"a Süper Lig yolunda başarı dileriz" yazılı büyük bir bayrak açtı.
   <br/>
   <br/>
   -Türk Telekom maçını 1-0 kazandılar ancak Erciyesliler çok kötü bir futbol oynadı. Ankara ekibi adeta gol atmak istemeyen bir takım görüntüsündeydi.
   <br/>
   <br/>
   -Protokol tribünü hariç seyirciler Meksika dalgasını çok güzel yaptı.
   <br/>
   <br/>
   -Maç bitiminde Kayserililerin tutumluluğuna örnek olacak bir olay yaşandı ve toplar bir torbaya dolduruldu. Böylece seyircilerin hatıra niyetine top almalarının önüne geçildi.
   <br/>
   <br/>
   -Stad kenarındaki köfteciler, çeman ekmekçiler, sucukçular, çekirdekçiler, simitçiler elde kalan malzemeyi indirimli satışa çıkardı. 3 simit 500 bin liraya kadar düştü.
   <br/>
   <br/>
   -Genelde erkek seyirciler vardı. Futbolcu eşleri ve aileleri dışında trübünlerin tamamında erkekler vardı.
   <br/>
   <br/>
   -Davul ve zurnacılar gelmişti, çıkışta yöneticilerden ve protokol tribününden bahşiş topladılar.
   <br/>
   <br/>
   -Şampiyonluk coşkusu uzun sürmedi. 7. şarkı bitip Zalim yeniden başladığında ne sahada ne de tribünde kimse kalmamıştı. Maç sonrası şampiyonluk kutlamalarının favori ismi Oğuz Yılmaz"dı. Seyirciler en çok Yılmaz"ın şarkılarıyla coştu. İşte Erciyesspor"un şampiyonluk şarkılarının tam listesi:
   <br/>
   <br/>
   Hopla yine çekirge
   <br/>
   Zalim
   <br/>
   Helo loy loy loy kibar yarim esmerim
   <br/>
   Yaylalar yaylalar, dilo dilo yaylalar
   <br/>
   Susturamazsın beni, kandıramazsın beni
   <br/>
   Uh ah dev adam, 12 dev adam
   <br/>
   Gördün mü gördün mü paraları basmayı gördün mü?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=565C1D715636D9EACF3CC12CE3E0424A?newsId=9531), [web.archive.org (arşiv bağlantısı)](http://web.archive.org/web/20130605052425/http://www.aksiyon.com.tr:80/aksiyon/newsDetail_getNewsById.action;jsessionid=565C1D715636D9EACF3CC12CE3E0424A?newsId=9531)
