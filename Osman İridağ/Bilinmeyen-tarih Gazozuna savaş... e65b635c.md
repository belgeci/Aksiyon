# Gazozuna savaş...

*Osman İridağ Bilinmeyen-tarih*

<div>
 <font>
  <img border="0" height="1" src="/web/20041027111253im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027111253im_/http://www.aksiyon.com.tr/resim/449/20.jpg" vspace="5"/>
  </p>
 </font>
 <font class="content">
  Küçük yeğenimin, verdiğim 2 milyon lira ile köy bakkalından bir poşet dolduracak kadar alışveriş yapması, İstanbul’da üç kutu bisküviye aynı parayı vermeye alışık olduğum için beni son derece şaşırtmıştı. Poşetin içinde, adlarını hiç duymadığım marka bisküvi ve gofret çeşidinden en az 10-12 parça ürün vardı.
 </font>
 <p>
  <font class="content">
   Üstelik 1 milyon liraya 2.5 litrelik kola da satılıyormuş aynı bakkalda. Akşam kahvede bizzat şahit oldum. Uzaklardan geldiğim için olsa gerek, masadakiler çay yerine kola söylediler. Kahvecinin getirdiği bardaktaki sıvının rengi kola gibiydi, ancak tadı hiç benzemiyordu. Tahmin edebileceğiniz gibi fiyatı da... Çayın fiyatı 100 bin, kolanınki ise 200 bin liraydı. Markasını da öğrendim. Chat Cola... Meğerse Kristal Cola’nın yan ürünüymüş ve gelir seviyesi düşük bölgelerde satılıyormuş. Coca Cola ve Pepsi gibi büyük markalara göre son derece ucuza satılan yöresel kolalar bir çok ilde tüketicinin kesesine hitap etmeyi başarıyor. Efe Cola, Chat Cola, Can Cola, Beylik Cola, Huzur Cola, Fizzy Cola, Zafer Cola, RC gibi yöresel olanların yanı sıra büyük marketler de birkaç yıldır müşterilerine kendi markalarıyla kola satışı yapıyor. Tansaş, Kiler, BİM, Gima ve CarrefourSA ekonomik fiyatlarla sattıkları kolalarla pazar payı elde etmeye çalışıyor. Büyük marketlerin hedef kitlesinde de gelir düzeyi düşük tüketiciler var. Buna rağmen diğer kolalar karşısında avantajlı değiller. Bu marketler daha çok büyük şehirlerde faaliyette bulunuyor ve hedef kitlesi, Anadolu’da satılan kola markalarına göre daha farklı. Satışlarıyla ilgili açıklama yapmaktan da çekiniyorlar.
   <br/>
   <br/>
   Yerli kolalar tutmadı
   <br/>
   <br/>
   Tüm dünyada olduğu gibi, Türkiye’de de gazlı içecek piyasasını Coca Cola ve Pepsi elinde tutuyor. Yukarıda adını saydıklarımız dışındaki Türk markaları da zaman zaman bu iki şirketin tekelini kırmak için pek çok deneme yapmış olsalar da başarılı olamadılar. Mesela Uludağ Gazozları. Uludağ ilk olarak 1956 yılında kola üretimine başlamıştı. “Nur Cola” adıyla piyasaya sürülen kola beklediği ilgiyi görememiş ve üretimini durdurmak zorunda kalmıştı. Uludağ ikinci denemeyi, 1985 yılında ve bu kez yabancı bir isimle yapmıştı; “Bixi Cola”. Ancak bu da beklediği ilgiyi görmeyince yeni bir isimle yola devam etmişti: “İxir Cola”. Uludağ, bütün denemelere rağmen Pepsi ve Coca Cola’ya rakip olmayı becerememişti. Şimdilerde ise yeniden kola sektörüne girdi ve Uludağ Cola adıyla satılmaya başladı. Yükselen ulusalcılık akımını ve markalaşmış olmasını dikkate alarak Uludağ adını tercih etti.
   <br/>
   <br/>
   1996 yılında ise yerli üretim anlamında İhlas grubu ciddi bir adım atmış ve Kristal Cola’yı satın alarak bu pazarda önemli bir yer edinmeyi amaçlamıştı. Holdinge bağlı gazete, televizyon ve diğer yayın organlarının desteğini de arkasına alan Kristal Cola, hazır müşteri potansiyelini de kullanarak sektörün en güçlü markalarından biri olmayı hedeflemişti. “Kafeinsiz kola” sloganı kullanılan ve “Türkiye’nin kolası” olarak reklam edilen Kristal Cola bu yolda önemli adımlar da atmıştı ki, holdingin içine girdiği ekonomik kriz nedeniyle gereken çıkışı yapamadı. Hedeflediği kitleyi de eski alışkanlıklarından vazgeçiremeyince çok küçük bir pazar payıyla yetinmek zorunda kaldı.
   <br/>
   <br/>
   Yabancı markalara karşı yerli ve millî duyguları öne çıkaran şirketlerin, mücadelelerinde bugüne kadar başarılı olduklarını söylemek oldukça güç. Ancak ABD’nin Irak’la ilgili politikaları Türkiye’den önce Avrupa ve Ortadoğu’da yankısını buldu ve Coca Cola, Pepsi gibi uluslararası markalar protesto edilmeye başladı. ABD mallarına uygulanan protesto nedeniyle Ortadoğu’da Coca Cola satışlarında yüzde 10 düşüş yaşandı. Bu rakamın yüzde 25’ler civarında olduğu da söyleniyor. Ancak Coca Cola Kurumsal İletişim Müdürü Temuçin Tüzecan, yüzde 10 rakamını veriyor. Buna karşılık Arap Cola ve Mekke Cola gibi Müslümanlara hitap eden kola satışları hızla artıyor. Mekke Cola’yı Fransa’da oturan Tunus asıllı bir işadamı üretirken, kolay pazar bulmak amacıyla, elde edilen gelirin belli bir kısmının Filistinlilere verileceğini açıklamıştı. Mekke Cola’nın ardından bu kez de Arap Cola, Fas asıllı bir Fransız girişimci tarafından piyasaya sürüldü. İran ise bu konuda en radikal ülke. Zemzem Cola bu ülkede en çok tüketilen kola markası. Zemzem, Mekke ve Arap kolaları daha Türkiye pazarına girebilmiş değil. Amerikan mallarını kullanmama kampanyasının Türkiye’de çok başarılı olmadığı görülüyor. Zaten Coca Cola yetkilileri de Irak krizinin Türkiye’deki satışlarını etkilemediğini söylüyor. Bunda Coca Cola’nın uyguladığı yöresel pazarlama politikasının payını unutmamak gerekiyor. Her ülkede olduğu gibi Coca Cola ve Pepsi Türkiye’de de tanıtım ve reklamlarında Türk toplumunun gelenek ve göreneklerine hitap ediyor. Yöresel değerleri öne çıkarıyor, Türkiye’ye ait müzik ve sembolleri kullanıyor. Bununla birlikte ABD ile Türkiye arasındaki yakın ilişkinin Irak Savaşı sonrası tersine dönmesi ve iki ülke arasında yaşanan soğuk rüzgarların kola pazarını da etkileyeceğini tahmin etmek güç değil.
   <br/>
   <br/>
   1.2 milyarlık pazar
   <br/>
   <br/>
   Türkiye’deki kolalı içecekler pazarının tam olarak ne kadar olduğunu söylemek mümkün değil. Tahminî rakamlar var. Şirketler pazar paylarını, üretim ve satış miktarlarını açıklamakta tereddüt ediyor ve bu bilgilerin şirket sırrı olduğunu söylüyor. Bununla birlikte Türkiye’de 1.1 ile 1.2 milyar litre kola tüketildiği belirtiliyor. Piyasanın yüzde 95’ine ise Coca Cola ve Pepsi hakim. Coca Cola’nın yüzde 55, Pepsi’nin ise yüzde 40 oranında pazar payı bulunuyor. Türkiye’deki içecek sektörünün büyüklüğü ise 2.4 milyar dolar olarak tahmin ediliyor. En büyük payı ise 900 milyon dolarla gazlı içecekler alıyor. Yani bugüne kadar Türkiye’de Coca Cola ve Pepsi’nin karşısına ciddi bir rakip çıkmış değil. Çıkanlar ise ya yerel düzeyde kalmaktan ya da ucuz ve kalitesiz markalar olmaktan öteye geçememiş.
   <br/>
   <br/>
   Şimdi ise durum biraz daha değişti. Yerel kolalar yanlarına çok sağlam bir müttefik bularak bu savaşta daha da güçlendiler. Türkiye’nin en büyük bisküvi ve çikolata üreticisi Ülker, “ColaTurka” adıyla ürettiği yeni bir marka ile piyasaya girdi. Büyük bir kampanya ile pazara giren ColaTurka’nın hedefi ise yüzde 25’lik pay kapmak. Ülker’in hedef kitlesi arasında Coca Cola ve Pepsi tüketenler var. ColaTurka’nın üretime başlaması en çok Pepsi ve Coca Cola’yı rahatsız edecek. Çünkü pazar paylarını kaybedecekler. Ancak her iki şirket de böyle düşünmüyor. Coca Cola ve Pepsi’ye göre meşrubat pazarına giren her yeni marka, rekabeti artırmakla birlikte pazar payının da genişlemesine neden olacağı için kendilerine de faydası olacak. Hangi değerlendirmenin doğru olduğunu ise zaman gösterecek.
   <br/>
   <br/>
   Ülker Grubu’nun zamanlaması da son derece ilginç. Johnson mektubundan beri Türkiye ile ABD arasındaki ilişkiler bu kadar kötü olmamıştı. İlişkilerin zedelenmesi ise ABD mallarına karşı çıkan kitlenin artmasına neden oluyor. Piyasada Ülker tüketen ve Ülker tüketme alışkanlığı olan hazır kitleyi de dikkate alırsak, ColaTurka’nın diğerlerine karşı ciddi bir rakip olacağını tahmin etmek hiç de zor olmayacak. ColaTurka diğer yerel markalar gibi ucuz fiyat yerine Pepsi ve Coca Cola’nın fiyatlarıyla satışa sunuldu. Çıkar çıkmaz da ülke genelinde 200 bin satış noktasında müşteriye sunulmaya başlandı. Ülker’in kola pazarına girmesinde tüketicilerden gelen taleplerin büyük etkisi olmuş. Ülker Tüketici Grubu Başkanı Taner Karamollaoğlu, ColaTurka’nın Türk damak tadına göre hazırlandığını ve formülünün gizli tutulduğunu söylüyor. Markanın isim ve reklamında da milliyetçi unsur dikkat çekiyor. Emperyalist şirketlere karşı ulusal değerleri öne çıkaran bir politika tercih ediliyor. Türkiye’nin kolası sloganını kullanan ColaTurka’nın yurt dışında Ortadoğu, Türk cumhuriyetleri ve Balkanlar’da pazar payı bulmakta zorlanmayacağı söyleniyor. ColaTurka’nın standartları da aynı Coca Cola gibi. 250, 330 mililitre, 1, 2 ve 2.5 litrelik ambalajlarda satılıyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2789), [web.archive.org (arşiv bağlantısı)](http://web.archive.org/web/20041027111253/http://aksiyon.com.tr:80/detay.php?id=2789)
