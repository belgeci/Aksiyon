# Kafa karıştırmaktan zevk alıyorum

*Osman İridağ 1999.11.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kimilerine göre o "abuk sabuk" konuşan, genelde Türkiye gerçeklerinden haberdar olmayan bir çılgın. Kimilerine göre ise gerçekleri bütün çıplaklığıyla açıklayan ve bunu da hiç kimseden korkmadan yapabilen renkli bir siyasetçi.
  </font>
 </div>
 <div id="newsText">
  <font class="detail-text">
   Bazıları onun anlattıklarını bıyık altından gülerek ve dahi hafiften dalga geçerek dinlese bile kurucusu olduğu Liberal Demokrat Parti toplumda gittikçe daha çok sempatizan kazanıyor. Bunda da en çok onun rolü var. Diğer partilerin ve liderlerinin aksine düşündüğünü açıkça söylüyor. Kendi ifadesiyle "karnından konuşmuyor." Karnından konuşmadığı için de halkın ümidi olacağına ve ilk seçimde iktidara geleceğine inanıyor. Partideki hesabın sandığa nasıl yansıyacağını zaman gösterecek ama şimdi görünen bir şey var ki; Besim Tibuk, söyledikleriyle ve yaptıklarıyla daha çok konuşulacak.
   <br/>
   <br/>
   Yüzde 7 sempatizanımız var
   <br/>
   <br/>
    Türk siyasetinin en renkli isimlerinden biri olarak, tartışmaların, açık oturumların vazgeçilmezleri arasında yer almaya başladınız. Ya partiniz? Liberal Demokrat Parti hakettiği yere geldi mi?
   <br/>
   <br/>
   Türk halkının yüzde 70'i Liberal Demokrat Parti'yi tanımıyor. Halk bir bütün değil. Herkes politikayla ilgilenmez. Bu da çok doğaldır. Ben politize olan insanların oranının yüzde 15 civarında olduğunu düşünüyorum. Bunlar bizi tanıyor. Ve genelde söylediklerimizin doğru olduğunu düşünüyorlar. Fakat bu noktada başka şüpheler devreye giriyor. İnsanlar; " Tamam bu adamlar doğru söylüyor ama söylediklerini yapabilirler mi? İktidara gelecek güçleri var mı?" diye düşünüyorlar. Önümüzdeki seçime kadar sürecek bu. Buna rağmen partinin geldiği nokta hiç de kötü değil. Eğer ülkede politika konuşulduğu zaman, ülke sorunları konuşulduğu zaman Liberal Demokrat Parti akla geliyorsa, görüşlerine, fikirlerine dikkat ediliyorsa biz amacımıza ulaşmışızdır demektir.
   <br/>
   <br/>
    O kadar farklı şeyler söyleyen Liberal Demokrat Parti'nin hedefleri bu kadar küçük mü?
   <br/>
   <br/>
   Bu çorap söküğü gibidir. Bizden etkilenen başkalarını da etkileyecek. Liberal Demokrat Parti'nin gelişmesi bu şekilde devam edecek. Son durum konusunda tahminlerim var, anketler yok. Yüzde 67 civarında sempatizanımız var diye düşünüyorum.
   <br/>
   <br/>
    Renkli kişiliğiniz, söylediklerinizle insanlar üzerinde etki bıraktığınız doğru olabilir. Peki bu insanları sandıkta size oy verecek kadar etkileyebilecek misiniz?
   <br/>
   <br/>
   Şöyle  bir olay var. Eğer önümüzdeki seçimlere kadar biz büyük bir hata yapmadan yolumuza devam edersek ki, 5 Aralıkta genel kurulumuz var, orada kuvvetli bir MKYK kurulacak, tanıtma faaliyetlerine hız vereceğiz.
   <br/>
   <br/>
    Bu kadar reklam veriyorsunuz, konuşuyorsunuz ama aldığınız oy belli. Nerede hata yapıyorsunuz?
   <br/>
   <br/>
   Basın kampanyaları tabii sınırlı idi. Ufak ufak ilanlardı ve belli gazetelerde yayınlandı. Medyanın büyük kesimi dediğimiz kesim, ufak bir parti olduğumuz için bize göre fikirlerimize yeterli ilgi göstermedi.
   <br/>
   <br/>
    Türkiye'de onlarca parti var ve çoğu aynı şeyden şikayetçi. O partilerden ne farkınız var ki size ilgi göstersinler?
   <br/>
   <br/>
   Bizim görüşlerimiz diğer bütün partilerden farklı. Onlarda devletçi bir zihniyet varken biz devleti kuvvetli tutacak birey üzerine yoğunlaşıyoruz. Yapmak istediğimiz değişikliklerin hepsi Türkiye için ihtiyaçtır. Eğer siz bir evi ihmal ede ede perişan hâle getirmişseniz, oranın temizliği de, daha radikal bir temizlik ister. Kirliliğe göre temizlik vardır. Türkiye'de eğitimde, sağlıkta, ekonomide, devlet yönetiminde, hukukta ve daha bir çok konuda gerileme ve yozlaşma var, bunları düzeltmek gerek.
   <br/>
   <br/>
   Islah etmeyecek, kapatacağız
   <br/>
   <br/>
    Siz düzeltmek yerine evdeki eşyaların hepsini değiştirmekten sözediyorsunuz.
   <br/>
   <br/>
   Ankara'daki müesseseleri islah etmeyi değil, kapatmayı düşünüyoruz. Tamirat değil.  Şu anda mevcut tabloya baktığımız zaman flaş bir yürüyüş değil belki ama LDP konuşuluyor ve tartışılıyor. Diğer partilerin beceriksizliği, ümitsizliği ve kabiliyetsizliği var. Hiçbiri herhangi bir konuda ne bir çözüm ne de ümit verebiliyorlar. Halk bizi sevdiği için değil, ümit olmaya başladığımız zaman tutacak. İnsanlar benim politikalarımla kendilerinin daha iyi yerlere geleceğini görürse beni sevimli bulurlar. Bugün Türk halkına ümit veren tek parti biziz. Bu durum bizim partiye müthiş bir avantaj sağlıyor. Eğer bu gidiş devam ederse ki edeceğini düşünüyorum, üç dört sene içinde yapılacak bir seçimde LDP tek başına iktidar olacak.
   <br/>
   <br/>
    Hayal etmek güzel ama gerçekten iktidar olacak kadar oy alabileceğinize inanıyor musunuz?
   <br/>
   <br/>
   Bize göre her partinin belli bir oranda seçmeni var. Bu seçmenler her şart altında partisine oy vermekten vazgeçmiyor. Bu oran yüzde 4 ile 7 arasındadır. Belki 8 olur ya da 3.5 olur. Bunları topladığınız zaman yüzde 30 tutar. Demek ki yüzde 70 bizim oy alacağımız bir kitle var. Diğer partilerin yıpranmışlığını dikkate alarak söylüyorum biz bu oyların yüzde 30'unu alırız. Bu da bizi iktidara getirir.
   <br/>
   <br/>
    Dağdaki mantıya katık çalmak diye bir şey vardır. Siz yapacaklarınızdan çok başkalarının hatalarından oy almayı düşünüyorsunuz. Aynen bir dönem Cem Boyner'in dediği gibi. O da sizin gibi aynı lafları söylüyor ve yüzde 45 alacağız diyordu. Fakat binde 4.5 alabildi. Ya diğer partiler hatalarından dönerse ki, her seçim öncesi halkın geçmişi unuttuğunu yaşadığımız tecrübelerden biliyoruz. O zaman sizin durumunuz da Boyner'den farklı olmayacak.
   <br/>
   <br/>
   Aynı şeyler değil. 18 Nisan seçimleri büyük bir tecrübedir. Seçimden bir kaç ay sonra bir çok insanın kendi partisinden uzaklaştığını başka bir seçimde gördünüz mü? Kararsızlar DSP ve MHP'ye yöneldiler. Şimdi bu insanlar çok mu memnunlar. Benim hissettiğim, çevreden aldığım algılama bu. Bu sene çok ilginç bir gelişme var. Köylü hiç olmadığı kadar perişan durumda. Daha önceki dönemde doğru yanlış ben doğru bulmuyorum devletin desteği vardı. Bu sene çiftçi batmış. Çiftçiden üç beş kuruş uman esnaf da perişan. İç ekonomide müthiş bir çöküntü var. Bu dönemde ümit veren biri de yok. Yaşadığımız gerçekleri dinamik yorumlarsak bizim partiye karşı halkın ilgisinin büyüyerek devam edeceğini görürüz. Çünkü biz somut sorunlara karşı, çözümlerimizi en radikal biçimde söylüyoruz.
   <br/>
   <br/>
    Söylediklerinizin Türkiye şartlarında uygulanabilirliği var mı? Size karşı olanların en çok üzerinde durdukları konu bu. LDP başka bir ülkede politika yapıyor, diye düşünüyorlar.
   <br/>
   <br/>
   Bilkent Üniversitesi'nde elektrikten bahsederken dedim ki, patates yetiştirip mutfağa getirmek elektrik getirmekten daha zordur. Elektrik bir yerde üretilir ve hatlarla dağıtılır. Patates üretimi daha zordur. Elektrikler kesiliyor ancak patates üretimi durmuyor. Bir çok işadamı var, yatırım yapacak alan arıyor. Ama buraları devlet tıkamış. Eğer devlet şu elektrik işine hiç girmeseydi, Türkiye'nin enerji sorunu diye bir şey olmazdı. Ben iktidar olacağım bütün bunları özelleştiririm. Elektrik sıkıntısı varsa fiyatı artar, fiyat artınca da üretenler artar ve dengelenir. Bunun nesi Türkiye gerçeklerine uymuyor.
   <br/>
   <br/>
   Görüşlerimi savunmaktan zevk alıyorum
   <br/>
   <br/>
    Hiç kendi kendinize; 'Yeter artık. Söylediklerimden insanlar bir şey anlamıyor. Ben de artık Don Kişot'luk rolünden bıktım" demiyor musunuz?
   <br/>
   <br/>
   Ben fikirlerimi müdafaa etmekten, milletin kafasını karıştırmaktan büyük zevk duyuyorum. Onun için elektrik ve patates diyorum. Partiyi kurduğumuz zaman Besim Bey kısa zamanda vazgeçer, bırakır gider dediler. Alâkası yok, biz dezavantajları biliyorduk. Çok da memnunum partiyi kurduğum için. Partili arkadaşlara da aynı şeyi söylüyorum. Eğer bu fikirleri söylerken zevk alacak ve heyecan duyacaksanız partide kalın, yoksa kalmayın.
   <br/>
   <br/>
    Partililerde bunu görebiliyor musunuz?
   <br/>
   <br/>
   Bence alıyorlar. Büyük bir heyecan var partide. Ama işin inceliği de orda. Her geleni değil, zevk alanı partiye aldığımız için teşkilatlanma gecikti.
   <br/>
   <br/>
    Şimdi herşeyi konuşuyorsunuz. Merak ediyorum acaba iktidar olsanız ne koşucaksınız? Tabii bir de hükümet olmakla iktidar olmayı başarabilecek misiniz?
   <br/>
   <br/>
   Suyun başına gelince konuşmaya gerek yok. Çoğunluk sende olsa bile diğerlerinin desteğini almak gerekeceği için ben her kanunu diğer parti başkanlarına anlatacak ve onları onore edeceğim.
   <br/>
   <br/>
   Kur'an'la yemin edilecek
   <br/>
   <br/>
    Oy alarak iktidar olacağınıza inanıyor musunuz? Türkiye'de hükümet olmak aynı zamanda iktidar olmak anlamına geliyor mu?
   <br/>
   <br/>
   Demokratik bir ülkede seçim kazanan bir partiye sen seçim kazandın ama seni iktidar yapmazlar demek o ülkede demokrasinin olmadığını gösterir. Türkiye'de gerçek demokrasi yok, bu yüzden seçilenlerin iktidarı da sözkonusu değildir. Diğer partilerin iktidar olamamasının nedeni koalisyon hükümeti olmalarıdır. Bu sorular 28 Şubat'tan sonra haklı olarak sorulmaya başlandı. Ben o devrenin bittiğini düşünüyorum. 28 Şubat'ta büyük bir irtica korkusu verilerek politikaya baskı yapıldı, bulaşıldı.  28 Şubat bilhassa kadınları etkiledi. Hiç politikayla uğraşmayan kadınlar politize oldular ve acaba haklarımız elimizden mi alınacak demeye başladı. Şimdi ise bu korkunun yersiz olduğunu gördüler. Bizim iktidarımızda ne yaparsak yapalım kimse bize irtica yaftası yapıştıramaz. Bunun için ben rahatlıkla; "iktidar olursak, Meclis'teki yeminde Kur'an'ın kullanılacağını, Cuma namazlarına göre öğlen tatilinin ayarlanacağını" söylüyorum. Başka bir lider söyleyemez.
   <br/>
   <br/>
    Bunda; "Besim Tibuk'tur, söyler. Çok da önem vermeyelim" düşüncesinin hiç mi etkisi yok?
   <br/>
   <br/>
   Ben kararlı ve ihtiraslı bir adamım. Halka benim yapacaklarım bu işinize geliyorsa beni seçin diyorum. Ne yapacağını daha önceden söyleyen bir adamı halk seçtiyse bunun karşısında duracak bir güç olamaz. Aklınıza gelecek hiç bir kesim bunun karşısında olamaz.
   <br/>
   <br/>
    Halkın 28 Şubat'tan çok etkilendiğini söylediniz. Nitekim seçim sonuçlarında bunu gördük. Sizce halk değişime kapalı olduğu için mi yoksa geçmişe dönük korkuların hortlayacağı düşüncesiyle mi 18 Nisan'da, orduyla iyi geçinen partilere oy vermeyi tercih etti?
   <br/>
   <br/>
   Bize de söylüyorlar Türk halkı orduyla iyi geçinen politikacı istiyor diye. Orduya niye karşı olalım? O benim bir müessesem, insan koluna karşı olabilir mi? Ama ben ordudaki bazı cuntacıların işlerinin dışında politikaya müdahale etmelerine karşıyım. Seçim sonuçlarında korku vardı. Çünkü ordu darbelerde hep muvaffak olmuş, siyasetçiler ise kaybetmiş. Halk güçlü olanı tercih etti.
   <br/>
   <br/>
   Email: oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5571), [web.archive.org (arşiv bağlantısı)](http://web.archive.org/web/20130713132253/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5571)
