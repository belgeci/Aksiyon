# TMSF Holding

*Osman İridağ 2004.02.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bankalardaki tasarruf mevduatlarını sigorta kapsamına almak için kurulan TMSF, batık banka sayısının artmasıyla yeni bir görev üstlendi. Son çıkarılan kanunla, borçlu banka sahiplerinin diğer şirketlerine de el koyan kurul, kısa sürede alacaklarını tahsil edemezse Türkiye"nin en büyük batık holdinglerinden biri olmaya aday görünüyor. Bugünlerin en popüler kurumu TMSF. Yani Tasarruf Mevduatı Sigorta Fonu. İsmi üstünde, o bir sigorta kurulu. Yakın zamana kadarki görevi, bankalarda toplanan tasarruf mevduatlarını sigorta kapsamına almaktı. Bankalar TMSF"ye belli oranda prim ödeyerek, bir anlamda onu zarara ortak ediyordu. Eğer banka zor duruma düşer, mevduatları ödeyemez hale gelirse, devreye TMSF giriyor ve alacaklıya sigorta kapsamında ödeme yapıyordu. Fon, kasasında biriken parayla, gerektiğinde bankalara ek kaynak aktarıyordu.
  </font>
 </div>
 <div id="newsText">
  <font class="detail-text">
   Tabii bunun için BDDK"nin onayına ihtiyaç duyuyordu. Çünkü bağımsız ya da özerk değildi. Bankacılık Denetleme ve Düzenleme Kurulu"ndan bağımsız karar alması imkansızdı.
   <br/>
   <br/>
   Batan banka sayısının artması ve BDDK"nin bu bankaların yönetimine el koymasıyla, fonda biriken para zararları karşılamaya yetmedi. Kurum da yasaların tanıdığı hakları kullanıp zararları Hazine"den tahsil yoluna gitmiş ve bankadan alacaklı olanlara paralarını ödemişti. TMSF bugüne kadar 22 bankaya el koydu. El konan bazı bankalar birleştirilirken, birkaçı da alacaklar tahsil edilemeden satıldı. TMSF kapsamında bulunan Egebank, Yurtbank, Yaşarbank, Bank Kapital ve Ulusalbank, Sümerbank çatısı altında; İnterbank ve Esbank ise Etibank bünyesinde birleştirildi. Sümerbank, bu birleşmenin ardından imzalanan hisse devir sözleşmesiyle Ordu Yardımlaşma Kurumu"na (OYAK) devredildi. Sonrasında da Oyakbank ile birleştirildi.
   <br/>
   <br/>
   Kentbank, Etibank, EGS Bank ve İktisat Bankası"nın bankacılık yapma izinleri kaldırıldı. Ancak BDDK kararı doğrultusunda, Kentbank, Etibank, İktisat Bankası ve EGS Bank, Bayındırbank bünyesinde birleştirildi. Tekfen grubuna satılan Bank Ekspres, Tekfenbank ile birleşti. Haksız yere el konulduğu tartışmalarına neden olan Demirbank ise HSBC Bank"a satıldı. Sitebank hisseleri de NovaBank"a devredildi. Tasfiye süreci tamamlanma aşamasında olan Türk Ticaret Bankası ile Bayındırbank, Pamukbank, Tarişbank, Toprakbank, Adabank ve İmar Bankası TMSF kapsamında bulunuyor. Kentbank ve Demirbank ile ilgili tasarrufu ise Danıştay"a götürüldü.
   <br/>
   <br/>
   Tahsilat yapılamıyor
   <br/>
   <br/>
   El konulan bankalarla ilgili bu tasarrufları yerine getiren TMSF"nin borçları toplama hususunda çok başarılı olduğu söylenemez. Mudilerin alacaklarını Hazine"ye borçlanarak ödeyen kurul, bu parayı banka sahiplerinden tahsil etmekte başarılı olamadı. 11 milyar doları geçen faturanın ancak 1 katrilyon 763 milyonu toplanabildi. Yapılan hesaplara göre bütün borçların toplanması için en az 10-15 yıla ihtiyaç var. Tabii ki iyimser tahminlerle.
   <br/>
   <br/>
   BDDK"nın zor durumdaki bankaları tasfiye etmek yerine onlara el koymasıyla Hazine"nin hayli zarara uğratıldığı da tartışılmıştı. Önceki hükümet döneminde kurulan Meclis Yolsuzlukları Araştırma Komisyonu"nun raporu, fona devredilen bankaların maliyetinin, tasfiye edilmemeleri nedeniyle 5 kat arttığını gösteriyor. 1997 yılından 2002 yılına kadar olan süreci inceleyen komisyon, bu bankaların iflaslarının istenmesi halinde fonun sigorta kapsamında ödemekle yükümlü olduğu paranın 8.2 katrilyonla sınırlı kalacağını belirtiyor; ancak tercihin yanlış yapılmasıyla bu rakamın 40 katrilyonu geçtiğine dikkat çekiyordu. Aynı komisyon raporunda, el konulan bankalar nedeniyle TMSF"nin devasa bir KİT haline geldiğine dikkat çekilerek, bilanço büyüklüğünün devlet bütçesinin üçte birine yaklaştığı ve Hazine"den TMSF"ye aktarılan kaynağın bir yıllık vergi gelirlerinin yarısını oluşturduğu ifade ediliyordu.
   <br/>
   <br/>
   Şirketlerin kâr etmesi zor
   <br/>
   <br/>
   Ve bugün... Artık TMSF ve BDDK birbirinden ayrı kurullar haline getirildi. Devlet Bakanı Ali Babacan, düzenleme ve denetlemenin BDDK"de, banka alacaklarının tahsilinin ise TMSF"de olacağını söylüyor. Bankalar Kanunu"nda değişiklikler yapan 5020 sayılı yasa TMSF"ye bağımsızlık yolunu açtığı gibi, kötü yönetilmesi halinde batık bir holding olma yolunu da açıyor. Gerçi şirketlere el koyma yetkisinin tanınması batık banka sahiplerinin harekete geçmelerine ve TMSF"den ödeme planı için randevu istemelerine neden oldu ama işin bir de diğer boyutu var. Ekonomi yazarı Güngör Uras"ın da dikkat çektiği gibi el konulan şirketlerin çoğu batık. İyi durumda olmadıkları için grup bankasından kredi almışlar ve bunları doğru kullanmayarak bankayı batırmışlar. Bu şirketlerin çoğu üretim yapamıyor, yapanlarsa kâr edecek durumda değil. Sadece bu kadarla da kalmıyor. Bir holdingin profesyonel yöneticileri olur. Holding hangi sektörlerle ilgileniyorsa o konunun uzmanlarını barındırır. Şu anda TMSF, Uzan grubuna bağlı şirketlere el koyarak uzmanlık alanı olmayan pek çok işe el attı. Elemanları çoğunlukla finans ve tahsilat konusunda uzman olmasına karşın, çimento, enerji, iletişim ve medya sektörüyle ilgilenmek zorunda. Belki profesyonel yöneticiler atayarak bu şirketlerin kâra geçirilmesine çalışabilir ancak bunun da dezavantajları var. Uzun yıllar bankacılık sektöründe aktif yöneticilik yapan Bülent Şenver, yetkililerin sadece yönetimi devraldıklarını söylemesinin yanlış olduğunu belirtiyor ve "Biz sadece eski sahibine yönettirmiyoruz diyorlar. Ama şirketle ilgili kararı onlar veriyor. Sahibi Ali Bey, şirketle ilgili karar alan devlet. Davul başkasında, tokmağı başkası vuruyor. Şirketin bir bankaya borcu vardır, devlet ödemeyelim diyebilir. Ama ödemezse cezası var. O ceza kime gelecek? Atanan yöneticiler de risk altına girmemek için doğru karar almakta zorlanacak" diyor. Şenver"e göre TMSF"nin şirketlere el koymasının nedeni borçları tahsil etmekten ziyade bu şirketler kanalıyla daha fazla zararın altına girmemek: "Devlet diyor ki, bilmediğimiz bir şeyler yapılıyorsa ya da haksız kaynak aktarılıyorsa ben kontrol edeyim." Nitekim Telsim"e el konulmasının ardından kayıt dışı abonelere rastlandı. Abone sayısı tam gösterilmediği için devlet adına alınan vergiler ve sabit ücret şirketin kasasına gitmiş. Şirketin elektrik borcunu da yıllardır ödemediği ortaya çıktı.
   <br/>
   <br/>
   Yasa değişikliğiyle 7 kişiden oluşan bir kurul haline gelen TMSF"nin başına Ahmet Ertürk getirildi. Alacaklarını geriye dönük tahsil etme hakkı, eski kredilerle alınan mallara takibat gibi yetkiler verildi. Batık bankalardan alınan krediyle ev ya da araba alanlar hakkında bile takibat yapılabilecek artık. Marmara Üniversitesi İktisadi ve İdari Bilimler Fakültesi öğretim üyesi Osman Altuğ böyle bir sistemi yıllar önce kendisinin önerdiğini söylüyor ve mevcut durumu tasfiye süreci olarak tanımlıyor: "Devlet bu şirketleri kâra geçiremez, üretim yapamaz. Alacakları için şirketleri tasfiye yoluna gidecek. Farklı alanlara girmesi, binlerce adam çalıştırması ve holdingleşmesi gerçeği slogan hale getirmektir. Tapusu kimde olursa olsun verimli çalışmayan şirket batmaya mahkumdur. Devletin ya da özel şahısların elinde olması bu kuralı değiştirmez." İstanbul Üniversitesi Bankacılık Araştırma Merkezi Müdürü Prof. Dr. Targan Ünal ise yeni sürecin birçok KİT"i beraberinde getireceğini belirtiyor. SPK ve BDDK gibi özerk kurulların işlevleri sorgulanmadan yeni bir oluşuma gidilmesinin tartışılır olduğunu söyleyen Ünal; "Türkiye"de şirketlerin bu kadar çabuk tasfiye edilmemesi gerekiyor. Zaten önemli kısmı yabancı finansmanla ayakta duruyor. Hükümet ben ona devrettim, karışmıyorum diyemez" diye konuşuyor.
   <br/>
   <br/>
   En batık holding!
   <br/>
   <br/>
   İktidar partisinin alacak tahsiline önem vermesi, diğer banka sahiplerinin de harekete geçmesine neden oldu. Ödemeye yanaşmayanlar için de şirketlere el konulması yoluna gidilmesi durumunda, bir sigorta kurumu olarak ortaya çıkan TMSF"nin onlarca farklı alanda üretim yapacağı anlaşılıyor. Belki de Türkiye"nin en büyük holdinginden daha çok sayıda farklı alanla ilgilenmek zorunda kalacak. Yöneticisi olduğu şirketlerin personel giderlerinin yanı sıra işyerlerinin kapatılması halinde tazminat gibi yüklü faturaların altına girebilecek. Her iki durumda da, milyarlarca dolar ciro yapan, on binlerce işçi çalıştıran ve onlarca farklı alanda iş yapan bir holding gibi çalışacak. Ancak "kâra mı geçecek yoksa zarar edip Hazine"nin sırtına yeni borçlar mı yükleyecek" sorusunun cevabı şimdilik belli değil. Sorunun cevabını holdingin, yani TMSF"nin yönetim kurulunda yer alan 7 kişinin performansı ve tabii ki iktidarın onlara olan desteği belirleyecek.
   <br/>
   <br/>
   <br/>
   TIK BANKALARA ÖDENEN PARALAR
   <br/>
   <br/>
   Banka adı                  Eski sahibi                     Borcu                       Ödeme planı
   <br/>
   <br/>
   Pamukbank        M. Emin Karamehmet        3.6 milyar dolar        Var
   <br/>
   <br/>
   Bank Kapital        Mahmut Ceylan        392 milyon dolar        Var
   <br/>
   <br/>
   Yaşarbank        Selçuk Yaşar        1.1 milyar dolar        Var
   <br/>
   <br/>
   Etibank        Dinç Bilgin        697 milyon dolar        Var
   <br/>
   <br/>
   Bank Ekspres        Korkmaz Yiğit        434 milyon dolar        Yok
   <br/>
   <br/>
   Esbank        Yavuz Zeytinoğlu        1.1 milyon dolar        Yok
   <br/>
   <br/>
   Egebank        Murat Demirel        1.2 milyar dolar        Yok
   <br/>
   <br/>
   Yurtbank        Ali Balkaner        656 milyon dolar        Yok
   <br/>
   <br/>
   Sümerbank        Hayyam Garipoğlu        496 milyon dolar        Yok
   <br/>
   <br/>
   Toprakbank        Halis Toprak        879 milyon dolar        Yok
   <br/>
   <br/>
   Bayındırbank        Kamuran Çörtürk        115 milyon dolar        Yok
   <br/>
   <br/>
   İktisat Bankası        Erol Aksoy        1.9 milyar dolar        Yok
   <br/>
   <br/>
   İnterbank        Cavit Çağlar        1.1 milyar dolar        Yok
   <br/>
   <br/>
   Türkbank                777 milyon dolar        Yok
   <br/>
   <br/>
   EGS Bank                545 milyon dolar        Yok
   <br/>
   <br/>
   Ulusalbank                524 milyon dolar        Yok
   <br/>
   <br/>
   Tarişbank                74 milyon dolar        Yok
   <br/>
   <br/>
   Sitebank        Sürmeli ailesi        53 milyon dolar        Yok
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9814-35-tmsf-holding.html), [web.archive.org (arşiv bağlantısı)](http://web.archive.org/web/20120620182452/http://www.aksiyon.com.tr:80/aksiyon/haber-9814-35-tmsf-holding.html)
