# Acı her yerde acıdır

*Osman İridağ 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsan Hakları Derneği bazı eylemleri ile belli güç odaklarını oldukça rahatsız ediyor.
  </font>
 </div>
 <div id="newsText">
  <font class="detail-text">
   Özellikle PKK ve Güneydoğu sorunu ile ilgili çıkışları ile gündeme gelen dernek kimilerine göre insan haklarını marjinalleştirmekten başka bir şey yapmıyor. İHD'nin sesinin en çok PKK ve Güneydoğu sorunu konusunda çıkması da bu düşünceleri kuvvetlendiriyor.  İHD Başkanı Akın Birdal'ın ceza almasından sonra bu göreve gelen Hüsnü Öndül'e göre bütçenin yüzde 30'u oradaki savaşa ayrılıyorsa kendilerinin gündeminin de yüzde 20'sinin Güneydoğu ile ilgili olmasında bir sakınca yok.
   <br/>
   <br/>
   Devletin bugüne kadar mesafeli durduğu dernek geçtiğimiz hafta içinde yapılan toplantıda devlet tarafından muhatap olarak kabul edildi. İnsan hakları ile ilgili 23 derneğin, Devlet Bakanı Mehmet Ali İrtemçelik öncülüğünde yaptığı toplantıya İHD de katıldı. İHD Başkanı Avukat Hüsnü Öndül ile hem toplantının anlamını hem de İHD'nin PKK ve Güneydoğu sorunu ile ilgili kamuoyunda oluşan imajının nedenlerini konuştuk.
   <br/>
   <br/>
   Dış etkilerle yapılan bir toplantı
   <br/>
   <br/>
    Geçtiğimiz hafta içinde İnsan Haklarından Sorumlu Devlet Bakanı Mehmet Ali İrtemçelik önderliğinde 23 sivil toplum örgütü toplanarak Türkiye'deki insan haklarını konuştu. Katılımcılardan biri olmanız dolayısıyla sormak istiyorum, bu toplantının anlamı neydi?
   <br/>
   <br/>
   Türkiye'nin de imzaladığı AGİT Moskova ve BM Viyana kararlarına göre hükümetler insan hakları örgütleri ile iletişim halinde olacaklarına ve bu örgütlerin faaliyetlerini  kolaylaştıracaklarına dair söz vermişlerdi. Zamanlama açısından herkes dış dinamiklere bağladı.
   <br/>
   <br/>
    Siz bağlamadınız mı?
   <br/>
   <br/>
   Bunun etkisini yadsımak doğru olmaz. Eğer dış ilişkilerde insan hakları ve demokratikleşme en büyük sorun ise hükümetin çıkış yolu araması gayet doğal. Dolayısıyla hükümetin böyle bir toplantı düzenlemesi neresinden bakarsanız bakın herkes için iyi olmuştur. Birbirinden habersiz kurumlar orada neyin önemli olduğunu ifade etme şansını bulmuş ve pek çok konuda aynı düşündüklerini görmüşlerdir. Çok ilginç, beş  altı konuda tam bir görüş birliği var. Dolayısıyla İnsan Hakları Derneği açısından tatmin edici bir toplantıdır bu.
   <br/>
   <br/>
    Samimi bir toplantı oldu mu? Yoksa devlet dışarıya karşı iyi fotoğraflar mı vermek istedi?
   <br/>
   <br/>
   Hükümetlerin iradesinden bağımsız olarak koşullar oluşmuştur. Kamuoyunun gücünü hafife almamak gerekir. Samimi mi değil mi gibi bir yaklaşım bizi yani demokratik kamuoyunu edilgen durumda, güçsüz durumda bırakan bir yaklaşımdır.
   <br/>
   <br/>
    O kadar güçlü müsünüz?
   <br/>
   <br/>
   Demokratik kamuoyu olarak gücümüze güveniyoruz. Devletlerarası ilişkiler nedeniyle bir zorunluluk haline gelmiştir. Hükümetin politik rengine bağlı olmaksızın bu zorunluluk var. MHP tek başına iktidar olsa bile koşullar budur, gereğini yapmak zorundalar.
   <br/>
   <br/>
    Olayın size bakan yönünde devlet tarafından muhatap alınmanız da vardı. Daha önce bir dışlanmışlık hissi duyuyor muydunuz?
   <br/>
   <br/>
   Geçmiş hükümetlerin de hakkını yememek lazım. Hepsiyle de görüşmüştük. Zaman zaman dışlanmışlık hissine kapıldık. Ama devletin kapıları İnsan Hakları Derneğine kapalı olmadı. Devletin bize karşı mesafeli duruşunu biliyoruz. Çok fazla da içli dışlı olmak istemiyoruz zaten.
   <br/>
   <br/>
    Niçin?
   <br/>
   <br/>
   Olmaz yani. Biz bağımsız bir insan hakları örgütüyüz.
   <br/>
   <br/>
    Devletin karşısında mısınız?
   <br/>
   <br/>
   Hayır. Öyle şey olur mu? Biz devleti yıkmak istemiyoruz, sadece demokratikleşmesini istiyoruz.
   <br/>
   <br/>
    Peki yanında mısınız?
   <br/>
   <br/>
   Hayır. Terminolojimiz farklı. Biz herhangi bir hükümetin, siyasi partinin yanında veya karşısında değiliz. Bağımsızlık anlayışımız bunu gerektiriyor. İktidarda kim olursa olsun devamlı talep ederiz. Konumumuz bu, daha çoğunu istemek.
   <br/>
   <br/>
    İnsan hakları konusunda daha çok, daha çok isteyecek kadar kötü durumda mıyız?
   <br/>
   <br/>
   Evet çok kötü durumdayız. Türkiye anti demokratik bir ülkedir, anayasa ve yasal yapısı antidemokratiktir. Otoriter, baskıcı bir sistem vardır. Cumhuriyet bizim için başlangıç noktasıdır, tartışılmaz; ama biz cumhuriyetin aynı zamanda demokratik olmasını istiyoruz.
   <br/>
   <br/>
   Biz PKK'lı değiliz
   <br/>
   <br/>
    Bazı köşe yazarları sizin muhatap alınmanızı eleştirdi. Mesela Emin Çölaşan sizi insan haklarını marjinalleştirmekle suçladı. Bundaki dayanaklarından en önemlisi sizin daha çok PKK ile ilgilinmenizdi. Nitekim Ertuğrul Özkök de o günkü yazısında birilerinin çıkıp şu soruyu sormasını isterdim dedi. O birileri ben olayım ve size sorayım; "İnsan hakları kavramı sadece PKK hakları, siyasi mahkum veya terörist hakları mıdır? Yoksa bu terörist eylemlerden zarar gören insanların hakları da bu kavram içine girer mi?
   <br/>
   <br/>
   İnsan Hakları Derneğinin PKK (Pekeke)'nin haklarını savunduğu şeklindeki idda doğru değil
   <br/>
   <br/>
   Neden PKK (Pekaka) değil de Pekeke. Yaygın bir anlayış var. PKK taraftarları ya da sempatizanlarının Pekeke, karşı olanların Pekaka'yı kullanması. Siz PKK'ya sempati duyduğunuz için mi böyle okuyorsunuz?
   <br/>
   <br/>
   Olur mu canım. Ben PKK'ye ideolojik, siyasi eleştirilerde bulunmuş ve bulunmakta olan bir düşünce yapısına sahip bir insanım. Yakınlığı olan bir insan değilim. Türkçe kurallarıyla ilgili. Çocuklarıma da ilkokulda "ke" diye telaffuz ettiriyorlar. Bu bir kurmacadır. PKK'nin hakkını savunmak gibi bir olay yoktur, olamaz da.
   <br/>
   <br/>
    PKK bir terör örgütü müdür?
   <br/>
   <br/>
   PKK siyasal organizasyondur. O nedenle yargılanıyorlar zaten. Türkiye Cumhuriyetinin topraklarını bölmek ve bağımsız bir devlet kurmak isteyen bir organizasyondur. Bu siyasal bir amaçtır. Yasadışıdır. İnsan hakları örgütleri siyasal organizasyonlara terörist nitelemesinde bulunmazlar. Türkiye'deki terörle mücadele yasasına göre İsmail Beşikçi de teröristtir. 8. maddeyi ihlal eden insanlar teröristtir. Demek ki terör dediğimiz zaman karşı argüman olarak devlet terörünü de dememiz gerekecek. Sivillere dönük eylemlerde bulunan hangi siyasal organizasyon olursa olsun ona terörist dememiz gerekir. PKK de sivillere dönük eylem yapıyor ona da terörist demek lazım. Biz devlet dahil kimseye terörist demeyiz.
   <br/>
   <br/>
    Peki ne dersiniz?
   <br/>
   <br/>
   PKK'nin sivillere dönük bütün eylemlerini kınadık. Sadece benim imzamla 25 tane kınama duyurumuz var. Bakkal Mehmet Efendi'yi öldürmüş, öğretmeni kaçırmış öldürmüş, bunu kınıyoruz. Bizim ilgi alanımız taahhütte bulunan, buna uyacağını söyleyen devletin eylemlerini izlemektir. Ama biz 24 Ekim 1992 tarihli genel kurulumuzda; herhangi bir ülkedeki düşük yoğunlu çatışmada taraf kullanan örgütler dedik.
   <br/>
   <br/>
   Güneydoğu'da
   <br/>
   <br/>
   savaş var
   <br/>
   <br/>
    Türkçesi, Güneydoğuda yaşananları savaş olarak tanımladınız.
   <br/>
   <br/>
   Cenevre Sözleşmesinin üçüncü maddesi herhangi bir ülkenin topraklarında cereyan eden savaşlarda, savaşanlardan her biri aşağıdaki kurallara uymak zorundadır der. Türkiye bunun tarafıdır. İşkence, keyfi öldürme, yaralı askeri ya da militanı öldürmek yasaktır. PKK veyahut TİKKO bir devlet değil, mahkemesi yok, kanunu, genelgesi var mı bilmiyoruz. Ama devletimizin var.
   <br/>
   <br/>
    Savaş diyorsunuz ama PKK'lılar Türkiye Cumhuriyeti vatandaşı değil mi?
   <br/>
   <br/>
   Evet.
   <br/>
   <br/>
    Bireyin kendi devletine karşı isyan etmesinin adı savaş mıdır?
   <br/>
   <br/>
   Niye olmasın? Dünyanın her tarafında oluyor. İyidir demiyoruz ama her tarafta böyle.
   <br/>
   <br/>
    İki ülke arasındaki savaşı herkes anlar ama ülkenin vatandaşının devletle çatışmasının savaş olduğunu halka nasıl anlatacaksınız?
   <br/>
   <br/>
   Ne yapalım, Türkiye Cenevre Anlaşmasını imzalamış. Üçüncü madde sadece devletler arası savaşı değil, bir ülkenin kendi topraklarındaki iç savaşları düzenliyor.
   <br/>
   <br/>
    Eğer öyleyse Karadeniz bölgesinde bir kaç yüz Laz dağa çıkıp silaha sarılsa bunun adına da mı savaş diyeceksiniz?
   <br/>
   <br/>
   Duruma göre. Aldığı boyutlara göre. Bugün Güneydoğuda uçaklar, tanklar kullanılıyor. Bütçesinin yüzde 30'u savaşa ayrılıyor. Siyasi tezlerden bağımsız söylüyoruz. Örgütlerin amaçları değil eylemleri ilgilendiriyor bizi. Komünist, faşist olabilir, ya da ben İslamcı bir düzen kuracağım diyebilir. Bunların hepsi savaş kavramına girer. Bu böyledir.
   <br/>
   <br/>
    Güneydoğudaki olayı savaş olarak tanımladığınız için mi sadece sivillere yönelik eylemleri kınıyor da askerlerin öldürülmesini kınamıyor sunuz?
   <br/>
   <br/>
   Hayır. Biz savaş karşıtı bir derneğiz. Ve savaşın koşullarının ortadan kalkmasını istiyoruz. Devlete diyoruz ki demokratik kanalları aç, şiddet yolunu kapat. PKK'yi silahlandırsızlandırmak bizim elimizde olmadığına göre, devletin de gücü yetmiyor almaya, o zaman diyoruz ki; ey silahlı politik mücadele veren örgütler, Cenevre Sözleşmesinin ortak üçüncü maddesine uygun hareket edin. Sivilleri öldürmeyin, çarşıya pazara bomba atmayın.
   <br/>
   <br/>
    Anladım, sivillere karşı eylem yapmayın diyorsunuz. Ama sizi hiçbir asker cenazesinde görmüyoruz. Hiç ölen bir askerin ailesinin haklarını savunan demeçlerinize rastlamıyoruz.
   <br/>
   <br/>
   Biz tek bir milatının cenazesine katılmadığımız gibi hiç bir asker cenazesine de katılmadık. Eşit durumdayız. Çünkü bize göre statüleri ne olursa olsun insan acıları eşittir. Militanın cenazesine katıldığımız takdirde PKK'nin cenazesine katıldı diyecekler, askerlerin cenaze törenleri de siyasal mesajlar verilen bir törene dönüştü. Sokaklarda kahrolsun insan hakları dendiği bir yere sırf saygı ifadesi için gitsek provoke edilecek.
   <br/>
   <br/>
    Hâlâ Özkök'ün merakını giderebildiğinizi zannetmiyorum?
   <br/>
   <br/>
   Şiddet eylemlerinden zarara uğrayan insanların zararlarını insan hakları hukukuna göre devlet; aramak, bulmak, faillerini yakalamak ve adil bir şekilde yargılamak zorunda. İnsan hakları hukukunda yurttaşın bir başka yurttaşa karşı zarar verici eylemlerini giderecek mekanizma devletin yargı kurumlarıdır. Kaldı ki Kürt Sorunu İnsan Hakları Derneğinin yüzde 20 ilgi alanındadır. Her şubem bununla uğraşmaz. Ancak Güneydoğudaki şubelerimiz haliyle bu konuyu gündeme getiriyorlar.
   <br/>
   <br/>
    Belki PKK konusundaki duyarlılığı orada zarar gören insanlar için göstermeniz kamuoyunda şüphe uyandırıyor.
   <br/>
   <br/>
   O zaman İnsan hakları hukukunun kavramlarını altüst etmiş olur ve tek tek bireylerin eylemleriyle ilgilenmek zorunda kalırsınız. Oysa görevimiz o değil. Devletin bireye karşı eksiklikleridir.
   <br/>
   <br/>
    Demokratik ve barışçı çözüm deniyor. Somut olarak Güneydoğuda ne yapılmasını bekliyorsunuz? .
   <br/>
   <br/>
   Biz Kürt sorununu bir azınlık ve terör sorunu olarak görmüyoruz. Ekonomik ve kültürel bir sorun. Daha da genelinde demokrasi sorunu. Kürtlerin dil ve kültür problemleri var. Olağanüstü hâlin kaldırılması gerekiyor.
   <br/>
   <br/>
    Bunları devletin en yetkili ağızları da söylüyor. Nitekim Genelkurmay başkanının dahi bu yönde gazetelere yansıyan açıklamaları oldu. Ama bir şart var. PKK'nın silah bırakması.
   <br/>
   <br/>
   Bunlar yapıldığında silaha başvurmak isteyenler marjinalleşecek.
   <br/>
   <br/>
    Yapıldığı halde silahlı eylemler sürerse bunun adı yine savaş mı olacak?
   <br/>
   <br/>
   Biz o zaman da savaş hukukunun kurallarını uygulayacağız. Bu politik bir tartışma. Biz insan haklarını şarta bağlı tutmuyoruz. Eğer böyle algılarsak yarın, "ekonomik kriz var sendikal haklarını kullanma" derler.
   <br/>
   <br/>
   Email:oiridag38@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5473), [web.archive.org (arşiv bağlantısı)](http://web.archive.org/web/20130713131840/http://www.aksiyon.com.tr:80/aksiyon/newsDetail_getNewsById.action;jsessionid=C193882A63B113E6BE310B96216B51F4?newsId=5473)
