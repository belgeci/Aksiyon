# İlk on ünıversıtenın ıçındeyız

*Osman İridağ 2000.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devlet üniversiteleri rektör atamalarındaki kargaşa nedeniyle bir süredir eğitim ve bilimle değil de üniversitelerin demokratikliği tartışmalarıyla gündemdeydi.
  </font>
 </div>
 <div id="newsText">
  <font class="detail-text">
   Hemen herkes sistemin demokratik olmamasından şikayet ediyor ama, nedense kanun bir türlü çağdaş normlarla donatılıp, ülkenin ufkunu açacak, insan hak ve hürriyetlerini kısıtlamayacak bir şekle getirilmiyor. Türkiye'deki üniversite madalyonunun bir tarafında bunlar yaşanırken, özel sektörün vakıflar aracılığıyla kurduğu üniversiteler sessiz sedasız yollarına devam ediyorlar. Peki onlar gerçekten adları gibi özel ve özerk üniversiteler mi? Maalesef hayır, hatta mali konuları saymazsanız bağımsızlık anlamında devlet üniversitelerinden hiçbir farkları yok. YÖK'ün belirlediği bütün kurallar onlar için de geçerli.
   <br/>
   <br/>
   Peki onlar YÖK kanunu hakkında ne düşünüyorlar, mevcut yönetmeliklerle vakıf üniversitelerinin eğitim seviyesi yükseltilebilir mi, kendilerini kamusal alanda mı yoksa özel sektörde mi görüyorlar? İşte bu ve benzeri soruları dört yıldır eğitim hizmeti veren Fatih Üniversitesi'nin Mütevelli Heyeti Başkanı Prof. Dr. Şerif Ali Tekalan'a sorduk. Neden rektör değil de mütevelli heyeti başkanı sorusunun cevabını merak edenler için bir kaç not. Gelişmiş ülkelerde devlet üniversiteleri dahil bütün üniversitelerde mütevelli heyeti var. Bizde ise sadece vakıf üniversitelerinde görev yapıyorlar. Üniversite ile ilgili bütün kararları alan, onaylayan ve uygulayan bir heyet. Bazen rektörden bile daha fonksiyonel olabiliyorlar.
   <br/>
   <br/>
   Rektörümüzü biz seçiyoruz
   <br/>
   <br/>
    Devlet üniversiteleri son günlerde yeniden gündeme geldi ve rektör atamalarıyla ilgili üniversitelerin demokratikliği tartışılmaya başlandı. Vakıf üniversitelerinde durum nedir?
   <br/>
   <br/>
   Bizim genelde böyle bir problemimiz yok. yönetmeliğe göre mütevelli heyeti rektörü seçiyor ve Yüksek Öğretim Kurumu'na (YÖK) görüş soruyor. Bugüne kadar istisnaları saymazsak genelde teklif edilen rektörler hakkında olumlu görüş bildirdi.
   <br/>
   <br/>
    Neden soruyorsunuz? Kanunen YÖK'ün teklif ettiğiniz bir rektörü reddetme hakkı var mı?
   <br/>
   <br/>
   Böyle bir yetkisi yok. Ancak yönetmelikte olan bir şey var ve YÖK'e soruluyor. Şu ana kadar ciddi bir sorunla karşılaşılmadığı için kimse de bunu gündeme getirmiyor. Diğer üniversitelerde bir kaç kez yaş haddinden dolayı teklif edilen rektör adayları geri çevrilmişti. Zaten normal devlet üniversitelerinde de rektörlük için 67 yaş sınırı uygulanıyor.
   <br/>
   <br/>
    Vakıf üniversitelerindeki atamalar demokratik olma anlamında devlet üniversitelerindeki atamalardan daha demokratik yollarla yapılıyor mu?
   <br/>
   <br/>
   Rektör seçimini üniversite öğretim üyeleri yapmadığından dolayı öğretim görevlileri arasında bir sıkıntı yok. Ben şuna verdim, sen şunu destekledin, şu benim adamım şeklinde bir yapılanma olmuyor ve herkes kendi işine bakıyor. Seçimle mi yoksa atamayla mı gelmesi de tartışmalı bir konu. Gelişmiş ülkelerin çoğunda atama sistemi uygulanıyor. Seçimle olunca öğretim üyelerinin tercih ettikleri adaylardan hiçbiri cumhurbaşkanının önüne gitmeyebiliyor. Onların iradesi yansımıyor. Nitekim son günlerde bunun örneklerini canlı olarak yaşadık. Böyle olunca öğretim görevlileri, asli işleri dururken bir anlamda kendi işleri olmayan şeylerle uğraşmak zorunda kalıyorlar.
   <br/>
   <br/>
    Eğitim öğretim alanında, bilimsel çalışma anlamında devlet üniversitelerine göre daha özgür olduğunuzu düşünüyor musunuz?
   <br/>
   <br/>
   Özgürlük değil de bir esneklik var. Kendi bütçemizi yapıyor, harcayacağımız parayı kendimiz buluyor ve istediğimiz gibi harcıyoruz. Halbuki devlet üniversiteleri kaynak aktarılmazsa hiç bir şey yapamıyorlar. Bunun dışındaki konularda herşeyi YÖK'ün çizmiş olduğu şablonlara göre yapıyoruz. Sadece mali anlamda bağımsızlığımız var.
   <br/>
   <br/>
   YÖK'le bizimde sorunlarımız var
   <br/>
   <br/>
    Vakıf üniversiteleri, özelde de Fatih Üniversitesi olarak YÖK'ten memnun musunuz?
   <br/>
   <br/>
   Hiçbir sorunumuz yok diyemem. Biz sınıflarımızın büyüklüğüne, öğretim üyemizin adedine göre belli bir kontenjan istiyoruz. Fakat bu kontenjan nedense hem geçen sene hem bu sene kısıtlandı. Bu yapılırken de bize hiç bir şey sorulmadı. Kısıtlamasa daha iyi olur diyoruz. Hiç olmazsa bizim istediğimiz adet verilirse o kadar öğrenci açıkta kalmaz. Buna itiraz hakkı da olmuyor. İşler resmileştikten sonra artık geriye dönüşü olmayan bir hak oluyor ve faydası olmuyor. Genel olarak değerlendirmek gerekirse YÖK'ün şu veya bu şekilde yapılanması ve kılavuz olması, rehberlik yapabilmesi, eşgüdümü sağlaması arzu edilen şeyler. Dünyanın hemen her yerinde YÖK benzeri kuruluşlar var. Bizde son senelerde biraz değişti. Gerek YÖK'ün yapısından gerekse Türkiye'nin şu anki konjonktüründen kaynaklanan bir hadise. Türkiye her alanda olduğu gibi demokratikleşme alanında da ileriye giderken YÖK'ü ihmal edemez. Daha fonksiyonel ve daha rasyonel duruma getirilebilir.
   <br/>
   <br/>
    Mâlî özerklik dışında herşeyimizi YÖK belirliyor derken kılık kıyafetin nasıl olması gerektiğine de karışıyor mu?
   <br/>
   <br/>
   Kılık kıyafetle ilgili yasa kanunlar çerçevesinde belirlenmiş, YÖK de bunu üniversitelere bildirmekle sorumlu. Vakıf üniversitelerinin ben bunu uygulamıyorum şeklinde bir seçimi yok. Devlet üniversitesi ne yapıyorsa vakıf üniversitelerinin her birisi de aynı şekilde davranmak zorunda.
   <br/>
   <br/>
    Fatih Üniversitesi olarak bunu öğrencilere anlatmakta zorluk çekiyor musunuz?
   <br/>
   <br/>
   Başta söylüyoruz. Kaldı ki söylememize de gerek kalmıyor. Kılavuzda da bunlar yazılıyor. Kayıt yapılırken de tekrar öğrencilere anlatıyoruz. Uymayanlar yönetmeliklerin çizdiği çerçeve içinde bu işin cezaî yönüne razı oluyorlar. Ya o şekilde devam ediyorlar ya da çözüm yoluna gidiyorlar.
   <br/>
   <br/>
    İyi de siz devlet üniversitesi değilsiniz ve devlet adına kamu hizmeti yapmıyorsunuz. Neden böyle bir zorunluluğunuz olsun? .
   <br/>
   <br/>
   Özel teşebbüs şeklinde ele almak mümkün değil. 2547 sayılı yükseköğretim kanununa bağlıyız. Böyle olunca da şunu şu kadar öğreteceğiz, şu dersleri anlatmayacağız, öğrenciler istedikleri kılık kıyafette gelirler deme durumunda değiliz. Bize kaç talebede problem oldu, siz onlara ne yaptınız diye soruyorlar. Biz de gün be gün yapılan işler çerçevesinde bütün üniversiteler gibi YÖK'e bilgi veriyoruz.
   <br/>
   <br/>
    Geçtiğimiz günlerde Prof. Zafer Üskül, devlet üniversiteleri için, çalışanlar kamu hizmeti yapıyor ve devletten maaş alıyor bu nedenle kılık kıyafetle ilgili kanunlara uymak zorundalar. Ancak öğrenciler kamu hizmeti yapmadıkları için böyle bir zorunlulukları yok ve istedikleri gibi giyinme hakkına sahipler dedi. Yanlış mı düşünüyor?
   <br/>
   <br/>
   Yanlış ya da doğru diyemiyorum. Bu şekilde tartışmalı durumlar var. Farklı şeyler de söyleniyor fakat biz bu ve diğer mevzularda YÖK'e bağlı olduğumuzdan onlardan gelen yazılar çerçevesinde hareket ediyoruz.
   <br/>
   <br/>
    Siz harfiyyen uygulasanız bile bazı vakıf üniversitelerinin bu konudaki oldukça radikal çıkışları da yaşanmadı değil. İsteyenin istediği gibi giyinmesi gerektiğini ve buna izin vereceklerini belirten üniversiteler oldu.
   <br/>
   <br/>
   Bu vakıf üniversiteleri hangileridir, ne şekilde tavır koyuyorlar bilemiyorum. Ben de benzer şeyleri duyuyuyorum. Ama öyle tahmin ediyorum YÖK onlara da yaptırım uyguluyor ve belli şeyler söylüyor.
   <br/>
   <br/>
    Bu konuları konuşmaktan rahatsız oluyor musunuz?
   <br/>
   <br/>
   Niçin olayım? Bu konuların konuşulduğu bir ortamdayız. Tartışma ayrı, olan durumu anlatmak ayrı. Farklı fikirde olabilirsiniz. Tartışılması meselesine gelince fikirlerinizi söylersiniz, konuşursunuz.
   <br/>
   <br/>
    Ben gördüğümü söyleyeyim. Sanki bir devlet üniversitesi rektörüyle konuşuyorum, bir özerk vakıf üniversitesi mütevelli heyeti başkanıyla değil. Hiç farkınız yok gibi.
   <br/>
   <br/>
   Evet öyle.
   <br/>
   <br/>
   İlk onun içindeyiz
   <br/>
   <br/>
    Öyleyse vakıf üniversiteleri niçin var? Daha çağdaş ve daha özgür kurallarla yönetilmiyorsanız varlık sebebiniz nedir?
   <br/>
   <br/>
   Vakıf üniversitelerinin kuruluşu herşeye rağmen Türkiye için çok büyük bir gelişmedir. Özel sektör yüksek öğretim kurumlarına yönelince bir potansiyel oluştu. Daha çok öğrenci üniversite okuma şansına sahip oldu. Fatih Üniversitesi de Türk yüksek öğretimine, Türk milletine daha iyi nasıl katkılarımız olabilir düşüncesi ile 1996 yılında kuruldu. İlk defa bu sene hazırlık sınıfı mecburiyeti olmayan dil bölümlerinden mezun verdik. Önümüzdeki sene bütün bölümlerden vereceğiz. Bu sene alacağımız öğrencilerle birlikte öğrenci sayımız dört bini geçecek. Bu halimizle 22 vakıf üniversitesi arasında ilk dörtteyiz. 74 üniversite içinde de bilime katkı, bilimsel yayınlar ve genel değerlendirmeler yönünden ilk 10 içindeyiz. Şundan daha iyiyiz şundan daha kötüyüz demiyoruz ama ilk sıralarda olduğumuzu biliyoruz.
   <br/>
   <br/>
    Neden daha çok sayısal ağırlıklı bölümleri tercih ettiniz?
   <br/>
   <br/>
   İletişim Fakültesi, Güzel Sanatlar ve Hukuk Fakültelerini de açmayı düşünüyoruz. Bir bakıma dediğiniz durum dengelenecek. Ankara'da Tıp Fakültemiz hazır ama öğrenci alınmadı. YÖK'e bildirdik ama onlar şu anda yeterince hekim var gerekçesiyle izin vermedi. Oysa öne sürdükleri bahane yanlış. Türkiye'de fert başına düşen hekim sayısı yeterli değil.
   <br/>
   <br/>
    22 üniversite az değil. Bunlar arasında da pastadan pay kapma yarışında haksız rekabetler yaşanıyor mu?
   <br/>
   <br/>
   Biraz farklı bir pasta tabii. Her üniversitenin kontenjanını dolduracak kadar öğrenci var. Ancak yine de bir rekabet var. Seneler önce gelişmiş ülkelerde üniversitelerin reklamları yapılırdı. Biz Türkiye'den gittiğimiz zaman, üniversitelerin de raklamı mı yapılırmış diye şaşırırdık. Şimdi gazetelerde her üniversitenin, hatta devlet üniversitelerinin bile reklamlarını görüyoruz. Rekabetin şöyle bir avantajı var, herkes daha iyi yapmak isteyecek ve kalite artacak.
   <br/>
   <br/>
   Ücret almadan burs veriyoruz
   <br/>
   <br/>
    Sizin farkınız ne? İşte bu da sadece bizde var diyeceğiniz bir şeyiniz var mı?
   <br/>
   <br/>
   Bu sene ilk defa daha kaliteli talebe gelmesi yönüyle bir burs sistemi başlattık. İlk 100'e girene 600 dolar, ilk 500'e girene 450, ilk 1000'e girenlere de her ay 300 dolar olmak üzere bir bakıma maaş gibi burs veriyoruz. İlk 100'e girenlerden hem öğrenim ücreti almayacak hem de burs vereceğiz. Ayrıca her bölüm için belli sayıda burs kontenjanımız var. Onlar da bursla okudukları için öğrenim ücreti alınmıyor, aynı zamanda burs veriliyor. Başarılı talebelere de sene içinde burs veriyoruz ki diğer vakıf üniversitelerinde bu yok.
   <br/>
   <br/>
    Vakıf üniversiteleri için çok zeki olmayan zengin çocukların okulu tanımlaması yapanlar var. Neden böyle düşünüyorlar?
   <br/>
   <br/>
   Yanlış bir düşünce tabii. Vakıf üniversiteleri kendileri serbest olarak ÖSYM'ye bağlı olmadan talebe alsalar belki bunun doğru tarafı olabilir. Ama ÖSYM'ye bağlı. Kimin nereyi tercih edeceği aldığı puana göre belirleniyor. Birisi çok zengin olabilir ama çok düşük puan almıştır, girmesi mümkün değil. Dolayısıyla o düşünce bir yönüyle doğru, çok parası ve puanı vardır vakıf üniversitesine gider. Bir yönüyle de yanlış.
   <br/>
   <br/>
   Email:
   <a class="__cf_email__" data-cfemail="046b7769656a6d766d606563446c6b7069656d682a676b69" href="http://web.archive.org/web/20140820120938/http://www.cloudflare.com/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BDF18363AF247E3F1E796A8FA1CF0897?newsId=6439), [web.archive.org (arşiv bağlantısı)](http://web.archive.org/web/20140820120938/http://www.aksiyon.com.tr:80/aksiyon/newsDetail_getNewsById.action;jsessionid=BDF18363AF247E3F1E796A8FA1CF0897?newsId=6439)
