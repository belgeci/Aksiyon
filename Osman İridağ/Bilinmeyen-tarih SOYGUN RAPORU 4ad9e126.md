# SOYGUN RAPORU

*Osman İridağ Bilinmeyen-tarih*

<div>
 <p>
  <font>
   Ekonomi krize girdikçe soygunlar da artış gösteriyor. İşte bu hafta kamuoyuna yansıyan soygunlar.
   <br/>
   <br/>
   Zorla....
   <br/>
   <br/>
   Şanlıurfa’da Türkiye İş Bankasına ait para taşıyan araç kar maskeli kişiler tarafından soyuldu. Ticari taksi içinde taşınan parayı çeviren motosikletli iki soyguncu önce uzun namlulu silahlarla ateş ederek aracı durdurdu, ardından da paraları alarak kayıplara karıştı.
   <br/>
   <br/>
   Sahtekârca...
   <br/>
   <br/>
   Polis yeleği giyip tepe lambası kullanan bir çetenin 10 üyesi yakalandı. Banka soyan, otomobil hırsızlığı ve silahla yaralama gibi eylemlere karışan çete üyeleri soydukları dört kuyumcudan 42 kilo altın çaldıktan sonra ele geçirildi.
   <br/>
   <br/>
   Kibarca...
   <br/>
   <br/>
   Banka soyma geleneğine kendini kaptıran bir soyguncu gizli kameranın farkına varamadığı için kısa süre içinde yakalandı. Kamera görüntülerine göre 7 Haziran’da Akbank’ın Şehremini şubesine gelen hırsız veznelerden birine doğru yürüyor ve elindeki poşeti bankın üzerine koyuyor. Diğer müşterinin işinin bitip, sıranın kendisine gelmesini bekliyor. Poşetten para yerine tabanca çıkıyor. Silahla bankada çalışanları tehdit ederken paraları da poşete dolduruyor. Sonra da teşekkür edip ayrılıyor ve 12 milyar lira ile kayıplara karışıyor.
   <br/>
   <br/>
  </font>
 </p>
 <p>
  <font>
   (Bu yazı 29 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1293), [web.archive.org (arşiv bağlantısı)](http://web.archive.org/web/20050301155144/http://www.aksiyon.com.tr:80/yazdir.php?id=1293)
