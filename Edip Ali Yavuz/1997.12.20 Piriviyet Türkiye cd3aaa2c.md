# "Piriviyet Türkiye"

*Edip Ali Yavuz 1997.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz hafta başında Lüksemburg'da yapılan tarihi zirve sonrası Türkiye'nin AB'ye aday ülkeler arasına alınmamasıyla bozulan moraller,
  </font>
 </div>
 <div id="newsText">
  <font class="detail-text">
   Rusya ile Türkiye'nin 13 yıl sonra yeniden bir araya gelerek önemli anlaşmalara imza atmalarıyla biraz da olsa yeniden düzeldi. Rusya Başbakanı Viktor Çernomirdin'in Türkiye'ye gelişiyle imzalanan ticari, bilimsel, ekonomik ve teknik alandaki 10 anlaşma, iki ülke ilişkilerinde yeni bir dönemin işaretçisi. Özellikle "Blue Stream" (Mavi Akım) olarak adlandırılan doğalgaz boru hattı anlaşması "AB'ye mesaj" olarak yorumlanıyor.
   <br>
    <br>
     Çernomirdin'in Ankara'daki temasları hızlı başladı ve hızlı bitti. Ankara'da kaldığı süre içerisinde çoğunlukla Yılmaz ile birlikte olan Çernomirdin, Demirel tarafından da kabul edildi ve onuruna verilen öğle yemeğine katıldı. Temaslar süresince yapılan açıklamalarda Türkiye ile Rusya arasında başlayan yeni sürecin altı çizildi. Demirel'in "İlişkilerimizi artıralım", Yılmaz'ın "Siyasi alanda da birliktelik" , Çernomirdin'in de "Fikirlerimiz aynı" demesi yeni birliğin göstergesi gibi görünüyor.
     <br>
      <br>
       Çernomirdin'in temaslarını ilginç kılan nokta, Soyvetler Birliği'nin dağılmasından sonra ilk kez bir Rus Başbakanı'nın Türkiye'ye gelmesinin yanısıra, imzalanacak anlaşmaların içeriği oldu. Kimi siyasiler, bu anlaşmaların Rusya'ya olan bağımlılığı artıracağı görüşünü savunurken, kimileri ise AB'den umduğunu bulamayan Türkiye'nin Rusya ile yakınlaşmasını olumlu bir adım olarak yorumladı.
       <br>
        <br>
         Çernomirdin'in Ankara'da bulunduğu süre içerisinde 10 ayrı anlaşma imzalandı. Yapılan anlaşmalardan biri de iki ülke arasındaki ticaret hacminin artırılması amacıyla vizenin kademeli olarak kaldırılması oldu. Türkiye ile Rusya arasında imzalanan diğer anlaşmalar ise şöyle: "Ek enerji anlaşması, adli yardımlaşma anlaşması, çifte vergilendirmenin önlenmesi anlaşması, yatırımların teşviki anlaşması, uzun vadeli işbirliği programı ile bilim ve teknoloji anlaşması."
         <br/>
         <br/>
         Türkiye ile Rusya arasında imzalanan anlaşmalardan en dikkate değeri, enerji işbirliği anlaşması oldu. İki ülkenin ilgili bakanları arasında imzalanan anlaşmaya göre Karadeniz'in 2 bin 100 metre altından döşenecek bir boru hattı sayesinde 16 milyar metreküp doğalgaz Türkiye'ye gelecek. Bu aşamada inşa edilecek bin 213 kilometre uzunluğundaki doğalgaz boru hattının 373 kilometresi Rusya topraklarından geçecek. Cubga Limanı'ndan Samsun'a kadar deniz altından geçecek olan boru hattının Türkiye'de inşa edilecek kısmı Botaş tarafından gerçekleştirilecek. Boru hattının planlanan şekilde işlemesi durumuna Türkiye'ye 2010 yılında 16 milyar metreküp doğalgaz taşınması hedefleniyor. Mavi Akım projesinin yaklaşık 600 trilyona malolması bekleniyor.
         <br/>
         <br/>
         Çok yönlü uzlaşma
         <br/>
         <br/>
         Çernomirdin'in Ankara'ya gerçekleştirdiği ziyarette ekonomik konulardan başka iki ülke arasında uzun süredir tartışmalara yol açacak Çeçen ve Kürt sorunu da ele alındı. Türkiye, PKK'nın son yıllarda, özellikle Moskova'da gerçekleştirdiği faaliyetlerin arttığına dikkat çekerek, Rusya'nın bu konuda daha etkin davranmasını istedi. Çernomirdin ise "Çeçen ve Kürt sorunu ilişkilerimizi bozmasın" diyerek Rusya'nın Türkiye'ye yakınlaşmakta kararlı olduğunu anlatmaya çalıştı.
         <br/>
         <br/>
         Rus Başbakanı'nın Ankara'ya yaptığı ziyaretin ilgi çekici bir yanı da tarihiydi. Çernomirdin'in aylar önce planlanan bu ziyareti için tercih edilen 15 Aralık 1997 tarihi Türkiye'nin Avrupa Birliği genişleme sürecine dahil edilmesi için yapılan toplantının hemen ardından geliyordu. Bu toplantının sonuçlarını önceden tahmin edebilen bir hükümetin AB'ye karşı ekonomi eksikliği olmadığını ortaya koyması ve AB'ye tek alternatif olmadığını göstermesi açısından bu tarihi 12 Aralık toplantısının hemen ardına almış olması mümkün. Bu durum siyasi çevreler tarafından stratejik bir başarı olarak yorumlandı.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3300-piriviyet-turkiye.html), [web.archive.org (arşiv bağlantısı)](http://web.archive.org/web/20141106182406/http://www.aksiyon.com.tr/aksiyon/haber-3300-piriviyet-turkiye.html)
