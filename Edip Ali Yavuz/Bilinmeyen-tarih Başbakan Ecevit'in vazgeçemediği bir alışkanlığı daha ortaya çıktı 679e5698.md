# Başbakan Ecevit’in vazgeçemediği bir alışkanlığı daha ortaya çıktı

*Edip Ali Yavuz Bilinmeyen-tarih*

<div>
 <font>
  <img border="0" height="1" src="/web/20050225163155im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163155im_/http://www.aksiyon.com.tr/resim/374/28.jpg" vspace="5"/>
  </p>
 </font>
 <font class="content">
  Rahşan Hanım’la öğle yemeği Ecevit’in ‘vazgeçemediklerinden’ birisi daha oraya çıktı. O da ‘Rahşan Hanım’la öğle yemeği’. Her öğlen belli saatlerde Ecevit eski Başbakanlık’tan, Rahşan Hanım da DSP Genel Merkezi’nden ayrılarak ayrı ayrı Konut’a geliyorlar ve yemeklerini burada birlikte yiyorlar
  <br>
  </br>
 </font>
 <br/>
 <p>
  <font class="content">
   Başbakan Bülent Ecevit, siyasi yaşamı boyunca Türk insanının alıştığı politikacı tanımının dışında kalmayı başaran bir isim olarak çıktı karşımıza. Ecevit’in özel hayatında sergilediği sadelik, başbakanlığı döneminde yaşanan idari ve ekonomik sıkıntıların toplumdaki olumsuz yansımasını bile değiştirdi. Başbakanlık önünde gerçekleşen yazar kasa eylemi failinin, protesto girişimi sırasında, Ecevit’e “Sayın Başbakanım!” diye bağırması da böyle bir yansımanın sonucu olsa gerek.
   <br>
    <br>
     Ekonomik kriz sonrası yaşanan protesto eylemleri, batan bankalar, iflas eden şirketler ve alt—üst olan mali denge Ecevit’in zaten hassas olan sağlığını iyice bozuyordu. Uykusuz geçen geceler, düzensiz beslenme ve yoğun mesai maratonunda Başbakan’da ortaya çıkan kilo kaybı ve sağlık bozukluğu kimsenin gözünden kaçmıyordu. Ecevit bir süreliğine de olsa herkesin gıpta ederek baktığı düzenli hayatını bırakmak zorunda kalmıştı. Sigarayı artırmış ve uykusu düzensizleşmişti.
     <br>
      <br/>
      Rahşan Hanım’la her gün öğle yemeği...
      <br/>
      <br/>
      İşte bu günlerde Ecevit’i ayakta tutan en önemli isim yeniden ortaya çıkıyordu. Bu isim Başbakan’ın yarım asırlık hayat arkadaşı Rahşan Ecevit’ten başkası değildi. Ecevit bu sıkıntılı günlerinde birçok şeyden vazgeçmek zorunda kalıyordu. İstediği gibi şiir yazamıyordu örneğin. Ya da Rahşan Hanım’la birlikte üzerinde titrediği parti genel merkezine gidemiyordu. Ecevit sağlığından ve okumaya ayırdığı zamandan fedakarlık yapmak zorunda kalıyordu. Ama tüm bu olumsuzluklara rağmen Başbakan, Rahşan Ecevit ile birlikte yediği öğle yemeğinden, kasketinden ve bir de  daktilosundan hiç vazgeçmedi.
      <br/>
      <br/>
      Başbakan Ecevit, özellikle son dönemde sağlık durumuna ilişkin spekülasyonlarla kamuoyu gündemine gelmeye başlıyordu. Rutin sayılabilecek sağlık kontrolleri bile olay oluyor, onlarca canlı yayın aracı hastane önünde Ecevit’in çıkış anını bekleyip son dakika gelişmelerini izleyicilerine duyuruyor. Özellikle ABD gezisi öncesi Ecevit’in geçmiş günlere göre daha sağlıklı görünmesinin  ardındaki gerçek ise sonradan ortaya çıkıyordu. Ecevit’in sağlık durumundaki bu ani değişimin formülü ise Rahşan Ecevit’te gizliydi. Rahşan Hanım, öğle yemeklerinde hazırlattığı balıkla Ecevit’in sağlığının düzelmesine sebep olduğunu ve kilo almasını sağladığını açıklamakta geç kalmadı.
      <br/>
      <br/>
      Peki nasıl oluyordu da bu kadar yoğun tempo içerisinde Başbakan, Rahşan Hanım’la biraraya gelip onun hazırladığı besin takviyesini uygulayabiliyordu. Bu sorunun yanıtı aslında çok basit. Çünkü Başbakan her gün hiç aksatmadan öğle yemekleri için Başbakanlık Resmi Konutu’na gidiyor ve öğle yemeğinde eşi Rahşan Ecevit ile biraraya geliyor. Ecevit bu alışkanlığını göreve geldiğinden bu yana hemen hemen hiç aksatmadı. İş yoğunluğunu ve temposunu Rahşan Hanım’la öğle yemeğinde birlikte olacak şekilde ayarlayan Başbakan’ın günlük programına birlikte gözatalım.
      <br/>
      <br/>
      Başbakan Ecevit her sabah saat 7’de kalkıyor ve kahvaltısını Rahşan Hanım’la birlikte yaptıktan sonra saat 9.30’a kadar gazeteleri okuyor, haber bültenlerini takip ediyor. Ecevit Başbakanlık’a saat 10  civarında geliyor. Ecevit’le aynı saatlerde Rahşan Ecevit de günlük çalışmasını yapmak için DSP Genel Merkezi’ne hareket ediyor.
      <br/>
      <br/>
      Yemek listesini Rahşan Hanım belirliyor
      <br/>
      <br/>
      Ecevit Başbakanlık’a gelişinde Özel Kalem Müdürü Zeynel Abidin Erdem tarafından karşılanıyor. Erdem ilk olarak Başbakan’ı günlük program ve arayanlar konusunda bilgilendiriyor. Arayan isimler Ecevit’in önüne konuluyor ve kendisinin bu konudaki talimatı bekleniyor. Başbakan Ecevit olağanüstü durumlar hariç günlük program akışını öğle saatlerinde evine gidecek şekilde ayarlıyor. Ecevit bu prensibini sadece Bakanlar Kurulu, MGK ve liderler zirvesi için bozuyor. Ecevit öğle çalışmasını 12.00—12.30 arasında tamamlayarak Resmi Konut’a doğru hareket ediyor.
      <br/>
      <br/>
      Başbakan Ecevit Resmi Konut’ta Rahşan Ecevit ile öğle yemeği için hergün biraraya geliyor. Ecevit çifti başbakanlığın ilk yıllarında öğle yemeği için Oran’da bulunan kendi evlerini tercih ediyorlardı ve burada yemekleri Rahşan Ecevit yapıyordu. Ancak son aylarda Ecevit çifti Başbakanlık Resmi Konutu’nu kullanmaya başladı. Ancak günlük yemek programı konusunda yetkili tek isim yine Rahşan Hanım. Rahşan Ecevit yapılacak  yemekleri belirliyor ve aşçılarına bu listeyi veriyor. Yemek sırasında Başbakan hafif ancak besin değeri yüksek yemekleri tercih ediyor. Bu sayede Rahşan Hanım, Ecevit’in sağlık durumunu da yakından takip etme imkanını buluyor. Ecevit çiftinin bu alışkanlığı ABD gezisi öncesi yeniden gündeme geldi. Rahşan Hanım, Başbakan’ın kilo almaya başlamasını değerlendirirken, kendisi tarafından hazırlanan beslenme programının etkili olduğunu dile getirdi.
      <br/>
      <br/>
      30—40 dakikalık siesta
      <br/>
      <br/>
      Öğle yemeği sonrası Ecevit Başbakanlık’a dönmek için acele etmiyor. Özellikle sağlığının bozulduğuna ilişkin haberlerin artmasından sonra kendine dikkat etmeye başlayan Ecevit’in öğle saatlerinde 30—40 dakika uyuduğu da öğrenilen diğer bir ayrıntı. Yaklaşık 1 buçuk saat Resmi Konut’ta kalan Ecevit sonra yeniden Başbakanlık’a geçerek çalışmalarına kaldığı yerden devam ediyor.
      <br/>
      <br/>
      Ecevit tirkakisi olduğu sigaradan da bir türlü vazgeçemiyor. Son zamanlarda düşürdüğü günlük sigara miktarını ekonomik kriz sonrası tekrar artırdığı kamuoyu tarafından biliniyor. Özellikle ABD gezisinde gazetecilerle yaptığı sohbet sırasında üst üste dört sigara içmesi dikkatlerden kaçmadı. Ecevit’in en büyük zevklerinden birisi de sigarasının yanında içtiği çayı. Ecevit öğle yemeği sırasında ve makamında sık sık çay içiyor.
      <br/>
      <br/>
      Başbakan’ın diğer bir ilginç özelliği de konuşma metinlerini ve zirve sonrası yapılan yazılı açıklamalarını bizzat kendisinin hazırlaması. Gazeteci kimliğinin bir gereği olarak Ecevit, yazdığı metinlerde imla kurallarına çok dikkat ediyor. Özellikle Meclis’te yaptığı grup konuşmalarına büyük bir titizlikle hazırlanıyor. Cümlelerini özenle seçiyor.
      <br/>
      <br/>
      Basın mensuplarıyla iyi bir diyalog içerisinde olan Ecevit, kendilerinden gelen hiç bir öneriyi karşılıksız bırakmamaya çalışıyor. Havanın soğuk olduğu zamanlarda dışarıda bekleyen gazetecilerin üşümesinden rahatsız olan Başbakan, haber göndererek basın mensuplarının içeride beklemesini istiyor. Ecevit hiç aksatmadan bayram ve yılbaşında Basın Bürosu’na gelerek gazetecilerle tokalaşıp iyi dileklerini iletiyor.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12178), [web.archive.org (arşiv bağlantısı)](http://web.archive.org/web/20050225163155/http://www.aksiyon.com.tr:80/detay.php?id=12178)
