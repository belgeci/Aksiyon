# Bilişimcilere hapis yolu

*Necati Aydın - Mehmet Sakın 1999.12.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara'da yayılan söylenti ve elden ele gezen bir kanun tasarısı bilgi çağına girmeye hazırlanan ülkemize değişik görüntü kazandıracak gibi. Söylentiye göre Ulusal Bilgi Güvenliği (UBG)Teşkilatı Kanun Tasarısı Bakanlar Kurulu'na sunulmak üzere son hale getirildi.
  </font>
 </div>
 <div id="newsText">
  <font class="detail-text">
   Söylentiye göre Ulusal Bilgi Güvenliği (UBG)Teşkilatı Kanun Tasarısı Bakanlar Kurulu'na sunulmak üzere son hale getirildi. Radyo Televizyon Üst Kurulu'na (RTÜK) rahmet okutturacak oluşumlar taşıyan kanun taslağı ile Türkiye sınırları içerisindeki bütün kuruluşlar tek merkezden denetlenecek. Özel ve kamuya ait bütün kuruluşların bilgisayarları, bilgisayar ağları ve kullandıkları yazılımlar UBG Kurulu tarafından doğrudan kontrol edilecek, yöneticilerden her türlü bilgi istenecek ve gerekli görülürse bilgisayarlarına ve yazılımlarına el konabilecek.
   <br/>
   <br/>
   İddialara göre Milli Savunma Bakanlığı tarafından uzun süredir üzerinde çalışılan ve son Haberleşme Yüksek Kurulu'nda Bakanlar Kurulu'na sunulması gündeme gelen kanun tasarısı ile Milli Savunma Bakanlığı bünyesinde Ulusal Bilgi Güvenliği (UBG)Kurumu Başkanlığı Teşkilatı, UBG Üst Kurulu, UBG Merkezi, Bilgi Güvenliği Dairesi Başkanlığı, Kriptoloji Dairesi Başkanlığı ve Bilgi Destek Dairesi Başkanlığı gibi birimler oluşturulacak. Her birim kendine belirlenen görevlerini tanımlanan geniş yetki alanı içerisinde kullanacak.
   <br/>
   <br/>
   1 yıldan 5 yıla kadar hapis
   <br/>
   <br/>
   Hazırlanan taslağa göre Türkiye'deki tüm kamu, özel kurum ve kuruluşlar, Ulusal Bilgi Güvenliği Kurumunun (UBGK) yetki alanına giriyor. Bütün kurumlar UBGK'nın aldığı kararlara aynen uymak durumunda. Tasarı, ulusal bilgi güvenliğinin, tüm kamu ve özel kurum ve kuruluşlarla bir bütün olarak değerlendirileceğini, gerekli koordinasyonun da kurum tarafından sağlanacağını söylüyor. İşte bağlayıcı maddeler: "Kamu ve özel kurum ve kuruluşları, kurum tarafından bu kanunun uygulanmasına ilişkin olarak yayımlanan esas ve usullere uymak zorundadır. Kurum, gerekli gördüğü ulusal bilgi güvenliğini sağlamaya ilişkin bilgileri, bu kanun kapsamına giren kamu ve özel kurum ve kuruluşlardan doğrudan istemeye yetkilidir."
   <br/>
   <br/>
   Taslağın ceza hükmü bölümünde bu maddedeki yükümlülükleri yerine getirmeyen yönetici personelin bir yıldan beş yıla kadar hapis cezası ile cezalandırılacağı belirtiliyor. Ayrıca kişinin bu konuda kendisi ya da başkası yararına menfaat temin etmesi veya yapılan işin bir zarara sebebiyet vermesi halinde hapis cezasının iki yıldan az olmayacağı vurgulanıyor.
   <br/>
   <br/>
   Gerekçe doğru, yapılan ...
   <br/>
   <br/>
   Taslağın hazırlanmasında ortaya konan gerekçede; devletin ulusal bilgi altyapısının bugünkü haliyle ihtiyaçları tam olarak karşılayamadığından muhtemel kesintilere ve olabilecek kötü niyetli saldırılara karşı hassasiyeti vurgulanıyor. Tehditleri ortaya çıkarmak ve gerekli tedbirleri almak için merkezi bir yönetim birimi ihtiyaç olarak ortaya konuyor: "Öngörülen ana esaslar çerçevesinde sorunun ulusal güvenlik politikasından sorumlu üst organın direktiflerine uygun olarak gecikmeksizin çözümlenmesi için, merkezi bir ulusal bilgi güvenliği yönetim yapısının oluşturulması ihtiyacı ortaya çıkmıştır.
   <br/>
   <br/>
   Bu bağlamda hükümet seviyesinde ulusal güvenlik ihtiyaçları doğrultusunda genel prensipleri vazeden bir üst organ; direktifleri ve yasalarda verilen görevleri uygulayacak ve ulusal bilgi güvenlik sistemini işletecek bir yönetim birimi teşkili yoluna gidilmektedir."
   <br/>
   <br/>
   Gerekçe ile çözüm şeklinin birbiriyle örtüşmemesi değişik senaryoları akla getiriyor. Hızla gelişen teknoloji ile bilgisayar, her iş yerine, her eve, hatta her yolcunun yanında taşınanlar arasına girerken "Bilgisayarını, sistemini ve yazılımlarını kontrol edeceğim" demek ne kadar akla uygun geliyor?
   <br/>
   <br/>
   Merkeziyetçilik ve kontrol etme isteği Türkiye'nin internetle tanıştığı Nisan 1993'ten bu yana benzer görüş doğrultusunda değişik platformlarda gündeme geldi. Hatta bir ara "İnternet için yurtdışına giriş çıkışları illa devletin hatları üzerinden yapacaksınız. Başka hat kullanamazsınız" diyen dayatma uygulamaya konuldu. Bununla hem devletin kurduğu hatların para kazanması, hem de bilgisayardan gönderilen ve alınan bilgilerin kontrolü amaçlandı.
   <br/>
   <br/>
   Tabii ki merkeziyetçi anlayış teknolojinin hızına yetişemeyince önce gizli sonra açıktan bu yasak delindi. Şu anda devletin yanında üniversitelerin, hatta her internet servis sağlayıcı şirketin doğrudan yurtdışı çıkışları mevcut.
   <br/>
   <br/>
   Dünyada örneği yok
   <br/>
   <br/>
   Gelişen bilgisayar teknolojisi ile "bilgisayarları ve içindekileri illa kontrol edeceğim" diyen anlayışın yan yana gelmeyeceği açık. Bilgisayar, internet vb araçlarla ülke sınırlarının ortadan kalktığı bir ortamda 'bilgi toplumu' tanımlamasına giren dünya vatandaşlarının böyle bir kontrolcü zihniyeti tasvip etmeyeceği aşikar. Ülkeler arasındaki itibarımız dünyada örneği olmayan bir uygulama ile ayaklar altına alınacak. Şu anda dünyanın tepkisini çeken Irak, Suriye ve KGB'nin uygulamaları bile bu boyutta değil. Onlar, epostaları kontrol etmek için sistem geliştirme çabasındalar. Demokratikleşmenin ölçüsü sayılan internet ve bilgisayar kullanımına böylesi bir darbe bilgi toplumu haline gelen dünyadaki yerimizi(!) ortaya koyacak.
   <br/>
   <br/>
   Devlet elbette güvenliğini düşünecek
   <br/>
   <br/>
   Çağımızın kutsallarından olan devletler, toplumların ayakta kalması için birtakım kurallar koymak ve uygulamak zorunda kalıyorlar. Aksini de kimse düşünmüyor. Bilişim alanında da devleti temsil edenler elbette diğer devletler gibi bilgi güvenliğini sağlamak için sistem geliştirip uygulamalı. Ancak aşırıya giderek kuruluşların ve bireylerin hakkını gasbetme yolunu tutmamalı. Şu anda nasıl ki bir kişi veya kuruluşun masaları, çekmeceleri ve evrakları savcılık kararı olmadan kontrol edilemiyorsa bilgisayarlarına ve içindekilere de bakılmamalı. Ayrıca birimler oluşturup başka türlü uygulamalara yol açmak devlet güvenliğinin ötesinde bir anlam taşıyor. İnsanlar ve kurumlar bilgisayar alırken ve kullanırken 'Acaba devlet ne der?' diye düşünme noktasına gelebilirler. Onların hakkı devletin güvenliği bahane edilerek gasp edilmemeli. Ayrıca bütün bilgisayar sahibi kurumlar ve eposta gönderenler potansiyel suçlu gibi görülmemeli.
   <br/>
   <br/>
   Bilişim alanında hangi kafayla ilerliyoruz!
   <br/>
   <br/>
   Teknolojinin mesafeleri ve ülke sınırlarını ortadan kaldırması bir yana işlemleri hızlandırmak için kullanılan bilgisayarların ve içerisindeki yazılımların kontrol altına alınmak istenmesi bilişim dünyasında şimdiden tartışılmaya başlandı. İnternet bağımlıları konuyla ilgili bilgileri birbirlerine tepkilerini katarak maillerken şaşkınlıklarını gizleyemiyorlar. Türkiye'yi dünyanın hiçbir demokratik ülkesinde örneği görülmeyen uygulama ile bilgisayarları ve yazılımları kontrol edilen baskıcı bir ülke konumuna sokmak isteyenler çağdışılıkla anılıyor. 2000 yılına girerken bu tür uygulamaya ilgililerin geçit vermemesi isteniyor. Bizim de ümidimiz bu tür söylentilerin hiç bir zaman gerçekleşmeyip ülkemizin adının lekelenmemesi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=94DC6742BEA4A95782EE5BEADDE3B746?newsId=5618), [web.archive.org (arşiv bağlantısı)](http://web.archive.org/web/20140121130340/http://www.aksiyon.com.tr:80/aksiyon/newsDetail_getNewsById.action;jsessionid=94DC6742BEA4A95782EE5BEADDE3B746?newsId=5618)
