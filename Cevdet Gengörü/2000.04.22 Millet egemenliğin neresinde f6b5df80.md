# Millet egemenliğin neresinde?

*Cevdet Gengörü 2000.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   23 Nisan 1920'de Mustafa Kemal ve arkadaşları tarafından Büyük Millet Meclisi açıldığında, başkanlık kürsüsünün üst tarafında duvara büyük harflerle, "Hakimiyet bilâ kayd ü şart milletindir" sözleri yazılmıştı.
  </font>
 </div>
 <div id="newsText">
  <font class="detail-text">
   Yani egemenlik kayıtsız şartsız milletindi. Milletin kendi mukadderatını kendisinin tayin etmesini öngören bu ibare, 1921 Anayasası'nın 1. maddesinde yer alarak, anayasa ilkesi haline geldi. Daha sonra yapılan anayasalarda da (1924, 1961, 1982) yer alan bu ibarenin, aradan geçen 80 yılda laftan öteye geçmediğini görüyoruz.
   <br/>
   <br/>
   Siyasi iktidarın kaynağının halk iradesine bağlı olması fikri, Fransız Devrimi'nden önce de vardı. Eski Yunan'da, Sofistler, Aristo, Epikürler vb. iktidarın kaynağının halk olduğunu savunmuşladır. Buradaki egemenlik sınırlı idi ve imtiyaz sahiplerine öncelik tanınıyordu. Halk egemenliği anlayışı sistemli bir biçimde ilk kez J. J. Rousseau tarafından "Toplumsal Sözleşme"de (1762) ortaya konmuştur. Ancak egemenlik kavramının gelişmesi ve olgunlaşması 1789 Fransız Devrimi'nden sonra olmuştur.
   <br/>
   <br/>
   Fransız Devrimi'nden sonra milli egemenlik anlayışı ortaya atıldı. Fransızlar tarafından ortaya atılan bu teoriye göre, egemenliğin sahibi millettir. Millet, egemenliğin tek meşru kaynağı ve sahibidir. Avrupa'nın en merkeziyetçi yönetimine sahip olan Fransa'nın pek çok unsurunu ithal eden ve bunları kendi halkına benimsetmeye çabalayan Türkiye Cumhuriyeti, Fransızların milli egemenlik anlayışını da benimsemiştir. Türkiye cumhuriyetinin bütün anayasalarında yer alan ve herkesin ağzından düşürmediği, siyasetçilerin göğüslerini gere gere ikide bir "Halkın emrindeyiz" nutuklarını attığı halde bu düşüncenin laftan öteye geçememesinin en önemli sebebi de Fransızlardan alınan bu anlayıştır. Çünkü 1789 Fransız Devrimini yapanların düşüncesinde, millet kavramı, monarşinin yerini almaktaydı. Milli Egemenlik ilkesi, Fransa'da eski rejime, yani monarşiye karşı bir mücadele aracı olarak kullanılmış, egemenlik kralın başından alınıp, milletin başına konmuştu. Bu açıdan milli egemenlik, bir yandan monarkın egemenliğine son verirken, öte yandan da iktidarın halk yığınlarının eline geçmesine ve doğrudan kullanılmasına engel olacak bir formüldü. Bu anlayışa göre halk yığınları henüz yeterli politik deneyime sahip değildi.
   <br/>
   <br/>
   Halka rağmen, halk adına...
   <br/>
   <br/>
   Türkiye Cumhuriyeti kurucularının da benimsediği ve uyguladığı bu anlayış, bugün de devam ediyor. Cumhuriyetin ilanından 1945 yılına kadar tek parti hakimiyeti sürmüş, halkın, Cumhuriyet Halk Fırkası'na duyduğu tepkiyi azaltmak amacıyla iki parti kurulmuş, ancak halktan büyük ilgi gören bu partiler kısa bir süre sonra kapatılmıştır. Gerekçe aynıdır: Halk henüz demokratik olgunluğa erişmemiştir. Neyin doğru olduğunu halk yığınları değil ancak bir kısım aydın zümre bilir ve bunlar da 'halka rağmen halk adına' kararlar alır.
   <br/>
   <br/>
   İlginç görüşleri ve sisteme yönelik sert eleştirileri ile tanınan Merkez Valisi Recep Yazıcıoğlu, egemenliğin halkta değil bürokraside olduğu görüşünde. Yazıcıoğlu'na göre, elitist, seçkinci ve halka rağmenci bir anlayışın elinde bulunan egemenliği bu zümreden alarak halka vermek için zaman zaman ferdi esas alan bazı çıkışlar olmuş ancak etkinliği sınırlı olan bu girişimlerin çoğu  karakolda bitmiştir. Yazıcıoğlu, toplumun devleti kutsal olarak gördüğünü, yönetenlerin de bunu kullandığını, toplumdaki bu anlayış değişmedikçe egemenliğin ulusun olamayacağını, çünkü egemenliğin hibe edilmeyeceğini vurguluyor; yöneticiler bindiği dalı kesmezler. Belli bir talep olmadıkça ve bunun mücadelesi verilmedikçe egemenliği elinde bulunduranlar bunu niçin bölüşsünler?
   <br/>
   <br/>
   Rey, neyi ifade eder?
   <br/>
   <br/>
   Halkın yönetime katılmasının en önemli aracı olan seçimler, ancak bazı çevrelerin istekleri doğrultusunda gerçekleştiğinde bir mana ifade etmiştir. Fakat halk her defasında bu çevrelerin isteği dışında oy kullanmıştır. Bu da sık sık demokrasinin kesintiye uğraması ile sonuçlanmıştır.
   <br/>
   <br/>
   1924 yılında kurulan Terakkiperver Cumhuriyet Fırkası, halkın büyük teveccühüne mazhar olmuştu. Ne var ki Şeyh Sait isyanı gerekçe gösterilerek parti kapatılmıştır. Halkın CHF'ye tepkisinin gittikçe arttığını gören ve isyan çıkmasından endişelenen Atatürk, bunu dengelemek için 1930 yılında Serbest Fırkayı kurdurdu, ancak 4 ay sonra kapatıldı. 1950 yılında yapılan ilk serbest seçimlerde oyların yarısından fazlasını alan ve iktidar olan DP, daha iktidarının ilk günlerinde bir askeri müdahale hazırlığı ile karşılaşmış ancak olayı önceden haber aldığı için bunu engellemiştir. CHP'nin içinden çıkan kişiler tarafından kurulan ve henüz bir icraatı olmayan, halkın hür iradesi ile iktidara gelen bir partiye yönelik bu girişim, çoğu çevrelerde egemenliğin kimde olduğu sorusunu akla getirdi.
   <br/>
   <br/>
   MGK'nın konumu
   <br/>
   <br/>
   DP, 1960 askeri darbesiyle alaşağı edildi. 1961 Anayasası ile Anayasa Mahkemesi ve Milli Güvenlik Kurulu kuruldu. Prof. Dr. Mustafa Erdoğan'a göre, evrensel hukuk açısından düşünüldüğünde Anayasa mahkemesinin varlığı gerekli olmakla birlikte Türkiye'de kuruluş amacı bu idealler ile pek uyuşmuyor. Bugün Anayasa Mahkemesi, demokrasinin vazgeçilmez unsuru olan siyasi partiler üzerinde Demokles'in kılıcı gibi sallanmakta kimilerine göre. SPK ideolojik temellere dayandığı için, bütün partileri resmi ideoloji etrafında saf tutmaya zorlamakta. Mustafa Erdoğan, SPK'nın yürürlükteki düzene ciddi anlamda değişiklik öngören hiçbir siyasi partinin varlığına izin vermediği, siyasetteki tıkanıklığın önemli bir nedeninin bu olduğu görüşünde. MGK da siyasetin alanını oldukça daraltan bir yapıya sahip.
   <br/>
   <br/>
   1961 yılında CHP, ikinci parti olduğu halde, askerlerin zorlaması ile İnönü başbakan oldu ve 1963 yılında yapılan cumhurbaşkanlığı seçiminde Ali Fuat Başgil'in seçimlere girmesi engellenerek asker kökenli Cemal Gürsel seçtirildi.
   <br/>
   <br/>
   1971 muhtırası, 1982 müdahalesi ve 28 Şubat...
   <br/>
   <br/>
   1995 seçimleri öncesinde bir gazetecinin "Refah Partisi iktidara gelirse ne olur?"şeklindeki sorusuna 'üst düzey bir askeri yetkili'nin, "Refah Partisi iktidara gelemez. RP iktidara gelirse seçim sisteminde yanlışlık vardır" şeklindeki sözleri, halk iradesinin ne derece önemsendiğinin ortaya konulması bakımından ilginç bulunmuştu. Nitekim 24 Aralık 1995'te yapılan seçimlerde RP birinci parti olduğu halde iktidar ortağı olmasına izin verilmedi. Anayol'un bozulmasından sonra başka seçenek kalmadığı için RP'nin, DYP ile koalisyon kurmasına etkili çevreler itiraz etmediler. Ancak Refahyol'un kurulmasından itibaren medya ve etkili çevreler yoğun bir karalama kampanyasına giriştiler ve partinin bazı üyelerinin sorumsuz hareketleri ve beyanatları bu çevrelere önemli bir malzeme sundu. 28 Şubat 1997'de toplanan MGK'da alınan kararlar bu hükümetin sonunun başlangıcı oldu. Halkın oylarıyla iktidar olan bir hükümet daha böylece alaşağı edildi. Bu da kamuoyunda egemenliğin kimde olduğu sorusunu akla getirdi.
   <br/>
   <br/>
   Cumhuriyet kurulduğundan bu yana 77 yıl geçti. "Egemenlik kayıtsız şartsız milletindir" ibaresi TBMM'de yine yazılı ve 1921 yılından beri de anayasa ilkesi. Ancak bu sözlerin içini dolduracak adımlar atılamıyor bir türlü. Zaten mevcut yapının buna yol vermesi de imkansız gibi.
   <br/>
   <br/>
   Günümüzde egemenlik kavramı hukuk sınırları içinde hukukla kayıtlı bir yetkidir. Bir 'yetki' ifade eden egemenliğin kullanılması açısından 1921 ve 1924 anayasalarında, tek yetkili organ TBMM iken, 1961 ve 1982 anayasalarında TBMM, egemenliği kullanma organlarından biri durumuna getirilmiştir. Egemenliğin kullanılması sadece siyasi yönden değil anayasada da büyük sınırlamalar getirilmiştir. 1961 Anayasası'na değiştirilemez ve değiştirilmesi teklif dahi edilemez maddeler konmuş, 1982 anayasasında daha da genişletilmiştir. Yani halkın yüzde 100'ü de istese bu maddeler değiştirilemez. Ancak bugün milli egemenlik anayasada yazılandan daha fazla daraltıltılmış durumda.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6103-millet-egemenligin-neresinde.html), [web.archive.org (arşiv bağlantısı)](http://web.archive.org/web/20131016092431/http://www.aksiyon.com.tr:80/aksiyon/haber-6103-millet-egemenligin-neresinde.html)
