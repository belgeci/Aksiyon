# Baş meçhul Başbağlar

*Cevdet Gengörü Bilinmeyen-tarih*

<div>
 <font>
  <img border="0" height="1" src="/web/20050302224809im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224809im_/http://www.aksiyon.com.tr/resim/293/21.jpg" vspace="5"/>
  </p>
 </font>
 <font class="content">
  Onlar yaklaşık 100 kişi kadardılar... Görev bölümünü gayet iyi yapmışlardı doğrusu. Bir grup köylünün telefon bağlantısını kesecek, diğer bir grup izleme görevini üstlenecek, asıl profesyonel grup da tepelerden aşağı inip işi bitireceklerdi.
 </font>
 <br/>
 <p>
  <font class="content">
   Nitekim öyle oldu. Bundan yaklaşık 7 sene önce 5 Temmuz 1993 tarihinde Erzincan’ın Başbağlar köyünde kaba hatlarıyla yukarıda tasvir edildiği gibi teröristler 28’i kurşuna dizilmek, 5’i de yakılmak suretiyle 33 insanımızı şehit etmişlerdi. Bir kişi de bu olaylardan dolayı geçirdiği rahatsızlık sebebiyle hayatını kaybetmişti.
   <br>
    <br>
     Sır perdesi kalkmadı...
     <br>
      <br>
       Yaklaşık yedi yıldır, Başbağlar katliamı Türkiye’nin gündeminde. Ve yaklaşık yedi yıldır Türkiye Cumhuriyeti devleti bu olayın faillerini aramayı sürdürdü. Aynen gazeteci—yazar Uğur Mumcu, Ahmet Taner Kışlalı, Bahriye Üçok, Turan Dursun ve benzerlerinde olduğu gibi. Birşeyleri değiştirmek ya da statükoyu sağlamak adına gerçekleştirildiği öne sürülen ve her zaman soru işaretleri bulunan bu cinayetlerin faillerinin bulunamaması ülkemizin aydınlık geleceği adına büyük bir kayıp, gerçekte.
       <br/>
       <br/>
       Başbağlarla öteki faili meçhullar arasında nasıl benzerlikler var, peki?
       <br/>
       <br/>
       Katliamın, Mumcu, Kışlalı... cinayetleriyle örtüşen büyük benzerlikleri var. Bir kere hiçbirinin faili bulunamadı. Kimilerine göre faillerinin bulunmaması için de birtakım güç odaklarının özel bir çaba ve gayreti oldu.
       <br/>
       <br/>
       Belleklerimizde özel bir yer edinen Mumcu ve Kışlalı suikastleri hatırlandığında, katliamdan hemen sonra yaşanan olaylar zincirinin neredeyse aynısı Başbağlar katliamında da yaşandı. Mumcu ve Kışlalı’nın, birisinin arabasına yerleştirilen, ötekinin yine arabasının ön camına konulan bombaların patlaması sonucu hayatını kaybetmelerinin ardından o bölgeye gelen bazı güçler tarafından delillerin yok edildiği, kim vurduya gitmesinin sağlandığı iddiaları hatırlarda... Bunun da ötesinde her gündeme getirildiği zaman devletin işte katiller diye lanse ettiği kişi/kişilerin nasıl da daha sonra balon çıktığı, toplumda artık bu cinayetlerin faillerinin yakalanacağına olan inancın daha bir zayıfladığı ve dumura uğradığı gerçeği.
       <br/>
       <br/>
       Benzer süreç Başbağlar katliamında gerçekleşti/gerçekleşiyor. Başbağlar katliamıyla ilgili olarak zihinlere takılan başlıca soru —ki köylülerin bu günlerde daha sık gündeme getirdikleri konudur bu— köyün yakılmasının hemen sonrasında tüm binaların niçin yerle bir edildiği... Bunu biraz açmak gerekirse... 31 Başbağlarlının, ‘ateş’ emrinden sonra kurşuna dizilmesinin ardından diğer bir grup terörist köyü ateşe vermişti. Köy alevler içinde yanıyordu. Dışarı çıkamayarak olayı korku dolu gözlerle evlerinde perdelerinin gerisinden izleyen bazı köylülerin ifadesine göre ‘teröristlerin ellerinde özel bir düzenek vardı ve bu düzenekle bütün evler yakılmıştı’. Yani bu konuda da hazırlıklıydılar. Ahşap evlerin hepsi cayır cayır yanmıştı. Dışarı çıkmaya fırsat bulamayan 5 Başbağlarlı da feci şekilde ölmüştü. Olay geçip, teröristler tepeleri aşıp Tunceli yönüne kaçtıktan sonra köye ulaşan devlet yetkililerinin gördükleri ise tam bir şok manzarası idi. Ardından köye giren dozerler.. Yerle bir edilen evler.. Hiçbir ayrım yapmadan, hiçbir ölçü tanımadan yıkılan evler ve binalar. Şimdi bu aşamada sorulan soru şu; yakılan evlerin arasında sağlam olan ve küçük bir tadilatla kullanılabilecek evler olduğu halde bunlar da niçin yerle bir edilmişti? Köyün merkezî yerinde bulunan okul binasının çatısı yandığı halde duvarları sağlamdı ve küçük bir müdahale ile yeniden eski konumuna kavuşabilecek nitelikteydi. Okul da yerle bir edilmiş, yerinde yeller esiyordu. Niçin?.. Duvarları sağlam olan birçok evin de devletin gönderdiği dozerler tarafından yıkılması emrini kimin/kimlerin verdiği hâlâ bilinemiyor.
       <br/>
       <br/>
       Ancak bilinen daha doğrusu kuşku duyulan bir nokta; bu evlerin tümünün yıkılması suretiyle bazı delillerin yokedilmek istendiği. Bu kuşkuyu bizzat köylüler de açık bir ifadeyle dile getirmekten geri durmuyor. Katliamdan sonra daha aktif olarak çalışan ve Başbağlar meselesini Türkiye’nin gündemine sokmayı başaran ve değişik platformlarda temsil eden Başbağlar Köyü Kalkındırma ve Güzelleştirme Derneği ikinci Başkanı Şerif Gül, manen yalnız kaldıklarından, 28 kez konuyla ilgili olarak mahkemeye gittikleri halde yanlarında umdukları insanları ve kuruluşları bulamadıklarından yakınıyor. Gül’ün dikkat çektiği ana husus ise dozerler; “Duvarları ayakta olduğu halde evlerimiz niçin tümüyle yıkıldı. Bu bizim kafamızda hâlâ bir soru işareti olarak duruyor”.
       <br/>
       <br/>
       Soru işaretlerinden birisi de olaydan hemen sonra basın mensuplarını ziyaret eden ve olaya gerekli önemin verilmesini arzu eden köyün bazı ileri gelenlerinin anlattıklarında saklı. Anlatılanlara bakılacak olursa ziyaret edilen bazı basın mensupları ‘olaya geniş yer vermek istediklerini ancak bazı odaklardan gelen baskılar sebebiyle bunu yapamadıklarını’ iletmişler. Köylüler yaşadıklarını Aksiyon’a anlatırken basınımızın ileri uç elemanlarının isimlerini de veriyorlar. Bunlar arasında meşhur köşe yazarları da bulunuyor. Birkaçı ise sağ kesimin halen ilgiyle okuduğu isimler... Konuya gerekli yerin verilmemesini ve gündemde tutulmamasını isteyen kim/kimler olabilirdi? Ve amaçları neydi? Bu da günümüze o günlerden sarkan sır perdelerinden birisi olarak karşımızda durmakta.
       <br/>
       <br/>
       Bir başka esrarengiz nokta ise bugüne kadar fazlaca dile getirilmeyen bir ayrıntı. Teröristler, bir kısmı akşam namazı için camiye gelen köylüleri bugün şehitlik olarak düzenlenen alana topladıktan sonra üzerlerine sprey sıkarak, etkisiz hale getiriyorlar.
       <br/>
       <br/>
       Başbağlar Köyü Erzincan’ın Kemaliye —eski adıyla Eğin— ilçesine bağlı. Köye ulaşmak için Kemaliye’den sonra 72 km Tunceli yönüne doğru ilerliyorsunuz. 20 km’lik kısmı asfalt olan yoldan sonra 52 km stabilize yoldan ilerlemek zorundasınız. Dağları, ardından yine dağları, tepeleri aşıyorsunuz.
       <br/>
       <br/>
       Failleri bulunsun yeter
       <br/>
       <br/>
       Aralarında İstanbul Milletvekili Ali Coşkun ile yine eski milletvekili ve Genel Müdür olan Kadir Ramazan Coşkun kardeşlerin köyü olan Başpınar da olmak üzere birçok köyü geride bırakıyorsunuz. Büyük bir sabır ve tevekkül gerekiyor, bu yolları aşmak için. 5 Temmuz 1993 tarihine kadar balı, dutu ve ceviziyle meşgul olan ve geçimini büyük ölçüde gurbetçilikle sağlayan köylü bu tarihten itibaren Türkiye’nin gündemine girdi. Şu anda Başbağlarlı zaten kıt olan kendi arazisini çeşitli sebeplerle kullanamıyor.
       <br/>
       <br/>
       Atıl duruma düşen yaylalar da bir başka handikap. Everikli Dede, Arpaçukur, Mağaralar, Anuklu Yaylaları endişe ve korku sebebiyle kullanılamazken bu yaylalardaki mezralarda şimdilerde göçerler konaklıyor.  Her an ‘yeniden gelecekler’ korku ve endişesi hemen tüm köylülerde hakim olan duygu. Devlet geçen 7 yıllık sürede yanan konutların yerine yaklaşık 66 konut yaptırdı. Şu anda bu konutlar kullanımda. Ancak telefon ve su kullanımı sıkıntılı. Kemaliye’ye bağlı 62 köy içinde en büyüklerinden birisi olmasına karşılık bir sağlık ocağı bile mevcut değil. Yolu ise gerçekten tam bir ortaçağ görüntüsünde. 3 saatte Kemaliye’ye ancak varılabiliyor. Yol açılmadan önce ise ilçeye dağ yoluyla 12 saatte gidilebiliyormuş. Köye tahsis edilen bir kepçe yetkililerce geri alınmış. 1964 yılında 120 öğrencinin öğrenim gördüğü okulun yerinde ise yeller esiyor. Devlet henüz yeni yeni köye okul yaptırmaktan sözediyor. Köyün nüfusu kışın genellikle yaşlıların oluşturduğu 22 haneye kadar düşerken yazın bu rakam 100’ü aşıyor... ‘Yol’un tükendiği belde’ olarak da isimlendirilen ve gerçekten de bu noktadan sonra karayolunun bittiği köy olan Başbağlar’da kar mayıs ayında kalkıyor ve canlılık başlıyor. Erzincan Valisi H. İbrahim Altınok’un verdiği okul sözü ile Kemaliye Kaymakamı Uğur Kolsuz’un ‘çocuk parkı’ vaadi ise bunca acı arasında sevinç kaynağı. Bugüne kadar da her 5 Temmuz’da köyde ve köylülerin ağırlıklı olarak bulundukları İstanbul/Karagümrük semtinde törenler düzenleniyor, olay canlı tutuluyor. Bu yılki törenlerde Aksiyon da oradaydı.
       <br/>
       <br/>
       Köy muhtarı Mahmut Taşdelen karşılıyor bizi. Köyün önplanda olan tek ismi. Katliam sırasında köyde bulunmayan ve yakınlarını kaybeden Taşdelen, eski muhtarın olayda yaralanmasından dolayı göreve talip olmuş ve seçilmiş. ‘Kanlarımız hâlâ yerde, yakalanan isimler de tek tek serbest bırakıldı. Bu alanda çifte standart uygulanıyor.’ diyerek başlıyor konuşmasına. Çevre Bakanlığı’nın kendilerine traktör ve kepçe, il özel idaresinin de traktör verdiğini ancak bunların geri alındığını hatırlatıyor, Taşdelen. Şehitlik’te yaptığı konuşma ise oldukça duygu yüklüydü muhtar’ın; “Başbağlar’da taammüden işlenmiş bir soykırım var. Belki hâlâ çevrede dolaşan katiller var. Tarihi güçlüler yazıyor, mazlumların ahını, hıçkırıklarını, gözyaşlarını, acılarını da melekler yazıyor. Bakalım hangisi güçlü? Bakalım kim pişman olacak? Bakalım ruz—ı mahşerde kimin yazdığı okunacak?” Tören alanında Erzincan Valisi Halil İbrahim Altınok’la, Muhtar Mahmut Taşdelen arasında hafif yollu bir tartışma da dikkat çekiyor. Muhtar yakalananların serbest bırakıldıklarını ileri sürünce Vali Altınok kendisini cevap vermek gereğinde hissediyor; “Hiçbir faili meçhul ortada kalmayacak. Devlet bulduğu suçluyu serbest bırakmaz”. Ancak bu sözler acılı yüreklerin derinliğinde kaybolup gidiyor.
       <br/>
       <br/>
       Devletin de zaman zaman ihmal etmediği Başbağlar Katliamı yıldönümü törenlerine 7 yıldır sürekli gelen bir isim var; Erzincan Milletvekili Sebahattin Karakelle. 1999 Nisan seçimleri öncesi Milli Eğitim Müdürü, seçimlerden sonra ise parlamenter sıfatıyla Başbağlar’a gelen Karakelle’nin ‘teröre’ ve Başbağlar’a ilişkin ilgi çekici görüşleri var.
       <br/>
       <br/>
       Her yıl Başbağlar’a geliyor
       <br/>
       <br/>
       Karakelle Erzincan Milli Eğitim Müdürlüğü yaptığı dönemde eğitim camiasını buraya yönlendirmek suretiyle bu yaranın aktif olarak gündeme taşınmasında büyük rol oynamış. Anasol—M koalisyon hükümetinin Apo ile ilgili eğilimlerini eleştiren ve “Gelmişler 33 kişiyi taramış, yakmış şehit etmişler. Kiminin eşi, kiminin kardeşi. Ve bunların ortasında olan ve azmettiren bir kişiyi kalkıp af kapsamına sokacaksın, idamını kaldıracaksın. Bunu kim yapabilir? Kim kimin adına karar veriyor” diyen Karakelle’nin Apo’nun asılıp asılmamasıyla irtibatlandırılan Avrupa Birliği’ne giriş sürecimizle ilgili de bir iddiası var; ‘Bizi zaten Avrupa Birliği’ne almayacaklar. Başbakanını asmış ve düşüncenin suç sayıldığı bir ülkeyi AB’ye alırlar mı hiç? O halde bu argümanlardan hiç etkilenmeyip Apo’nun idam ipini bir şehit yakınına çektirmemiz gerekir’. Karakelle’nin, terörist başı Apo ile ilgili bir görüşü de, bölgedeki terör hareketlerinin geleceğine ilişkin. Milletvekilliği görevinin yanısıra DYP adına Türkiye Büyük Millet Meclisi Divan Üyeliğini de gerçekleştiren Karakelle’ye göre ‘Apo’nun asılmaması kesinlik kazanırsa bölgede yeniden terör başlayacak’.
       <br/>
       <br/>
       Karakelle terörün ülkemiz ayağına dolanmış bir musibet olduğunu belirtiyor ve Osmanlı İmparatorluğu döneminde uç beyliği yapmış ve Sultan Yavuz Selim’in talimatıyla bölgeye yerleşen Başbağlar halkının da bu yolla yokedilmek istendiğine işaret ediyor. Başbağlar köylüsünün devletine olan güveninin tam olduğunu belirten Karakelle, katillerin mümkün olan en kısa zamanda adalete teslim edilmelerinin şart olduğunu söylüyor.
       <br/>
       <br/>
       Anam, babam ne yapam?
       <br/>
       <br/>
       Başbağlar katlimanının 7. yıldönümü törenlerinde boynu bükük olmasına karşılık devlet de oradaydı. Yine sözler verildi, vaatler edildi; ‘kanları yerde kalmayacak’ türünden konuşmalar oldu. Bunların hepsini dinledik ve Başbağlar köyü halkının acılarını bir kez de biz yerinde yaşadık. Hepsi önemliydi belki ama köyden dönüşte, eşini kaybettiği için koca evinde yaz—kış yalnız kalan teyzenin ‘niçin hâlâ buradasın’ sorumuza karşılık arkamızdan söylediği birkaç kelime hâlâ kulaklarımızda yankılanıyordu; ‘Anam babam ne yapam, anam babam ne yapam?’
       <br/>
       <br/>
       E—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14197), [web.archive.org (arşiv bağlantısı)](http://web.archive.org/web/20050302224809/http://www.aksiyon.com.tr:80/detay.php?id=14197)
