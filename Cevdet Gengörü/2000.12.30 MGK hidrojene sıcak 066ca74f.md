# MGK "hidrojen"e sıcak

*Cevdet Gengörü 2000.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Enerji ve Tabii Kaynaklar Bakanı ... yaptığı açıklamada yarından itibaren ... süreyle enerji kesintilerine başlanacağını söyledi..."
  </font>
 </div>
 <div id="newsText">
  <font class="detail-text">
   Bu ve benzeri açıklamalarla yılda birkaç kez karşılaşmak artık normal hâle geldi. Enerji sorunu yıllardır ülkemizin gündeminde ancak kalıcı bir çözüm bugüne kadar bir türlü bulunamadı. Türkiye enerji ihtiyacının büyük bir bölümünü ithal yoluyla karşılıyor ama bu enerji ihtiyacını karşılamaya yetmiyor.
   <br/>
   <br/>
   Aksiyon 307. sayısında enerji konusunu işlemiş ve ABD'li bilimadamı Radoviç'in, İstanbul ve Çanakkale boğazlarından elektrik enerjisi üretimi konusunda 1965 yılında dönemin başbakanı Süleyman Demirel'e verdiği raporu açıklamıştı. Bu kez de, hidrojen enerjisi konusunda uzman olan ve MGK'ya konu ile ilgili bir brifing veren Prof. Dr. Beycan İbrahimoğlu ile görüştük.
   <br/>
   <br/>
   MGK'ya hidrojen brifingi
   <br/>
   <br/>
   Milli Güvenlik Kurulu (MGK) Kasım ayı olağan toplantısında etraflı olarak enerji sorununu da görüştü. Kurul üyeleri kendi aralarında sorunu tartışıp çözüm bulma yoluna gitmek yerine konunun uzmanlarından görüş alarak olumlu bir adım attılar. Hidrojen enerjisi fikrini ortaya atan ve bu konuda dünyada söz sahibi olan ABD Miami Üniversitesi Temiz Enerji ve Araştırma Enstitüsü Başkanı Prof. Dr. Nejat Veziroğlu ve Gazi Üniversitesi MühendislikMimarlık Fakültesi öğretim üyesi Prof. Dr. Beycan İbrahimoğlu enerji sorununun çözümü konusunda kurula bilgi verdiler. İki bilim adamı, tüm dünyada 21. yüzyılın enerji kaynağı olarak kabul edilen hidrojen enerjisi üretimine geçilmesini istediler. Bu istek MGK tarafından olumlu karşılandı. Nahcivan kökenli İbrahimoğlu, Türkiye'deki sistemin işleyişini artık içselleştirmiş olacak ki konunun MGK'da görüşülmüş olmasını doğal buluyor; "Siyasilerin sorumluluğunda olan bu tür konular neden MGK'da görüşülüyor diye bir soru akla gelebilir. Ancak MGK, ülke için tehdit olarak algıladığı her konuyu görüşebiliyor. Enerji sorunu ülkenin güvenliğini tehdit eden en büyük unsurlardan biridir. Enerjiniz yoksa siz de yoksunuz".
   <br/>
   <br/>
   Günümüzde dünya enerji tüketiminin yüzde 80'i petrol ve doğal gaz gibi fosil yakıtlardan karşılanıyor. Fosil yakıtların dünyadaki rezervlerinin 2050 yılına kadar tükeneceği tahmin ediliyor. Bu sebeple bilim adamları alternatif enerji kaynaklarının bulunması için ciddi araştırmalar yapıyorlar. Tabii her ülke, bilim adamlarına bu konuda her türlü desteği sağlıyor ve ülkeler birbirleri ile rekabet ediyor.
   <br/>
   <br/>
   Gelişmişliğin barometresi
   <br/>
   <br/>
   Tüketilen enerji miktarı ülkelerin ekonomik, kültürel ve bilimsel seviyeleri ile de yakından ilişkili. 6 milyar nüfusa sahip dünyamızda sanayileşmiş ülkelerde yaşayan bir milyar nüfus, kullanılan enerjinin yaklaşık yüzde 60'ını tüketirken, gelişmekte olan ülkelerde yaşayan 5 milyar nüfusun sadece yüzde 40'ını tüketmesi bunu açıkça ortaya koyuyor. Avrupa Birliği ortalamasında kişi başına tüketilen enerji miktarı 4.0 tep/kişi/yıl olmasına rağmen, Türkiye'de bu oran 1.2 tep/kişi/yıl civarındadır. Bir başka deyişle bugün Türkiye'nin kişi başına olan enerji tüketimi Yunanistan'ın yüzde 45'i, Güney Kore'nin yüzde 30 ve Amerika'nın yüzde 13'ü kadar. Bu tablo, ülkemizin gelişmişlik düzeyini açıkça oraya koyuyor.
   <br/>
   <br/>
   "Enflasyonu da düşürür"
   <br/>
   <br/>
   Türkiye kullandığı enerjinin yüzde 62'sini döviz karşılığında ithal ediyor. Beycan İbrahimoğlu'na göre, kendi enerjimizi üretmeden enflasyonu düşürmemiz mümkün değil. "Enerji ekonomik kalkınmanın bir lokomotifidir. Enflasyonu düşürmek için ilk yapmamız gereken iş enerji sorununu çözümlemektir. Çünkü enflasyonu meydana getiren en önemli unsur enerjidir". Peki bu sorun nasıl çözümlenecek? Prof. Dr. İbrahimoğlu, enerji sorununu hidroelektrik santrallerle çözmenin mümkün olmadığı inancında. Böyle bir işe kalkışıldığında ortalama 500 hidroelektrik santrale ihtiyaç duyulacağını, bunun da altından kalkmanın mümkün olmadığını vurguluyor. Bir diğer yol doğalgazla çalışan elektrik santrallerinin veya termik santrallerin yapılması. Beycan hoca, "O zaman memleketimizde bulunan petrol ve doğalgaz rezervlerinin hızla azalması; yani, 1998 yılında 2927, 1999 yılında ise 3406 milyon metreküp doğalgaz açığı olduğu göz önünde bulundurulmalıdır" diyor. Ona göre kalıcı çözüm hidrojen enerjisinde. Bu enerjinin nasıl elde edildiğini şöyle açıklıyor; "Hidrojenin dünya standartları belirlenmiştir. Son yıllarda daha uygun olarak Fotovataik panellerin yardımı ile güneş enerjisinden alınan elektrik enerjisi ile suyun elektrolizinden elde edilmektedir. Hidrojen, tükenmez enerji kaynağı olup çeşitli kaynaklardan ve sudan elde edilen ve çevre dostu olan bir enerji taşıyıcıdır. Hidrojenin yanma ürünü su buharıdır. Hidrojen tüm yakıtların yerine geçecek olup, elektrik üretiminde; araba, uçak, gemi, denizaltı ve trenlerde; orta ve uzun menzilli roketlerde; uzay taşımacılığında, konutlarda, kısacası askeri ve sivil amaçlı çok geniş kullanım alanına sahiptir".
   <br/>
   <br/>
   Hem ucuz, hem de temiz
   <br/>
   <br/>
   Hidrojen enerjisi, fosil yakıtlar gibi hava kirliliğine yol açmıyor. Bir avantajı da ucuz olması. Tüm enerji çeşitleri içinde en ucuzu o. Bu yöntemle 1 metreküp sudan 108.7 birim hidrojen üretiliyor. Bu ise yaklaşık olarak 422 lt. benzine eşdeğer. Bu enerjinin bir özelliği de istenilen biçimde (katı, sıvı, gaz, metalhidrit vs) kolayca depolanabiliyor olması.
   <br/>
   <br/>
   İnsanoğlu, yaşadığı döneme göre farklı enerji kaynakları buldu, kullandı. Önce ısınmak için odun kullandı ve yüzyıllar böyle geçti. Zaman geçti, devran değişti, atın sırtından inerek kömürle çalışan trene bindi. Ve nihayet hâlâ en yaygın olarak kullanılan petrol devrine ulaştı. Petrol yataklarını kontrol etmek için savaşlar yapıldı, kanlar döküldü. Çünkü petrolü kontrolünde bulundurmak ekonomi ve siyasi hakimiyetin de sahibi olmak demektir. Bosna katliamına sessiz kalanların, petrol cenneti Kuveyt'i işgal eden Irak'a savaş açmasının tek nedeni petrolü kontrol altında bulundurarak hakimiyeti devam ettirme isteğiydi? Beycan İbrahimoğlu, meselenin siyasi yönüne dikkat çekiyor ve bunun gözardı edilmemesi gerektiğini belirtiyor; "Sanayileşmiş ülkelerin hidrojen enerjisine hızla geçmesinin bir de siyasi yönü var: Birincisi, petrolü yakıt olarak kullanmamak, ikincisi, yeni teknolojilerin anahtarını kendi ellerinde bulundurmak, üçüncüsü, enerji konusunu istedikleri gibi yönlendirmek".
   <br/>
   <br/>
   Batılı ülkeler hidrojen enerjisi konusunda büyük aşamalar kaydederken, Türkiye bu konuyu yeni yeni gündemine alıyor. ABD'de 58, Almanya'da 30, Rusya'da 21 tane konu ile ilgili çalışan enstitü, laboratuvar, kurum ve kuruluş bulunuyor. Beycan Hoca, yaptıkları çalışmanın bir başlangıç olarak kabul edilmesi hâlinde gelecekte enerji sorununun kesin olarak çözümleneceğini söylüyor ve topu MGK üyelerine atıyor. MGK'nın konuya sıcak baktığı kulislere yansırken, nasıl bir tutum belirleyeceğini gelecek günler gösterecek.
   <br/>
   <br/>
   Email: cgengoru@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7125-33-mgk-hidrojene-sicak.html), [web.archive.org (arşiv bağlantısı)](http://web.archive.org/web/20120415111442/http://www.aksiyon.com.tr:80/aksiyon/haber-7125-33-mgk-hidrojene-sicak.html)
