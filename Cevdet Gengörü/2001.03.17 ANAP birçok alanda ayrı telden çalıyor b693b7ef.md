# ANAP, birçok alanda ayrı telden çalıyor

*Cevdet Gengörü 2001.03.17*

<div>
 <p class="baslik">
  DSP-MHP koalisyonu gibi...
 </p>
 <p class="baslik">
 </p>
 <p class="spot">
  Hemen her aya bir krizin düştüğü ANASOL-M hükümeti, son krizle ülkenin geleceği gibi kendi geleceğini de  belirsizliklere bıraktı.  Başbakan'ın, sık sık 'çok uyumlu çalışıyoruz' dediği üçlü koalisyondaki 'uyum' daha çok DSP-MHP arasında  görülüyor. ANAP ise birçok  konuda dışlanıyor
 </p>
 <p class="metin">
 </p>
 <img border="0" src="/web/20020328141054im_/http://www.aksiyon.com.tr/2001/328/resimler/anap.jpg"/>
 <p class="metin">
  'Büyük aşklar nefretle başlar' derler. Konumuz aşk olmadığı için bunun doğruluğunu veya yanlışlığını tartışmak gereksiz. Ancak, siyasete uyarlanamasa da MHP ile DSP arasındaki 'uyum' bu sözleri haklı gösterecek cinsten. Rahşan Ecevit'in, MHP'lileri, 1999 milletvekili seçimlerinden hemen sonra katillikle  suçlaması ile başlayan süreç 'iki partide tek ses'e dönüşmüş durumda. Koalisyonun diğer ortağı ANAP ise birçok alanda çoğu kez dışlanıyor. İki bedende bir can gibi(ler)... 18 Nisan seçimleri, 28 Şubatçı kadronunun ve bir kısım medyanın arzuladığı şekilde sonuçlanmış, sıra koalisyonu kurmaya gelmişti. Seçimlerden partisi birinci çıkan Bülent Ecevit, cumhurbaşkanı tarafından hükümeti kurmakla görevlendirildikten sonra nabız yoklama turlarına başlamadan eşi ve yardımcısı Rahşan Ecevit MHP'ye ağır ithamlara yönelmiş, ülkücüleri katillikle suçlamış ve 'bunları unutmak kolay mı?' demişti.
 </p>
 <p class="metin">
  Bu sözler, iktidar ortağı olma fırsatını yakalayan MHP için ilk 'sınav' niteliğini taşıyordu. MHP, seçimlerde 'ürkek değil, erkek polika' izleyeceği sözünü vermişti. Burada göstereceği tepki, ileride izleyeceği politikanın habercisi olacaktı. Nitekim öyle de oldu. Bahçeli yönetimi alttan almayı tercih etti. DSP'nin özür dilememesi halinde Ecevit'le görüşmeyeceklerini söylediler. Ecevit'e ve Rahşan Hanım'a göre özür dilemeyi gerektirecek bir durum yoktu. Çünkü orada kastedilenler şimdiki MHP'liler değil, eski ülkücülerdi. Ecevit'in bu sözleri MHP'yi tatmin etti. Görüşmeler başladı, koalisyon kuruldu.
 </p>
 <p class="metin">
  Bölücübaşı Apo'nun idam cezasının infazı, koalisyonun ilk krizi oldu. Apo'yu idam etme sözü vererek şehit ailelerinin oylarını alan MHP, AİHM'in aldığı 'infazı durdurma' kararına karşı çıkar gibi yaptı. Ecevit ve Yılmaz ortaklarını altı saat süren bir toplantı sonunda 'ikna' ettiler. Bu zor badireyi kazasız belasız atlatan ve ortalama olarak ayda bir büyük kriz patlatma ustalığı gösteren koalisyon 'istikrar parolası' eşliğinde yalpalayarak da olsa yoluna devam etti.
 </p>
 <p class="metin">
  Kurt—kuş muhabbeti
 </p>
 <p class="metin">
  Türk İşbirliği Kalkınma Ajansı (TİKA) Moğolistan'da yaptığı çalışmalarda Türklerin sembolünün kurt değil, keçi olduğu sonucuna varmış ve milliyetçilerden büyük tepki almıştı. 'Hayvan' kaynaklı bu tartışma ilk kez yaşanmıyor. Hayvanların niteliğine olan ilgiden olacak ki, daha önce de MHP ile DSP arasında kurt—kuş muhabbeti yaşanmıştı. MHP lideri Devlet Bahçeli, tabanının, 'DSP'nin güdümüne girdiniz. Verdiğiniz sözlerin tümünü unuttunuz' eleştirilerine 'Kuşun kurdu yediği nerde görülmüş' diyerek cevap vermişti. DSP  tepki vermekte gecikmedi. Ecevit, 'Evet, kuş kurdu yiyemez ama kurt da kuşu yakalayamaz. Bu bir doğa kanunudur' demişti. Hakkını teslim etmek gerekir ki, sıcakların yüksek olduğu haziran ayında bu kurt kuş muhabbeti vatandaşa oldukça iyi gelmişti. Vatandaş, memleketin başka sorununun kalmadığını görmenin 'serinliği'ni yaşıyordu, o kavurucu haziran sıcağında.
 </p>
 <p class="metin">
  'Sağ'da sahiplik' kavgası
 </p>
 <p class="metin">
  ANAP'la MHP arasında zaman zaman ayyukka çıkan, çoğu zaman da gizliden gizliye bir sürtüşme yaşandı ve yaşanıyor. İki zıt kutup olarak lanse edilen DSP ile MHP son derece 'uyumlu' iken, hitap ettikleri kitle açısından birbirlerine daha yakın olan ANAP'la MHP'nin büyük bir çekişme içinde olması ne ile açıklanabilir? Bazılarının iddia ettiği gibi MHP'nin merkez sağa kayma çabaları mı buna neden olmakta? MHP'nin mi merkez sağa kaydığı, merkezin mi MHP'ye geldiği tartışmalarının ötesinde, 'çevresel' taleplerin en fazla olduğu 'merkez'deki boşluğun, çöküşün kim tarafından nasıl doldurulacağı sorusu/sorunu burada başat etken. Her ne kadar ikisi de milliyetçi olsa da DSP ile MHP'nin, birbirlerinden koparabilecekleri oy miktarı çok az. Oysa ANAP ile MP için durum çok farklı. Adına 'merkez  sağ' denen kulvarda büyük bir boşluğun olduğu biliniyor. Milliyetçi, muhafazakar ve liberal yelpazede yer alan ve tercihini 'sol'un sağında kullananlar'ın oluşturduğu bu alanı doldurmak, bu büyük pastadan en büyük payı almak için verilen mücadele, bu çekişmenin temel nedenini oluşturuyor.
 </p>
 <p class="metin">
  ANAP lideri Yılmaz'ın, 'MHP merkeze kayıyor' tartışmalarının yapıldığı bir dönemde, merkezin tek sahibinin ANAP olduğunu söyleyerek ortağını statükoculukla suçlaması, muhalefet partisi DYP'nin de her fırsatta MHP'ye yüklenmesini bu minvalde değerlendirmek gerekiyor.
 </p>
 <p class="metin">
  Senaryo gerçek mi olacak?
 </p>
 <p class="metin">
  DSP ile MHP arasında müthiş bir uyum olduğunu dile getirdik. Buradan iki parti arasındaki ilişkilerin 'gül bahçesi' olduğu sonucu çıkarılmamalı. Hatta bu 'uyum'un, iki parti arasında olmaktan çok iki genelbaşkan arasında olduğu söylenebilir. Hülasa iki partinin en büyük özelliği de liderlerinin partide tek hakim unsur olması ve aykırı seslere izin verilmemesi. Şubat'ın son haftasında patlayan krizin, Ecevit'in görevden istifa ettirilip yerine Devlet Bahçeli'nin getirileceği söylenen 'Nisan senaryosu'nun gerçekleşmesine yönelik bir adım olup olmadığını zaman gösterecek ancak ülkenin artık bir seçim atmosferine girdiği ve bu yıl içinde erken seçime gidileceği çok yüksek bir ihtimal olarak görülüyor. Kulvarları farklı da olsa 'milliyetçilik' ideolojisini benimsemiş ve koalisyon ortağı olarak 'uyum' içinde çalışan DSP ile MHP'nin, muhtemel bir erken genel seçimde ittifak yapmaları şaşırtıcı olmayacak.
 </p>
 <p class="metin">
 </p>
 <p class="arabaslik">
  Koalisyonun anatomisi ya da DSP-MHP birlikteliği
 </p>
 <p class="metin">
  İDAM: Abdullah Öcalan'ın idam cezasına çarptırılması, hükümet ortaklarının ilk krizine yol açtı. AHİM kararının bekletilmesini isteyen DSP ve ANAP'a, MHP karşı çıktı. MHP lideri Devlet Bahçeli, liderler zirvesinde 'ikna edildi' ve kriz donduruldu.
 </p>
 <p class="metin">
  AF: Rahşan Ecevit'in gündeme getirdiği ve iki kez veto edilen af yasa tasarısı hiç kimse 'içine sindiremese'de kabul edildi.
 </p>
 <p class="metin">
  YÜCE DİVAN: ANAP lideri Mesut Yılmaz hakkında kurulan 8 Meclis soruşturma komisyonundan SEKA ve GSM komisyonlarında MHP'nin oylarıyla Yüce Divan kararı çıktı. Yılmaz, MHP'yi sert bir dille eliştirdi. MHP, Meclis Genel Kurulu'ndaki oylamada geri adım attı, Yılmaz aklandı.
 </p>
 <p class="metin">
  TCK 312: DSP ve ANAP TCK'nın 312. maddesinin değiştirilmesi için teklif verdi, MHP buna karşı çıktı.
 </p>
 <p class="metin">
  RTÜK: Medya patronlarının devlet ihalelerine girme yasağını kaldırmayı öngören RTÜK Yasa Tasarısı'na MHP itiraz etti. Tasarı alt komisyonda bekliyor.
 </p>
 <p class="metin">
  RTÜK BAŞKANLIĞI SEÇİMİ: DSP—MHP'li üyeler anlaştı, ANAP adayı ekarte edildi. DSP'nin adayı Nuri Kayış seçildi.
 </p>
 <p class="metin">
  KHK: Memur kıyımını öngören yasa tasarısını koalisyon ortağı üç partinin de lideri savunuyor. Ancak ANAP milletvekillerinin büyük bir kısmı buna karşı çıkıyor. DSP ve MHP ise bu konuda tam uyum içinde. Sezer'in iki kez veto ettiği tasarı şu an beklemede.
 </p>
 <p class="metin">
  AB'YE GİRİŞ: KOB'da yer alan kültürel hakların tanınması isteği ANAP tarafından olumlu bulunurken DSP ve MHP buna karşı çıkıyor. Ulusal Program önümüzdeki 15 Mart'ta AB'ye sunulacak.
 </p>
 <p class="metin">
  KÜRTÇE TV: Milletleşme sürecine yol açacağı düşüncesiyle MHP'nin karşı çıktığı Kürtçe TV yayını konusunda DSP de benzer tavır sergiliyor. ANAP ise ortaklarından farklı düşünüyor. ANAP'a göre AB'ye giriş için şart olan Kürtçe TV ülkeyi bölmez, daha bütünleştirir.
 </p>
 <p class="metin">
  KÖŞK ADAYLIĞI: DSP ile MHP Demirel'in yeniden seçilmesi konusunda anlaştı, ANAP lideri Yılmaz da göstermelik olarak 'evet' dedi. Sonuç: Demirel işsiz kaldı.
 </p>
 <p class="metin">
  CUMHURBAŞKANI: Ecevit ve Bahçeli'nin Cumhurbaşkanı Sezer'le yıldızı bir türlü barışmadı. Her iki lider her fırsatta Sezer'i eleştiriyor. DSP—MHP burada da uyum içinde.
 </p>
 <p class="metin">
  MECLİS BAŞKANLIĞI: DSP, MHP'nin adayı Ömer İzgi'ye destek verdi. ANAP bir kez daha yalnız bırakıldı.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020328141054/mailto:cgengoru@yahoo.com">
   cgengoru@yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/politika/1.htm), [web.archive.org (arşiv bağlantısı)](http://web.archive.org/web/20020328141054/http://www.aksiyon.com.tr:80/2001/328/politika/1.htm)
