# MHP-HADEP "ne"ye kısmet?

*Cevdet Gengörü Bilinmeyen-tarih*

<div>
 <font>
  <img border="0" height="1" src="/web/20050302180802im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180802im_/http://www.aksiyon.com.tr/resim/302/27.jpg" vspace="5"/>
  </p>
 </font>
 <font class="content">
  Türkiye’nin yıllardır kanayan yarası olan ve ekonomik ve sosyal yönden ülkeyi tahrip eden, kimilerinin adına Güneydoğu Sorunu, kimilerinin de Kürt Sorunu dedikleri meselede yeni bir dönemece mi giriliyor?
 </font>
 <br/>
 <p>
  <font class="content">
   MHP Genel Başkanı ve Başbakan Yardımcısı Devlet Bahçeli’nin, partili bakanlarla birlikte Diyarbakır’ın HADEP’li Büyükşehir Belediye Başkanı Feridun Çelik’i kameralar önünde alkışlamasından sonra hemen herkes bu soruyu sormaya başladı.
   <br>
    <br>
     Bahçeli ve kurmaylarının Feridun Çelik’in sözlerini alkışlamaları, bir kısım çevrelerde abartılı bir iyimserlikle karşılanırken, bazı çevreler de devletin Güneydoğu politikasını MHP aracılığıyla değiştirme hesapları yaptığını dile getirdiler. Oysa Genelkurmay Başkanı Orgeneral Kıvrıkoğlu geçtiğimiz aylarda, Dışişleri Bakanı İsmail Cem’in, Kürtçe TV kurulabileceği yönündeki sözlerine tepki göstermiş ve bunun mümkün olmadığını söyleyerek devletin Güneydoğu politikasının aynen devam edeceği mesajını vermişti. Nitekim AB’nin bu yöndeki istekleri de hep olumsuz karşılandı. O halde, devletin Güneydoğu politikasında köklü bir değişiklik olmadığı söylenebilir. Peki Bahçeli neden böyle bir ziyareti yapmıştı? Gerçekten de MHP, HADEP ve bölgeye ilişkin görüşlerini mi değiştiriyordu? Bu sorunun cevabını vermeden önce, partilerin soruna yaklaşımlarına kısa bir göz atalım.
     <br>
      <br>
       Çözmeyi vaadettiler ama çözemediler
       <br/>
       <br/>
       Çoğu küçük çaplı Tek Parti dönemi isyanlarını saymazsak Türkiye Kürt Sorunu ile asıl ve çok ciddi olarak 1970’lerden sonra tanıştı. Özellikle, 1984 yılında PKK’nın ilk eylemini gerçekleştirmesi ile 15 yıl sürecek terörist saldırılar başlamış oldu. Konu üzerinde değişik görüşler dile getirildi, raporlar hazırlandı ama bir türlü sonuç alınamadı. Şu da bir gerçek ki, Türkiye bu sorunu hiçbir zaman için açık yüreklilikle konuşmadı, herkes olayın ancak ucundan kıyısından tutabildi.
       <br/>
       <br/>
       Bugüne kadar hemen her parti, sorunu çözmek için seçimlerde vaatlerde bulundu, meseleyi nasıl çözeceğini seçim programına yazdı. Demirel’in, 1991 seçimlerinden sonra başbakan olarak önemli sloganlarından biri ‘Kürt realitesi’nden sözetmesiydi. Ancak bir kere daha ağzına almadı bu sözcükleri. Mesut Yılmaz da sorunu çözmeyi vaadetmişti. Çiller 1993 yılında başbakan olduğunda meseleyi kesinlikle çözeceğini, Kürtlere kültürel haklar ve televizyon kurma hakkı verileceğini söylediğinde Mesut Yılmaz, “ kırmızı kaplı kitabı bir okusun ondan sonra görüşürüz” diyerek aslında sorunu çözmenin siyasilerin boyunu aştığını îmâ ediyordu. Kapatılan RP’nin çözüm önerisi ise diğer partilerden farklıydı. RP, meselenin ‘İslam kardeşliği’ ile çözüleceğini savunuyor ve delil olarak Osmanlı dönemini gösteriyordu. RP’nin planına göre bölgeye 150 bin imam atanacak ve insanlara dîni şuur verilerek, kavganın önüne geçilecekti. Çünkü İslam ırkçılığı yasaklamıştı ve inanan her insan, her Müslümanın kendi kardeşi olduğu bilinciyle hareket edecekti. CHP ise sorunun çözümünü demokratikleşmede buluyordu. Kürtlere kültürel haklar verilmesi konusunda  RP/FP’nin politikaları bir bakıma paralellik arzediyor.
       <br/>
       <br/>
       MHP’nin hesabı...
       <br/>
       <br/>
       Kürt Sorunu konusunda en katı parti olan MHP’nin politikaları ve soruna yaklaşım tarzı diğer partilerden çok farklı. MHP, Kürt Sorunu diye bir kavramı kabul etmediği gibi Kürtlerin bir Türk boyu olduğu görüşünü savunuyor. Devletin ve MHP’nin, soruna ilişkin görüşleri değişmediğine göre bu ziyaret de neyin nesi? Bahçeli, partili kurmaylarla birlikte böyle bir çıkarmayı neden yaptı? Bu gezinin, parti yöneticilerinin her yıl Meclis tatildeyken yaptıkları halkla kucaklaşma, sorunları yerinde görme amaçlı gezilerden biri olmadığı, burada MHP’nin ince hesaplarının olduğu kesin. Peki neydi MHP’nin hesabı? Birincisi, MHP’nin erken seçim beklentisi. Anayasa Mahkemesi’nin, FP ile ilgili kapatma davasını ekim ayı ortalarına kadar sonuçlandırması bekleniyor. FP kapatılır da başsavcının istediği doğrultuda tüm milletvekilleri siyasi yasaklı duruma düşürülürse anayasa gereği ara seçime gidilecek. İşte Bahçeli, muhtemel bir seçimde Güneydoğu ve Doğu’da 1995 seçimlerinde artış gösteren oylarını daha da artırma ve seçimden güçlenerek çıkarak, partisine yönelik eleştirileri bertaraf etme hesabı yapıyor. Hatırlanacağı üzere Bahçeli geçtiğimiz aylarda, “FP kapatılabilir ve çok sayıda parlamenterin milletvekilliği düşebilir; bu durumda yapılacak erken genel seçim için hazır olun” demiş ve FP’den büyük tepki almıştı. Bahçeli’nin bu sözlerinin iki mânâsı var; ya MHP’ye Anayasa Mahkemesi’nden FP’nin kapatılacağına dair bilgi geliyor, ya da Bahçeli, konjonktür gereği FP’nin kapatılmasını kaçınılmaz görüyor.
       <br/>
       <br/>
       İkincisi, 18 Nisan seçimlerinde beklediğinin üzerinde oy alan ve iktidar ortağı olan MHP, sağ yelpazede kendine yer bulma çabasında. İleride tek başına iktidar olma ihtimali, Avrupa ve ABD’nin tepkisini çekmeme, onlara kendini kabul ettirme üçüncü amaç olarak sayılabilir. AB’nin, Kürtlere kültürel haklar verilmesi konusunda bastırdığı biliniyor. MHP, Avusturya ırkçı partisinin lideri Haider’in Avrupa ve ABD’nin aleyhine kampanya açarak istifa ettirilmek zorunda bırakılmasından ders alarak, ileride aynı akıbetle karşılaşmamak için, “Bakın biz Türkiye’deki tüm vatandaşlarımızı kucaklıyoruz, biz ırkçı değiliz” mesajını veriyor.
       <br/>
       <br/>
       Kuşkusuz Bahçeli’nin gezisini memnuniyetle karşılayan HADEP’in de kendine göre belli hesapları ve beklentileri sözkonusu. HADEP’in en büyük sıkıntısının devlet tarafından bir türlü ‘meşrû’ kabul edilmemek olduğu biliniyor. Kürtçülük yapmakla ve ülkeyi bölmekle suçlanan HADEP,  devletçi MHP ile kuracağı iyi ilişkilerin, devlet nezdindeki ‘meşrûiyet’ sorununun çözümüne bir katkıda bulunacağının beklentisi içinde. İkinci hesap, HADEP’in Parlamento’da temsil edilmesini ‘sakıncalı’ bulan kesimlerin kıskacından kurtularak muhtemel bir ara seçimde Meclis’e girmek ve sonraki seçimler için kendine bir alan açmak.
       <br/>
       <br/>
       “Olumlu bir gelişme”
       <br/>
       <br/>
       Devlet Bahçeli’nin ziyareti, HADEP’liler tarafından olumlu karşılandı. Genel Başkan Ahmet Demir, geçmişte yaşanan acılara set çekilmesinin, bugüne kadar izlenen politikalardan vazgeçmekle mümkün olduğunu, Bahçeli’nin ziyaretinin ve sözlerinin bu sürece olumlu katkılarının olacağına inandığını söylüyor. Türkiye’nin demokratikleşmesi için tüm siyasi partilere ve sivil toplum örgütlerine sık sık çağrılarda bulunduklarını, Devlet Bahçeli’den randevu taleplerinin de bu çerçevede olduğunu kaydediyor: “MHP ile duyarlılıklarımız, dünyaya bakışımız, ekonomik ve sosyal sorunlara bakışımız taban tabana zıt. Bu biraz da normal, çünkü aynı fikirleri savunan iki parti olmaz. Türkiye’nin sorunlarının çözümü diyalogdan geçer.” Demir, devletin, Güneydoğu politikasını MHP aracılığıyla değiştirme amacında olduğu şeklindeki görüşler üzerinde yorum yapmanın erken olduğunu belirtiyor: “Bahçeli’nin ziyaretini önemsiyoruz. Bu, kamuoyunda da yankı buldu. Ancak bölgeye yönelik bir politika değişikliğinin hedeflendiği yönündeki saptamalar için yorum yapmak erken. MHP yetkilileri, ülke bütünlüğü içinde farklı görüşlerin yaşamasında bir sakınca olmadığını belirttiler. Biz de yıllardan beri bunu savunuyoruz”.
       <br/>
       <br/>
       Türkeş, Bahçeli farkı
       <br/>
       <br/>
       Alparslan Türkeş, bundan 25 yıl önce Diyarbakır’a gitmek istemiş ancak şehir merkezine sokulmamıştı ve çıkan çatışmalarda iki kişi ölmüştü. Devlet Bahçeli’nin genel başkan olması ile MHP ılımlı politikalar izlemeye başladı. Bahçeli’nin Diyarbakır ziyaretinin, Güneydoğu Sorunu konusunda MHP’nin bundan sonraki süreçte ılımlı politikalar izleyeceğinin bir göstergesi olup olmayacağını bilmiyoruz, ancak ülke insanı bir kangren haline gelen bu sorunun artık çözülmesini ve bu ziyaretin bu yönde atılmış bir adım olmasını istiyor.
       <br/>
       <br/>
       İki ay önce CHP’li Yaşar Seyman HADEP’li belediye başkanlarıyla görüşünce Başbakan Bülent Ecevit CHP’yi ağır bir dille eleştirmiş ve bu tür hareketlerin olumsuz sonuçlar doğuracağını söyleyerek, 1991 yılında yaşananlara dikkat çekmişti. Ecevit’in sözlerinin, ordunun duyduğu kaygıdan kaynaklandığı daha sonra anlaşılmıştı. Aynı Ecevit’in, Devlet Bahçeli’nin HADEP’lilerle görüşmesine herhangi bir tepki göstermemesi ise dikkat çekici bulunuyor.
       <br/>
       <br/>
       cgengoru@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13953), [web.archive.org (arşiv bağlantısı)](http://web.archive.org/web/20050302180802/http://www.aksiyon.com.tr:80/detay.php?id=13953)
