# Muhalefet partilerinin yapamadığını cumhurbaşkanı

*Cevdet Gengörü 2000.12.09*

<div>
 <p class="baslik">
  yapıyor...
 </p>
 <p class="baslik">
  Muhalif’864
 </p>
 <p class="spot">
  Sezer, Köşk'te adeta tek başına hukuk çerçevesinde muhalefet  yapıyor. Memur Kararnamesi'nde kendinden bekleneni yapan  Sezer, son olarak hükümetin MİT'le ilgili tasarrufuna 'hayır'  dedi. Onun adı şimdilerde Muhalefet'864 olarak anılıyor
 </p>
 <p class="metin">
 </p>
 <img border="0" src="/web/20020429044426im_/http://www.aksiyon.com.tr/2000/314/resimler/Muhalif.jpg"/>
 <p class="metin">
  "Hukukçu birinin cumhurbaşkanı seçilmesi, Türkiye adına büyük bir kazançtır." Bu sözler, Batılılar ve Türkiye'de köklü reformlar yapılmasını isteyen çevreler tarafından, cumhurbaşkanlığına seçilen Ahmet Necdet Sezer için dile getirildi. Kamuoyu kendisi hakkında pek fazla bir bilgi sahibi olmasa da, hukukçu kimliğinden dolayı Sezer'in seçilmesini istiyordu. Sezer'e bağlanan umutlar, insan hakları, demokrasi, hukukun üstünlüğü ve kurallı bir yönetime olan özlemin bir sonucu idi.
 </p>
 <p class="metin">
  Tüm araştırmalar, halkın politikacılara güven duymadığını, siyasetten umudunu kestiğini, en büyük siyasi partinin kararsızlar partisi olduğunu gösteriyordu. Böyle bir ortamda, haktan hukuktan bahseden bir şahsiyete halkın sarılması pek tabii idi.
 </p>
 <p class="metin">
  Muhalefet boşluğunu dolduruyor
 </p>
 <p class="metin">
  Sezer'e bağlanan umutlar, sadece dayatmalar ve hukuksuzluğun cenderesinden kurtulma, 'devlet karşısında hakkını savunma' imkanına kavuşmaktan ibaret değil. Türkiye'de bir muhalefet boşluğunun bulunduğu herkes tarafından dile getiriliyor. Anamuhalefet Partisi, Demirel'in deyimiyle, 'devletle mahkemelik', diğer muhalefet partisi DYP'nin, varlığı ile yokluğu arasında bir fark yok. Siyaseten iktidarı denetlemekle görevli olan muhalefetin, görevini yapmaması/yapamaması Cumhurbaşkanı'na, kendiliğinden, muhalefet yapma sorumluluğu yüklemiş oldu. Her ne kadar Sezer için 'O da sistemin bir uzantısı, öyle olmasa oralara kadar çıkarırlar mıydı?' diyenler olsa da, Türk siyaseti ve yönetim anlayışı bakımından tam aksini söylemek mümkün. Bu açıdan bakıldığında Sezer'in, yapısından kaynaklı bir 'muhalif olduğu' açıkça görülür. Bu çizgi ile ilgili olarak şunlar sayılabilir: Birincisi, siyasi sistemi ve yönetim geleneğine 'kayırmacılık' musallat oldu. Cumhurbaşkanının bundan nasibini almadığının en açık delili, halasının oğlunun simitçi olması, aile fotoğrafında şaibeli kişilerin bulunmaması, işadamları ile arasına kesin bir mesafe koyması. İkincisi, yönetim geleneğimizin aksine Sezer, mütevazı, sade bir hayatı tercih ediyor. Kamu mallarının çarçur edildiği, israftan geçilmeyen bir ülkede, cumhurbaşkanının tasarruf konusundaki titizliği Anayasa Mahkemesi'nde görev yaptığı esnada makam araçlarının kullanımına getirdiği kısıtlama ve Köşk'te başta personel sayısının azaltılması ve diğer kalemlerdeki harcamaları azaltması ile biliniyor. Türk siyasi ve yönetim geleneği, 'kılıfına uydurma', 'şahsa göre muamele' ve 'devlet öncelikli' iken, Sezer her fırsatta, kurallı yönetim, herkese eşit muamele ve devlete değil bireye öncelik verilmesi gerektiğini söylüyor.
 </p>
 <p class="metin">
  Sezer'in tutumlu, mütevazı bir kişiliğe sahip olduğuna yukarıda değinmiştik. Nitekim Çankaya Köşkü'ne çıkar çıkmaz birçok kalemde tasarrufa gitti. Önce personel sayısını azaltma yoluna gitti ve 220 kişinin görevine son verdi. Ardından, hiçbir iş yapmadığı ve Köşk'e hiç uğramadığı halde maaş alanlardan paraları geri aldı. Harcamaları kıstı, maaşına zam istemedi.
 </p>
 <p class="metin">
  Sözünü takip etti
 </p>
 <p class="metin">
  Aday gösterildiği dönemde ve cumhurbaşkanlığına seçildiği ilk günlerde herkesin kafasında, 'Acaba Anayasa Mahkemesi Başkanı iken söylediklerini aynen savunacak mı yoksa tüm söylemlerini Köşk'ün kapısında mı bırakacak?' sorusu vardı'. Sezer'in, rektör atamalarında söylemleri ile çelişerek en çok oy alan beş rektörü elemesi hakkındaki kuşkuları ilk etapta artırmış olsa da daha sonraki uygulamaları endişeleri boşa çıkardı. Özellikle memurların mahkeme kararı olmadan işten atılmasını öngören ve kamuoyunda 'kıyım kararnamesi' olarak nitelendirilen Kanun Hükmünde Kararnameleri iki kez iade etmesi, hem Sezer'in halk nezdindeki prestijini artırdı hem de kendisine olan güveni sağlamlaştırdı. Cumhurbaşkanının şaibesiz bir kişiliğe sahip olması, ilkeli davranmasının arkasındaki en büyük teminat olarak görülüyor. Sezer'in 'aile fotoğrafı' karelerine şaibeli kişilerin gölgesi düşmüş olasaydı, elbette böyle rahat hareket edemezdi.
 </p>
 <p class="metin">
  Sadeliği yolsuzlukla
 </p>
 <p class="metin">
  mücadeleye güç veriyor
 </p>
 <p class="metin">
  Sezer'in Cumhurbaşkanı seçilmiş olmasının Türkiye için ne kadar büyük bir nimet olduğu bankalar ve yolsuzlukla ilgili diğer operasyonlardan sonra daha iyi görülüyor. Bankaların içini boşaltarak ülkeyi milyarlarca dolar zarara uğratan kişilere yönelik operasyonların, Ahmet Necdet Sezer'in cumhurbaşkanı seçilmesinden sonra gerçekleşmesi en tepede bazı taşların yerinden oynadığını ortaya koyuyor. Zaten Sezer, göreve başladığında yolsuzluk ekonomisine dikkat çekmiş ve yolsuzluğun ülke için en büyük tehdit olduğunu dile getirmişti. "Toplumsal düzeni ve kamu kaynaklarını aşırı derecede yıpratan yolsuzluğun olumsuz etkileri önce demokrasinin temelini oluşturan hukuk devleti ilkesi alanında görülmekte, giderek toplumda güvensizlik ortamının doğmasına neden olmaktadır. Devletimiz yolsuzluk hastalığından kurtarılmalıdır. Bunun için saydam bir devlet yapısı oluşturulması zorunludur" şeklindeki sözleri Sezer'in yolsuzlukla mücadelede hassasiyetini gösteriyor. Sezer, af tartışmalarının sürdüğü günlerde hükümetin, hortumladıkları parayı geri ödemeleri koşuluyla bankaların içini boşaltanları da af kapsamına almak istemesine sert tepki göstermiş ve 'türedi zenginler'e meydan verilmemesini istemişti. Cumhurbaşkanının bu çıkışından sonra tepkiler yoğunlaşmış ve hükümet bundan vazgeçtiğini açıklamak zorunda kalmıştı.
 </p>
 <p class="metin">
  Muhalefet'864'ün en çok konuşulan vetolarından birisi de kuşkusuz MİT'te yaşanan atama. MİT'in ikinci adamı Mikdat Alpay'ın ABD'ye atama kararnamesini veto eden Sezer, hükümetin bu tasarrufuna da 'evet' demedi. Birçok alanda tek başına hukuk çerçevesinde muhalefet yaptı.
 </p>
 <p class="metin">
  Rektör atamaları çok  tenkid aldı
 </p>
 <p class="metin">
  A. Necdet Sezer'in tüm icraatlarının toplumda 'kabul' gördüğünü söylemek zor. Cumhurbaşkanının en çok eleştirilen icraatı rektörlük atamaları oldu. Sezer'in, İnönü Üniversitesi'nde 161 oy alan Eşref Yüksel'in yerine 104 oy alan Fatih Hilmioğlu'nu, Atatürk Üniversitesi'nde 3. seçilen Yaşar Sütbeyaz'ı, Dicle Üniversitesi seçimlerinde en çok oy alan Mehmet Özaydın yerine Fikri Canoruç'u, Ondokuz Mayıs Üniversitesi'nde en çok oy alan ama YÖK tarafından aday gösterilmeyen Rektör Osman Çakır'ın yerine Ferit Berna'yı, Ankara Üniversitesi'nde 328 oyla ilk sırada yer alan Celal Göle'nin yerine beşinci sırada yer alan Nusret Aras'ı ataması, İzmir Dokuz Eylül Üniversitesi konusunda gösterdiği titizliği bu beş üniversite konusunda göstermemesi, gerektiğinde hukukun ideolojiye feda edilebileceğini zımnen de olsa kabul etmesi olarak yorumlanmıştı.
 </p>
 <p class="metin">
  Anayasa Mahkemesi, Anamuhalefet Partisi'nin kapatılması davasını 12 Aralık'ta görüşmeye başlayacak. Sonucu şimdiden kestirmek mümkün değil ancak Sezer her halükârda 'muhalefet' sorumluluğunu omuzlarında hissedecek. Mahkemenin, partiyi kapatmaması durumunda FP, muhalefet görevini yerine getirebilirse Sezer'in üzerindeki yük de hafiflemiş olacak.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/politika/1.htm), [web.archive.org (arşiv bağlantısı)](http://web.archive.org/web/20020429044426/http://www.aksiyon.com.tr:80/2000/314/politika/1.htm)
