# Diyanet, 1 Ekim’de, Başbakanlık elemanı takviyeli ‘din dersleri’ne başlıyor

*Cevdet Gengörü 2000.09.30*

<div>
 <p class="baslik">
  Haydi camiye!
 </p>
 <p class="baslik">
 </p>
 <p class="spot">
  Diyanet İşleri Başkanlığı yeni bir uygulama başlatarak camilerde
Kur'an ve fıkıh dersleri verecek. 1 Ekim'de başlayacak olan uygulama büyük—küçük herkesi kapsıyor. Dersler Mayıs
2001'in sonuna kadar sürecek. Başbakanlık'ın emekli veya mevcut elemanları da camilerde dersler verecek!
 </p>
 <p class="metin">
  Din, ülkemizde en çok tartışılan konuların başında geliyor. Meselelerin konuşulması, tartışılması, insanların fikirlerini beyan etmeleri önemlidir elbette. Ancak Türkiye'de hemen her alanda olduğu gibi bu konuda yapılan tartışmalar da kısır kalmakta, toplumun ufkunu açmak bir yana insanların kafalarını daha da karıştırmakta. Sağlıklı bir tartışma ortamının olmaması, din konusunda ehil olmayan kişilerin ahkam kesmeleri, sistemin İslam hakkındaki 'olumsuz' yaklaşımının sonucu olan bu durum; inanan insanları rencide ettiği gibi devlet—din—toplum ilişkisinin 'sorunlu' bir alan olarak kalmaya devam etmesine de neden olmakta.
 </p>
 <p class="metin">
  İhtiyaçlara cevap veremiyor...
 </p>
 <p class="metin">
  Günümüzde geçerliliğini büyük çapta yitiren pozitivist düşünceyi savunan, halkın değerlerine yabancı, onları hor gören, retorikçi, analitik düşünce yeteneğine sahip olmayan, dar ufuklu, tahakkümcü yarı aydın zevatın, İslam'ı, Hristiyanlık gibi ilahi niteliğini kaybetmiş bir din haline getirme yönündeki çabaları ve dini kamusal ve toplumsal alandan tamamen izole etme amaçları artık herkes tarafından bilinen bir gerçek. Toplumu din konusunda aydınlatmakla görevli Diyanet İşleri Başkanlığı'nın bu anlayışı bertaraf etmesi için çalışmalar yapması yine herkesin ortak bir beklentisi. Ancak bu beklenti bugüne değin yeterince gerçekleşmedi/gerçekleşemedi.  Nitekim dinle ilgili en hayati meselelerde bile Başkanlık sessiz kalmayı tercih etti bugüne kadar. Personel ve maddi imkanlar bakımından oldukça geniş imkanlara sahip olan Diyanet İşleri Başkanlığı'nın çalışmalarının yetersiz kaldığı, kurumun yapısının hantal olduğu halk tarafından sık sık dile getiriliyor. Anayol'un Diyanet'ten sorumlu Devlet Bakanı Cemil Çiçek de aynı şikayetleri dile getirmiş ve kurumun yapısında köklü değişikliklere gidileceğini açıklamış ancak hükümet değişikliği olduğu için bunları yapamamıştı.
 </p>
 <p class="metin">
  "Dinde reform" yapma açıklamaları ile Müslümanların tepkisini çeken  Diyanet İşleri Başkanlığı, halkı din konusunda bilgilerdirmek için bir dizi çalışma başlattı. "Cami dersleri" adı altında 1 Ekim'de başlayacak uygulama Mayıs 2001'e kadar sürecek. Din Hizmetleri Dairesi Başkanlığı uygulamanın amacını şu şekilde açıklıyor: "Bilhassa son zamanlarda medyada yer alan ve insanların dinimizi yeterince bilmemelerinden kaynaklanan cehalet eseri işlenen üzüntü verici bazı olaylar, halkımızın dini konularda aydınlatılmasının ne kadar büyük bir önem ifade ettiğini açık şekilde ortaya koymaktadır."
 </p>
 <p class="metin">
  Haftada 4 gün verilecek dersler 1 saat sürecek. Derslerin gün ve saatleri ise mevsim şartları ve bölgenin mahalli  özellikleri dikkate alınarak müftülük tarafından belirlenecek. İl ve ilçe müftüleri merkezi camilerde, halka ve din görevlilerine yönelik cami dersleri olmak üzere, ayrı ayrı gün ve saatlerde iki ayrı çalışma yürütecekler. Başkanlık, programın başarıya ulaşması, istenen verimin alınması için bir dizi önlem aldı; özellikle ders verecek kişilerin seçiminde titiz davranıldı. Ders verecek elemanlar müftülerce şu kriterlere göre belirlendi a) Müftü, müftü yardımcısı, vaiz, Kur'an kursu müdürü ve öğrencileri, murakıplar veya müftülerce belirlenen diğer liyakatli elemanlar arasından, b) Başbakanlık personeli iken emekli olan ve bizzat müftülerce uygun görülen elemanlar arasından seçildi.
 </p>
 <p class="metin">
  Din görevlilerinin de cami dersleri kapsamına alınması olumlu bir adım olarak görülüyor. Diyanet İşleri Başkanlığı'nda görevli bir yetkili, "Personelin yeterli donanıma sahip olmadığı yönünde zaman zaman şikayetler geliyor. Bu şikayetlerde haklılık payı olduğunu kimse inkar edemez. Yapılacak bu çalışmalar ile hem halkımız bilgilendirilecek, hem de kurum personeli. Bu nedenle ders verecek hocalar konusunda çok titiz davranıldı" diyor.
 </p>
 <p class="metin">
  Dersler şimdilik il ve ilçe merkezleri ile sınırlı, köyler uygulama dışında bırakıldı. Ramazan ayı özel programları sebebiyle bu ayda derslere ara verilecek.
 </p>
 <p class="metin">
  Kur'an derslerine ağırlık verilmeli
 </p>
 <p class="metin">
  İmam—hatip liselerinin işlevsiz kılındığı, Kur'an kurslarına gitmenin ilköğetim mezunu olma şartına bağlandığı bir dönemde özellikle Kur'an—ı Kerim öğretilmesi çok önemli kuşkusuz. Diyanet'ten bir yetkili, Kur'an—ı Kerim derslerinin haftada iki saatle sınırlı tutulmasını eleştirerek, "Madem böyle bir uygulama başlatıldı. O halde azami verimi almak için gayret edilmesi gerekiyor. İnsanlarımız  çocuklarına dini öğretememenin sıkıntısını çekiyor. Bu fırsattan yararlanarak halkımızın bu istekleri kısmen de olsa yerine getirilebilirdi. Bu yüzden haftada en az altı saat Kur'an öğretmeye ayrılmalıydı" diyor. Diyanet İşleri eski Başkanı Tayyar Altıkulaç geçtiğimiz yıl yaptığı bir açıklamada acil tedbir alınmaması halinde 1940'lı yıllarda olduğu gibi namaz kıldıracak imam kalmayacağını söylemişti. Diyanet İşleri Başkanı Mehmet Nuri Yılmaz'ın, Altıkulaç'ın sözlerine katılıp katılmadığını bilmiyoruz ancak halkın, Başkanlığın izlediği politikalardan memnun olmadığı, özellikle dini konularda inisiyatif almasını beklediği de su götürmez bir gerçek.
 </p>
 <p class="metin">
  Diyanet İşleri Başkanlığı, mübarek 'üç aylar'a girdiğimiz ve inananların  kendini muhasebeye tutacağı bu günlerde, dini bilgileri tazelemek ve yeni bilgiler edinmek için halkın 'Cami dersleri'ne katılımını bekliyor. Öğrenmenin yaşı ve yeri olmadığına göre haydi'n
camiye..!
 </p>
 <br/>
 <center>
  <a class="anaorta" href="http://web.archive.org/web/20020425075133/mailto:cgengoru@yahoo.com">
   cgengoru@yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/304/haberler/6.htm), [web.archive.org (arşiv bağlantısı)](http://web.archive.org/web/20020425075133/http://www.aksiyon.com.tr:80/2000/304/haberler/6.htm)
