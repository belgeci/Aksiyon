# Memurların işi ‘YAŞ’

*Cevdet Gengörü Bilinmeyen-tarih*

<div>
 <font>
  <img border="0" height="1" src="/web/20050302225457im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225457im_/http://www.aksiyon.com.tr/resim/296/12.jpg" vspace="5"/>
  </p>
 </font>
 <font class="content">
  Bugüne kadar halkımız, karın tokluğuna da olsa devlet memurluğunu tercih ediyordu. Çünkü memurluk, en risksiz ve ‘en güvenli’ meslekti.
 </font>
 <br/>
 <p>
  <font class="content">
   Âmiyâne tabirle devlete sırtınızı dayadınız mı veya herhangi bir devlet dairesine kapağı attınız mı, özel sektör çalışanlarının en büyük korkusu olan işten atılma, kapının önüne konulma gibi endişeleri yaşamadan, kıt kanaat da olsa geçinip giderdiniz. Ama bu uygulamaya 57. Hükümet, hazırladığı bir kararname ile son veriyor. Kararname yürürlüğe girdiği takdirde, memurlar sorgusuz sualsiz işten atılabilecek ve böylece tıpkı tek parti döneminde olduğu gibi memurlar devletin değil, hükümetlerin memuru konumuna gelecekler.
   <br>
    <br>
     Avrupa Birliği ile ilgili tartışmaların yoğun olarak yapıldığı ve aday statüsüne kabul edilen Türkiye’nin, hukuk devleti ve hukukun üstünlüğü alanında ciddi adımlar atması gereken bir dönemde, hukuk dışı adımların atılması Türkiye’nin Avrupa Birliği’ne girmesini istemeyen çevrelerin yeni bir tezgahı olarak değerlendiriliyor. AB’nin genişlemeden sorumlu ismi Günter Verheugen’in Ankara ziyareti sonrasında yaşananlara dikkat çeken uzmanlar, AB’ye girmemizi ister görünüp aslında çıkarları zedeleneceği için bunu istemeyen kesimlerin yeni oyunlar peşinde olduğunu söylüyorlar.
     <br>
      <br>
       Başbakanlık tarafından hazırlanan ve Cumhurbaşkanı Ahmet Necdet Sezer’e gönderilen kararname ‘yıkıcı veya bölücü faaliyette bulunanlar ile cumhuriyetin temel niteliklerinden herhangi birisini değiştirmeye veya ortadan kaldırmaya yönelik veya buna aykırı davrananlar’ın görevden alınmasını öngörüyor. Böylece bir memur iki ayrı müfettişin düzenleyeceği rapor ve iki amirin gizli tezkiyesi ile Bakanlık Disiplin Kurulu kararı ve bakan onayı ile işinden atılabilecek. Keyfi uygulamalara açık bu uygulama ile jurnallik ve muhbirlik dönemi başlayacak. Başbakan Ecevit, kararlara karşı yargı yolunun açık olduğunu belirtiyor. Ancak hukukçular, Hakimler ve Savcılar Yüksek Kurulu kararlarının yargı denetimine tâbi olmadığına, bu nedenle disiplin cezası ile işten atılan bir memur yargıya başvurduğunda, görevden alınma veya sürgün edilme korkusu yaşayan hakimlerin objektif karar veremeyeceğine dikkat çekiyorlar.
       <br/>
       <br/>
       ‘Bölücü faaliyette bulunmak, cumhuriyetin niteliklerine aykırı davranışlarda bulunmak’ gibi subjektif ifadeler, ‘kanunsuz suç ve ceza olmaz’ prensibine ve uluslararası hukuk kurallarına da aykırı bulunuyor.
       <br/>
       <br/>
       Kim hazırladı...
       <br/>
       <br/>
       Yargısız infaz kararnamesinin kim tarafından hazırlandığı tam olarak bilinmiyor. Başbakanlık tarafından hazırlanmış görünse de, belgenin MGK Genel Sekreterliği tarafından hazırlandığı ve Nisan ayı MGK toplantısında, kurulun askeri kanadının, orduda olduğu gibi devlet memurlarının tasfiye edilmesini öngören bu belgeyi hükümet üyelerine sunduğu ve derhal yürürlüğe konmasını istediği ifade ediliyor. Yani ‘biz YAŞ kararları ile irticacıları atıyoruz siz de atın, ne bekliyorsunuz’ demeye getiriliyor, bir bakıma.
       <br/>
       <br/>
       Kararname hakkındaki açıklamaların son MGK toplantısı sonrasında yapılması da dikkatlerden kaçmadı. Cumhurbaşkanı Ahmet Necdet Sezer’in Anayasaya aykırı olduğunu ve Anayasa Mahkemesi’nden kesin olarak döneceğini söyleyerek karşı çıkmasına rağmen askerler kararnamenin derhal yürürlüğe konmasını istediler ve başbakan Ecevit, daha önce haberi olmadığını söylediği kararnameyi Çankaya’ya gönderdi.
       <br/>
       <br/>
       MGK faktörü
       <br/>
       <br/>
       Kararname bir tartışmayı daha gündeme taşıdı; ülkeyi kim yönetiyor? REFAHYOL iktidarına kadar MGK’nın işlevi konusunda vatandaşın pek bir bilgisi yoktu. Refah Partisi’nin iktidar olması ile MGK’nın siyaset içindeki konumu açığa çıktı ve ülkemizde yaşayan herkes bu kurumun siyasetçileri yönlendiren, siyasetin üstünde bir kurum olduğunu biliyor artık. İlk olarak 1961 Anayasası ile kurulan MGK, 1982 Anayasası ile daha etkin hale getirildi ve siyasetçilerin zaman zaman bıraktığı boşluklardan dolayı da giderek işlevini daha da artırdı. Anayasa’ya göre MGK, görüşlerini tavsiye olarak bildirir ve Bakanlar Kurulu bunu öncelikli olarak görüşür. Ancak siyasetçiler, bu tavsiyeleri hep bir emir olarak telakki ettiler bugüne kadar.
       <br/>
       <br/>
       Parlamento’nun işlevsiz kılındığı, yönetimde başka güçlerin ve odakların sözsahibi olduğu artık herkes tarafından açıkça dile getiriliyor. Kıyım kararnamesi de askerlerin isteği ile gündeme getirildi ve siyasetçilere de bunu savunmak kaldı. AB Komisyonu her fırsatta MGK’nın siyaset üzerindeki etkisinin kaldırılmasını istiyor ama AB’ye girme iddiasındaki Türkiye’de yöneticiler, bu yönde adım atmak yerine siyaset dışı güçlerin istediklerini büyük oranda yerine yetirmeye devam ediyorlar.
       <br/>
       <br/>
       İlk gündeme geldiği gün Başbakan Ecevit ve kararın altına imza atan bakanlar, böyle bir şeyden haberleri olmadığını söylemişlerdi. Ancak Ecevit daha sonra çark etti ve kendisi dahil tüm bakanların kararnameden haberi olduğunu ve sözkonusu düzenlemenin 28 Şubat kararlarına dayandığını söyledi ve böylece daha önce “28 Şubat bitmiştir” şeklindeki beyanatlarını da tekzip etmiş oldu.
       <br/>
       <br/>
       Sendikalar, hukukçular, çalışanlar ve halk kararnameye tepki gösteriyor ama ne gam; kutsal devletlü erkanı bildiğini okumaya devam ediyor, hak hukuk tanımadan vatandaşını ezmeye devam ediyor.
       <br/>
       <br/>
       Anayasa çiğneniyor
       <br/>
       <br/>
       28 Şubat ürünü kararname Anayasaya aykırı. Anayasa’nın 91. maddesi KHK'nın hangi hallerde çıkarılabileceğini düzenliyor: “TBMM, Bakanlar Kurulu’na kanun hükmünde kararname çıkarma yetkisi verebilir. Ancak sıkıyönetim ve olağanüstü haller saklı kalmak üzere, Anayasanın ikinci kısmının birinci ve ikinci bölümlerinde yer alan temel haklar, kişi hakları ve ödevleri ile dördüncü bölümünde yer alan siyasi haklar ve ödevler kanun hükmünde kararnamelerle düzenlenemez.”
       <br/>
       <br/>
       Hükümete KHK çıkarma yetkisinin TBMM tarafından verilebileceği Anayasa’nın açık hükmü olduğu halde, Meclis’in tatilde olduğu bir dönemde, olağanüstü şartlarda ancak başvurulabilecek bir düzenlemeye gidilmesi başka ne ile açıklanabilir? Başbakan Ecevit, 28 Şubat 1997’de toplanan MGK’da alınan kararlar doğrultusunda daha önce hazırlanan yasa tasarılarının birleştirilerek KHK haline getirildiğini, bunun yeni bir şey olmadığını söylüyor ancak düzenlemenin neden Meclis’ten yetki isteyerek değil de kararname ile yapıldığını açıklamıyor. Çünkü Ecevit de böyle bir kıyım tasarısının Meclis’ten geçemeyeceğini, hiçbir milletvekilinin bunun sorumluluğunu almayacağını biliyor. Gerçi bu, hükümetin Meclis’i bay—pas etmeye yönelik ilk girişimi değil. Daha önce de toplumun aleyhine olan birçok düzenleme yangından mal kaçırırcasına gece operasyonları ile yapılmıştı. Örneğin, sendikaların ve çalışanların tepkisini çeken Sosyal Güvenlik Yasası, insanların depremin yaralarını sarmaya çalıştığı bir dönemde sessiz sedasız Meclis’ten geçirilmişti.
       <br/>
       <br/>
       İşten atılacak kişilerin listesi Başbakanlık Takip Kurulu’nda hazır bekliyor. Kararname yürürlüğe girdiği an binlerce kamu çalışanının görevine son verilecek.
       <br/>
       <br/>
       Komik gerekçe
       <br/>
       <br/>
       Başbakan Bülent Ecevit, kararnameden haberdar edildiği gün, yargısız infazın sözkonusu olmadığını, kararlara karşı yargı yolunun açık olduğunu söyledi ancak hemen ertesi gün söylediklerini tekzip eden bir açıklama yaptı. Bölücü faaliyetlerde bulunan ve devletin anayasal düzenini değiştirme istadında bulunanların bile devletten maaş aldığı, bu kişilerin ancak kınama cezasına çarptırılabildiği, görevlerinden alınamadıkları için laik düzeni koruma konusunda zaafiyetler yaşandığı yolundaki açıklamalar komik bulunuyor. Bu sözleriyle Başbakan ayrıca kararnamenin bir tasfiye aracı olarak kullanılacağını ve kararlara karşı yargı yolunun açık olmasının sadece göstermelik olduğunu zımnen ifade etmiş oldu.
       <br/>
       <br/>
       Bölücü faaliyette bulunanların bile işine son verilemediğini, bu kişilerin ancak kınama cezası alabildiklerini söyleyen Ecevit’e sorulan soru şu: “Peki binlerce başörtülü kamu çalışanının işine nasıl son verildi, yasalara aykırı olarak başörtülü öğrenciler üniversitelerden nasıl atıldı? 4 Aralık 1999’da çıkarılan 4483 sayılı yasa ile kanunlara aykırı hareket eden memurlar zaten işten atılmıyor mu? Umut operasyonunda birçok kişi suçlanmış ve yargısız infaza tâbi tutulmuşlardı ve bu kişilerin iddia edilen cinayetlerin failleri olmadığı daha sonra ortaya çıkmıştı. Bu kararname ile memurlar da aynı şekilde yargısız infaza tâbi tutulmayacaklar mı?”
       <br/>
       <br/>
       Bölücü faaliyette bulunanların devletten maaş aldığını savunan ve bundan yakınan Başbakan Ecevit, eski istihbaratçı Mehmet Eymür’ün, Yeşil—Mit—Jandarma ve Emniyet ilişkisi ile ilgili olarak herhangi bir adım atmayı düşünüyor mu? Ya da bir korgenaralin, telefonların dinlendiğini bile bile Suriye ataşesi ile konuşurken Apo için sarfettiği ileri sürülen sözlerden dolayı Apo’nun ele geçirilememesi konusunda neler yapılacak? Bunlar akla gelen bazı sorular...
       <br/>
       <br/>
       ‘İrtica’ paranoyası
       <br/>
       <br/>
       ‘İrtica’nın Türk siyasi literatüne girmesi çok eskilere dayanıyor. 31 Mart vakası olarak bilinen ve batıcı yarı aydınların ‘irticai’ hareket olarak nitelendirdiği olaydan beri ‘irtica’ kavramı rakibi karalama aracı olarak sık sık kullanılıyor. Cumhuriyetin kuruluş yıllarında muhalif olan herkesi ‘mürteci’, ‘vatan haini’ olarak yaftalamak gelenek haline gelmişti. Tek parti diktatörlüğü sona erip DP iktidara geldiğinde İnönü ve CHP’liler Adnan Menderes ve arkadaşlarını her fırsatta ‘irticacı’ olarak suçlamaktan geri kalmadılar. Sadece Menderes değil, 28 Şubat’ın savunucularından ve aktörlerinden eski Cumhurbaşkanı Demirel de Adalet Partisi Genel Başkanı iken aynı şekilde suçlanmıştı. Rahmetli Özal, Erbakan ve diğerleri.
       <br/>
       <br/>
       Mc Carty’nin, komünist paranoyası ile ABD’de terör estirdiği yıllara benzer uygulamaların başlangıcı bizde üç yıl öncesine dayanıyor.
       <br/>
       <br/>
       Sezer’in ikinci sınavı
       <br/>
       <br/>
       Her fırsatta Türkiye’nin polis devleti olmaktan çıkarak bir hukuk devleti olması gerektiğini söyleyen ve YAŞ kararlarının yargı denetimine açılmasını isteyen cumhurbaşkanı Ahmet Necdet Sezer’in, toplumda infiale yolaçan ve hemen tüm hukukçuların Anayasaya aykırı bulduğu kararnameyi imzalayıp imzalamayacağı merak konusu. Sezer, tüm demokratik teamülleri hiçe sayan YÖK’ün rektörler listesini geri göndererek ilk sınavını başarıyla vermiş ve kendisine bağlanan umutları boşa çıkarmayarak geniş kesimler tarafından alkışlanmıştı. Şimdi Sezer’den, söylemine ve duruşuna uygun olarak, toplumda ciddi rahatsızlıklara yol açan ve siyaset dışı kesimlerin zorlamasıyla gündeme gelen kararnameyi geri çevirmesi bekleniyor. Zaten Sezer Anayasa Mahkemesi’nde görev yaparken KHK’lara karşı çıkıyor ve yasal düzenleme yapılmasını istiyordu. Uzmanlar, siyasetçilere güvenin iyice zedelendiği bir ortamda, halkın, hukukunu korumak için Cumhurbaşkanına büyük ümitler bağladığını ve bu ümitlerin boşa çıkarılması halinde ülkenin adım adım kaosa sürükleneceğini kaydediyorlar.
       <br/>
       <br/>
       Yılmaz şaşırtıyor
       <br/>
       <br/>
       ANAP lideri ve AB’den sorumlu Devlet Bakanı ve Başbakan Yardımcısı Mesut Yılmaz’ın kararname ile ilgili görüşleri herkesi şaşırttı. Son dönemlerde demokratik söylemleriyle dikkati çeken ve kutsal devlet anlayışını eleştiren Yılmaz’ın, “İlke olarak devlet, kendi memurlarına birtakım kısıtlayıcı hükümler uygulayabilir” diyerek kararnameyi savunması, AB’ye uyumun gerçekleştirilmesi konusunda kendisine ümit bağlayanları hayal kırıklığına uğrattı. Siyasi gözlemciler, Mesut Yılmaz’ın daha önce de bir çok kere zikzaklar çizdiğini, ancak son dönemde savunduğu görüşlerin aksine adımlar atmasının ANAP liderinin inandırıcılığını tamamen yok edeceğini ve bunun da hem kendisini hem de partisini bitireceğini söylüyorlar.
       <br/>
       <br/>
       ANAP, 18 Nisan seçimlerinde büyük bir oy kaybına uğradığında Yılmaz, halkın 28 Şubat sürecinde izledikleri politikalar nedeniyle kendilerini cezalandırdığını itiraf etmiş ve bundan ders aldıklarını gösteren bir tutum içerisine girmişti. Avrupa Birliği’nin yolunun Diyarbakır’dan geçtiği yolundaki sözleri ile başlayan değişim, devleti sorgulayan ve ‘devlet için halk yerine halk için devlet’ anlayışı ile vatandaşın çıkarını ön plana çıkaran demokratik söylemlerle devam etmişti; tâ ki KHK hazırlanıncaya kadar. Şimdi halk, Yılmaz’dan, konumunu netleştirmesini ve tutarlı davranmasını bekliyor.
       <br/>
       <br/>
       Hükümetlerin, çeşitli konularda hızlı adım atmak için başvurdukları KHK’ler ancak savaş gibi olağanüstü hallerde cezalandırma amacıyla kullanılabiliyor. Kimse, başımızda savaş yelleri mi esiyor diye sormuyor; çünkü olağanüstü şartların dayatmalarıyla yaşamak/ yaşamak zorunda bırakılmak bu ülke insanının adeta kaderi.
       <br/>
       <br/>
       Ecevit ve siyaset dışı çevreler halkı potansiyel düşman olarak gören ve hukuku ayaklar altına alan  bu uygulamalarla Türkiye’nin AB’ye giremeyeceğini çok iyi biliyorlar. ‘Bize özgü şartlar’ teranesini toplum yutmuyor artık, bu nedenle herkes tutumunu netleştirmek zorunda: AB’ye girmek için adımlar mı atacağız, yoksa üçüncü dünya ülkesi olarak kalmaya devam mı edeceğiz?
       <br/>
       <br/>
       Birileri yine, galiba bizim Avrupa Birliği’ne girmemizi engelleyecek ataklar peşinde...
       <br/>
       <br/>
       e—mail: cgengoru@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14129), [web.archive.org (arşiv bağlantısı)](http://web.archive.org/web/20050302225457/http://www.aksiyon.com.tr:80/detay.php?id=14129)
