# 9 ışık değişiyor

*Cevdet Gengörü Bilinmeyen-tarih*

<div>
 <font>
  <img border="0" height="1" src="/web/20050302174724im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174724im_/http://www.aksiyon.com.tr/resim/309/16.jpg" vspace="5"/>
  </p>
 </font>
 <font class="content">
  Türk—İslam sentezi felsefesini benimseyen ve Türk milliyetçiliğinin ana temsilcisi olarak kabul edilen Milliyetçi Hareket Partisi’nin, iktidar ortağı olması ile başlayan ‘değişim’ süreci, partinin yeni programına da yansıdı.
 </font>
 <br/>
 <p>
  <font class="content">
   Henüz kamuoyuna yansımayan ve birçok milletvekilinin de habersiz olduğu parti programı bu kongrede açıklanacak.
   <br>
    <br>
     Merkez MHP’ye geldi ama...
     <br>
      <br>
       Yeni programda partinin ana umdelerini oluşturan ‘9 ışık doktrini’ önemli ölçüde revize edildi, bazı umdeler de programa alınmadı. Siyasi gözlemciler bu değişikliğin zamanlamasına dikkat çekiyorlar ve The Ekonomist Dergisi’nde Devlet Bahçeli’nin başbakan olacağına dair bir makale yayınlandığını hatırlatıyorlar; sözkonusu derginin durup dururken böyle bir iddiayı ortaya atmayacağını, bunun MHP’ye biçilen yeni rolün bir uzantısı olarak değerlendirilmesi gerektiğini söylüyorlar.
       <br/>
       <br/>
       Peki nedir, MHP’ye biçilen yeni rol? Bilindiği gibi 28 Şubat MGK toplantısında alınan 18 maddelik tavsiye kararlarında ‘ayrılıkçı ve bölücü hareketler ile yükselen mikro milliyetçiliğin Türkiye için bir tehdit’ olduğu belirtiliyordu. Yani ülkücüler de ‘tehdit’ kapsamına alınmıştı. Milli Güvenlik Siyaset Belgesi’nde yer alan ve MHP’yi yakından ilgilendiren bu konsept değişmiş değil. Uzmanlara göre, İmam—Hatip liselerinin, onlara en çok sahip çıkan RP tarafından kapattırıldığı gibi, aynı şekilde aşırı milliyetçiler de, milliyetçiliğin baştemsilcisi MHP eliyle tasfiye edilecek. Bahçeli’ye yöneltilen milliyetçilik noktasında suçlamaların artması, gittikçe daha yüksek sesle dile getirilmesi ve son zamanlarda sık sık tekrarlanması gözlerden kaçmıyor.
       <br/>
       <br/>
       Buna bakılarak MHP’deki politika ve imaj değişikliği çalışmalarının ve arayışlarının tek nedeninin bu olduğu sonucu çıkarılmamalı. Devlet Bahçeli ve parti yönetiminin ileriye yönelik planları ve hedefleri, kendilerini bu hedeflere ulaştıracak araç ve yöntemlerin seçimi ve kullanımı konusunda çalışmalar yaptıkları, uzun vadeli stratejiler geliştirdikleri de bir gerçek. Aşırı sağ yelpazede yer alan ve son seçimlerde beklenenin üzerinde oy alarak iktidar ortağı olan MHP’nin yeni hedefi, (her ne kadar parti içinden bunu reddedenler çıksa da) merkez sağa kayarak bu alandaki boşluğu doldurmak. Merkez sağ partileri ANAP ve DYP’nin halkın beklentilerine cevap vermemesi, umut olmaktan çıkması ve barajın altında kalacak seviyeye gelmesi, bu geniş seçmen kitlesini kendisi için ‘hedef kitle’ olarak seçen MHP için geniş bir alan açarken bu alana açılımın parti içinde belli sıkıntılara yol açması da kaçınılmaz. İdeolojik tüm partiler, globalleşme süreci ile birlikte, savundukları temel değerleri koruma ile geniş kitlelere ulaşmak için belli değerlerden taviz verme arasında tercihe zorlandılar ve bu ikili tercih bu tip partiler için sancılar doğuruyor.
       <br/>
       <br/>
       İmaj her şeydir
       <br/>
       <br/>
       Devlet Bahçeli’nin genel başkan olması ile MHP’nin ılımlı bir söylem benimsediği, ajitasyondan kaçındığı herkesçe malum. “İmaj hiçbir şeydir, susuzluğunu gider” sloganlı reklamı hatırlayacaksınız. Pek çok kişi farkında olmasa da, burada da bir imaj sözkonusuydu.  Tüketim kültürünün alabildiğine yaygınlaştığı Fransız Devrimi ile başlayan ve 1890’lere kadar devam eden ‘dış görünüşle kendini anlamlandırma’ anlayışının aynen devam ettiği günümüzde, imajın çok önemli olduğu, özellikle bizim gibi geri kalmış ülkelerde bunun her şey demek olduğu bir gerçek. Devlet Bahçeli’nin, ülkücülerden, bıyıklarını kesmelerini istemesinin hatta 6. Büyük Kurultay sırasında salonun soğan ve sarmısak kokmaması için çevrede seyyar köfteci ve lahmacuncuların çalışmasına izin verilmemesinin  arkasında yatan ana gerçek budur. Sembolik gibi görünen bu değişiklik, Bahçeli’nin partiye kazandırmak istediği yeni kimliğin bir parçası olarak kabul edilmeli.
       <br/>
       <br/>
       Bahçeli’nin büyük imtina gösterdiği imaj değişikliği MHP Aksaray Milletvekili ve eski Devlet Bakanı Sadi Somuncuoğlu’nun, Cumhurbaşkanlığı’na adaylığını açıkladığı dönemde ‘Töreye ihanet etmek’le suçlanarak tartaklanması ile yara almıştı ancak MHP, basının da desteğiyle bunu kısa sürede düzeltme başarısını gösterdi.
       <br/>
       <br/>
       MHP’nin açmazları...
       <br/>
       <br/>
       MHP’nin en büyük sıkıntılarından biri vaat ettiği halde başörtüsü sorununu çözememiş olması. Partinin tabanı ve MHP’ye oy veren diğer kesimler, özellikle başörtüsü ve Kur’an kurslarının kapatılması karşısında takınılan tavırdan rahatsızlık duyuyorlar. MHP’nin ikinci parti olmasında bu vaatlerinin  önemli rol oynadığı biliniyor. 28 Şubat süreci ile uyum içinde olan MHP, bir nevi ödünç aldığı bu oyları hızla kaybediyor. Kur’an kurslarına gitmenin ilköğretim mezunu olma şartına bağlanması, üniversitelerdeki başörtüsü probleminin dershaneleri de içine alacak şekilde genişlemesi ve son olarak YÖK tarafından alınan bir kararla başörtülülerin üniversite sınavlarına girmesinin yasaklanması karşısında MHP’nin takındığı tavır ileride başını ağrıtacak diğer handikapları oluşturuyor. Partililerin kahir ekseriyeti kanayan bu yaraya neşter vurulmasını ve verilen sözlerin yerine getirilmesini istiyor. İşte biraz da bu gerekçeyle MHP’den ümit kesen milliyetçilerden BBP’ye doğru hızlı bir kayma sözkonusu. Bahçeli ve ekibinin bunu nasıl engelleyeceği merak konusu...
       <br/>
       <br/>
       Milliyetçilik sendromu
       <br/>
       <br/>
       Avrupa ülkeleri başta olmak üzere dünyanın hemen her tarafında milliyetçiliğin yükselmesi beraberinde milliyetçilik fobisi getirirken, AB ülkelerinde milliyetçi partilere yönelik tutum,  gittikçe sertleşiyor. Avusturya ırkçı partisinin lideri Haider’in Batılı ülkelere karşı cephe alması ile önce iktidardan ve ardından parti liderliğinden ayrılmak zorunda kalması ve son olarak Almanya’nın, ırkçı partiyi kapatmak istemiyle dava açmaya hazırlanması MHP’nin başını ağrıtabilecek dış etkenler arasında sayılabilir. MHP lideri Bahçeli’nin geçtiğimiz aylarda Diyarbakır’ın HADEP’li Büyükşehir Belediye Başkanı Feridun Çelik’i ziyaretinin temelinde Avrupa’ya mesaj verme amacı yatıyordu. Bahçeli’nin bu jestinin Batılı ülkelerin endişelerini giderip gideremediğini,  muhtemel bir  MHP iktidarına bu ülkelerin nasıl tepki vereceğini şimdiden kestirmek çok zor.
       <br/>
       <br/>
       İş dünyası çevrelerinde ve sivil toplum nezdinde bir ağırlığının olmaması MHP’nin hanesine yazılacak eksilerden biri. Devlet eliyle palazlanan ve üretimden çok faiz gelirleri ve devletten aldığı bono ve tahvillerle zenginleşen İstanbul dükalığının MHP’ye bakışının pek olumlu olduğu söylenemez. TÜSİAD’ın, hükümetlerin kurulması veya düşürülmesindeki rolü ve bu konudaki mahareti (1979’da Ecevit hükümetine yönelik boykot ve 1997’de REFAHYOL’un düşürülmesinde olduğu gibi) düşünülecek olursa, bu kurumun desteğini almanın ne kadar önemli olduğu kendiliğinden anlaşılır.
       <br/>
       <br/>
       Kim, ne düşünüyor?
       <br/>
       <br/>
       Partideki değişim süreci konusunda milletvekilleri nasıl düşünüyorlar peki? MHP Bursa Milletvekili Orhan Şen, partisinin merkeze kayma gibi bir amacının olmadığını, zaten merkez partisi olduklarını, bu yakıştırmanın basın tarafından yapıldığını söylüyor: “MHP dün ne söylüyorduysa bugün de aynı şeyi söylüyor. Yolsuzlukla, yoksullukla, enflasyonla ve bölücülükle mücadeleyi dün de savunuyorduk bugün de savunuyoruz. Biz, Türk milletini ayakta tutan milli ve manevi değerlere inanmış ve bunlara sahip çıkan bir partiyiz.” Şen, 9 Işık’la ilgili değişikliği normal buluyor ve MHP’nin dünyadaki değişime ayak uydurmasının bir gereği olarak görüyor bunu.
       <br/>
       <br/>
       Partinin ağır toplarından İstanbul Milletvekili Mehmet Gül partisinin pozisyonunu farklı bir şekilde tanımlıyor: “Merkezin kendine göre sabit değerleri yoktur. MHP, kendi değerlerini merkeze taşıyarak, onlardan da bazı şeyler alarak fikri çizgisini devam ettirmek istiyor.” Ana felsefelerinin değişmediğinde ise ısrar ediyor, Gül; “Her ciddi fikrin bir statik bir de dinamik yönü vardır. Bizde de dinamik unsurlar çağın gereklerine göre değişiyor, bu son derece normaldir. Türk milletinin asli unsurları olan milli ve manevi değerlere saygılı olma bizim temel felsefemizdir ve bunlardan hiçbir zaman taviz vermeyiz. Statik, değişmez dediğimiz şeylerdir bunlar.”
       <br/>
       <br/>
       İpler Bahçeli’nin elinde...
       <br/>
       <br/>
       Bu kongrenin, üzerinde durulması gereken en önemli yanlarından birisi de kuşkusuz yapılan tüzük değişikliği. Tüzük değişikliği ile Bahçeli, partide tek etkili ve yetkili hale geliyor. Yeni tüzük ile parti yönetim organı Merkez Yürütme Kurulu’nun (MYK) yerine, Merkez Karar ve Yürütme Kurulu (MKYK) oluşturuldu. Yeni tüzükte MKYK’nın 66 ya da 99 kişiden oluşabileceği ifade edilirken, kesin rakama Bahçeli karar verecek. genel başkan Yardımcılarının sayısı da 5 ya da 7’ye indirildi.
       <br/>
       <br/>
       Yeni tüzük, yetkilerin büyük bölümünü genel başkan veya Başkanlık Divanı’nda topluyor. Tüzük değişikliğinin en önemli maddelerinden birisini, MKYK’nın yetki devri oluşturdu. Tüzükte, ‘MKYK, parti faaliyetlerinin yürütülmesiyle ilgili bazı yetkileri süresi ve çerçevesi belirtilmiş olmak kaydıyla, Başkanlık Divanı’na devredebilir’ ifadesine yer verildi. MKYK üyeliği için genel başkanın, istemesi halinde 10 kişilik kontenjan kullanabileceği belirtilirken, daha önce MYK’ya bağlı olan AR—GE ve parti okulu da tüzüğe girdi. Tüzük değişikliği ile Geliştirilmiş Yüksek İstişare Meclisi de oluşturuldu. Tüzüğün, disiplin takibatıyla ilgili bölümünde yer alan, ‘Bir partili hakkında disiplin sahasına göre il yönetim kurulu, MYK vaziyet eder’ ibaresine ‘genel başkan’ eklendi.
       <br/>
       <br/>
       Milletvekillerinin gruba ilişkin fiili hareketlerinden dolayı disiplin takibatı yaptırmaya Grup Yönetim Kurulu yetkiliyken, bu yetki de genel başkana devredildi. Tüzüğün en ilginç bölümlerinden birisini, parti yönetiminde yer alanların disiplin süreçleriyle ilgili maddeler oluşturdu. Değişiklik ile, parti yönetimi kendi kendisini disipline verebilecek.
       <br/>
       <br/>
       MKYK üyeliği yapmış ve halen bu kurulun üyesi olmayan partililerin fiil ve hareketlerinden dolayı disiplin tahkikatı yapılması konusunda da, ‘genel başkan veya teşkilattan sorumlu genel başkan yardımcısı veya genel sekreterin yazılı isteği üzerine il başkanlığına yaptırılır’ hükmü yer aldı. Kontenjan adayını daha önce MYK belirlerken, ‘MKYK veya genel başkan tespit eder’ denildi.
       <br/>
       <br/>
       Siyasi iltihak yok
       <br/>
       <br/>
       Parti çevrelerinde ‘yüzyılın kongresi’ olarak nitelendirilen 5 Kasım 2000 Kongresi öyle siyasi ağırlıklı bir kongre olmayacak. Meclis Başkanlığı’nı MHP’li Ömer İzgi’nin kazanmasından sonra özellikle siyasi kulislerde konuşulan ‘MHP’ye şu kadar milletvekili transfer olacak’ söylentileri de Bahçeli’yi oldukça rahatsız etmiş durumda. İşte biraz da bu nedenle, MHP transfer kapılarını tamamen kapattı; en azından şimdilik. Kulislere sızan bilgilere göre DYP  ağırlıklı olmak üzere 25 milletvekili, 300 kadar çeşitli partilere mensup belediye başkanı ile 2 bin kadar da belediye meclisi üyesi MHP’ye transfer olmak için sırada bulunuyor. Bunların büyük kısmının yazıyla bunu somutlaştırdığı belirtiliyor. 1999 seçimlerinden bu yana sadece 9 belediye başkanının MHP’ye geçmesine müsaade edildi. Kısacası, siyasi transfer kesinlikle yok. Siyasi transfer yok ama, bazı generaller ve bilimadamlarının partiye katılmalarına Bahçeli sıcak bakıyor. Başta Prof. Dr. Mustafa Erkal olmak üzere bir dizi bilimadamı ve bazı generallerin de içinde bulunduğu topluluk MHP’ye girecek.
       <br/>
       <br/>
       MHP’de değişime evet, ama nasıl? Galiba cevap verilmesi gereken en can alıcı soru bu. 6. Büyük Kongreyle neler değişecek ve hepsinden önemlisi MHP lideri Devlet Bahçeli’nin üstün çabaları böyle bir değişimi gerçekleştirmeye yetecek mi? Bekleyip, göreceğiz.
       <br/>
       <br/>
       E—mail: adnan@aksiyon.com.tr
       <br/>
       <br/>
       (Katkıda bulunan: Sezai Kalaycı)
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13770), [web.archive.org (arşiv bağlantısı)](http://web.archive.org/web/20050302174724/http://www.aksiyon.com.tr:80/detay.php?id=13770)
