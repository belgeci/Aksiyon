# Bir Sherlock'umuz bile yok

*Cevdet Gengörü Bilinmeyen-tarih*

<div>
 <font>
  <img border="0" height="1" src="/web/20050302225624im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225624im_/http://www.aksiyon.com.tr/resim/299/64.jpg" vspace="5"/>
  </p>
 </font>
 <font class="content">
  Hergün cinayetlerin işlendiği, insanların gözaltında kaybolduğu bir ülkede yaşıyoruz ama toplumda yaşananları toplumsal sorumluluk gereği dile getirmesi gereken roman yazarları bu konulara pek rağbet etmiyorlar.
 </font>
 <br/>
 <p>
  <font class="content">
   Peki bunun nedeni nedir? Roman yazarlarımız neden polisiye türüne ilgi göstermiyorlar?
   <br>
    <br>
     Dünya edebiyatında polisiye türün tarihi pek eski sayılmaz. Batı’da da yıllarca küçümsenen polisiye roman ilk kez sanayi devriminde ortaya çıktı. Sanayinin gelişmesi, işçi sınıfının ortaya çıkması, kentleşme, insanların daha çok kazanmak, rakiplerinin önüne geçmek için taktik geliştirme ihtiyacı duymaları, ince taktikler ve çözümlemeler üzerine kurulan cinayet romanlarına ilgi duyulmasını sağladı. Sanayinin gelişmesi ile polisiye türü arasında bir ilişki bulunmakla birlikte bu ilişkinin birebir bir ilişki olduğu söylenemez. Nitekim sanayide çok gelişmiş olmasına rağmen Japonya’da yerli polisiye yok denecek kadar az. Çünkü Japon kültürü bir ‘köylü kültürü’dür ve böyle kültürlerde polisiye türünün gelişmesi çok zordur. Tarım toplumundan sanayi toplumuna geçememiş, ‘kent kültürü’nün hakim olmadığı diğer ülkelerde de aynı durum sözkonusu.
     <br>
      <br>
       İnsanın gizemli dünyasına bir yolculuk olan polisiye, suçlu(lar), mağdur(lar) ve olayı çözümlemek için uğraşan dedektifin yeraldığı; psikolojik, sosyolojik çözümlemelerin yapıldığı, okuyucuda merak uyandıran unsurların bulunduğu bir ilişkiler yumağı. Kahramanları yazarlarından da ünlü (Sherlock Holmes, Mike Hammer, Hercule Poirot, Müfettiş Maigret...vs.) bir tür.
       <br/>
       <br/>
       Avrupa tarzı polisiye...
       <br/>
       <br/>
       1941 yılında Edgar Allan Poe’nin yazdığı “Morg Sokağı Cinayeti” ile başlayan cinayet romanları serüveni 1930’larda en parlak dönemini yaşadı. 1929’da ortaya çıkan ve kısa sürede tüm dünyayı kasıp kavuran ekonomik kriz suç işleme oranını artırdı ve böyle bir ortamda, suçlu—suçsuz ilişkilerini neden—sonuç ilişkileri ve çözümleme teknikleri ile ortaya koyan cinayet romanları yazıldı. Polisiye türün de diğer edebiyat dalları gibi yazıldıkları dönemin ve ortaya çıktıkları ülkenin kültürel izlerini taşıması doğaldı. Fransız yazar Allan Poe’nin ‘Morg Sokağı Cinayeti’, Fransa varoşlarında suç patlamasının yaşandığı bir dönemde yazıldı. Yani sarhoş, dengesiz, hayatı suç ve gerilimle dolu olan Poe durup dururken bu romanı yazmamıştı; romanın dayandığı toplumsal gerçekler vardı. Poe, ilk polisiyesiyle birlikte ilk ‘dedektif’ tip’i C. Auguste Dupin’i yarattı ve kahramanın maceralarının ‘sadık dost’ tarafından anlatılması geleneğini de başlattı.
       <br/>
       <br/>
       Polisiye türün en ünlü kahramanlarının başında hiç şüphesiz İngiltere’de nümayişe de sebep olan Sherlock Holmes geliyor. Sir Arthur Conan Doyle’nin, 1887’de ilk maceralarını anlattığı Sherlock Holmes’i Reinchenbach Şelalesi’nden düşürtüp öldürtmesi İngiltere’yi ayağa kaldırdı. Holmes’in maceralarından mest olan İngiliz halkı, kahramanlarının öldürülmesi karşısında adeta çılgına döndü ve Doyle’yi vatan hainliği ile suçladı. Doyle tepkiler karşısında geri adım attı ve Holmes’i tekrar yaşama döndürdü. Pipo içen, enfiye kullanan, keman çalan, hafiften sersem arkadaşı Dr. Watson’u yanından ayırmayan Holmes’e halkın gösterdiği aşırı ilgiden, macerayı birkaç öyküde bitirmek isteyen Doyle pek hoşnut değildi; çareyi kahramanı öldürmekte buldu ama hainlikle suçlanınca geri adım attı.
       <br/>
       <br/>
       Klasik polisiyenin prensesi hiç kuşkusuz İngiliz Agatha Christie. 1920 yılında yayınlanan ilk romanı “Styles’teki Esrarengiz Vak’a”da ufak tefek, pos bıyıklı ve beynindeki gri hücreleri kullanarak cinayetleri çözen, katilleri yakalayan ünlü dedektif Hercule Poirot’u oluşturdu. Tabii ki Sherlock Holmes’in olduğu gibi Poirot’un da sadık bir arkadaşı vardı: Yüzbaşı Hastings. Müfettiş Battle, yaşlı ve fazla meraklı Miss Jane Marple, gizli servisten emekli çift Tuppence ve Tommy Beresford... Christie’nin kahramanlarından birkaçı. Christie İngiliz yaşamını anlattığı 80’in üzerinde polisiye ile dünyada en çok polisiye yazan ve okunan yazarların başında geliyor. Romanlarının büyük bölümü Altın Kitaplar tarafından Türkçe’ye çevrilen Christie, ülkemizdeki polisiye severlerin hâlâ gözdesi. On Küçük Zenci, Ölümün Tam Zamanı, Şeytan Dönemeci, Zehiri Kim Verdi, Beklenmeyen Misafir... Agatha’nın, Türkçe’ye çevrilen kitaplarından birkaçı.
       <br/>
       <br/>
       Amerikan tarzı polisiye...
       <br/>
       <br/>
       Polisiye romanların en çok yazıldığı ve okunduğu ülkeler sıralamasında ABD ilk sırayı alıyor. Suç işleme oranının yüksek olduğu Amerika Birleşik Devletleri’nin toplumsal yapısı türün gelişmesi için son derece elverişli bir ortam sağlıyor. Yalnız halk değil, dünyanın en ünlü istihbarat örgütü CIA’nın, cinayet romanlarına büyük ilgi gösterdiği, bundan faydalandığı, örgüte yeni giren elemanlara bol bol polisiye okuttuğu da biliniyor.
       <br/>
       <br/>
       Amerikan polisiyesinin gelişmesinde en büyük katkıyı Dashiel Hammet yaptı. Ünlü yazar Amerikan polisiyesini ayağa kaldırmakla kalmadı, Christie ve Doyle tipi akıl yürütme ile cinayet çözme devrini de sona erdirdi. Artık silah, nefret, kan, cinsellik önplana çıkıyordu. Aslında bu son derece normaldi. Ekonomik krizin getirdiği toplumsal bunalım, mafya ve şiddetin yaygınlaştığı, ilişkilerin karmaşıklaştığı bir ortamda, bunları yansıtan türde romanlar yazılması olağandı. Ama artık siyasal gerilim romanları yazılıyor Amerika’da. Çetin Altan’ın deyimiyle Amerikan polisiyesi bir vurdulu kırdılı ‘boksör’ tarzında.
       <br/>
       <br/>
       Raymond Chandler “Büyük Uyku” ile güçlü kahraman geleneğine son verdi. Kahramanı Philip Marlowe ironik ve hafif depresif tipteydi. 1940’ların sonlarına doğru Mickey Spillane, Mikke Hammer’le ortaya çıktı. 45’li tabancası ile gezen ve güzel sekreteri Velda’yı yanından ayırmayan Hammer, Hammet’in başlattığı yeni tarz polisiyenin en ünlü kahramanı oldu.
       <br/>
       <br/>
       Polisiyenin ölmezleri arasında yer alanlardan biri de suçun kahramanlar üzerinde yarattığı etkiyle ilgilenen Patricia Highsmith’tir. “Yetenekli Bay Ripley” de cinayet romanlarındaki kahraman geleneğini ters yüz etti; onun kahramanı bir dedektif değil, suçun temsilcisi Ripley’di.
       <br/>
       <br/>
       Türk edebiyatında polisiye...
       <br/>
       <br/>
       Türk edebiyatında polisiye türün ilk örneği olan Peyami Safa’nın Server Bedi müstear ismiyle yazdığı ‘Cingöz Recai’ ünlü Fransız yazar Arsen Lüpen’in romanından esinlenerek yazılmıştır. Haksız kazanç elde edenlere savaş açan, çeşitli hilelerle bunlardan çalarak yoksullara, muhtaç öğrencilere dağıtan, soğukkanlı, cesur, kibar, tahsilli biri olan ‘Cingöz Recai’nin maceralarının ilki 1924—1961 yılları arasında geçer. Başka isimler de olmakla birlikte kendi adını kullanarak ve para kazanma amacıyla cinayet romanı yazan aynı zamanda bir gazeteci olan Ümit Deniz. Deniz, şuan piyasalarda hiç bulunmayan bir sürü polisiye yazdı 1960’larda. Kahramanı da kendisi gibi bir gazeteciydi: Murat Davman.
       <br/>
       <br/>
       Ardından Çetin Altan’ın polisiyeleri boy göstermeye başladı. Altan, Rıza Bey diye bir kahraman yarattı. Rıza Bey öyküleri gazete yazıları olarak ortaya çıktı, kısaydı. Denizci olan Rıza Bey’in maceraları kitap olarak 1985’te “Rıza Bey’in Öyküleri” adıyla yayınlandı.
       <br/>
       <br/>
       Son yılların en başarılı cinayet romanı yazarlarından biri olan Ahmet Ümit, “Polisiye birinci sınıf edebiyattır” anlayışıyla hareket ederek ilk çalışması olan ‘Sis ve Gece’ ile büyük ses getirdi. İşi baştan itibaren sıkı tutan Ümit, ciddi bir reklam kampanyası düzenledi ve polisiyenin iyi edebiyat olduğunu anlatmak için büyük bir çaba harcadı. “Kar Kokusu”ndan sonra üçüncü romanı ‘Patasana’yı yayınlayan Ümit’in çalışmaları devam ediyor. Film hakları devredilen “Sis ve Gece”nin Yunanca’ya, ‘Patasana’nın Fransızca’ya çevrilme çalışmaları sürüyor. Türkiye’de en çok okunan polisiye roman yazarı olduğunu, ‘Patasana’nın üç ayda beş baskı yaptığını söyleyen Ahmet Ümit, ülkemizde polisiye romanın gelişmemiş olmasını sanayileşememeye ve geleneksel kültüre bağlıyor. Batı’da insanların kazancını artırmak için oyunlar kurduğunu, cinayet işleyeceği zaman yakayı ele vermemek için ciddi planlar yaptığını, rakibi alt etmeye yönelik taktikler geliştirdiğini, polisiye romanların da bu ince taktikler üzerine kurulduğunu, Türkiye’de ise cinayetlerin aleni işlendiğini, bunun da geleneksel toplum yapısının ve kültürünün bir sonucu olduğunu belirtiyor Ümit. Birçok medeniyete beşiklik eden Anadolu kültürünün çok zengin olduğunu, bundan faydalanılarak zengin eserler ortaya konabileceğini dile getiriyor. “Avrupa, özellikle Amerika’nın tarihsel birikimi bizim tarihimiz yanında bir hiçtir. Onlar buna rağmen çok başarılı cinayet romanları yazıyorlarsa biz haydi haydi yazarız” diyen Ümit, kendi eserlerinin Avrupa’dakilerden daha üstün olduğunu iddia ediyor. Yazar, polisiye ile demokratikleşme arasında doğrudan bir ilişki olduğunu, cinayet romanlarının çok okunmasının demokrasinin gelişmesine önemli katkılarda bulunacağını söylüyor ve nedenini şöyle açıklıyor: “Türk insanı kuşku duymadan hayata bakar, bu yanlıştır. Polisiye roman soru sorar, insanlara sorgulamayı öğretir, çünkü görüneni değil, perde arkasını ortaya koyar. Polisiye okuyan insanların sorgulama, itiraz etme refleksleri gelişir ki, bu da demokrasinin gelişmesine önemli katkıda bulunur.”
       <br/>
       <br/>
       Çetin Altan da, Türkiye’de polisiye türün gelişmemesi konusunda Ahmet Ümit’le benzer düşünceler içerisinde. Türkiye’de 45 bin köy bulunduğunu, köylünün polisi değil, jandarmayı tanıdığını, böyle bir ortamda cinayet romanlarının gelişemeyeceğini söylüyor. “Türkiye’de kent, kent kültürü yoktur, köylü kültürü hakimdir. Bir ülkenin başkentinde oturan insanların üçte ikisi tarımla uğraşıyorsa, orada hiçbir şey gelişemez” diyen Altan, daha da ileri giderek o kendine özgü üslubuyla, Türkiye diye bir ülkenin olmadığını, insanların hukuk bilmediğini vurguluyor. Altan, karın doyurma, uyku ve cinselliğin insanın vazgeçilmez üç unsuru olduğunu, yazarların okumayan bir toplum olduğumuz için para kazanamadığını, böyle bir ortamda, kıvrak zeka ve zaman gerektiren başarılı cinayet romanı yazılmasının mümkün olmadığını belirterek, “Bir insan, yazdığı eseri satılmıyorsa, geçinecek, kendini geliştirecek kadar para kazanamıyorsa, geçinmek için başka işlerle uğraşmak zorunda kalıyorsa, o insanın verimli olması ne kadar mümkün!” diyor.
       <br/>
       <br/>
       Gazeteci—yazar Fehmi Koru Türkiye’de cinayet romanı yazılmamasını üç nedene bağlıyor: Birincisi, toplumsal çevre önemli. Trajedinin yoğun yaşandığı toplumlarda cinayet romanları yazılıyor. Bizde trajik olaylar pek yok. İkincisi, bizde entrikalar zaten zihinleri çok işgal ediyor. Böyle bir ortamda insanlar bunları bir de romanlardan okuma gereği duymuyorlar. Üçüncüsü, Batı ülkelerinde ince hesaplı cinayetler işleniyor. Bizde ise daha çok aleni yapılıyor.
       <br/>
       <br/>
       Cinayet romanlarının gelişmesi için zihinsel bir ortam olmadığını kaydeden Koru, Türkiye’deki cinayet romanlarının henüz deneme aşamasında olduğunu söylüyor.
       <br/>
       <br/>
       Yıldırım Üçtuğ (Şah Mat ve Ölüm), Celil Oker (Çıplak Ceset) , Pınar Kür (Bir Cinayet Romanı) polisiye roman yazan diğer isimler.
       <br/>
       <br/>
       Polisiye türün gelişimine yayınevlerinin de önemli bir katkısı oldu. 1990’lara kadar sadece Altın Kitaplar’ın yayınladığı Agatha Christie’nin kitapları bulunuyordu. Burada bir potansiyel olduğunu farkeden yayınevleri bir bir polisiye roman yayınlamaya başladılar. Artık hemen her yayınevi yerli ve yabancı polisiye roman yayınlıyor. Om Yayınevi editörü Asım Uçar, yayınevlerinin polisiye türe olan ilgisini arz—talep ilişkisine bağlıyor. Uçar, romanlarımızda cinayet unsurlarının bulunduğunu ancak kurumsallaşmamış olmanın romanları etkilediğini, toplumsal yapının farklı bir tarz yaratılmasına neden olduğunu kaydediyor. Altın Kitaplar kitap seçicisi Oya Alper, fazla okuyan bir toplum olmadığımız için okurların polisiyeyi geç keşfettiğini, 1970’lerdeki sağ—sol çatışmalarından sonra insanların cinayet romanlarına ilgi duymaya başladığını, bunun da artarak devam ettiğini belirtiyor. Alper, dünya edebiyatında polisiyenin belli bir süre gündemden düşmesini soğuk savaşa bağlıyor. “Soğuk savaş döneminde, yani demir perdenin olduğu zamanlarda casus romanları revaçtaydı. Çünkü ABD önderliğindeki Batı ile Rusya önderliğindeki Varşova Paktı’na üye ülkeler arasında müthiş bir casusluk savaşı da yaşanıyordu ve insanlar bu olayları ilgiyle takip ediyorlardı. Demir perde yıkıldıktan sonra insanlar tekrar polisiye türe döndüler” diyen Oya Alper, bilgisayar ve internetteki gelişmelerle birlikte polisiyenin içine teknik konuların girmeye başladığını, bunun da türün gelişmesine önemli katkıları olduğunu söylüyor.
       <br/>
       <br/>
       E—mail: cgengoru@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14044), [web.archive.org (arşiv bağlantısı)](http://web.archive.org/web/20050302225624/http://www.aksiyon.com.tr:80/detay.php?id=14044)
