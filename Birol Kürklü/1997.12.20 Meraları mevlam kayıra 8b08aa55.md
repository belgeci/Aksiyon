# Meraları mevlam kayıra

*Birol Kürklü 1997.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amerika dünyada iklim değişikliğine yol açan enerji tüketiminin önüne geçemeyeceğinin zorluğunu anlamış olacak ki bu sorunu başka yollardan aşmayı düşünüyor.
  </font>
 </div>
 <div id="newsText">
  <font class="detail-text">
   Bu sebeple dünyanın çeşitli bölgelerinde finans desteğini kendisi temin ederek havadaki karbondioksit miktarını azaltacak orman alanları oluşturmayı düşünüyor. Türkiye de düşünülen bölgelerden biri.
   <br/>
   <br/>
   1992'de Brezilya'da düzenlenen Çevre Konferansı'nda alınan kararlardan sonra somut olarak uygulanmaya başlanan sürdürülebilir kalkınma modeli, son olarak geçtiğimiz hafta Japonya'nın Kyota kentinde düzenlenen çevre konferasında da en önemli gündem maddesi olarak ele alındı. Türkiye, 1992'de Brezilya'da yapılan Dünya Çevre Konferansı'nda zamanın başbakanı Süleyman Demirel'in katılımıyla sürdürülebilir kalkınma modelinin kendisi için çok uygun bir kalkınma yöntemi olduğunu ısrarla belirtse de; geçen 5 yıllık süre içinde bu modelle ilgili hemen hemen hiçbir çalışma yapmadı.
   <br/>
   <br/>
   İklimin giderek ısınması ve bunun sebebi olarak havadaki karbondioksit (CO2) oranının artmasının belirlenmesinden sonra; özellikle Amerika, 1992'den bu yana her ülkede yıllık kişi başına karbondioksit oranını düşürmeye çalıştı. Ancak aynı Amerika 5 yıllık sürede kendisi yüzde 11 oranında daha fazla karbondioksit üretti. Amerika'da kişi başına yıllık 5 bin 300 kg olan karbondioksit oranı Çin'de kişi başına 710 kg. Bu rakamın birkaç yıl sonra 3 bin kilograma çıkacağı hesaplanıyor. Bu şu demek: Dünya iklimindeki ısınma maksimum düzeye çıkacak. Bunun sonucunda da buzulların erimesi başta olmak üzere çeşitli sebeplerden bir çok ülke doğal felaketlerle karşı karşıya kalacak. Tüketilen enerji miktarının artmasıyla dünyadaki karbondioksit miktarı 20 milyar kilograma çıkacak ve iklimdeki değişmelerin önüne geçmek artık imkansız hale gelecek. Hava ısınmasının önüne geçmek için en büyük tedbir olarak düşünülen enerji tüketimini kısıtlama yönteminin ise özellikle gelişmiş ülkeler tarafından uygulanması imkansız gibi görünüyor.
   <br/>
   <br/>
   Sürdürülebilir kalkınma modeli Türkiye için sadece bir slogan olarak kaldı derken 10 Aralık'ta Japonya'da düzenlenen Çevre Konferası'nda Türkiye bu modeli kullanma imkanı buldu. Kyoto Dünya Çevre Konferası'nda Amerikan heyeti adına konuşan Al Gore'nin hava ısınmaları için önerdiği çözüm, sürdürülebilir kalkınma modeli sayesinde Türkiye'ye hatırı sayılır kazanç sağlayabilecek nitelik taşıyor.
   <br/>
   <br/>
   Amerika enerji tüketimini kısıtlamaktansa dünyanın belli başlı yerlerinde oluşturulacak büyük ormanlarla havadaki karbondioksit oranını düşürmeyi planlıyor ve bu amaç için orman oluşturacak ülkelerin projelerinin tüm finansmanını karşılamayı taahhüt ediyor. Türkiye'nin iklim ve tabii şartlarının orman ekimi için uygun olması ve oluşturulacak yeni ormanlar için yaklaşık 40 milyon hektarlık alanının bulunması büyük avantaj olarak görülüyor. Finansmanını Amerika'nın vereceği ormanlar, Türkiye'ye güzel bir çevre görünümü kazandırmakla kalmayacak, aynı zamanda orman ürünleri ihracatı, yeni sanayi sektörleri, işçi istihdamı sağlayacak; bugün verimsiz düşüncesiyle boş bırakılan milyonlarca hektarlık topraklar da ekonomiye kazandırılmış olacak.
   <br/>
   <br/>
   Türkiye, Amerika'nın gelişmekte olan ülkelere, konum ve tabii şartları değerlendirerek teklif ettiği orman oluşturma projesine, henüz resmi bir cevap vermedi. Amerika'nın yaptığı bu teklif ilk bakışta Türkiye için 'bulunmaz fırsat' olarak değerlendiriliyor. Ancak bu projenin gerçekleştirilmesi için Türkiye'nin sahip olduğu mera ve orman potansiyeli ve bu potansiyelin değerlendirilme şekli incelendiğinde, Türkiye'nin tam ekonomik kalkınma için kullanabileceği en verimli metodlardan birini daha kaçırabileceği akla geliyor...
   <br/>
   <br/>
   Meralar unutuluyor,Türkiye küçülüyor
   <br/>
   <br/>
   Kelaynakların, deniz kaplumbağalarının, Akdeniz foklarının haklarını korumak için yapılan kavgalar arasında milyonlarca hektarlık bir çevre görüntüsü ve ekonomik açıdan tarım ve hayvancılık sektörlerini direkt olarak etkileyen meralar unutuluveriyor. Tarım ülkesi Türkiye, eti Amerika'dan bile daha pahalı yerken ülkedeki hayvanlar ithal ot tüketiyorlar.
   <br/>
   <br/>
   Türkiye'de mera denilince hayvanların ot ihtiyacını karşılayan verimsiz araziler akla geliyor ve meraların ıslahı bir yana tesbitinin bile yapılma gereği duyulmuyor. Orman Bakanlığı Türkiye'deki meraların toplam 22 milyon hektar olduğunu belirtiyor; oysa ki Devlet İstatistik Enstitüsü'nün yaptığı araştırmalar sonunda Türkiye'deki meraların 12 milyon hektar olduğu ortaya çıktı. Fakat resmi rakamlarda ve Tarım Bakanlığı'nın bildirilerinde hâlâ Türkiye'deki meralar 22 milyon hektar olarak gösteriliyor. 1973 yılında yapılan tarım araştırmasının sonuçlarını 1997'de de kullanmaya devam eden Tarım Bakanlığı'nın ve diğer resmi yetkililerin kaybolan 10 milyon hektarlık mera arazisinden şimdilik haberi bile yok. Oysa ki 22 milyon denilen meralar Türkiye'nin yüzölçümünün üçte birini kaplıyor. İhmalden dolayı kaybolan erozyona ve diğer tabii afetlere teslim edilen 10 milyon hektarlık mera alanı ise Türkiye'nin yedide birini oluşturuyor.
   <br/>
   <br/>
   Türkiye'deki meralar hâlâ 1958 yılında kabul edilen Arazi Kanunnamesi ile yürütülüyor. 195860'da Prof. Dr. Ömer Tarman tarafından hazırlanan Mera Kanun Tasarısı 27 Mayıs İhtilalinden sonra 'kadük' oldu. Aradan geçen 37 yıllık süre zarfında Meclis gündeminde olmasına rağmen meralarla ilgili kanuni hiçbir çalışma yapılmadı. Bu arada 1945 yılında 39 milyon hektar olan meralar 1973'te 22 milyon hektara, 1990'lı yıllarda da 12 milyon hektara kadar indi.
   <br/>
   <br/>
   Türkiye'de hayvancılık sektörünün can çekiştiğini, et ve süt ürünlerinin ithalatının her geçen gün arttığını artık herkes biliyor. Hayvancılık sektöründe girdilerin yüzde 7075'ini oluşturan yem sektörü, meraların unutulmasıyla besicilerin en önemli sorunu haline geldi. Türkiye'deki yaklaşık 50 milyon hayvan ortalama olarak günde 100 gr fabrika yemi tüketiyor, en önemli besin maddesi olarak ise besin değeri son derece düşük olan pancar posası tüketiyorlar. Türkiye'nin en önemli ekonomik sektörlerinden birisi olan hayvancılık sektöründen birinci derecede sorumlu olan Tarım Bakanlığı, kuru ot ihtiyacının yıllık 55 milyon ton üretiminse 23 milyon ton olduğunu iddia ediyor. Oysa ki tarım ve ormancılık sektöründeki Türkiye'nin ekonomik kayıplarıyla ilgili araştırmalar yapan Demokrat Parti Divan Üyesi Mehmet Emin Demirer, yıllık kuru ot üretiminin 12 milyon ton olduğunu iddia ederek "Tarım Bakanlığı'nın verdiği yem üretim rakamları doğru olsaydı hayvanlarımızın yarısı tamamıyla aç yaşamak zorunda kalırdı. Türkiye'nin bir çok Avrupa ülkesinin yüzölçümünden daha büyük mera alanı var ama aynı Türkiye hayvan yemini dışarıdan ithal etmek zorunda kalıyor. Milyonlarca hektarlık alanı kaplayan meraların sadece bir kaç yüzbin hektarı hayvan yemi için kullanılıyor. Türkiye'nin yaklaşık dörtte biri verimsizce duruyor ve tabii şartların etkisiyle de kısa süre sonra bu altın değerindeki alanlar yok olup gidiyor" diyor.
   <br/>
   <br/>
   1950 yılında Türkiye'deki bir büyükbaş hayvana 1.79 hektar çayır düşerken bugün bu oran 0.70 hektar olarak belirlenmiş. Mehmet Emin Demirer meralardaki azalmanın ancak meraların verimli araziye dönüştürülmesiyle mümkün olacağını belirterek "Demokrat Parti iktidarı zamanında meralarda bariz bir azalma görüldü. Çünkü tarıma traktör girdi ve meralar tarlaya dönüştürüldü. Demokrat Parti iktidarından sonra bu alanlar sahipsiz kaldı ve yavaş yavaş yok olmaya başladı. Ben kesinlikle mera kanununun çıkmasını istemeyen bir lobinin olduğuna inanıyorum. Çünkü bu topraklar sahipsiz kaldı ve güçlü olanlar bu arazileri istedikleri gibi kullandılar. Kimin ne arazisi olduğu belli değil. Hepimize ait olan bu topraklar, derebeylerini andıran kişilerce kolaylıkla kullanılıyor" diyor.
   <br/>
   <br/>
   Türkiye yüzölçümünün yaklaşık üçte birini oluşturan meralar bugün kelimenin tam anlamıyla sahipsiz ve tabii şartlarla yavaş yavaş yok olmayı bekliyor. Meraların ekonomik açıdan direkt olarak etkilediği hayvancılık sektörü can çekişiyor; et ve süt ürünlerini tüketmek artık lüks oldu. Sadece sanayi ürünlerini ithal etmiyoruz artık; pek görülmek istenmese de ot ve yem ithali her geçen gün artıyor. Meraların korunması için çalışmalar yapan TEMA Vakfı'nın yaptığı etkinlikleri ise sadece iyi niyet temennisi oluyor. Mehmet Emin Demirer bu konuda da şunları anlatıyor: "Ülkenin üçte biri yok oluyor kimsenin ruhu duymuyor. Meralardan beslenen hayvanların karnından toprak çıkıyor kimse sebebini araştırmıyor. Bu anlayış sürerse çevre güzelliğinin yanısıra milyonlarca hektarlık alandan tek kuruş kazanç elde edilemez."
   <br/>
   <br/>
   Ormanın adı var; geliri yok
   <br/>
   <br/>
   Amerika'nın havadaki karbondioksit oranını azaltmak için Türkiye'ye yaptığı orman ekim projesinin akıbeti şimdilik belli değil. Türkiye tarım ve hayvancılık sektörünü unuttuğu kadar orman sektörünü de kaderine terketmiş durumda. Sunta, kereste, yakacak odun ithalatının oranları her geçen yıl artıyor. 20 milyon hektar görünen orman arazisinin ancak 8 milyon hektarı verimli sayılabiliyor. Orman verimi olarak dünya ortalamasından yaklaşık 4 kat daha geri durumdayız. Nüfus başına düşen orman miktarı Avustralya'da 72, Kanada'da 187 dönüm. Dünya ortalaması 12 dönüm iken Türkiye'de bu oran ancak 3.5 dönüm olarak belirlenmiş.
   <br/>
   <br/>
   Ormanlar Türkiye'de kendi yağıyla kavruladursun; 33.8 milyon hektarlık yüzölçümüyle Türkiye'nin yarısı kadar toprağa sahip olan Finlandiya'da toplam orman alanı 26.3 milyon hektar ve her yıl gelecek kuşaklara 30 milyon metreküp orman devredilebiliyor. Finlandiya sadece orman ithalatından yıllık 12 milyar dolar kâr yapabiliyor. Sadece orman ürünlerinden elde edilen bu gelir kişi başına 2400 dolarlık artı bir kazanç sağlıyor.
   <br/>
   <br/>
   Orman sektörünün gelişmesi için tabii şartları Finlandiya'dan çok daha iyi durumda olan Türkiye'nin Amerika'nın teklifini değerlendirdiğinde elde edeceği kazançsa Finlandiya'dan çok daha fazla olabilecek. İstihdam, ihracat ve toprağın değerlendirilmesini sağlayacak olan yeni ormanlarla Türkiye'de yaklaşık 50 milyon metreküp orman aile işletmelerince yetiştirilebilecek. Bu aynı zamanda orman çevrelerinde yaşayan 12 milyon kişiye yeni kazanç kapısı demek.
   <br/>
   <br/>
   Türkiye'de meraların kapladığı alanı tam olarak tesbit gereği duymayan yetkililer, ormanların kapasitesini ve ormanlardan ekonomik olarak yararlanma imkanını da merak etmiyor. Türkiye'de her yıl 1213 bin hektar orman yok oluyor. Ormanların işletmesini tam olarak yapamayan devlet, buraları tam olarak özelleştiremiyor da. 56 bin hektar ormanın özelleştirilmesinden, 2 bin hektar ormanın da 49 yıllığına devredilmesinden şimdiye kadar istenilen verim alınamadı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3299), [web.archive.org (arşiv bağlantısı)](http://web.archive.org/web/20140820141619/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3299)
