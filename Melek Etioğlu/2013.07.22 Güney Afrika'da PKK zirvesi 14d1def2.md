# Güney Afrika’da PKK zirvesi

*Melek Etioğlu 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Açılım tartışmaları arasında KCK/PKK üst yönetimindeki değişim yeni sonuçları beraberinde getirdi. İddiaya göre, uluslararası güçler PKK ile Güney Afrika’da bir zirve yapmayı planlıyor. Cemil Bayık ise İran ve Irak ile görüştü bile.
  </font>
 </div>
 <div id="newsText">
  <font class="detail-text">
   <p>
    Açılım süreci tartışmaları arasında KCK/PKK yönetimindeki ani değişiklik örgütü yakından takip eden bazı çevrelerde bile şaşkınlığa sebep oldu. Kimi uzmanlar bu yenilenmeyi açılım sürecinin parçası olarak görürken, bazıları KCK/PKK’nın ‘savaşa’ devam edeceğinin bir işareti olarak yorumladı. Aslında bu beklenmedik değişim ve hareketlilik birçok sonuca gebe. Açılım sürecini sona erdirebileceği gibi hızlanmasına veya yeni bir evreye girmesine de yol açabilir. Fakat gözden kaçan daha önemli bir ayrıntı var; o da örgütün bu süreçte ciddi biçimde yapısını yenilemiş olması. Gelişmelere bakılırsa, son değişiklikler KCK’nın mevcut hantal ve bürokratik yapısını reforme amaçlı yapıldı. Atılan adımlar, daha profesyonel ve kararların hızlı alındığı bir örgüt sistemi ortaya koyuyor. Yetkileri artırılmış KCK, bundan böyle daha mobilize, hızlı, hem kırda hem şehirde senkronize hareket etmeyi planlıyor. Suriye yapılanması PYD’nin güç kazanması bir anlamda bu sistemi zorunlu hale getirdi.
    <p>
     PYD’nin zaten var olan gücünü artık resmiyete döküp ilan etmesi yeni tartışmalara kapı aralarken, ilginç bir başka iddia gündemde. Buna göre, Amerika ve İngilizlerin dâhil olduğu sürpriz bir zirve planı var. Güney Afrika’da yapılması planlanan zirvenin ana temasını ‘Açılım süreci, KCK/PKK’nın bundan sonraki stratejisi ve Suriye’deki Kürt yapısının nasıl tanzim edileceği’ gibi konular oluşturuyor. Zirveye PKK adına Avrupa’dan iki kişi katılacak. Amerika ve İngiltere adına ise resmi görevi olmayan uzmanların dahil olacağı belirtiliyor. Üçüncü bir ülkenin de bu toplantıya katılması ihtimal dâhilinde. PKK adına örgütteki görev sahası ve yetkisi artırılan Avrupa sorumlularından Remzi Kartal ve Adem Uzun katılacak. Toplantının en kısa sürede yapılması düşünülüyor. Görüşme talebinin Amerikalılardan geldiği yeri de PKK’nın Avrupa sorumlularının belirlediği ifade ediliyor.
     <p>
      <p>
       İran-Irak PKK ile görüştü
       <p>
        Öte yandan İran ile PKK’nın yeni yönetiminin Irak’ta bir araya geldiği de ileri sürülüyor. İddiaya göre, görüşmeye KCK’nın çiçeği burnunda Yürütme Konseyi Başkanı Cemil Bayık, Irak Başbakanı Nuri El Maliki’nin görevlendirdiği bir isim ve İran’dan bir heyet katıldı. Geçen hafta yapılan görüşmede PKK’nın bir kolu olan PYD’nin Suriye’deki varlığı masaya yatırıldı. İran ve Irak, Suriye’de bu oluşumunu destekleyeceklerini, karşılığında yeni dönemde ortak hareket etmek istediklerini Bayık’a bildirdi. Bayık ve beraberindekiler de bu teklifi yerinde bulduklarını ve değerlendireceklerini ifade etti. Anlaşmaya göre Maliki PYD’ye  gıda, yakıt gibi kalemlerde yardım edecek. İran ise Esed ile PYD’nin arası açılmaması için elinden geleni yapacağının sözünü verdi. Üçlü ittifak birçok konuda da ortak hareket edecek. İran’a yakınlığı ile bilenen Bayık, kısa süre önce de Maliki ile Bağdat’ta bir dizi görüşme yapmıştı. Bu durumda kıymete binen KCK/PKK yeniden bölgede etkin ve ‘paylaşılamayan güç’ haline gelmiş oldu. Açılım karmaşası devam ederken, ülkelerin PKK ile irtibatı ve vakit kaybetmeden hamle yapmaları kafaları karıştıracak gelişmeler.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=45B702E473408A2EB99E0F468AF4BF17?newsId=36081), [web.archive.org (arşiv bağlantısı)](http://web.archive.org/web/20131121023637/http://www.aksiyon.com.tr:80/aksiyon/newsDetail_getNewsById.action;jsessionid=45B702E473408A2EB99E0F468AF4BF17?newsId=36081)
