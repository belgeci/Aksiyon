# 60 bin Türk vatandaşı Rum

*Faruk Mercan Bilinmeyen-tarih*

<div>
 <p>
  <font>
   Turgut Özal"a danışmanlık yapmış olan Batı Trakyalı gazeteci Süleyman Sefer Cihan, "Ruhban Okulu"nun yeniden açılması devletin bileceği bir iş. Ama bunun karşılığı Atina"daki Voyvoda Camii"nin ibadete açılması olmaz" diyor.
   <br/>
   <br/>
   Gazeteci Süleyman Sefer Cihan, Batı Trakya Türk Toplumu"nun yetiştirdiği önemli isimlerden biri. Tıpkı 1955"te Selanik"te Atatürk"ün evinin bombalanmasından sorumlu tutulan Oktay Engin gibi, o da daha gençliğinde Yunan makamlarının hedefi oldu. Tabelası indirilen İskeçe"deki Türk Birliği"ne yeni tabelayı asarken Yunan subayları tarafından yakalanıp bir hafta işkenceden geçirildi ve yoğunlaşan tacizler karşısında çareyi Almanya"ya gitmekte buldu.
   <br>
    <br>
     29 yaşında iken 1972"de Berlin"e gelen Süleyman Cihan"ın ilk işi, 50 bin civarında Batı Trakyalının yaşadığı Almanya"da Batı Trakya Türk Birliği"ni kurmak oldu. O tarihten sonraki 20 yıl içinde Almanya"da Batı Trakyalı Türkler"in kurduğu dernek sayısı 20"yi aştı ve bunlar bir konfederasyon çatısı altında birleşti. Almanya"da iken, Kemal Ilıcak"ın sahibi olduğu Tercüman Gazetesi"nin Berlin bürosunda gazeteciliğe başlayan Cihan, 1970"lerin sonunda Türkiye"ye geldiğinde İstanbul"daki Batı Trakya Türk Derneği"ni aktif hale getirdi ve 1983"te Batı Trakya dergisini kurdu. Derginin ilk sayılarının kağıdını sağlayan kişi Tercüman"ın sahibi Kemal Ilıcak"tı.
     <br>
      <br>
       Veli Küçük"ün dergiye gelişi
       <br>
        <br>
         Süleyman Cihan"ın o tarihten bu yana kesintisiz olarak yayınını sürdürdüğü Batı Trakya dergisinde geçtiğimiz yıl ilginç bir gelişme yaşandı. Emekli Tuğgeneral Veli Küçük, derginin yayın kurulu başkanı oldu ve burada yazılar yazmaya başladı. Cihan, Veli Küçük ile olan ilişkisinin nasıl başladığını şöyle anlatıyor:
         <br/>
         <br/>
         "Biz Veli Paşa ile Edirne"de komutan iken tanıştık. Binbaşı idi ve Jandarma Komutanı yardımcısıydı. Ben oralarda dergi dağıtıyordum. Ziyaretine gittim. Batı Trakya"yı ve Bulgaristan Türkleri"ni bilen milliyetçi bir komutandı. Dostluğumuz devam etti. Ordudan emekli olur olmaz dergiye çağırdım. Ancak geçtiğimiz yıl ikna ettim." Cihan, Veli Küçük"ün de Balkan Türkleri"nden olduğunu, dedelerinin çok eskiden Türkiye"ye geldiklerini belirtip, "Veli Paşa, dış Türkler sevdalısı. Bu konuda çok birikimi var" diyor.
         <br/>
         <br/>
         Süleyman Sefer Cihan"ın ismi Türkiye"de hem Batı Trakya Türkleri hem de Kıbrıs ile özdeşleşti. Kıbrıs harekatına katılmış bir gazeteci olan Cihan, Kuzey Kıbrıs Türk Cumhuriyeti Cumhurbaşkanı Rauf Denktaş"la yakınlığını, "baba-oğul ilişkisi" gibi diye tanımlıyor.
         <br/>
         <br/>
         Son günlerde Başbakan Tayyip Erdoğan"ın Fener Rum Patriği Bartholemeos ile Ankara"da yaptığı görüşme ve Heybeliada"daki Ruhban Okulu"nun açılması tartışmaları, Batı Trakya Türkleri"ni de gündeme getirdi. Başbakan Tayyip Erdoğan"ın Patrik ile görüşmesinde, "Ruhban Okulu"nu açalım, buna karşılık Atina"daki Voyvoda Camii ibadete açılsın" demesi, bu konuya olan ilgiyi daha da artırdı.
         <br/>
         <br/>
         Ruhban Okulu"nun karşılığı nerede?
         <br/>
         <br/>
         Gazeteci Cihan, konuyla ilgili sorularımızı cevaplandırırken, en başta "Ruhban Okulu"nun yeniden açılıp açılmaması devletin bileceği ve karar vereceği bir iş" vurgusunu yaparak şöyle devam ediyor:
         <br/>
         <br/>
         "Sayın Başbakan, Fener Rum Patriği ile görüşmeden önce Batı Trakya Türk toplumunun liderlerini de dinlemiş olsaydı daha iyi olurdu. Aga Mehmet, İbrahim Şerif isimli iki milletvekilimiz var. Onlara, "Nedir Batı Trakya"da durum?" diye soracaktı. Dışişleri Bakanlığı bu konuların merkezi. En azından Dışişleri Bakanı"ndan bunu bekliyordum. Batı Trakya"daki durum çok vahim. Yunan Milli Eğitim Bakanlığı bir kaç gün önce, Türk okullarında Türkçe okutulmayacağına karar verdi. Eskiden sekiz saat eğitim varsa dört saati Türkçe, dört saati Yunanca"ydı. Şimdi Türkçe"yi bir saate indirdiler. Batı Trakya"da Türk kültürü bitmiş. Bu kararın tarihi 11 Eylül 2003. Bunun yanı sıra hiç Yunanlı nüfus olmayan yerlerde kreşler açılmış. Bu kreşlerde bir tek Türk öğretmen yok. Türk çocuklarına sabahleyin "Kalimera" (günaydın), akşamleyin "Kalinikta" (iyi geceler) diyecekler. O zaman Müslüman Türk çocuğu Türklüğünü, Müslümanlığını nasıl öğrenecek?"
         <br/>
         <br/>
         Cihan, Ruhban Okulu"nun açılmasına karar verilmesi halinde bunun karşılığının Osmanlı döneminden kalma Atina"daki Voyvoda Camii"nin yeniden ibadete açılması olamayacağını vurguluyor. Atina"da bir parmağın sayısı kadar Türk bulunduğunu belirten Cihan, hükümetin Batı Trakya Türk toplumunun içinde bulunduğu güçlükleri dikkate alması gerektiğini belirtiyor:
         <br/>
         <br/>
         "Mesela vakıflarımızı almışlar. Beş, on parça vakfımız vardı, onları da aldılar. Bu vakıf gelirleri ile oradaki imamların ve müftülerin maaşları ödeniyordu. Gümülcine ve İskeçe"de binalar, arsalar, dükkanlar vardı. Hepsine el koydular. Başına getirdikleri adamlar yine bizden ama onlara yakın. Hesap yok, kitap yok. Düşünün, İskeçe ve Gümülcine"de 150 bin Türk"ü temsil eden ikişer müftü var. Biri Türklerin seçtiği müftü, diğeri onların tayin ettiği müftü. Böyle bir şey dünyada nerede görülmüş? Bir başmüftümüz bile yok."
         <br/>
         <br/>
         Olimpiyakos"un ilginç başkanı
         <br/>
         <br/>
         Cihan, Türkiye"de yaşayan Rum cemaati için, "Sadece 2 bin 500 kişi kaldı" propagandasının yıllardır yapıldığını, ancak bunun gerçeği yansıtmadığını belirtiyor. Avrupa Birliği ve Avrupa Parlamentosu nezdinde, Rum cemaati mensuplarının Türkiye"den kaçmak zorunda kaldıkları tezinin sürekli işlendiğini belirten Cihan, şöyle devam ediyor:
         <br/>
         <br/>
         "Rahmetli Özal"ın 1986"da bir beyanatı var: "Ne kadar Rum vatandaşımız öyle veya böyle yurtdışına gitmişse, gelsinler mallarına sahip çıksınlar, ben onlara istedikleri kadar krediyi faizsiz vereyim." Ondan sonra beni bir merak tuttu. Bir araştırmaya giriştim. Vergi dairelerinde ne kadar vergi mükellefi Rum buldum? 40 bin. Bir de çifte vatandaşlar var. Hem Türkiye vatandaşlığını muhafaza ediyor, hem Amerika"da yaşıyor. Senede bir geliyor, gayrimenkullerinden kiraları topluyor ve gidiyor. Benim ulaştığım bilgilere göre, bu çifte vatandaşlarla beraber 60 bin Rum halen Türk vatandaşlığını muhafaza ediyor..."
         <br/>
         <br/>
         Gazeteci Cihan, Batı Trakya Türk toplumunu temsilen Yunan Parlamentosu"na giren ve 1995"te şüpheli bir trafik kazası ile hayatını kaybeden Doktor Sadık Ahmet"in suikaste kurban gittiğini belirtiyor: "Sadık Ahmet"i öldürdüler. Bende bir belge var. O zamanki Gümülcine Emniyet Müdürü, Pontuslu bir Rum"u çağırmış, "Bak sen cezaevindesin. Eğer kurtarılmak istiyorsan, sana şu kadar para, Sadık Ahmet"i öldüreceksin" demiş. Bu Rum, bir gazeteye bunu anlattı."
         <br/>
         <br/>
         Cihan, Şampiyonlar Ligi"nde Galatasaray"ın rakibi olan Yunan futbol takımı Olimpiyakos ile ilgili olarak da çok ilginç bir bilgi veriyor. Bu kulübün Başkanı Sokratis Kokalis"in Doğu Almanya İstihbarat Teşkilatı"nın eski Atina İstasyonu Şefi olduğunu belirtiyor: "Kokalis, soğuk savaş döneminde Rusya"da okudu ve Rus vatandaşı oldu. Yunanistan"a dönüşünde Ruslar onu, Doğu Almanya İstihbarat Teşkilatı"nın Atina Şefi yaptılar. Doğu Almanya dağıldıktan sonra mültimilyoner oldu. Olimpiyakos takımını aldı. Şimdi Türk Telekom"a talip."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1538 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3022), [web.archive.org (arşiv bağlantısı)](http://web.archive.org/web/20050128143111/http://www.aksiyon.com.tr:80/yazdir.php?id=3022)
