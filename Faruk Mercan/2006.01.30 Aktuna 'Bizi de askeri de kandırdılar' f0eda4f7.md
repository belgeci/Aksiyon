# Aktuna: 'Bizi de, askeri de kandırdılar'

*Faruk Mercan 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yıldırım Aktuna: "Refahyol hükümeti düştükten sonra Genelkurmay Başkanı Karadayı Paşa'ya dedim ki, sizi ve bizi acaba gaza mı getirdiler, kandırdılar mı? Birtakım çevreler Refahyol'dan istediklerini bulamadı. Orayı yıkmak için şeriat, irtica, mirtica diye körükleyip üzerine yüklendiler."
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070809110330im_/http://www.aksiyon.com.tr/resim/582/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sağlık Bakanı Yıldırım Aktuna, 28 Şubat sürecinde Necmettin Erbakan başkanlığındaki hükümetin yıkılmasında ilk kıvılcımı çakan kişiydi. Aktuna'nın 26 Nisan 1997 günü, Sanayi Bakanı Yalım Erez'le birlikte istifa etmesi, medya ve asker baskısı altında bulunan Doğru Yol Partisi'ndeki çözülmeyi başlattı. DYP'de ardı ardına yaşanan istifalar, Refahyol sonrasında Mesut Yılmaz başkanlığında kurulan ANASOL-D hükümetine de zemin hazırladı. Çünkü DYP'den ayrılanlar, Hüsamettin Cindoruk başkanlığında, ‘Demokrat Türkiye Partisi’ni kurdular ve bu parti hükümetin üçüncü ortağı oldu.
   <br>
    <br>
     28 Şubat sürecinde Yıldırım Aktuna'nın rolünü özel kılan sebeplerden biri, Aktuna'nın Refahyol'un yıkılışı öncesinde Genelkurmay Başkanı Orgeneral İsmail Hakkı Karadayı ile çok yakın temas halinde olmasıydı. Karadayı ile Genelkurmay karargahında defalarca görüşen Aktuna, bu görüşmelerini Başbakan Yardımcısı DYP lideri Tansu Çiller'e; Çiller'in mesajlarını da Karadayı'ya aktarmaktaydı. İki tarafın da duruşu netti. Genelkurmay Başkanı "Bu hükümet gidecek" derken; Çiller "Amerika ile her gün konuşuyorum, darbe yapamazlar" karşılığını vermekteydi.
     <br/>
     <br/>
     Psikolojik savaş merkezini Genelkurmay'a devretmesi
     <br/>
     <br/>
     Aktuna'nın Genelkurmay karargahı ile bu temaslarında, eski bir asker olması da etkili oldu. Bir general çocuğu olan Aktuna, tıp fakültesini silahlı kuvvetler adına okumuş ve doktor olduğu gün teğmen rütbesi takmıştı. 1970'e kadar yarbay olarak orduda doktorluk yapan Aktuna, kendi isteği ile emekli olup sivil sektöre geçti. Uzun yıllar İstanbul'da Şişli Etfal Hastanesi’nde doktorluk yapan Aktuna, 1979'da başına geçtiği Bakırköy Akıl Hastanesi'ndeki 10 yıllık görevi ile Türkiye çapında ün kazandı. Siyaset hayatına Ankara'da Uğur Mumcu'nun evinde Deniz Baykal’la yaptığı görüşmeden sonra SHP'nin Bakırköy Belediye Başkanı olarak başlayan Aktuna, bu görevi 2,5 yıl yaptıktan sonra hem başkanlıktan hem de SHP'den istifa etti. 1991 seçimleri öncesinde iktidara en yakın parti olarak gördüğü Doğru Yol Partisi'ne giren Aktuna'yı Süleyman Demirel sağlık bakanı yaptı. Demirel 1993'te Köşk'e çıkınca da Aktuna, Tansu Çiller hükümetinde devlet bakanı ve hükümet sözcüsü oldu.
     <br/>
     <br/>
     Aktuna'nın siyaset hayatında pek bilinmeyen bir özelliği; işte bu görevi sırasında Başbakanlık Psikolojik Savaş Birimi’ni yönetmesi. Aktuna, çeşitli kesimlerin katılımı ile Başbakanlık'ta yaptığı ve hayli gürültülü geçen bir "PKK ve Kürt" toplantısından sonra bu birimi Genelkurmay'a devrediyor. 1995 seçimlerinden sonra Necmettin Erbakan hükümetinde yine sağlık bakanı olarak görev alan ve üyesi olduğu hükümeti yıkan Aktuna; hem 28 Şubat sürecinde perde gerisinde yaşananları, hem de bir dönem başkanı olduğu Başbakanlık Psikolojik Savaş Birimi’ni Aksiyon'a değerlendirdi.
     <br/>
     <br/>
     —28 Şubat sürecinde, hükümetten istifa etmenizi Genelkurmay Başkanı Orgeneral İsmail Hakkı Karadayı mı istedi?
     <br/>
     <br/>
     Hayır. Ben kendi inisiyatifimle ayrıldım.
     <br/>
     <br/>
     —Karadayı Paşa size tam olarak ne diyordu?
     <br/>
     <br/>
     Bu iktidarın devamını biz kabul etmiyoruz, bu koalisyon bozulmalı, Türkiye için zararlı bir koalisyondur diyordu.
     <br/>
     <br/>
     —Görüşmeleriniz nasıl oluyordu? Makamında mı?
     <br/>
     <br/>
     Ben ziyarete gidiyordum, karşılıklı konuşuyorduk. Karadayı Paşa’yı çok takdir etmişimdir. Soğukkanlıydı. Gerçekten o gün belki Türkiye bir rejim tehlikesine, rejim bunalımına gidebilirdi. Karadayı Paşa bence bunu önlemiştir. Hatta ben o zaman Sayın Çiller'e dedim ki, Karadayı Paşa ile konuşuyorum, asker gidiyor. Nizamiyenin dışına çıktı, gidiyor. Tansu Hanım ise, “Hayır asker bir şey yapamaz, ben Amerika ile her gün konuşuyorum.” diyordu. Böyle bir şey olamaz diyorum. Karadayı Paşa'ya dönüyordum, bu iş ciddi diyordu… Hatırlarsanız ben bakanlıktan istifa ettim, partiden de istifa ettim.
     <br/>
     <br/>
     —Bir anlamda Karadayı ile Çiller arasında mesajcı pozisyonunuz var.
     <br/>
     <br/>
     Yani benim vasıtamla mesaj göndermiyordu ama, söylediklerini Çiller'e aktarıyordum. Çiller'in söylediklerini de ona aktarıyordum.
     <br/>
     <br/>
     —Daha sonra o günleri anlatırken, "Bizi ite kaka istifa ettirdiler, darbe geliyor dediler. Partide kalmak neredeyse vatan hainliği ile eşdeğerdi" diyorsunuz…
     <br/>
     <br/>
     Partide kalma sıkıntısından ziyade rejim tehlikeye giriyordu. O zamanki medyanın bombardımanı, diger taraftan Karadayı Paşa ile yaptığım görüşmelerle ben rejimi tehlikede görmeye başladım. Rejimi koruyabilmek adına ayrıldım. Nitekim bizden sonra birçok insan ayrıldı.
     <br/>
     <br/>
     —O ayrılmalarda sizin bir katkınız oldu mu?
     <br/>
     <br/>
     Kesinlikle oldu. Yalım da ayrıldı. Yalım ile ikimiz aynı gün ayrıldık. O sanayi ve ticaret bakanıydı, ben sağlık bakanıydım. İkimiz de aynı gün istifa ettik. Bizim arkamızdan da 20-30 kişi ayrıldı. Ben partiden de istifa ettim.
     <br/>
     <br/>
     —Ayrılmasaydınız ne olurdu?
     <br/>
     <br/>
     Ayrılmasaydık rejim tehlikeye girebilirdi.
     <br/>
     <br/>
     İrtica 28 Şubat'ın bahanesiydi. —Darbe mi olacaktı?
     <br/>
     <br/>
     Darbe şeklinde mi olur, nasıl olur onu bilemiyorum. Ama rejim tehlike altındaydı. Medya da bunu körüklüyordu. Aşırı derecede. Sonradan biliyorsunuz ANASOL-D hükümeti kuruldu. Anavatan, DSP ve DYP'den ayrılanların kurduğu DTP. Ben DTP'ye önce katılmadım, sonradan katıldım. 28 Şubat sürecinde askerin Millî Güvenlik Kurulu’na getirdiği 15-16 maddelik bir “irticanın önlenmesi paketi” vardı. Erbakan ve Çiller'in imzaladığı o maddeleri söylüyorum. Şimdi Refahyol düştü, yerine bu hükümet geldi. Ne beklersiniz? Bu hükümet bu 15-16 maddeyi hemen uygulamaya başlasın. Öyle değil mi, onun için gelmiş çünkü. Hayır, uygulanmadı. Yapılmadı hiçbir şey, her şey savsaklandı. Sonra bir sürü yolsuzluk iddiaları da o döneme ait (ANASOL-D hükümeti dönemi). Ben de o zaman şöyle düşündüm. Demek ki burada irticanın ve şeriatın önlenmesi gibi öne sürülen iddialar aslında gerçek iddialar değildi. Öyle olsaydı 15 maddeyi hemen bu hükümetin uygulamaya sokması gerekirdi. Demek ki bu medyanın körüklemesiydi. Medya işi pompaladı, bombardımana tâbi tuttu, Refahyol hükümeti bozulsun diye. Demek ki sadece bir iktidar değişikliği istendi. Bu iktidar değişikliği niçin istendi? Herkes kendi kafasına göre hayal etsin, düşünsün
     <br/>
     <br/>
     —İş âleminden de ayrılın talepleri oluyor muydu?
     <br/>
     <br/>
     İş âleminden ziyade basından geliyordu. İstifa edin, istifa edin, istifa edin…
     <br/>
     <br/>
     —Arayıp mı söylüyorlardı?
     <br/>
     <br/>
     Arayıp da söyleyenler vardı, gazetesinde, köşesinde yazanlar vardı.
     <br/>
     <br/>
     —Karadayı Paşa ile daha sonra bu konuyu konuştunuz mu?
     <br/>
     <br/>
     Konuştum. Hatta şöyle söyledim. Dedim ki valla bakın galiba bizi kandırdılar. Medyanın pompalamasıyla, arkasında kim vardı onu bilmiyorum. Medya bizi zorluyordu koalisyonun bozulması için. Asker de zorluyordu. Toplantılar yapıyordu. Hâkimleri çağırıyordu, brifingler veriyordu. Karadayı Paşa'ya dedim ki sizi ve bizi acaba gaza mı getirdiler, kandırdılar mı? Çünkü haklı yere soruyorum. Çünkü hükümet değiştiği zaman yeni gelen hükümetin ilk işi, o maddeleri uygulamak olmalıydı. Bunların hiçbiri yapılmadı. O zaman sırf iktidara gelmek için oldu bütün bunlar demek ki. Bu hükümetin İktidara gelmesini isteyen birtakım çevreler var. Demek ki birtakım çevreler Refahyol'dan istediklerini bulamadı. Neyse istedikleri, bulamadılar. Beklentilerini karşılamadı o hükümet.
     <br/>
     <br/>
     Orayı yıkmak için üzerine şeriat, irtica mirtica diye körükleyip yüklendiler. Müsait malzeme de vardı ellerinde müsait. Sincan'daki olaylar, Erbakan Başbakanlık Konutu'na tarikat başkanlarını, cemaat liderlerini çağırdı. Onlar sarıklarla Çankaya'ya çıktılar. Yok işte Taksim'e cami yapacağız. O günleri biliyorsunuz... Eski konuşmaları alıyor, getiriyor, televizyondan veriyor. Bizim Reha Muhtar her gece bunlarla bombardıman ediyor bütün bunların sonunda ne bekliyorsun? Biz de fedakarlık etmişiz. Bakanlığımızı bırakmışız. Rejim tehlikeye girmesin, rejim devam etsin. Hükümet değişsin, bütün önlemler alınsın.
     <br/>
     <br/>
     Vamık Volkan'ın kurduğu psikolojik savaş merkezi
     <br/>
     <br/>
     —Sizin bakanlığınız gitti bu arada...
     <br/>
     <br/>
     Mesela Yalım ile ikimiz istifa ettik ayrıldık ya bakanlıktan. Yeni kurulan hükümette Yalım yine sanayi ve ticaret bakanı oldu. Ben olmadım. Mesut Yılmaz bana haber gönderdi, benim de hükümete katılmam için. Ben icabet etmedim. Neden etmedim? Çünkü ben o hükümeti yıktım, yıkılmasında önayak oldum, yeni kurulan hükümette görev aldığım zaman kendim için bir şey yapmış olacağım diye düşündüm. Ben kendim için yapmadım ki, ülkem için yaptım. Anlatabildim mi? Başkası olsa her halde o tarafa da dalardı.
     <br/>
     <br/>
     —Karadayı Paşa'ya "Galiba bizi kandırdılar" dediğinizde o ne cevap verdi?
     <br/>
     <br/>
     Hiç tepki vermedi.
     <br/>
     <br/>
     —Bu konuşmayı yaptığınızda hâlâ Genelkurmay Başkanı olarak görevde miydi?
     <br/>
     <br/>
     Evet, görevdeydi. Müspet veya menfi hiçbir şey söylemedi.
     <br/>
     <br/>
     —Emekli olunca tekrar bu konuları konuştunuz mu?
     <br/>
     <br/>
     Konuşamadık.
     <br/>
     <br/>
     —Şimdi başka bir konuya geçmek istiyorum. 1993'te, Bosna'da Sırplar Boşnaklara karşı kimyasal silah kullandı diye bir haber yayıldı. O gece Ankara'da siz sabaha kadar bir televizyon kanalında konuşmalar yaptınız. Ertesi gün Ankara'da büyük bir gösteri oldu. Hatta göstericiler Amerikan Büyükelçiliği'ni işgal etme teşebbüsünde bulundular.
     <br/>
     <br/>
     TGRT'ye çıkmıştım ben. Sabaha karşı uyandırdılar beni. TGRT sabaha kadar yayın yapıyor. Acele lütfen kalkın, buraya gelin dediler. Kalktım, TGRT'ye gittim. Orada konuşma yaptım canlı yayında, sabaha kadar. Hatta Fehmi Koru bana dedi ki, öyle bir konuştun ki herhalde Taksim Meydanı’nda 100 bin kişi toplayabilirdin. Sen bu işleri iyi organize ediyorsun. Eski askersin de zaten dedi. Ya bırak Fehmiciğim, benim o taraklarda bezim yok, ben o işlerden hiç anlamam. O işlere de girmem, dedim.
     <br/>
     <br/>
     —Ne konuştunuz?
     <br/>
     <br/>
     Ben oradaki hemşehrilerimizin, Türk kökenli insanlarımızın uğradıkları zulüm dolayısıyla buna isyan ediyorum dedim, isyan ettim. Onun için böyle konuşuyorum. Şu yapılsın veya bu yapılsın diye başka bir amacım yok. O mesele çözülsün isterim. Orada insanları toplamak veya şey yapmakla görevli değilim. Bir rolüm de olamaz.
     <br/>
     <br/>
     —Ama gidip sabaha kadar da konuşuyorsunuz?
     <br/>
     <br/>
     Evet, ben duygulu ve heyecanlı bir insanım.
     <br/>
     <br/>
     —Ama bir şey daha var. Fehmi Koru, Başbakanlık Psikolojik Savaş Birimi size mi bağlı diye yazıyor. İlk karşılaşmanızda, Koru'yu görür görmez "çok zekisin" diyorsunuz?
     <br/>
     <br/>
     Bağlıydı evet, devlet bakanı iken bana bağlıydı.
     <br/>
     <br/>
     —Size bağlı olan bu birim tam olarak neydi?
     <br/>
     <br/>
     Amerika'da yaşayan bir pofesör, Vamık Volkan ve Hacettepe'de görevli bir Türk profesörün kurdukları bir kuruluş vardı. Vamık Volkan psikiyatri uzmanıdır, meşhur birisidir, Kıbrıs kökenlidir. Esas kurucusu oydu onun. Politik psikoloji merkezi gibi bir şeydi.
     <br/>
     <br/>
     —Bir daire miydi?
     <br/>
     <br/>
     Daire değil, bir kuruluş, bir kurul diyelim. O kurul, PKK  olayları ile ilgilenirdi, her şeyle ilgelenirdi.
     <br/>
     <br/>
     —Milli Güvenlik Kurulu'nda değil bu kurul, Başbakanlıkta.
     <br/>
     <br/>
     Başbakanlıkta...
     <br/>
     <br/>
     —Psikolojik harekat birimi derken insanların aklına Milli Güvenlik Kurulu'nda uzun yıllar faaliyet gösteren Toplumla İlişkiler Başkanlığı geliyor. Başbakanlıktaki de böyle bir şey miydi?
     <br/>
     <br/>
     Hayır. Bu, Milli Güvenlik Kurulu'na bağlı değildi. Yeni bir kuruldu. Sonra baktım ki bu kurul benim başıma siyaset açısından bir problem olacak. Bana bağlı olan bu kurulu Genelkurmay'a devrettim. Genelkurmay 2. Başkanı o zaman Doğan Bayazıt Paşa'ydı. Doğan Bayazıt ile konuştum, onlara devrettim.
     <br/>
     <br/>
     —Hangi hükümet döneminde kurulmuş bu kurul?
     <br/>
     <br/>
     Ben geldiğimde buldum. Kimin zamanında kurulduğunu bilmiyorum. Başında Vamık Volkan vardı. Birkaç kişiden oluşuyordu.
     <br/>
     <br/>
     —Nereden icap etmiş?
     <br/>
     <br/>
     Siyasette psikolojnin önemi üzerine oluşturulmuş. Siyasetin her alanında psikoloji fevkalade önemlidir. Psikoloji ihmal edilmemelidir. Politik psikoloji mutlaka öğrenilmeli, bilinmelidir gibi düşüncelerle kurulmuş. Amerika'da da vardı galiba. Zannediyorum Namık Bey oradan aldı ve Türkiye'ye adapte etti.
     <br/>
     <br/>
     Başbakanlık'taki Kürt toplantısında çıkan olay
     <br/>
     <br/>
     —Peki madem siyasetçiler için kurulmuş, bunu niye Genelkurmay'a devrettiniz?
     <br/>
     <br/>
     Şundan ettim. Bir gün bir toplantı yapalım diye karar alındı. Bu toplantıda PKK ve Kürt olayını tartışacaktık. Ben Meclis'ten ve Meclis dışından Kürt ve PKK olayına karşı olanları, Kürt kökenli milletvekillerini, hepsini çağırdım. Ve toplantı yapıyoruz. Genelkurmay’dan da temsilci çağırdım. O toplantıyı yönetiyorum. Kürt kökenli eski bayındırlık bakanı Şerafettin Elçi de vardı. Baktım Samsun'dan aşağı doğru bir çizgi çekti, bu çizginin bu tarafı Kürtlerindir filan diye başlayınca toplantıdaki MHP tandanslı milletvekilleri başladılar bağırmaya. Bu toplantıyı kim düzenliyor böyle, Türkiye'yi mi böleceksiniz dediler. Halbuki maksat onları konuşturup anlamak. Adamlar ne düşünüyor, ne yapmak istiyor, onları anlayalım diye yapıyoruz. Genelkurmay'ın temsilcisi de katılmış. Bir kurmay subay, sivil elbiseli. Bağırma çağırma olunca toplantıyı berbat ettiler. Ben toplantıyı kestim; yeter, tartışmaya gerek yok dedim. İşte ondan sonra da bu politik psikoloji merkezini Doğan Paşa ile görüşüp Genelkurmay'a devrettim.
     <br/>
     <br/>
     —Kaç kişi çalışıyordu bu kurulda?
     <br/>
     <br/>
     Bu daha ziyade işin uzmanlarını veya çeşitli siyasi alanlardaki farklı görüşlerden insanları bir araya getirip konuşturuyor ve orada birtakım sonuçlar, bigiler ortaya çıkarılıyor. Her konuda ama, sadece PKK ve Kürtçülük konusu değil. Aklınıza ne kadar konu geliyorsa, bu konular o politik psikoloji merkezinde konuşuluyor.
     <br/>
     <br/>
     —Sizin döneminizde mesela başka ne türlü tartışmalar yapıldı?
     <br/>
     <br/>
     Çok olmadı. Ben o toplantıdan sonra orayı devrettim, bıraktım. Benden sonra Hacettepe'deki psikiyatri profesörü başkanlık etti. Galiba hâlâ devam ediyor.
     <br/>
     <br/>
     —Sizin zamanınızda başkan Profesör Vamık Volkan'dı ama.
     <br/>
     <br/>
     Vamık Bey onu kurmuş olandı ve başkan oydu. Ama ben varken iş olduğu gibi bana bağlıydı. İşin liderliğini ben yapıyordum.
     <br/>
     <br/>
     —Askerlik hayatınızda hiç istihbaratçılık yaptınız mı?
     <br/>
     <br/>
     Hayır.
     <br/>
     <br/>
     —Peki bu birim niye size bağlandı?
     <br/>
     <br/>
     Ben geldiğimde vardı ve devlet bakanı olarak bana bağlıydı. Ben Tansu Hanım zamanında devlet bakanı oldum. Demirel Haziran 1993'te cumhurbaşkanı oldu. Tansu Hanım başbakan olunca beni devlet bakanı ve hükümet sözcüsü yaptılar. İyi konuşuyorsun diye.
     <br/>
     <br/>
     —İşin lideriydim dediniz, neler yaptınız başka?
     <br/>
     <br/>
     Başka bir şey yapmadım. PKK olayına bir girdik, Kürtçülük olayına girdik. O olayın öyle bir sıkıntısı olunca Genelkurmay'a devrettim.
     <br/>
     <br/>
     —O toplantıda başka kimler vardı?
     <br/>
     <br/>
     Meclis'ten her partinin temsilcisi vardı. Parlamento'dan çağırdım, Genelkurmaydan çağırdım, Şerafettin Elçi'yi çağırdık.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23281), [web.archive.org (arşiv bağlantısı)](http://web.archive.org/web/20070809110330/http://www.aksiyon.com.tr:80/detay.php?id=23281)
