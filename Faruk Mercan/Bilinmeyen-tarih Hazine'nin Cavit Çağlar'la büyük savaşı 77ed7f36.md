# Hazine'nin Cavit Çağlar'la büyük savaşı

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20050114200025im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050114200025im_/http://www.aksiyon.com.tr/resim/451/40.jpg" vspace="5"/>
  </p>
 </font>
 <font class="content">
  Hazine, Cavit Çağlar"ın bütün malvarlığına tedbir konulmasını istedi, ancak İstanbul"daki iki ayrı mahkeme bu talebi reddetti. Hazine, İnterbank davalarını Bursa"ya aldırıp beraat etmeyi başaran Çağlar"ı, bu sefer kara para kıskacına aldı ve ikinci raundu kaybetmek istemiyor.
 </font>
 <br/>
 <p>
  <font class="content">
   Cavit Çağlar, batık banka patronları içinde kendine özgü özellikleri olan bir şahsiyetti. Herşeyden önce eski bir siyasetçiydi ve bakanlık yaptığı dönemde devletin bankaları (Ziraat ve Emlak bankaları) ona bağlanmıştı. Öte yandan Cavit Çağlar, tutuklanan batık banka patronları içinde Devlet Güvenlik Mahkemesi"nde yargılanmayan tek isim oldu. Üstelik avukatları, Çağlar"ın davalarını memleketi Bursa"ya aldırmayı başardı. Çağlar, sahibi olduğu İnterbank"ın batışından dolayı Bursa Ağır Ceza Mahkemesi"nde yargılandı. Gerçi, İstanbul Devlet Güvenlik Mahkemesi"nde de sanık sandalyesine oturdu ama bunun sebebi İnterbank değil, Etibank"la olan kredi ilişkileriydi.
   <br>
    <br>
     7 Ocak 1999"da el konulan İnterbank"ta 1,2 milyar doları batırmakla suçlanan Cavit Çağlar"ın bir diğer özelliği, batık banka patronları içinde şimdiye kadar "beraat" eden tek kişi olmasıydı. Bursa 3. Ağır Ceza Mahkemesi, dört yıl süren davada, İnterbank"ı 353 milyon dolar dolandırmakla suçlanan Cavit Çağlar"ı suçsuz buldu. Davalar İstanbul"da açılmasına rağmen, bu davaları birleştirip Bursa"ya aldırmayı başaran Çağlar"ın avukatları, savundukları Çağlar hakkında mahkemeden beraat kararı çıkardılar. Bu karar Ankara"da özellikle iki merkezde, Hazine ve Yargıtay"da geniş yankı yaptı.
     <br>
      <br>
       Hazine, Bursa Mahkemesi"nin kararını temyiz edince dosya Ankara"ya, Yargıtay Cumhuriyet Başsavcılığı"nın önüne geldi. Başsavcılık, davaya bakacak olan Yargıtay 11. Ceza Dairesi"nin bu beraat kararını bozması için mayıs ayında hazırladığı mütalaada, paravan şirketler kurularak İnterbank"tan çekilip Cavit Çağlar, oğlu Mustafa Çağlar, dayısı Şükrü Şenkaya ve oğlu Şenol Şenkaya"nın kişisel hesaplarına aktarılan paranın 353 milyon dolar olduğunu belirtti. Mütalaada Çağlar, dayısı ve oğullarına bu batık kredinin iki katı kadar, yani 700 milyon dolar para cezası uygulanması istendi. Yargıtay Başsavcılığı, hazırladıkları raporla Mahkeme"nin beraat kararı vermesinde etkili olan bilirkişileri de eleştirdi. Yargıtay"a göre bilirkişiler, "dosya kapsamına uygun düşmeyen isabetsiz bir rapor" yazmışlardı. Şimdi bu dosya Yargıtay 11. Ceza Dairesi"nin önünde ve hem Hazine Müsteşarlığı, hem de Cavit Çağlar"ın kulağı, Daire"nin vereceği kararda.
       <br/>
       <br/>
       Hazine"nin Cavit Çağlar"a karşı yürüttüğü hukuk savaşının ikinci ayağı İstanbul"da sürüyor ve bu davalarda da son günlerde önemli gelişmeler yaşandı. Hazine, Bursa Mahkemesi"nden gelen beraat sinyalleri üzerine, bu sefer Cavit Çağlar"ı İstanbul"da kara para kıskacına aldı. Bursa"dan bu kararın çıktığı 2 Aralık 2002 tarihinin hemen öncesinde, Mali Suçlar Araştırma Kurulu"nun (MASAK) Çağlar hakkında düzenlediği "kara para raporu" İstanbul"a, Şişli Adliyesi"ne gönderildi ve kara para davası açıldı. Çağlar ailesi, 1997-98 rakamlarıyla 163 trilyon lira ve 106 milyon dolar kara para aklamakla suçlanıyor.
       <br/>
       <br/>
       Hesap uzmanları Osman Murşit Özbek ve Birol Acar ile, Bankalar Yeminli Murakıpları Hüseyin Al ve Uğur Uğurel"in imzasını taşıyan 12 Eylül 2002 tarihli 126 sayfalık MASAK"ın raporunda Çağlar ailesine ağır suçlamalar yöneltiliyor. Rapora göre, Çağlar"a ait Nergis Holding"in 1998"in ocak ayından aynı yılın ekim ayına kadar on ay içinde ihrac etmiş göründüğü mallarla ilgili alış ve satış faturalarının tamamı sahteydi. Çağlar"ın kurdurduğu 20 tane ayrı firma incelendiğinde, bunların hiçbirinin üretim faaliyetine rastlanmadı. Bu firmaların hepsinin başında, Çağlar"ın yanında muhasebe müdürü olarak çalışan Ahmet Bozan vardı. Hepsi İstanbul"da olan firmaların kuruluş amacı, İnterbank"tan bu firmalara kredi aktarılıp, bilahare Çağlar ailesi mensuplarının banka hesaplarına geçirmekti.
       <br/>
       <br/>
       MASAK raporunda, İnterbank kaynaklarının Çağlar ailesinin şahsi banka hesaplarına aktarımı anlatılırken, en çarpıcı örnekler Cavit Çağlar"ın oğlu Mustafa Çağlar"ın hesaplarındaki para hareketleri ile dile getiriliyor.
       <br/>
       <br/>
       Buna göre, İnterbank"ta yüzde iki payı bulunan Mustafa Çağlar, bankadan en fazla 3,4 trilyon lira kredi kullanabilecekken, 1998 sonu itibariyle İnterbank"tan çektiği ve şahsi hesaplarına aktardığı paranın miktarı 28,4 trilyon lira ve 105,8 milyon dolardı. Bu paraların tamamı, Mustafa Çağlar"ın, "8084-206667" numaralı banka hesabında toplandı. Rapora göre Çağlar bu paraları, muhasebe elemanları Ahmet Bozan"a kurdurulan 20 paravan şirket üzerinden kredi görüntüsüyle çekti. Devletin bankaya el koyması tarihine kadar bu mekanizmayla Çağlar ailesinin çektiği paranın miktarı 174,9 trilyon lira, 469,8 milyon dolar ve 177 milyon mark olarak gerçekleşti. Hatta Cavit Çağlar, İnterbank"ı Çukurova Holding"in sahibi Mehmet Emin Karamehmet"ten 250 milyon dolara satın aldığı zaman, bu paranın tek kuruşu Çağlar"ın cebinden çıkmadı. Çağlar, Karamehmet"in bankaya olan borçlarını devraldı ve bu borçları bankadan kendi şirketlerine kredi açtırmak suretiyle kağıt üzerinde kapattı.
       <br/>
       <br/>
       "Bu paraları, şahsi hesaplarına aktarıp kendi malvarlıklarını artırmada kullandılar ve Nergis Holding"e aktardılar" denilen MASAK raporunda, bankadan bu şekilde aile mensuplarının hesaplarına yapılan aktarımların yüzlerce örneği veriliyor. Örneğin, Bahar Kumaşçılık şirketine 23 Aralık 1997 tarihinde kullandırılan 7,9 milyon dolarlık kredi, şirketin hesabına kaydedildikten hemen sonra Mustafa Çağlar"ın hesabına aktarıldı. Altı gün sonra aynı firmaya 4,8 milyon dolar daha kredi kullandırıldı ve bu paranın ulaştığı son nokta yine Mustafa Çağlar"ın hesabı oldu. Yine, sözkonusu paravan firmalara 1998"in temmuz ayında kullandırılan 3,5 trilyon lira bu sefer Cavit Çağlar"ın "8084-208252" numaralı hesabında toplandı ve buradan Nursel Çağlar (Çağlar"ın eşi), Yeşim Hattat (Çağlar"ın kızı), Mustafa Çağlar, Şenol Şenkaya, Nermin Şenkaya ile Nergis Banuşoğlu"nun hesaplarına aktarıldı. MASAK raporu, Çağlar ailesinin bu şekilde kullandığı paranın miktarını 163 trilyon lira (1998 rakamıyla) ve 106 milyon dolar olarak veriyor. Raporda, İnterbank"ın eski genel müdürü Esat Erkuş, eski yönetim kurulu başkanı Memduh Yaşa ve kredi komitesi eski üyesi Erman Yardelen de, Çağlar ailesinin bu fiillerine yardım etmekle suçlanıyor.
       <br/>
       <br/>
       Şişli Adliyesi"nde dava başladığında, Çağlar ailesinin tesbit edilip tedbir konulabilen parası sadece 3 milyon dolardı. Bu sebeple Hazine, davanın sonuçlanmasına kadar Cavit Çağlar, Mustafa Çağlar, Şükrü Şenkaya, Şenol Şenkaya, Memduh Yaşa, Esat Erkuş ve Erman Yardelen"in bütün malvarlığına tedbir konulmasını istedi. Ancak Şişli 1. Asliye Ceza Mahkemesi, 9 Haziran 2003 günü bu talebi reddetti. Hazine avukatları bu karara karşı, İstanbul Ağır Ceza Mahkemesi"ne itirazda bulundu. Ancak Ağır Ceza Mahkemesi de Hazine"nin talebini yerine getirmedi.
       <br/>
       <br/>
       Yargı çevreleri, mahkemelerden peşpeşe Çağlar lehine kararlar çıkmasında, Profesör Köksal Bayraktar"ın başını çektiği avukat grubunun büyük etkisi olduğunu belirtiyorlar. Hazine"nin aslında Çağlar ile değil, Profesör Bayraktar ile hukuk savaşına giriştiği ancak şu ana kadar kazanan tarafın hep Profesör Bayraktar olduğu vurgulanıyor. Ünlü patronların avukatı olarak tanınan Profesör Bayraktar, Çağlar ile birlikte Aydın Doğan, Dinç Bilgin, Turgay Ciner, Korkmaz Yiğit ve Ali Balkaner"in de avukatlığını yapıyor.
       <br/>
       <br/>
       Galatasaray Üniversitesi"nde öğretim üyesi olan Profesör Bayraktar, yine Galatasaray"da görevli Profesör Duygun Yarsuvat ve Önder Öztürel ile birlikte ağır ceza avukatları arasında, "Galatasaraylılar grubu" olarak anılıyor.
       <br/>
       <br/>
       Uzmanlar, Hazine"nin Cavit Çağlar"a karşı bu kara para davasını kazanmasının, Yargıtay 11. Ceza Dairesi"nin vereceği karara bağlı olduğunu belirtiyorlar. Buna göre, Yargıtay, Bursa Mahkemesi"nin beraat kararını bozup Çağlar için mahkumiyet kararı verilmesini isterse, Hazine"nin kara para davasını kazanmasının da yolu açılıyor. Çünkü, Çağlar"ın bankayı dolandırmak fiilinden suçlu bulunması, MASAK raporunda öne sürülen iddiaların da kanıtlanması anlamına geliyor.
       <br/>
       <br/>
       Diğer taraftan Hazine, Cavit Çağlar"ın İsviçre ve Amerika başta olmak üzere yurtdışındaki serveti ile ilgili olarak yaptığı çalışmalardan şu ana kadar bir sonuç alamadı. Bu dava da dört yıldır sürüyor ve dosya halen İstanbul 6. Ağır Ceza Mahkemesi"nde. 17 Nisan 2001 günü Amerika"da Musevi dostları Semih Baruh, Hayim Medina ve eşi Nursel Çağlar ile birlikte iken yakalanıp, El Kaide mensuplarının da kaldığı cezaevine konularak elleri ve ayaklarından zincirlenen Çağlar, beş milyon dolar kefaletle serbest bırakılmasını istemişti. Bu yüzden İsviçre ile birlikte Amerika"da da hatırı sayılır bir serveti olduğu tezleri kuvvetlenmişti. Ancak, Hazine"nin gayri resmi olarak Çağlar"ın yırtdışındaki 100 milyon dolarını tesbit ettiği öne sürülmesine karşılık, Çağlar"ın avukatı Deniz Ketenci bu iddiayı reddediyor. Avukat Ketenci, Hazine"nin son alarak Amerika"daki araştırma girişiminden vazgeçtiğini bu talebin mahkemeye de geldiğini belirtti.
       <br/>
       <br/>
       Amerikan cezaevinden tahliye edilmeyince, alelacele Türkiye"ye iadesini isteyen, 28 Nisan 2001 günü Türkiye"ye getirilip Kartal Cezaevine konulan Çağlar, bir kaç ay sonra tahliye oldu. Ancak İnterbank"ta batırdığı 1,2 milyar doları ödeme konusunda şu ana kadar Ankara ile bir anlaşma sağlamadı. Avukat Deniz Ketenci, bu konuda Ankara ile görüşmelerin sürdüğünü, muhtemelen yakında bir anlaşmaya varılıp bunun açıklanacağını belirtiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2821), [web.archive.org (arşiv bağlantısı)](http://web.archive.org/web/20050114200025/http://www.aksiyon.com.tr:80/detay.php?id=2821)
