# ''Beni POAŞ ihalesi yaktı''

*Faruk Mercan 2003.06.30*

<div class="pNewsDetailMainContent ctx_content" itemprop="articleBody">
 Türkiye"nin dev şirketlerinin katıldığı Petrolofisi (POAŞ) ihalesinde herkesi geride bırakarak, "1 milyar 160 milyon dolar"la en yüksek fiyatı verdi. İhalede, dünyanın yedi petrol devinden biri kabul edilen Amerikan Texaco şirketini yanına almıştı. Hayyam Garipoğlu"nun ismini Türkiye, 1995"ten itibaren girdiği özelleştirme ihalelerinde verdiği yüksek fiyatlarla duydu.
 <br/>
 <br/>
 Herkes, 41 yaşındaki bu Adanalı işadamını merak etmeye başlamıştı. Ünlü tekstilci ve para tüccarı Nesim Malki"yi de yanına alarak 1995"te Sümerbank ihalesini kazandı ve bankanın sahibi oldu. Ama asıl büyük çıkışını 1998 Haziran ayında yaptı. Türkiye"nin dev şirketlerinin katıldığı Petrolofisi (POAŞ) ihalesinde herkesi geride bırakarak, "1 milyar 160 milyon dolar"la en yüksek fiyatı verdi. İhalede, dünyanın yedi petrol devinden biri kabul edilen Amerikan Texaco şirketini yanına almıştı. İhaleyi kazandığı gün, Texaco ile görüşmek üzere New York"a ulaştığında kötü haberi onlardan aldı. Texaco yetkilileri, "Ankara"dan haberler geliyor, ihaleyi bize vermeyecekler" demekteydi. Hayyam Garipoğlu şaşırmıştı. Hemen İstanbul"a döndü. Üç gün sonra gelişmeyi Reuters haber ajansı dünyaya duyurdu. Mesut Yılmaz başkanlığındaki dönemin hükümeti, POAŞ"ı Garipoğlu"na vermediği gibi, 1 milyar 150 milyon dolarla ihalenin ikincisi olan Doğuş Holding"in sahibi Ayhan Şahenk"e de vermedi. POAŞ, 1 milyar 110 milyon dolarla ihalede üçüncü olan Kamuran Çörtük-Turgay Ciner ikilisinin başını çektiği konsorsiyuma verildi. Ancak, onlar bu parayı temin edemediklerinden ihale bir süre sonra iptal edilecekti.
 <br/>
 <br/>
 Hayyam Garipoğlu, POAŞ kendisine verilmemesine rağmen, aynı yılın ağustos ayında Türkbank ihalesine girip en yüksek fiyatı veren beş kişiden biriydi. Kısa bir süre sonra da asıl kötü sürprizi yaşadı. Ekim ayında İstanbul polisi, Nesim Malki cinayetinin zanlılarını gözaltına aldığı operasyonda, ifadesine başvurulmak üzere Garipoğlu"nu da Emniyete aldı. Bütün hazırlıklarını Ankara"da Emniyet İstihbarat Daire Başkanlığı"nın yaptığı Nesim Malki cinayeti operasyonu dosyasında Hayyam Garipoğlu"nun ismi yer almıyordu. Dolayısıyla İstanbul polisinin, cinayet failleri ile birlikte onu da gözaltına alması tuhaftı. Üstelik bir banka patronuydu. Onun bu şekilde gözaltına alınması ve flaş bir cinayetle ilişkilendirilmesi Sümerbank için tehlike çanlarının çalması demekti. Gözaltına alınmasının ertesi günü cinayetin failleri ile yanyana resimleri yayınlandığında, dönemin Başbakanı Mesut Yılmaz, "Olayların odağı Nesim Malki cinayetidir. Bir gecede tam 700 trilyon lira el değiştirmiştir. El değiştiren para konusunda dikkatler ve gözler yurtdışına kaçan Erol Evcil ile işadamı Hayyam Garipoğlu"na çevrildi" demekteydi. Verilen haberlerde, "kamu ihalelerinin yıldızı, Malki cinayeti sorgusunda" denilmekteydi.
 <br/>
 <br/>
 İstanbul Devlet Güvenlik Mahkemesi, cinayet ile ilgisi bulunmadığından onu serbest bıraktı, ama üç gün gözaltında tutulduğu hafta, bankasından 200 milyon dolar para çekildi. Böylece güç duruma düşen Sümerbank, Hazine"nin kontrolüne alındı ve 22 Aralık 1999 günü Bakanlar Kurulu kararıyla bankaya el konuldu. Bankaya el konulmasından bir yıl sonra Garipoğlu"nu bir büyük sürpriz daha bekliyordu. Sadettin Tantan ve Zekeriya Temizel"in öncülüğünde batık banka patronlarına yapılan "Kasırga operasyonları" çerçevesinde 2000 yılı sonunda gözaltına alınıp tutuklanan beş kişiden biriydi. Sümerbank"ı 320 milyon dolar hortumlamakla suçlanmaktaydı. Yahya Murat Demirel"den sonra o alındı, onu Ali Balkaner, Korkmaz Yiğit ve Dinç Bilgin izledi. Yahya Murat Demirel"den sonra en fazla cezaevinde kalan kişi Hayyam Garipoğlu oldu. Kartal Cezaevi"nde 18 ay yattı.
 <br/>
 <br/>
 Cezayirli lejyoner dedenin marifetli torunu
 <br/>
 <br/>
 Dedesi Hacı Mehmet Bey, Fransız ordusunda Cezayirli bir lejyoner askerdi ve Kurtuluş Savaşı sırasında Fransızlar Adana bölgesini işgal ettiklerinde o da oradaydı. Adana"da ezan sesi duyunca, saf değiştirdi. İstiklal Savaşına katılıp gazi olan ve Meclis tarafından İstiklal madalyası ile ödüllendirilen Hacı Mehmet Bey, Adana"da evlenip Ceyhan"a yerleşti. Hayyam Garipoğlu, 1954"te Adana Ceyhan"da dünyaya geldi. Edebiyata düşkün olan babası bu ilk oğluna Ömer Hayyam"ın ismini koydu ve onu, 9 yaşında iken Fransızca öğrenmesi için Belçika"ya gönderdi. İlkokulu burada bitirdi. 17 yaşında Ceyhan Lisesi"ni birincilikle bitirdiği 1971"de İngiltere"nin Liverpol kentine gitti. Liverpol pamuk borsasında pamuk komisyoncusu olarak çalıştı. Babasının gönderdiği pamukları burada satıyordu. Liverpol"dan Almanya"nın liman şehri Bremen"e geçti. Bu tarihlerde Bremen de Liverpol gibi pamuğun iplik fabrikalarına dağıtımının yapıldığı bir merkezdi. Garipoğlu, bir yıl da Bremen borsasında pamuk sattı. Bu arada, Almanya"da iki yıl Kimya Fakültesi"ne devam etti, ancak işleri sebebiyle bitirmedi. Garipoğlu ailesi, 1976"dan 1995"e kadar iplik, maya, ağır metal, plastik ve kimya sektörlerinde 17 fabrika kurdu.
 <br/>
 <br/>
 Nesim Malki"yi nasıl tanıdı?
 <br/>
 <br/>
 Garipoğlu, 1994"te işlerinin merkezini İstanbul"a taşıdı. 1995"e gelindiğinde sırada banka sahibi olma vardı: "Ben Sümerbank"ı aldığımda, 1995 senesinde 17 tane fabrikam vardı ve beş bin küsür kişi de bu fabrikalarımızda çalışıyordu. En önemli husus bizim bir tek lira borcumuz yoktu. Türkiye"de Koç"un, Sabancı"nın dışında üç-dört tane firma sayamazdınız, bu kadar tesisi olacak ve bir lira borcu olmayacak. 1995"te bir tek ben banka aldım. Benden önce dört sefer satış ilanı olmuş, kimse almamış. Ben dördüncü defa, son satışına girdim. Özelleştirme idaresinden televizyon önünde şeffaf ve açık bir ihaleyle fiyatı yükselterek ve parasıyla satın aldım. Türkiye"de bankalardan kredi almak mümkün değildi. Çünkü her grubun kendi bankası var, eğer kredi verecekse kendi grubuna veriyor, siz alamıyorsunuz. Alırsanız da pahalı şartlarda alıyorsunuz. Biz de büyümek istiyoruz. 17 fabrikayı 30 senede kurduk. O zaman 30 sene daha yaşarsak ancak 30 fabrika daha kurarız. Ama amacımız, uluslararası olalım, devleşelim. O zaman bizim finans sektörüne girmemiz lazım, banka almamız lazım dedik. Sabancı neyle büyüdü? Akbank"ın sayesinde büyüdü. Nereden finans bulup bu kadar fabrika kuracaktı?"
 <br/>
 <br/>
 Hayyam Garipoğlu, Sümerbank ihalesine kadar Nesim Malki"yi tanımadığını belirtiyor. İkisi de yıllardır iplik piyasasında olmasına rağmen birbirlerini tanımamalarının normal olduğunu vurguluyor: "Ben bugün bile Türkiye"de hiçbir akrilikçiyi (sentetik iplik satıcısı) tanımam. Akrilik ayrı bir piyasadır" diyor. İhaleyi kazandıktan sonra bankayı yönetecek bir genel müdür arayışına girdiğini belirten Garipoğlu, Malki ile nasıl tanıştığını şöyle anlatıyor:
 <br/>
 <br/>
 "Bankayı yönetecek bir genel müdür lazım. Bir tek Şükrü Karahasanoğlu"nu tanıyordum. Şükrü Karahasanoğlu Malki"nin yanında çalışıyordu. İkinci, üçüncü toplantımızda, "Benim patron seninle tanışmak istiyor. Banka hakkında seninle görüşmek istiyor" dedi. Konuştuk, beni bankaya ortak eder misin dedi. Niye ortak edeyim dedim. Benimle ortak olmanın iki faydası var dedi. Türkiye"deki Yahudilerin hiçbirinin bankası yok, ben hepsini tanıyorum, onları bizim bankamıza müşteri yaparım dedi. Ama asıl beni cezbeden, dünyadaki bütün bankaların hepsinin tepesinde Museviler vardır. Petrol şirketlerinin, bankaların, sigorta şirketlerinin en tepesinde hep bunlar vardır. Ve hepsi birbirlerini tutar. Türkiye"de hiçbir Musevi"nin bankası yok dedi. Bizim bankamız olursa biz bunlarla daha iyi, daha çabuk diyalog kurarız dedi. Bir banka ancak uluslararası bankalardan kredi alabilirse büyüyebilir. Yoksa 50 senede büyürsünüz. Ben de bunu çok olumlu gördüm. Kaça aldıysam parasını da verecek adam. Yüzde 50"sini istedi. Olur dedim. Bankayı 103 milyon 460 bin dolara almıştım. Peşin ödememiz gereken 51,7 milyon doların yarısını, 25 milyon 860 bin doları verdi. 51,7 milyon dolarlık teminat mektubunun da yarısını o verecekti. Ondan sonra parayı bulamadı ve yüzde 25"te kaldı. Tüm imkanlarını zorladı ve teminatı (teminat mektubu payını) bulamadı."
 <br/>
 <br/>
 Garipoğlu"nun Sümerbank"ı devletten aldığı tarih 17 Ekim 1995"ti. 40 gün sonra, Nesim Malki Bursa"da öldürülünce, Garipoğlu Malki"den aldığı 25 milyon doları ailesine iade etti. Garipoğlu, hayatının kırılma noktası olarak, 1998"de Petrolofisi ihalesine girmesini gösteriyor. İhale sürecinde yaşanan ilginç bir gelişmeyi anlatıyor. İhale günü salonda Başbakan Mesut Yılmaz"ın yakını Mehmet Kutman ile aralarında geçen bir konuşmayı aktarıyor: "Ankara"da ihale salonunda, ihale başlamadan yarım saat, 45 dakika önce geldi. Mehmet Kutman, Kamuran Çörtük ve Turgay Ciner grubunun müşaviriydi. Onlar için Londra"ya gitti, kredi bulmaya çalıştı. Onların resmi müşaviri olarak ihalede o da vardı. Onların yanındaydı. Bana geldi, "İhaleye girme" dedi. Niye dedim. "Girsen de sana vermezler" dedi."
 <br/>
 <br/>
 24 banka Nesim Malki"nin evine haciz götürdü
 <br/>
 <br/>
 Garipoğlu, gözaltına alınması sürecinin o gün 1 milyar 60 milyon dolarla ihaleyi kazanmasıyla başladığını vurguluyor. Çünkü, "Petrolofisi"nin fiyatı 570 milyon dolardı. Ben fiyatı yükseltmiş oldum. Ucuza almak isteyenler bu fiyatla alamadılar" diyor. İhalenin kendisine verilmeyip, ikinci gelen Doğuş grubu da atlanarak Çörtük-Ciner konsorsiyumuna verilmesi üzerine medyada hükümet aleyhine başlayan yayınların da kendisini hedef tahtası haline getirdiğini vurguluyor: "İhale bana verilmeyince ben sesimi çıkarmadım, alanlara hayırlı olsun dedim. Ama medya durmadı. Medyanın tamamı, üç ay boyunca ihale şeffaf, sonuç çarşaf altında diye yazı yazdılar. Meclis"te soruşturma önergesi verildi. Ondan sonra Mesut Yılmaz bana düşman oldu. Bunun üzerine Malki cinayetinden beni gözaltına aldırdı. Yoksa beni hâlâ tanımaz. Malki cinayeti ile ilgimin olmadığını herkes biliyor. Beni götüren polisler bile, abi talimat geldi, dediler."
 <br/>
 <br/>
 Bu noktada Hayyam Garipoğlu"na, Mesut Yılmaz"ın, "Malki öldürüldüğü gece 700 trilyon el değiştirdi" sözlerini soruyoruz. Yılmaz, bu demeci, 19 Ekim 1998 günü Garipoğlu"nun gözaltına alındığı saatlerde Hürriyet gazetesine verdi. Ertesi gün bu sözleri manşetteydi. Manşetin altında da, koluna iki polisin girdiği Garipoğlu"nun resmi vardı. Yılmaz"ın demecini resmin altındaki, "Hayyam Garipoğlu DGM"de" ibaresi tamamlamaktaydı. Aynı gün Milliyet ise, "Çorap söküğü gibi... Malki cinayetine kamu ihalelerinin yıldızı da karıştı. Hayyam Garipoğlu sorguda" manşetiyle çıkmıştı. Garipoğlu, 1995 rakamlarıyla 14 milyar dolar eden 700 trilyon hikayesini şöyle anlatıyor:
 <br/>
 <br/>
 "Nesim Malki bankadan dolar bazında yüzde 10 faizle kredi alıyordu, onu piyasaya yüzde 18 faizle satıyordu. Para ticareti yapan, akıllı ve zeki bir adamdı. Çalışmadığı banka yoktu. Öldüğü gün de bütün bankalara borçluydu, 24 bankadan evine haciz geldi. 38 milyon dolar borçları vardı, ortağı bu borçları ödedi. 700 trilyon dediğiniz rakam, 1995"te 14 milyar dolara tekabül ediyordu. O zaman Türkiye"de bu para kimde vardı? Bütün bankalardaki mevduat miktarı 4-5 milyar dolardı. 14 milyar dolar parası olan bir adam gider bankadan 2 milyon dolar kredi alır mı? Piyasaya bir milyon dolar borçlanır mı? Malki öldüğünde Cavit Çağlar"a, Ali Osman Sönmez"e borcu vardı. Vadeli iplik almış, borçlarını ortağı ödedi. Nesim Malki ve ortağı, bunların babaları, tam kırk senedir aynı yerde aynı işi yapmışlar. Bu malı (ipliği) alıp vadeli satmışlar. Nesim Malki"nin bir tane evi vardı. Üç dört tane dükkanı vardı. Öldükten sonra da benim duyduğum kadarıyla, İsviçre"de bir gizli hesapta 6 milyon dolar bir parası çıkmış. İşte karısı ve kızı hâlâ burada yaşıyorlar. Milyar dolarları olsa, kocası öldürülmüş, bilmem ne olmuş, çeker giderdi buradan..."
 <br/>
 <br/>
 Garipoğlu, çoğu insanın ismini "Hayim" ile karıştırarak kendisini de Yahudi zannettiğini belirtiyor: "Tanıştığım insanların yüzde sekseni, doksanı beni Yahudi zannediyor." Halen yurtdışına çıkış yasağı ve bütün malvarlığı üzerinde tedbir bulunduğunu belirten Garipoğlu"na Sümerbank"ın batmasıyla çıkarılan fatura 320 milyon dolar. Garipoğlu, bu konuda Ankara ile uzlaşmak üzere olduklarını belirtiyor.
 <br/>
</div>


Kaynak: [www.aksiyon.com.tr](http://www.aksiyon.com.tr:80/soylesi/beni-poas-ihalesi-yakti_510595), [web.archive.org (arşiv bağlantısı)](http://web.archive.org/web/20160114015546/http://www.aksiyon.com.tr:80/soylesi/beni-poas-ihalesi-yakti_510595)
