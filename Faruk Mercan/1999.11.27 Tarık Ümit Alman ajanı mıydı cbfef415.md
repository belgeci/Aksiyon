# Tarık Ümit, Alman ajanı mıydı?

*Faruk Mercan 1999.11.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Neşet, Naciye oğlu, 22 Nisan 1947 Düzce doğumlu, Tarık Ümit ile 1987 yılında, Milli İstihbarat Teşkilatı'nın yasal görev alanına giren potansiyele sahip olması nedeniyle irtibat kurulmuştur.
  </font>
 </div>
 <div id="newsText">
  <font class="detail-text">
   Ancak, adı geçenin devletin diğer güvenlik kuruluşları ile de ilişkisi bulunduğu anlaşıldığından, kendisi ile sadece görev alanımıza giren konularda görüşülmüştür.
   <br/>
   <br/>
   "198894 yılları arasında Tarık Ümit ile hiçbir irtibat sözkonusu olmamış, Nisan 1994 ayından itibaren ise, yeniden görüşülmeye başlanılmıştır. Tarık Ümit, kendisi ile görüşülmeyen dönemde, özellikle organize suçlar konusunda Emniyet Genel Müdürlüğü ve diğer ilgili kuruluşlarla çalıştığını ifade etmiştir. Organize suçlar konusu yasal görev alanımıza girmediğinden ve zaten ilgili kuruluşlara da aktarılmış olacağı düşünüldüğünden hareketle, görüşmeler sırasında bu konular üzerinde durulmamış, şahsın mevcut imkan ve kabiliyetinden istifade ile yasal görev alanımıza giren hususlarda haber toplama faaliyetine yönelinmiştir.
   <br/>
   <br/>
   "Bu süre içinde de Tarık Ümit, diğer güvenlik kuruluşları ile görüşmeye devam ettiğini, şahsi buluşma ve kendisine ait telefonla bu görüşmeleri yaptığını beyan etmiştir. En son karşılıklı görüşme 28 Şubat 1995 tarihinde gerçekleştirilmiş, 2 Mart 1995 tarihinde telefonla yapılan görüşmeden sonra ise irtibat kesilmiştir.
   <br/>
   <br/>
   "İrtibatın kesilmesinden sonra, adı geçenin ailesi ile görüşülmüş, irtibat kurulamayış nedeni araştırılmışsa da, bir sonuca ulaşılamamıştır. Daha sonra anılan şahsın otomobili 3 Mart 1995 tarihinde Silivri'nin Kılıçlı köyünde bulunmuştur. Bundan hareketle, 23 Mart 1995 tarihinde Maslak Jandarma Komutanlığı'nda Albay Hasan Bağcı, Jandarma Alay Komutanı Albay Baki Onurlubaş ve Küçükçekmece Jandarma İlçe Komutanlığı'nda görevli Astsubay Ahmet Altıntaş ile görüşmeler yapılmıştır.
   <br/>
   <br/>
   "Adıgeçenler konuyu araştırdıklarını, bazı emarelere sahip olduklarını, ama bunların ancak araştırmalarının sonunda açıklık kazanacağını ifade etmişlerdir. Buna rağmen anılan şahısların araştırmalarından da belli bir sonuç alınamamıştır. Bu dönemde ve daha sonraki günlerde Tarık Ümit'in ailesi adıgeçene ulaşabilmek için yasal yollara başvurmuşlardır."
   <br/>
   <br/>
   Milli İstihbarat Teşkilatı'nın bilgi notunda hayat hikayesi kısaca bu şekilde anlatılan Tarık Ümit'in teşkilatla ilişkisi aslında 1978'de başladı. Düzceli hemşehrisi Ferda Seven'in etkisiyle tanımaya başladığı İstanbul'daki yeraltı dünyasından, hem Emniyet'e hem de MİT'e ortadan kaybolduğu tarihe kadar haberler taşıdı.
   <br/>
   <br/>
   Emniyet'te Atilla Aytek'le, MİT'te ise Mehmet Eymür'le çalışıyordu. Eymür, 10 Haziran 1988'de emekli olunca Ümit'in MİT'le ilişkisi kesintiye uğradı. Eymür, 31 Ocak 1994 günü yeniden MİT'e dönünce gözde ajanı Tarık Ümit'le tekrar çalışmaya başladı, ancak bu kez birliktelikleri çok kısa sürdü.
   <br/>
   <br/>
   Tarık Ümit ortadan kaybolduğu sırada izini Jandarma İstihbarat Astsubayı Ahmet Altıntaş sürdü. Mehmet Eymür'ün görevlendirdiği üç MİT görevlisi de Altıntaş'a bilgi akışı ile yardımcı oldu. Kuşkular, Abdullah Çatlı, Sami Hoştan ve Korkut Eken üçlüsü üzerinde yoğunlaştı. Eymür'e göre, Tarık Ümit, Çatlı'nın "alanına" girmişti ve cezalandırılmak üzere Hoştan'ın Silivri'deki yazlığına kapatılmıştı.
   <br/>
   <br/>
   Altıntaş: Ümit Alman ajanı
   <br/>
   <br/>
   Ümit'in izine rastlanamadığı için onu kimin alıkoyduğu bir türlü ortaya çıkmadı. Ama istihbaratçı Astsubay Altıntaş, çok enteresan bilgilere ulaştı. Altıntaş'a kulak verelim:
   <br/>
   <br/>
   "Mehmet Eymür üç elemanını göndermişti. Tarık Ümit'in MİT Teşkilatı'nın en üst düzeydeki ajanı olduğunu bana ilettiler. Hatta bana, 'Tuzla'da bir yer varmış, daha önceden geçmişte Alaattin Çakıcı kalmış, saklanmış; Tuzla'da bunun bir villası varmış oraya bir bakın' dediler. Yani bizi yönlendirenler MİT idi... Her kafadan bir ses çıkıyordu. Bir sürü kişi bir şeyler diyorlardı. Kazakistan'dan şu kadar para gelmiş, aklanmış, gitmiş diyorlardı... Yani bu olayla ilgili söyleyeceğim, Arnavut Sami (Hoştan), Haluk Kırcı ve Abdullah Çatlı'nın isimleri MİT tarafından kızına zikrediliyordu... Kızı bana, Kıbrıs'taki bir bankada ortak olduklarını ve ortaklardan birisinin de Mehmet Ağar'ın şoförünün kardeşi Ömür Özçelik olduğunu söyledi ve bunun da yüzde 25 hissesinin olduğunu söyledi... Tarık Ümit'in para kaynağı nedir, ne değildir diye 4 milyon dolar konuşuluyordu mesela, 4 milyon dolarlık bir para konusu vardı. Hande'nin (Ümit'in kızı) beyanı, Mehmet Eymür'ün adamlarının beyanı, 4 milyon dolarlık... 'Ortada 4 milyon dolar var' diyor... Yakınları, bu paranın uyuşturucudan geldiğini, bununla ilgili bir paylaşımdan dolayı bazı olayların olabileceği konusunda MİT'in elemanları da, daha doğrusu Mehmet Eymür'ün adamları da bu şekilde beyanlarını onlarla konuşuyordu... Tarık Ümit'in Alman Gizli İstihbarat Teşkilatı ile de çalıştığını, Yaşar Öz'ün eroin götürdüğü bir şeyi orada Almanya'ya yakalattığını ve ihbarın sonradan Tarık Ümit olduğunun ortaya çıktığını, Tarık Ümit'in bundan bayağı yüklü miktarda Alman Gizli Teşkilatı'ndan para aldığını kendi ailesi bana söyledi efendim..." (14 Ocak 1997 tarihli Meclis Komisyonu ifadesi).
   <br/>
   <br/>
   Tarık Ümit'in ortak olduğu Lefkoşa'daki bankanın ismi "First Merchant Bank". Susurluk kazasından sonra bu bankayı incelemeye alan Maliye Bakanlığı uzmanları sekiz milyon dolar kara para aklandığını tesbit ettiler. İncelemede çok çarpıcı bir gerçek daha ortaya çıktı. RusyaUkraynaKazakistanKıbrısİtalya arasında bu banka üzerinden milyar dolarlık bir para trafiği sözkonusuydu. Bankaya yüzde 15'le ortak olan Tarık Ümit, İtalya'daki gizli buluşmalar dahil bütün gelişmeleri MİT'in Ankara'daki karargahına, yani Mehmet Eymür'e bildiriyordu. Bankanın diğer ortakları ise şöyleydi: Rus uyruklu Valeri Koubarev (yüzde 50), Ömür Özçelik (yüzde 25) ve Hakkı Yaman Namlı (yüzde10). Eymür'e göre, 10 Aralık 1993'te kurulan bu bankanın kuruluş protokolünde, Türkiye'de Merkez Bankası Başkanlığı yapmış bir bürokratın da ismi geçiyor.
   <br/>
   <br/>
   MİT ne düşünüyor?
   <br/>
   <br/>
   Şüphesiz böyle muazzam bir para trafiğinin tam göbeğinde bulunan Tarık Ümit'in en ilginç özelliğini Astsubay Altıntaş söylüyor: Alman İstihbarat Teşkilatı ile irtibatı... Peki bu ne kadar mümkün?..
   <br/>
   <br/>
   Bu soruların cevabını da MİT görevlilerinin ağzından dinleyelim:
   <br/>
   <br/>
   "Bizim, olayların yabancı istihbarat teşkilatlarıyla bağlantılı yönlerini araştırmamız daha uygun olur düşüncesindeyim. Yani yurt dışında uzun süre kalmış kişilerin Türkiye'de karıştıkları büyük eylemler, büyük şeyler çok dikkatli incelenmeli. Bunun altında acaba başka nedenler mi var?.. Yani biz kolluk kuvveti gibi düşünmeyip işi daha ziyade istihbari açıdan ele almalıyız... Benim kastetmek istediğim şu: Yani bugün gündemde olan Abdullah Çatlı gibi kişilerin şey ederken sadece bir suç yönünden değil, yabancı istihbarat teşkilatlarıyla bir bağlantıları var mı? Ben yani var veya yok diye birşey söylemiyorum ama..." (Mehmet Eymür'ün, 26 Aralık 1996 tarihli Meclis Susurluk Komisyonu ifadesi).
   <br/>
   <br/>
   "Alaattin Çakıcı beni telefonla aradığında yasadışı bazı örgütlerin ve hatta yabancı gizli servislerin kendisini takip ettiğini söylüyordu. Ben Alaattin Çakıcı'nın yabancı bir gizli servis eline düşmesinin Türkiye açısından çok mahsurlu olacağını düşündüğüm için ona tavsiye olarak gerek yasadışı örgütlerin gerekse yabancı gizli servislerin onu bulabileceği yerlerde olmamasını söylemek istiyordum." (MİT Operasyon Dairesi yöneticisi Yavuz Ataç'ın 11 Aralık 1998 günü İstanbul Devlet Güvenlik Mahkemesi Savcısı Aykut Cengiz Engin'e verdiği ifade).
   <br/>
   <br/>
   İstahbarat potansiyeli çok yüksekti
   <br/>
   <br/>
   Tarık Ümit de, Abdullah Çatlı ve Alaattin Çakıcı kadar istihbarat servisleri için ilginç bir isimdi. Zaten o yüzden çok gözde bir ajandı.
   <br/>
   <br/>
   Mehmet Eymür'ün ağzından dinleyelim:
   <br/>
   <br/>
   "Abhazya kökenli bir aileden gelmekte. Hatta Abhazya'da halihazırda çok üst düzeyde akrabaları var bildiğim kadarıyla. 1965 yılında Almanya'ya gitmiş, orada ekonomi öğrenimine girmiş. Yarım bırakmış, Türkiye'ye geri dönmüş. 196873 yılları arasında kerevit ihracatı işiyle uğraşmış. Türkiye'de ilk defa kerevit işini başlatmış ve bayağı büyük paralar kazanmış bundan dolayı. 1973 yılında bir yaralama suçuna girmiş ve mahkumiyet almış. Mahkumiyet alınca yurtdışına çıkmış. 1974 affından istifadeyle tekrardan yurtiçine dönmüş. Bu arada Gentaş diye, Ümtaş diye, Çelik Sanayii diye bir çok şirketler kurmuş. Kıbrıs'ta olan bir bankaya ortak olmuş ve bir dönemde de İstanbul ili vergi sıralamasında yüksek vergi verenlerden 20. sırada yeralmış. Alman asıllı eşi ve iki tane de kızı var. Biri evli, diğeri değil. Tarık Ümit'ten tabii ki, bizim de istifade etmemizin nedeni, biraz da karışık yaşamı olan bir kimseydi. Takdir edilir ki, zaten, yani, o tip kişilerde ancak bir istihbarat potansiyeli oluyor. Ve onlardan faydalanılıyor. Yani, hangi konuda biraz o işlere bulaşıyorsa, o kişilerden en iyi bilgi alınabiliyor. Tabii, işin kolluk kuvvetini ilgilendiren yönü, bizi bu şey de pek ilgilendirmiyor. Bizi istihbari yönünden ilgilendiriyor. Suçu varsa onu yakalıyorlar, ediyorlar. O bizi pek ilgilendirmiyor." (26 Aralık 1996 tarihli Meclis Susurluk Komisyonu ifadesi).
   <br/>
   <br/>
   Galiba, "Tarık Ümit, Alman İstihbaratı tarafından devşirildi mi?" sorusunun cevabını en iyi bilen kişi Ümit'in patronu Mehmet Eymür.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5567), [web.archive.org (arşiv bağlantısı)](http://web.archive.org/web/20130705184917/http://www.aksiyon.com.tr:80/aksiyon/newsDetail_getNewsById.action?newsId=5567)
