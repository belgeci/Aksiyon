# Yeni trend: Popüler hukuk dergisi

*Faruk Mercan 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Güncel Hukuk dergisi Yayın Kurulu üyesi Zehra Kafkaslı, “Güncel Hukuk Türkiye’de bir ilktir. Bizim dergimizin başarısı, başkalarını da cesaretlendirdi ve yeni hukuk dergileri çıkmaya başladı.” diyor.Son dönemde piyasaya birbirinden ilginç popüler hukuk dergileri çıkmaya başladı. Hürriyet grubunun “Güncel Hukuk” dergisi ve Sabah grubunun “Hukuki Perspektifler” dergisinden sonra, Radikal gazetesi köşe yazarı ve avukat Adnan Ekinci, “Yeni Hukuk” dergisini çıkarmaya başladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609162444im_/http://www.aksiyon.com.tr/resim/568/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hukuk denince akla mahkemeler, hâkimler, savcılar ve avukatlar gelir. Normal vatandaş, adliye ile işi olmadığı sürece hukukla pek ilgilenmez. Adliyelik işi çıksa da  çoğunlukla bunu bir avukatla halleder. Peki, bu ‘cüppeli hukuk ekabiri’nin dünyasında neler olur? İşte bu güncel hukuk dergileri, toplumun bu bilgi ihtiyacına büyük ölçüde cevap vermeye başladı.
   <br>
    <br>
     Doğan grubunun, yaklaşık iki yıldır yayımladığı aylık Güncel Hukuk dergisini, aynı zamanda avukatlık yapan Prof. Köksal Bayraktar yönetiyor. Bayraktar, son yıllarda hemen hemen bütün batık banka davalarında, banka patronlarını savunmasıyla ön plana çıkmıştı. Yayın koordinatörlüğünü uzun süre Cumhuriyet gazetesinin de avukatlığını yapan Fikret İlkiz’in üstlendiği dergide, güncel hukuki konular irdeleniyor. Örneğin, bu sayıda, Kur’an kurslarına yaş sınırlamsı bir dosya olarak ele alınırken; hukuk tarihinde Ankara İstiklal Mahkemesi’ne yer verilmiş. 	Üç ayda bir yayımlanan Hukuki Perspektifler dergisinin yayın direktörlüğünü Sabah gazetesinin sahibi Turgay Ciner’in avukatı ve Sabah Medya Grup Başkanı olan Kenan Tekdağ yapıyor. Dergiyi fiilen yöneten kişi olan Doç. Adem Sözüer, “Biz popüler bir hukuk haberi dergisi değiliz.” dese de, her sayıda yaptığı “yuvarlak masa” söyleşileri tamamen popüler nitelikte. Örneğin son sayıda “Özgürlük mü, güvenlik mi?” başlığı ile yapılan ve 42 sayfa ayrılan bu söyleşinin konukları şöyle: Eski Milli İstihbarat Teşkilatı Müsteşarı Sönmez Köksal, değişimci sosyolojik görüşleriyle tanınan Prof. Nur Vergin, özgürlükçü yaklaşımları ile tanınan eski İstanbul Barosu Başkanı Yücel Sayman, yargıda kirliliğin önemli boyutlara çıktığını gösteren anketiyle tanınan Prof. Hayrettin Ökçesiz, Prof. Bengi Semerci ve Prof. Abdülkadir Çevik.
     <br/>
     <br/>
     Bu dergiler arasında haber dergiciliğine en yakın duranı Yeni Hukuk. Zaten derginin Yayın Yönetmeni Adnan Ekinci, “Bir haber dergisi yaptım. Aksiyon, Aktüel, Tempo gibi, tartışma açan, polemik boyutu olan, sorgulayan ve günlük hayata çok yakın duran bir içerik düşündüm. Dedikodu bile var bizim dergimizde. Çünkü bunların hepsi hayatın içinde var.” diyor. Dergide, Kaya Çilingiroğlu ile Hülya Avşar’ın boşanmalarına alışılmamış bir hızla bir günde karar veren mahkemeye yönelik eleştiri yazısı Ekinci tarafından kaleme alınmış. Yine, dergide mizahi bir yaklaşımla, avukatların özellikleri arasında, beyaz yalanları bolca kullanmaları, çok içki ve sigara içmeleri de sayılmış.
     <br/>
     <br/>
     Dergide ‘hukukçu azameti’nin güzel bir örneği de yer alıyor. İstanbul’un ünlü finans avukatı Ahmet Pekin, “İyi avukat kimdir?” sorusuna, “İyi avukat bu mesleği benim yarım kadar başarıyla yapandır.” cevabını veriyor. Her yıl İstanbul’da en yüksek gelir vergisi verenler listesine giren Pekin, “Diyelim ki devlet Euro Bond çıkarıyor. Daha bunun e’si ortada yokken, biz onun dokümantasyonunu hazırlamaya başlarız. Demek ki ilk haber alan Hazinedir, ikinci haber alan da biz ve İngiliz avukatlardır.” diyor. Röportajın tek kusuru, Pekin’in bugüne kadar medyaya hiç konuşmadığının belirtilmiş olması. Halbuki, Pekin ile yaptığımız bir söyleşi Aksiyon’un 6 Ocak 2003 tarihli 422. sayısında yayımlanmıştı.
     <br/>
     <br/>
     Güncel hukuk dergileri arasında sayılabilecek bir diğer yayın Ankara Barosu’ndaki stajyer avukatların çıkardığı Hukuk Gündemi dergisi. Dergi üç ayda bir yayımlanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22714), [web.archive.org (arşiv bağlantısı)](http://web.archive.org/web/20070609162444/http://www.aksiyon.com.tr:80/detay.php?id=22714)
