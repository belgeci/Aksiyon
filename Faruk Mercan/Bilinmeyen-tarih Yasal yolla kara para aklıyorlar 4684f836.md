# Yasal yolla kara para aklıyorlar

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20030624160052im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030624160052im_/http://www.aksiyon.com.tr/resim/439/26.jpg" vspace="5"/>
  </p>
 </font>
 <font class="content">
  Kara parayla mücadele etmekle görevli Mali Suçlar Araştırma Kurulu yeniden tartışmaların odağına yerleşti. Kurul’un bilgisayar altyapısı ile ilgili projenin bir İngiliz firmasına verilmek istendiği iddia ediliyor, ancak bu hassas konuda MASAK’tan henüz ses çıkmadı. MASAK, Meclis Yolsuzlukları Araştırma Komisyonu’nun da gündeminde...
 </font>
 <p>
  <font class="content">
   Galatasaray Üniversitesi’nde 2000 yılı Nisan ayında yapılan “Kara Paranın Aklanması” konferansına katılan Paris Üniversitesi öğretim üyesi Profesör Pierre Kopp’ın verdiği rakamlara göre, dünya genelinde dolaşan kara para miktarı, 300-500 milyar dolar. Diğer bazı uzmanlara göre, bu rakam bir trilyon doların bile üzerinde.
   <br/>
   <br/>
   Türkiye’deki yıllık kara para dolaşımı hakkında da çeşitli rakamlar dile getiriliyor. Doktorasını kara para aklama suçu konusunda yapan Galatasaray Üniversitesi öğretim üyesi Yardımcı Doçent Doktor Ümit Kocasakal’a göre, sadece uyuşturucudan kaynaklanan kara para miktarı yılda 2,5-3 milyar dolar. Yabancı kaynaklardaki bilgilere göre Türkiye üzerinden bir yılda geçen uyuşturucu maddenin parasal değerinin 50 milyar dolar olduğunu belirten Kocasakal, “Türkiye’deki aracılar bu uyuşturucu işinden yüzde 5 ile yüzde 7 arasında komisyon alıyorlar. Bu da 2,5-3 milyara tekabül ediyor” diyor.
   <br/>
   <br/>
   Mali Suçlar Araştırma Kurulu (MASAK); uyuşturucu kaçakçılığı, hayali ihracat, vergi kaçırma gibi faaliyetlerden kaynaklanan bu kara para trafiğini çözmek için 1996’da kuruldu ve 1997 Şubat’ında faaliyete başladı. Özellikle, şüpheli işlemleri MASAK’a bildirme yükümlülüğü altında olan bankalardan gelen ihbarlar ve polisin yaptığı yolsuzluk operasyonları ile ortaya çıkan dosyalarla yapılan kara para araştırması sayısı binin üzerine çıktı.
   <br/>
   <br/>
   Bu ihbar ve dosyaları inceleyen MASAK’ın, haklarında kara para raporu yazdığı şahıslar için dava açılmak üzere savcılara gönderdiği dosya sayısı bugüne kadar 100’ün üzerine ancak çıkabildi. Bu raporların bazılarındaki delilleri dava açmak için yeterli bulmayan savcılar, diğerleri hakkında dava açtı. Kara para takibatına uğrayan isimler arasında Urfi Çetinkaya, Yahya Murat Demirel, Sudi Özkan, Hakkı Yaman Namlı, Ömer Lütfi Topal, Korkmaz Yiğit, Cavit Çağlar, Hüseyin Baybaşin, Alaattin Gazioğlu, Erol Maks Kohen, İshak Romano, Fadıl Akgündüz, Orhan Aslıtürk, Tuncay Alankuş, Erol Evcil, İdris Özbir gibi isimler bulunuyor. Fakat bugüne kadar Yargıtay aşamasını da geçerek Hazine lehine sonuçlanmış olan bir dava bilinmiyor.
   <br/>
   <br/>
   Bu yüzden, MASAK’ın kara parayla mücadelede randımanlı sonuçlar alamadığı düşüncesiyle zaman zaman eleştiriler yükseliyor. Örneğin, İçişleri Bakanlığı döneminde Sadettin Tantan, “MASAK’ın Maliye Bakanlığı bünyesinden alınıp İçişleri Bakanlığı’na bağlanması gerekir” düşüncesini ortaya attı. Hatta Tantan, bu yönde bir kanun tasarısını Meclis’e sevk etme girişiminde bulundu; ancak o dönemde Maliye Bakanı Sümer Oral’ın engeline takıldı.
   <br/>
   <br/>
   MASAK’ın kadrosu, Maliye kökenli isimlerden oluşuyor, başında da Maliye müfettişi Nejat Coşkun bulunuyor. Emniyet, başından beri MASAK’ta maliyecilerle birlikte polis ve gümrükçülerin de bulunmasını istiyor. Emniyet’in dile getirdiği bu yeni yapılanma ihtiyacı şu gerekçelere dayandırılıyor: “Diyelim ki X işadamı, Bahama adalarına şu kadar mal göndermiş, karşılığında şu kadar Katma Değer Vergisi almış. Gerçekten yurtdışına bu kadar mal ihraç eden böyle bir şirket var mı? Veya 10 milyon dolarlık bir şirket var, ama bir milyar dolarlık fatura kesmiş. Bunları polis, maliyeci ve gümrükçünün birlikte çalışması çözer.”
   <br/>
   <br/>
   Kara para ile mücadeleyi öngören kanunun ilk taslağını hazırlayan Profesör Osman Altuğ, MASAK’ın Başbakanlık bünyesinde kurulmasını öngörmüştü. Prof. Altuğ, “Mesela uyuşturucu kaçakçılığı, silah kaçakçılığı, terörün finansmanı, tüm güvenlik birimlerini ilgilendiren olaylar. Maliye Bakanlığı’na bağlı MASAK’ın tüm bu sistemi birlikte yürütmesi mümkün değildir” diyor.
   <br/>
   <br/>
   MASAK’ın kalmasından yana olduğunu ve uzman bir kuruluş olarak varlığını sürdürmesi gerektiğini belirten Galatasaray Üniversitesi öğretim üyesi Ümit Kocasakal da, MASAK’ın bugünkü yapılanmasıyla kara paranın delillendirilmesinde yetersiz kaldığını kabul ediyor. İngiltere’de polisin, uyuşturucu gelirinden kaynaklandığını düşündüğü paraları operasyon yaparak ele geçirdiğini, paranın üzerindeki uyuşturucuyu tespit ederek bunu kara paraya delil saydığını anlatan Kocasakal, şöyle devam ediyor:
   <br/>
   <br/>
   “Bizde MASAK sadece dosya üzerinde inceleme yapıyor. Dosya üzerinden bunu belirleyebilmek çok zor. Mesela 100 bin dolar havale edilmiş. Bu kara para mı, değil mi? Normalde meşru bir işlem de olsa aynı yolla havale yapılıyor, aklama da olsa aynı yolla yapılıyor. Aklama olduğunu gösterecek olan arkasındaki amaç. Bunu dosya üzerinden bulamazsın.”
   <br/>
   <br/>
   Kocasakal’a göre, bu handikapı aşmak için, kara para soruşturmasının başlangıcında MASAK’ın savcılara ve polise başvurarak operasyonel bir faaliyetle sağlam bir delillendirme yapması gerekiyor. Bu operasyonel aşamada, devletin mahkemede kara para davasını kazanmasını sağlayacak delillerin ele geçirilmiş olacağını belirten Kocasakal, “Türkiye’de açılan kamu davalarının yüzde 60’ı, 65’i beraatle sonuçlanıyor. Çünkü mahkeme için yeterli delil yok. MASAK belki raporlarında bazı karineler sebebiyle bu kara paradır diyor ama, mahkeme için karine ve kanaat yeterli değil. Mutlaka delil lazım” diyor.
   <br/>
   <br/>
   Son günlerde iki gelişme yeniden MASAK’ı tartışma gündeminin odağına çekti. Tercüman gazetesi yazarı Nuh Gönültaş, 15 Nisan 2003 günkü yazısında ortaya ilginç bir iddia attı. Buna göre, MASAK’ın bilgisayar altyapısı ile ilgili otomasyon projesiyle bir İngiliz firması ilgilenmekteydi. Bu yüzden İngiltere’nin Ankara Büyükelçisi Sir Peter J. Westmacott, Çankaya Köşkü’ne de ulaşacak şekilde, MASAK Başkanı Nejat Coşkun’un başarılı çalışmalarından zaman zaman söz etmekteydi. Gönültaş, AK Parti Hükümeti’nin Nejat Coşkun’u görevden alarak yerine maliye müfettişi Gençosman Yaraşlı’yı getirmek istediğini, ancak bu kararnamenin Cumhurbaşkanı Ahmet Necdet Sezer’den döndüğünü hatırlatmaktaydı. İlginç olan, MASAK’ın böylesine “hassas” bir iddia hakkında sessizliğini koruması oldu. Öte yandan, yolsuzluk olaylarını araştırmak üzere kurulan Meclis Komisyonu’na da bugüne kadar MASAK ile ilgili çeşitli bilgilere ulaştığı belirtiliyor. Nitekim Komisyon Başkanı AK Parti’li Azmi Ateş, çalışmaları hakkında bilgi verirken, MASAK’ın da bir anlamda yolsuzlukla mücadele etmekle görevli olduğunu ancak bugüne kadar yetersiz kaldığını açıkça dile getiriyor.
   <br/>
   <br/>
   Ancak kara para uzmanı Ümit Kocasakal, mevcut tabloya rağmen MASAK’ı başarısız bulan görüşlere katılmıyor. Doktora çalışması yaptığı 1997–98 döneminde Fransa’da mahkemelerden çıkan kara para kararı sayısını “iki” olarak tespit edebildiğini belirtiyor. “Çünkü kara paranın açığa çıkarılması çok zor, açığa çıkarılsa bile suçun mahiyeti gereği, ispat zorluklarından dolayı sonuç alabilmek çok zor” diyen Kocasakal, İsviçre gibi bir ülkede bile bu konuda mahkemelerde sonuçlanmış dava sayısının çok az olduğunu vurguluyor. Kara para uzmanı Kocasakal, bugünlerde uygulanan birbirinden ilginç kara para aklama yöntemlerini ise şöyle anlatıyor:
   <br/>
   <br/>
   “Belki inanmayacaksınız ama bunlardan bir tanesi mahkeme kararıyla aklama yöntemi. Yurtdışında bir off–shore (vergiden muaf) şirket kuruyorlar. Burada da bir şirketi var. Buradaki şirket, yurtdışındaki şirketten mesela 10 ton pamuk istiyor. Sözleşmeye de bir şart konuyor. Eğer pamuk gelmezse şu kadar tazminat ödenecek diye. Tabii bu pamuk gelmiyor. Ve Türkiye’de Asliye Ticaret Mahkemesi’nde dava açılıyor. Mahkeme, yurtdışındaki şirketin bu ödemeyi yapmasına karar veriyor ve para geliyor. Paranın kaynağı ne diye sorduğun zaman adamın elinde kapı gibi mahkeme kararı var. İkinci bir aklama yöntemi, kendi kendine borçlanma. Yurtdışındaki bir bankada hesap açıyor. O hesabı garanti gösterip buradaki bankadan kredi alıyor. Günü geldiğinde de krediyi ödemiyor. Banka yurtdışındaki hesaptan bu parasını tahsil ediyor. Paranın kaynağını sorduğunda adam belgeyi gösterip kredi aldım diyor. Bir de sanal kumarhaneler yoluyla aklama çıktı. Tamamen internet üzerinden oynuyorsun. Bütün işlemler elektronik. Takibi mümkün değil. Çünkü bu kumarhaneler zaten yurtdışında. Sordun mu, kumardan kazandım diyor. Kumarhaneye sorsan, evet kazandı diyecek çünkü anlaşmalı çalışıyorlar.”
   <br/>
   <br/>
   Ünlü mafya babası Al Capone’un sağ kolu Charles Lucky Luciano, “Kirli para veya temiz para yoktur. Sadece para vardır” diyordu. Luciano’yu yalanlarcasına makalesine “Paranın karası” başlığını koyan MASAK uzmanı İnönü Akgün Alp, kara paranın bir ülke ekonomisi için yol açtığı tehlikeler konusunda şu çarpıcı tespitleri yapıyor:
   <br/>
   <br/>
   “Kara para aklama faaliyetinde, aklayıcıların kara parayı yasadışı kaynağından uzaklaştırmak amacıyla sık sık, bir para birimini diğer bir para birimine çevirdikleri görülmektedir. Bu çerçevede ülkeye döviz olarak giren kara para, ülke içerisinde yerli para birimine dönüştürüldükten sonra elde bir süre tutulması, orta vadede yerli paranın aşırı değerlenmesine yol açacak, bu durum ise muhtemelen ödemeler bilançosuna yansıyabilecek; ihracatı azaltıp ithalatı özendirdiği için toplam talebi kısıcı bir etki yaratabilecektir. Öte yandan döviz kurlarında yaşanan bu değişim, bir kur riski doğuracak; bu ise döviz üzerinden borçlananlar lehine, yerli para üzerinden borçlananlar aleyhine bir durum yaratacaktır. Bu durum sadece bankalar açısından değil, vadeli ödemelerin yaygın olduğu ticari sektörde de büyük sorunlara ve iflaslara yol açabilecektir. Benzer bir istikrarsızlık hisse senedi piyasasında ortaya çıkabilecektir. Yasadışı kaynaklı bu sıcak para girişi borsayı ateşleyebilecek, bu para ülkeden çıkmaya karar verdikten sonra ise borsada ani düşüşlere rastlanabilecektir. Bir istikrarsızlık da gayrimenkul fiyatlarında ortaya çıkabilmekte, bu varlıkların değerleri istikrarsız olarak artıp azalabilmektedir. Bu varlıkların değerinde görülen artış ve azalışlar ise, gayrimenkul sahiplerinin beklentilerini de etkilemekte; dolayısıyla bu piyasada şişirilmiş fiyatlarla karşılaşılabilmektedir. Özetle, büyük miktarlara ulaşan “kirli” para, yöneldiği piyasada fiyatları şişirirken, çıktığı piyasada ani fiyat düşüşlerine neden olmaktadır.”
   <br/>
   <br/>
   “Kötü para, iyi parayı tedavülden kovar” kuralı gereği, zamanla kara paranın, meşru parayı tedavülden kovmaya başladığını belirten Alp, “Yasal paranın ülkeye girmekten kaçması ise yatırım oranının yükselebileceği kadar yükselmemesi sonucunu doğuracaktır. Bu durum ise uzun vadede, sürdürülebilir büyümenin düşmesi anlamına gelmektedir... Ayrıca yüksek meblağlardaki “kirli” paranın verimli yatırımlara yönelmediği, dolayısıyla ekonomik büyüme üzerinde etkili olmadığı yönünde bulgular da vardır” diyor.
   <br/>
   <br/>
   LAUNDERİNG: PARAYI ÇAMAŞIR GİBİ YIKAMAK
   <br/>
   <br/>
   Kara para aklamayı açıklayan, “laundering” deyimi çamaşır yıkama anlamına geldiği için, bu mekanizma çamaşır yıkama sürecindeki üç ayrı aşamaya benzetiliyor. Paranın bankalar ve çeşitli yatırımlar aracılığıyla sisteme sokulduğu aşamaya yerleştirme (placement), paranın izinin sürülmesini olabildiğince engellemek için yapılan operasyonlara ayrıştırma (layering) adı veriliyor. Üçüncü aşama ise bütün paranın kanuni bir zenginlik haline getirildiği bütünleştirmeyi (integration) kapsıyor. Türkiye, uyuşturucu madde kaçakçılığı ve kara paranın önüne geçilmesini öngören uluslararası sözleşmeyi 1988’de imzalayan ilk ülkeydi. Fakat bu sözleşme ancak 1995’te Meclis’in onayına sunulabildi. Daha sonra kara para ile mücadeleyi öngören kanun, 19 Kasım 1996’da Meclis’ten geçip yürürlüğe girebildi. Mali Suçlar Araştırma Kurulu da bu kanun uyarınca 17 Şubat 1997’de kurulup faaliyetine başladı. 11 Eylül’de ABD’ye yapılan saldırıdan sonra dünyada ivme kazanan kara para ile mücadele hareketi çerçevesinde Türkiye, aklanmış suç gelirlerine el konulmasına yönelik Avrupa Konseyi sözleşmesini 27 Eylül 2001 günü imzaladı. Avrupa Konseyi’ndeki Daimi Temsilcimiz Büyükelçi Alev Kılıç’ın imza attığı bu sözleşme, uyuşturucu madde ve silah kaçakçılığıyla terör faaliyetleri sonucu elde edilen paralara el konulması ve bankalardaki bu hesapların dondurulmasını öngörüyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2548), [web.archive.org (arşiv bağlantısı)](http://web.archive.org/web/20030624160052/http://www.aksiyon.com.tr:80/detay.php?id=2548)
