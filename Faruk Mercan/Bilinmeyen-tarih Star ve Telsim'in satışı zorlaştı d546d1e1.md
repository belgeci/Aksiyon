# Star ve Telsim'in satışı zorlaştı

*Faruk Mercan Bilinmeyen-tarih*

<div>
 <p>
  <font>
   "Uzanlar"ın üvey evladı" unvanı verilen küçük kardeş Bahattin Uzan"ın Avukatı Emin Canacankatan, "Ağabey Kemal Uzan"ın 16 milyar dolar değerinde malvarlığı olduğu söyleniyor" diyor. Bahattin Uzan, Uzanlar soruşturmasını yürüten İstanbul mali polisini bile şaşırtan bir hayat hikayesinin kahramanı. Kemal Uzan"ın küçük kardeşi, Cem ve Hakan Uzan"ın amcası Bahattin Uzan'ın, mali poliste sorguya alındığında malvarlığı olarak sadece bir dairesi ve diğer bir dairede yarım hissesi olduğu anlaşıldı.
   <br/>
   <br/>
   Bahattin Uzan, "Bütün malvarlığım işte bu bir buçuk daireden ibaret" deyince, Mali polisin "Uzanlar'ın üvey evladı mısın?" sorusuyla karşılaştı.
   <br>
    <br>
     Bahattin Uzan, şüphesiz Kemal ve Yavuz Uzan"ın öz kardeşiydi. Ancak, bir inşaat mühendisi olan Bahattin Uzan, Türkiye"de ihtişam ve debdebenin sembol isimlerinden biri olan ağabeyi Kemal Uzan"dan çok farklı bir hayat çizgisine sahip oldu. Polisin ona, "Üvey evlat mısın?" sorusunu yöneltmesi, yalnızca bir inşaat mühendisi standardındaki bu mütevazı malvarlığı ile ilgili değildi. İki ağabeyi ve yeğeni Hakan Uzan, bütün dünyada aylardır aranmalarına rağmen izlerine rastlanamadı. Ama Bahattin Uzan, yurtdışına çıkıp saklanma şansına sahip olmadı ve geçtiğimiz eylül ayından beri Kartal Cezaevinde tutuklu bulunuyor.
     <br>
      <br>
       Bahattin Uzan, kendisini cezaevinde ziyaret eden avukatı Emin Canacankatan"a hem çok ilginç bir anısını anlattı, hem de el yazısı ile kağıda yazdığı ve inşaat mühendisi olarak kırk yıl boyunca yaptığı iki milyar dolar değerindeki projeleri içeren listeyi verdi. Cidde Kraliyet Muhafız Alayı, Afşin-Elbistan Termik Santrali, Berke Barajı gibi büyük projelerin altında imzası olan Bahattin Uzan, avukatına 1980"li yıllarda Libya"da yönettiği konut projesini anlatırken, "Çölde hayatı, her gün çadıra giren koca akreplerle paylaştım" diyor.
       <br>
        <br>
         İki çocuk babası olan 62 yaşındaki Bahattin Uzan"ı hayatını inşaatlarda ve güç şartlarda geçirmiş biri olarak gören Avukat Canacankatan, "O halde hangi suçtan dolayı tutuklandı?" sorusuna şu cevabı veriyor: "Tutuklu olmasının gerekçesi, bilişim alanında faaliyet gösteren Merkez Yatırım A.Ş.nin yönetim kurulunda görev almasıdır. Bu görevden, sağlık sebebiyle 6 Haziran'da istifa etmiştir. Şirket, İmar Bankasına (ve Uzan grubunun diğer şirketlerine) bilişim alanında destek vermiş."
         <br/>
         <br/>
         Kemal Uzan"ın
         <br/>
         <br/>
         malvarlığı 16 milyar dolar
         <br/>
         <br/>
         Parlak bir iş geçmişi olan Bahattin Uzan"ın sadece 1,5 daire sahibi gözükmesinin normal olup olmadığını soruyoruz Avukat Canacankatan"a. "Kendisi o projelerde bir inşaat mühendisi olarak çalışmış, maaşını almış. Ülkemizde, inşaat mühendisliği yapan diğer insanların farklı bir malvarlığı mı var? Uzan ailesinin bir ferdi olması diğer Uzanlar"a eşit bir ekonomik varlığı olmasını mı gerektirir? Çocuklarının üzerinde de malvarlığı yok" diyor.
         <br/>
         <br/>
         Avukat çok çarpıcı bir bilgi veriyor. Mahkemedeki duruşmalarda ortaya çıkan rakamlara göre Uzan ailesinin (Kemal Uzan ve çocukları) malvarlığının 16 milyar dolar civarında olduğunu, bu malvarlığının 6,5 katrilyon dolayındaki İmar Bankası zararını kat kat karşılayabileceğini vurguluyor: "Bir hesap yapılacak olursa, battığı iddia edilen paranın dört katı üzerinde malvarlığı olduğu söyleniyor. Duruşmada İmar Bankası Genel Müdürü Hilmi Başaran da bunu söyledi."
         <br/>
         <br/>
         Bu sözlerden, "Bu kadar malvarlığı olan bir grubun bankası niye batsın?" sorusu ortaya çıkıyor. Canacankatan, İmar Bankası konusunda bir yorumda bulunamayacağını belirterek şunları anlatıyor: "Ülkede uygulanan yüksek faiz politikasından etkilendiklerini söylüyorlar. Tanık ifadelerinden edindiğim izlenim ve dosyada gördüklerim neticesinde şunu söyleyebilirim: Grup, iddia edilen açığı (6.5 katrilyon) rahatlıkla karşılayabilir. Ama neden bir türlü anlaşma olmuyor? Onu da anlayabilmiş değilim."
         <br/>
         <br/>
         İstanbul"daki batık banka davalarını yakından izleyen bir isim olan Avukat Canacankatan, bu bankalar Bankacılık Denetleme ve Düzenleme Kurulu"nun elinde iken ortaya 7 milyar dolar gibi yeni bir zararın çıktığını belirtip şöyle devam ediyor: "Bankaların iştiraklerine el konuldu. Bankalara bağlı şirketlere el konuldu. O şirketlere el konulması ile birlikte yüzlerce, binlerce yeni personel istihdam edilmek durumunda kalındı. O bankalara ait mallar müzayede salonlarında haraç mezat satıldı. Bankaların yepyeni teknolojileri eski teknoloji fiyatına satıldı. O günlerdeki uygulamanın ne derece doğru olduğunu bu konunun uzmanları ileride yazacaktır. Bir Demirbank"ın iade olayı var. Kentbank"ın iade olayı var."
         <br/>
         <br/>
         Peki BDDK, Uzanlar"a ait Star televizyonu, Star gazetesi ve Telsim"i satabilir mi? Bahattin Uzan"ın avukatı, Danıştay"ın Demirbank ile ilgili kararından sonra, BDDK"nın bu üç kuruluşu satmasının zorlaştığını vurguluyor: "Normal davalarda iddia sahibinin haklılığına veya haksızlığına karar verilmeden, mahkeme kararı çıkmadan, yüksek mahkemeden bu karar kesinleşmeden, üzerine  tedbir konulan mallar satılmaz. Paraya çevrilmez. Ama burada çok farklı şeyler oluyor. Tedbir konulması ile birlikte mülkiyetler el değiştiriyor. Nitekim geçmişte böyle oldu. Bankalar satıldı. Demirbank satıldı. Danıştay, Demirbank"ın hak sahibine (Halit Cıngıllıoğlu) iadesine karar verdi. Neyi iade edecekler şimdi? Bir üçüncü şahıs (HSBC bankası) geldi, devlete inandı, güvendi ve Demirbank"ı satın aldı. Yüksek mahkeme, bankaya el konulmasının haksız olduğuna karar verdi. Haksızlığa uğradığını iddia eden bankasını talep edecek. Satın alan adam, ben devlete inandım, banka satın aldım diyecek. Çözümü ne? Danıştay"ın Demirbank kararından sonra Uzanlara ait şirketlerin satışı zorlaştı."
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1946 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11259), [web.archive.org (arşiv bağlantısı)](http://web.archive.org/web/20050126115711/http://www.aksiyon.com.tr:80/yazdir.php?id=11259)
