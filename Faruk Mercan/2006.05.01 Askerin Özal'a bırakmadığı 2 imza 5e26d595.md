# Askerin Özal'a bırakmadığı 2 imza

*Faruk Mercan 2006.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Özal’ın KKTC’nin ilanına ve F-16 fabrikasına karşı olduğu ortaya çıktı. Evren, Özal’a iktidarı vermeden önce imzaları halletmiş.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608080552im_/http://www.aksiyon.com.tr/resim/595/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eğer ihtilalle iş başına gelen Kenan Evren liderliğindeki Konsey yönetimi emekli orgeneral Ali Fethi Esener’in genel başkanı olduğu Büyük Türkiye Partisi’ni (BTP) 26 Temmuz 1983 tarihinde kapatmasaydı, Zeki Yavuztürk’ün Turgut Özal’la siyaset macerası başlamayacaktı. O gün, siyasi yasaklı Süleyman Demirel çizgisinde faaliyet yapacak olan BTP kapatılınca Yavuztürk, Veysel Atasoy’un çağrısı üzerine Ankara Gaziosmanpaşa’da Kennedy Caddesi 144 numarada bulunan üç katlı binaya gider. Burası Anavatan Partisi’nin genel merkezidir ve içeride Turgut Özal vardır.
   <br>
    <br>
     Özal’ın, “Git resim çektir, gel partiye kaydını yap.” demesi üzerine Yavuztürk bu işlemleri hemen yapar. Ardından da Elazığ’a gidip burada arkadaşları ile ANAP teşkilatını kurar. Kenan Evren’in, partilerini kapatıp siyaset yasağı getirdiği Süleyman Demirel ve Bülent Ecevit’i hedef alıp meydanlarda, “Yalnız Ecevit ve Demirel mi var? Anadolu’da analar kimleri doğurmuştur. Bunların siyasete girmesini istiyoruz.” dediği bir dönemdir.
     <br/>
     <br/>
     6 Kasım 1983 seçimlerinde ANAP Elazığ’da “4-0” yapar, yani dört milletvekilliğini de kazanır. Böylece Parlamento’ya giren Yavuztürk’e Özal’ın ikinci sürprizi, kurduğu ilk hükümette onu Milli Savunma Bakanı yapmasıdır. Yavuztürk de diğer arkadaşları gibi bakan olduğunu 13 Aralık 1983’te kabine listesi okununca öğrenir. Çünkü Özal, birçoğuna bakan olacaklarını önceden haber vermemiştir.
     <br/>
     <br/>
     PARASINI VERİR ALIRIZ
     <br/>
     <br/>
     Türkiye’nin askerî yönetimden sivil yönetime geçtiği bir süreçte dört yıl boyunca Milli Savunma Bakanı olarak görev yapan Yavuztürk, bu geçiş sürecinde yaşananlar ve Özal’ın komutanlarla ilişkileri hakkında Aksiyon’a çarpıcı açıklamalarda bulundu. Yavuztürk’ün anlatımlarındaki önemli iki olay, Özal liderliğindeki Anavatan Partisi’ni iktidara getiren 6 Kasım 1983 seçimlerinden hemen sonra yaşanıyor. Özal, yüzde 45 oyla ve 211 milletvekili ile tek başına seçimleri kazanmış olmasına rağmen hükümeti kurma görevini ancak aralık ayında alır. Bu arada, Konsey iki konuda adım atar. Birincisi, Kuzey Kıbrıs Türk Cumhuriyeti’nin ilan edilmesi, ikincisi ise 9 milyar dolarlık F-16 savaş uçakları ortak üretim fabrikası kurulması anlaşmasının imzalanması. Zeki Yavuztürk, F-16’lar olayını şöyle anlatıyor:
     <br/>
     <br/>
     “F-16’ların anlaşmasını bizden önce, 9 Aralık 1983’te yapmışlar, ama 13 Aralık günü bakan olduğumda ben açıkladım. Böyle 9-10 milyar dolarlık bir anlaşmanın yapıldığından haberimiz yoktu. Kuzey Kıbrıs Türk Cumhuriyeti’nin ilanı da öyledir. Özal bunlara karşı olur diye, bu anlaşmaları imzalamaz diye imzalanmıştır. Özal, Kuzey Kıbrıs Cumhuriyeti’nin ilan edilmesine de karşıydı, F-16’lara da… Fakat imzalanmış anlaşmalar olduğu için gerçekleştirmekten başka çare yok demiştir. Özal F-16’larda ortak yapıma karşıydı. Parasını verir, alırız diyordu. Ve nitekim 160 uçaklık F-16 projesi bitti. Devasa bir fabrika yapılmıştır ve şimdi yapacağı pek az şey kalmıştır. Çünkü F-16’nın yeni versiyonları çıkmıştır, yeni silah sistemleri geliştirilmiştir. F-16’ların artık bir şeyi kalmamıştır. Gerek elektronik, gerek avyonik sistemlerde yeni bir düzenlemeye giriliyor. Fakat gerek teknolojinin transferi, gerekse tesislerin yapılmış olması bugün ayrı bir avantaj olarak görülebilir…”
     <br/>
     <br/>
     Yavuztürk, Kuzey Kıbrıs Türk Cumhuriyeti’nin de 15 Kasım 1983’te ilan edildiğini hatırlatarak şöyle devam ediyor: “Bugün dahi KKTC’nin ilan edilmiş olması birçok kesimde eleştiriliyor. Bağımsız bir cumhuriyetin tanınmayacağı, bağımsız bir KKTC’nin uluslararası camiada hayat bulmayacağı hâlâ gündemde. Hâlâ iki devletin bir şekilde Kıbrıs devleti çatısı altında yaşayacağı gerçeği görülüyor.”
     <br/>
     <br/>
     KOMUTANLAR NEREDE OTURUYOR SORUSU
     <br/>
     <br/>
     Yavuztürk, Milli Savunma Bakanı oluşunun birinci haftasında, Ankara Maltepe’deki evine bakanlık müsteşarı Orgeneral Hüsnü Çelenkler gelir, “Sayın bakan lojman ister misiniz?” diye sorar. Yavüztürk lojmanın büyüklüğünü sorunca “130 metre kare.” cevabını alır. Kendi evi 180 metrekare olduğu için lojmana taşınmak istemez. Ama durumu Başbakan Turgut Özal’a da anlatır. Özal, “Sor bakalım kuvvet komutanları nerede oturuyorlarmış?” der. Yavuztürk, Orgeneral Çelenkler’e, “Komutanlar nerede oturuyor?” deyince, “Çankaya Köşkü’nün içinde bağımsız yerleri var. Orada otururlar.” cevabını alır ve bunu Özal’a aktarır. Özal, “Söyle sana bir arsa bulsunlar, güzel bir bakanlık lojmanı yaptır.” der.
     <br/>
     <br/>
     Böylece halen milli savunma bakanlarının oturduğu Gaziosmanpaşa’daki üç katlı bakan konutu yapılır. Yavuztürk, görevinin ilk günlerindeki bir diğer olayı şöyle anlatıyor: “Ben ilk bakan olduğumda orduevlerinde Konsey bakanlarının tabi olduğu kurallara çok sonra ulaşabildim. Mesela İstanbul Orduevi’nde bakanlar için en üst katta süit daireler vardır. İlk bakan olduğum zaman bana o daireleri vermemişlerdir. Daha alt katlarda birleştirilmiş odalardan müteşekkil yerleri vermişlerdir. Zaman içerisinde halledilmiştir bunlar.”
     <br/>
     <br/>
     Peki Özal’ın Silahlı Kuvvetler’le ilişkileri nasıl gelişti? Yavuztürk, Özal’ın Silahlı Kuvvetler mensuplarına mesajlarını her zaman doğrudan vermeyi tercih ettiğini belirtiyor: “Harp Okulu mezuniyet günlerinde, 30 Ağustos törenlerinde Turgut Bey, Silahlı Kuvvetler mensuplarına kendisini anlatıyordu, Türkiye için düşündüklerini, dünya meselelerini söylüyordu. Turgut Bey, Yüksek Askeri Şûra toplantılarının başından sonuna kadar kalırdı. İlk günde açılışta bulunayım, ondan sonra kendi aralarında ne varsa görsünler demezdi. Bütün terfilerin yapımında bulunurdu.”
     <br/>
     <br/>
     Özal’ın Silahlı Kuvvetler’in elindeki silahların yenilenmesi ve modernleşmeye çok candan bakmasıyla komutanların takdirini kazandığını belirten Yavuztürk, Özal’ın savunma sanayii fonunu kurması öncesinde Türkiye’de bir savunma sanayii sistemi olmadığını hatırlatıyor: “Bir kere savunma sanayii grubunu biz kurduk. Çok büyük bir harekettir. Silahlı Kuvvetler büyük bir katkı sağlamıştır. Bizden önce sadece Makine Kimya (MKE) vardı. Silahlı Kuvvetler’in tüm yenilenmesi, 1983’te Özal zamanında başlatılmıştır. Bugün Silahlı Kuvvetlerin elindeki araçların tümü, 1983’ten sonra alınmıştır. Eski cemseler terk edildi, Man, Mercedes, Otosan sistemleriyle donatıldı.”
     <br/>
     <br/>
     ÖZTORUN’A YURTDIŞI GÖREV ÖNERİSİ
     <br/>
     <br/>
     Şüphesiz bu dönemin en önemli olaylarından biri 1987’de Özal’ın Orgeneral Necdet Öztorun’u emekli ederek onun yerine Orgeneral Necip Torumtay’ı Genelkurmay Başkanı yapması. Yavuztürk, görevden alınan Öztorun’a yurtdışı görev önerisi yapıldığını ancak Öztorun’un bunu kabul etmediğini belirtiyor:
     <br/>
     <br/>
     “Ben yurtdışındaydım. Geldiğimde Özal böyle bir durum var dedi. Öztorunun olmasını istemiyoruz. Kara Kuvvetleri’ne Torumtay’ı atayacağız, bilahare Genelkurmay Başkanı olmasını sağlayacağız. Kararnameyi tanzim ettik, sen de imzala dedi. Bilahare cumhurbaşkanına çıktım. Sayın Evren biz böyle bir karar aldık dedi. Öztorun’la görüşün dedi. Ben Köşk’ten çıktım, Kara Kuvvetleri Karargahı’na gittim. Öztorun Paşa’nın odasına girdim. Böyle böyle, sizin emekli olma durumunuz var. Ne istiyorsanız, nasıl istiyorsanız öyle yapalım. Tamam, ben emekliliğimi istiyorum, kanunlarda nasılsa öyle olmasını isterim dedi. Bir yurtdışı görev ister misiniz dedim. Yok dedi. Evren Paşa’nın özel ihtimamı olmasaydı, yapın kabul ediyorum demesiydi, Öztorun’u emekli edip, Torumtay’ı Genelkurmay Başkanı yapamazdık. Çünkü o onaylayacaktı.”
     <br/>
     <br/>
     1935’te Erzincan Kemaliye’nin bir köyünde dünyaya gelen; ilkokulu bitirmek için kilometrelerce yol yürüyüp komşu köye gitmek zorunda kalan; Zonguldak’ta maden okulunu bitirip mühendis olduktan sonra birkaç yıl Almanya’da çalışan, ardından bursla 1966’da ABD’ye giden, Michigan Teknik Üniversitesi’nde dört yıl eğitim görüp doktora yapan; 1970’te Türkiye’ye dönünce Elazığ’da bir özel teşebbüs olan Keban Holding’in genel müdürlüğünü yapan; siyasete girince milli savunma bakanı olan Yavuztürk şöyle diyor: “Erzincan’ın bir köyünden çıkıp bu şekilde Milli Savunma Bakanı olmuşum. Benim hikâyem, aslında Cumhuriyet’in başarı hikâyesidir.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24100), [web.archive.org (arşiv bağlantısı)](http://web.archive.org/web/20070608080552/http://aksiyon.com.tr:80/detay.php?id=24100)
