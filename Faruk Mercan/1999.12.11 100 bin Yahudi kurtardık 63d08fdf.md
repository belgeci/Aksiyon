# 100 bin Yahudi kurtardık

*Faruk Mercan 1999.12.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Televizyon programında, 1940'lı yılların Türkiye'sinde, "Varlık Vergisi"nin Türkiye'deki Musevi, Rum ve Ermeni cemaatlerine nasıl uygulandığı tartışılıyor.
  </font>
 </div>
 <div id="newsText">
  <font class="detail-text">
   Musevi cemaatine mensup, ak saçlı tekstilci İshak Hakim, günümüzden sözetti: "Harp Okulu'na giremiyoruz, Bahriye'ye giremiyoruz. Üstelik komşularım bana 'Mösyö' diye hitabediyor, bu bana çok dokunuyor."
   <br/>
   <br/>
   İzmir Yahudilerinden olan, altmışına dayanmış Eczacı Selim Amado ise, "500 yıl boyunca dünyada hiçbir Yahudi cemaatinin yaşamadığı hayatı yaşadık. Ancak varlık vergisi sebebiyle Yahudilerin yüzde 70'i İsrail'e göç etti" dedi. O da, 1979'da Tel Aviv'e göç etmiş.
   <br/>
   <br/>
   Rum cemaatine mensup Yorgo ise, "Devlet Dairesi'nde bir çöpçü, bir onbaşı bile olamıyoruz" tepkisini gösterdi.
   <br/>
   <br/>
   1942'de, 2. Dünya Savaşı şartlarında yürürlüğe konulan Varlık Vergisi yalnızca azınlıklardan değil, bütün Türk vatandaşlarından bir defaya özgü alınan bir "servet" vergisiydi. Kayıtlara göre, bu vergiyle devletin kasasına giren para, 315 milyon lira. O günün şartlarında küçümsenmeyecek bir rakam...
   <br/>
   <br/>
   Ancak, o günlerde servetin büyük bölümü İstanbul'daki azınlık cemaatlerinin elinde olduğu için bu paranın büyük bölümü (yüzde 53.5) azınlıklardan alındı. Vergisini vermeyenler de Erzurum'un Aşkale ilçesine, çalışma kampına gönderildiler.
   <br/>
   <br/>
   Aşkale, saçları beyazlattı
   <br/>
   <br/>
   Aşkale'ye gönderilenlerden biri de ünlü işadamı İshak Alaton'un babası. İshak Alaton, "Babam Aşkale'den döndüğünde saçları bembeyaz olmuştu. Bir daha de kendine gelemedi. Varlık Vergisi öncesi Türkiye nüfusunun yüzde 2,5'i gayrimüslimdi. Bugün yüzde 0.5'in altına düştü. Bir ara Türkiye'de 100 bin Musevi vardı. 25 bine düştük" diyor.
   <br/>
   <br/>
   Doğal olarak Musevi Cemaati'nin olaya olan öfkesi hâlâ çok canlı. Olayı, genç Cumhuriyet'in kendi "burjuva"(tüccar) sınıfını oluşturmak için azınlıklar üzerinde uyguladığı bir "operasyon" olarak görüyorlar. O tarihte, 20 milyar dolara yakın azınlık sermayesinin dışarıya kaçtığını, Yahudiler arasında, "Romanya'dan eş, Türkiye'den gayrimenkul alınmaz" atasözünün yerleştiğini belirtiyorlar.
   <br/>
   <br/>
   O sebeple Musevi Cemaati yöneticileri, Varlık Vergisi'ni işleyen "Salkım Hanımı'ın Taneleri" filminin bir bölümünün Yahudi mezarlığında ve sinagog'da çekilmesine izin vermemiş.
   <br/>
   <br/>
   Varlık Vergisi ve Cumhuriyet'in azınlıklar politikasını iki ayrı araştırmayla kitaplaştıran gazeteci Rıdvan Akar'a göre de, Cumhuriyet'in azınlıkları sindirme politikası (Türkleştirme), Varlık Vergisi'nden ibaret değildi. Bu "ırkçı" politikanın 1930'lara uzanan geçmişi vardı.
   <br/>
   <br/>
   Bu açıdan bakıldığında, özellikle Musevi Cemaati'nin, ekranlara yansıyan, "Cumhuriyet" öfkesi anlayışla karşılanabilir.
   <br/>
   <br/>
   Ancak aynı Cumhuriyet'in, Avrupa ülkelerinde görevli diplomatlarının Hitler'in elinden 100 bin Yahudiyi nasıl kurtardığını, bir Türk diplomatın bu uğurda eşini ve çocuğunu Alman bombalarına nasıl kurban verdiğini Musevi Cemaatinin unutmaması gerekiyor.
   <br/>
   <br/>
   Bu yazının asıl konusu işte bu olay...
   <br/>
   <br/>
   Paris'teki Yahudiler
   <br/>
   <br/>
   Amerikalı yazar Stanford J. Shaw, "Turkey and the Holocaust: Turkey's Role in Rescuing Turkish and European Jewry from Nazi Persecution, 19331945" ismini verdiği kitabında, 1933'ten 1945'e kadar Nazi Almanyası'nın hedefi olan Musevilerin kurtarılmasında Türkiye'nin rolünü anlatıyor.
   <br/>
   <br/>
   Stanford Shaw, kitabını yazarken Amerikan, Alman, Fransız, İsrail ve Türk Dışişleri Bakanlıkları arşivlerinden yararlandı. Hitler'in işgalindeki Avrupa'daki Yahudi mültecilerin Türkiye üzerinden İsrail'e geçişlerinde Türk diplomatların olağanüstü gayretlerini, olayları yaşayanların ağzından ve Yahudi mültecilerin anılarından aktarıyor.
   <br/>
   <br/>
   2. Dünya Savaşı'nın başladığı yıllarda Yahudi asıllı Türk vatandaşlarının bir bölümü Avrupa ülkelerinde yaşıyordu. Bunların 10 bini Fransa'da yaşıyordu. Fransa'nın başkenti Paris, Alman orduları tarafından işgal edildiğinde, bu kentte 3 bin 381 Yahudi asıllı Türk yaşıyordu. 2 Haziran 1941'de Fransa'daki Yahudilerin sayımı yapıldı. Evlerine, fabrikalarına, işyerlerine el konuldu. Yahudi çocuklarının okullara gidişlerine sınırlama getirildi. 1942 yılının ortalarında, Yahudilerin toplama merkezlerine zorunlu göçü başladı, evlerinde kalmalarına izin verilenlerin ise radyo ve telefon sahibi olmaları yasaklandı.
   <br/>
   <br/>
   Papandreu da kaçırıldı
   <br/>
   <br/>
   O günlerde Fransa başta olmak üzere Avrupa ülkelerinde görevli olan Türk diplomatlar, yalnızca görevlerinin gerektirdiği resmi girişimlerde bulunmakla kalmadılar. Perde arkasından, hayatlarını da tehlikeye atarak onbinlerce Yahudiyi kurtardılar.
   <br/>
   <br/>
   Türkiye'nin Marsilya Başkonsolosluğu'nda konsolos yardımcısı olarak görev yapan ve Yahudilerin kurtarılması için büyük çaba gösteren Necdet Kent, Türkiye ile hukuken vatandaşlık bağı kalmamış Yahudilerin kurtarılması için verilen gayretleri ayrıntılarıyla anlatıyor.
   <br/>
   <br/>
   Türk diplomatların, bu girişimleri Ankara'dan bağımsız yaptıkları elbette düşünülemez. Nitekim Ankara'daki Hükümet, Yahudilerin toplama kamplarına kapatılmaya başlanması üzerine, "Yahudilerin toplu olarak Türkiye'ye gönderilmesi" için talimat veriyor.
   <br/>
   <br/>
   Sadece Paris ve Marsilya'daki Türk diplomatlar değil, Atina ve Selanik'tekiler başta olmak üzere diğer Avrupa ülkelerindeki diplomatlar, bu uğurda önemli çaba harcıyorlar. Yunanistan'daki Türk görevliler, Yahudi asıllı bir çok Yunan vatandaşına da Türk vatandaşlığı belgesi vererek onları zulümden kurtarıyorlar.
   <br/>
   <br/>
   İzmir'deki Türk Yahudileri, Yunanistan'da baskıya uğrayan ırkdaşlarını bu ülkeden kaçırmak için özel bir teşkilat kuruyorlar. Eziyet gören Yunanlılar da bu teşkilat aracılığıyla ülkeden kaçıyor. Bir bölümü İzmir'e gelirken, bir bölümü İskendireye'ye geçiyor. Bunlar arasında, sonraları Yunanistan Başbakanı olacak olan George Papandreu da var.
   <br/>
   <br/>
   Yahudilere yardımın bedeli
   <br/>
   <br/>
   Bu girişimler anlatılırken, dönemin Rodos Başkonsolosu olan Selahattin Ülkümen'in ismini özenle anmak gerekiyor. Rodos'u işgal eden Alman işgal kuvvetleri, adadaki Yahudilerin geçici olarak başka bir adaya nakillerini kararlaştırınca Ülkümen buna karşı çıkıyor. Yalnızca Türk vatandaşı Yahudilerin değil, onların Yunan ve İtalyan akrabalarının da ada dışına çıkarılmasını önlüyor. O sırada Rodos'ta bin 673 Yahudi yaşıyor. Selahattin Ülkümen'in kurtarmayı başardığı aileler dışındaki Yahudiler Yunanistan'a gönderiliyor. Savaş bittiğinde bunlardan sağ kalanların sayısı 151 kişiden ibaret.
   <br/>
   <br/>
   2. Dünya Savaşı'nın sonlarına doğru, Türkiye de Almanlara "savaş" ilan edince, Alman uçakları Türkiye'nin Rodos Başkonsolosluğu'nu da bombalıyorlar. Bu bombardıman sırasında Selahattin Ülkümen'in hamile eşi Mihrinisa Ülkümen ve konsolosluğun iki görevlisi ölüyor. Selahattin Ülkümen ise Pirey'ye gönderiliyor ve savaşın sonuna kadar gözetim altında tutuluyor. Buna rağmen Ülkümen'in koruduğu 44 Yahudi Rodos dışına gönderilemiyor.
   <br/>
   <br/>
   Ve 1945 yılında Kızılhaç temsilcilerinin adayı ziyareti üzerine Alman komutan bu Yahudilerin İzmir'e geçişlerine izin veriyor.
   <br/>
   <br/>
   Türkiye'den İsrail'e giden devlet adamlarının çoğu, mutlaka Kudüs'teki Soykırım Müzesi'ni ziyaret eder. İşte bu müzenin önüne, Selahattin Ülkümen için de bir ağaç dikildi. İsrail'in 1998 yılında, Yahudilerin soykırımdan kurtarılmasına katkıda bulunanların anısına çıkardığı pulların üzerinde Selahattin Ülkümen'in de resmi basıldı. Yad Vashem Vakfı, savaş sırasında Yahudi asıllı olmadığı halde Yahudilerin kurtarılması için hayatını tehlikeye atanlara verilen "Righteous Gentile" ödülünü Ülkümen'e de verdi.
   <br/>
   <br/>
   Sonuçta Türkiye, savaş boyunca Hitler'in zulmüne uğrayan Yahudilerin Avrupa ülkelerinden kaçırılarak Filistin'e gönderilmelerine (Çünkü o tarihte İsrail devleti henüz yoktu) köprü görevi yapıyor. İstanbul'daki Eretz teşkilatı bu işin organizasyonunu yapıyor. Türkiye bu amaçla 30 Ocak 1941'de "Transit Geçiş Kararnamesi"ni çıkarıyor.
   <br/>
   <br/>
   Bu kararnameyle İstanbul'daki Yahudi Göçmen Ajansı'na yetki veriliyor. 1941'de bu kararnameden yararlanan 4 bin 400 Yahudi göçmen Türkiye'ye geliyor. 2. Dünya Savaşı'nın sonuna kadar Türkiye'ye getirilen ve Türkiye üzerinden Filistin'e gönderilen Yahudilerin sayısı 100 bini buluyor.
   <br/>
   <br/>
   Türkiye savaşın sonuna kadar Yahudilerin Filistin'e geçişi için elinden geleni yapıyor. Dışişleri Bakanı Numan Menemencioğlu, önemli bir adım atıyor ve "Tarı" gemisini bu işe tahsis ediyor. Ancak geminin güvenliği için sorunlar çıkınca Yahudileri taşıma işi daha küçük gemilerle ve gizlice yapılıyor. Hükümet, Burgaz, Köstence ve Budapeşte'deki Türk diplomatlarına, Yahudilerin Türkiye'ye gelişlerinin kolaylaştırılması için vize verilmesi talimatını veriyor.
   <br/>
   <br/>
   Türk diplomatın cevabı
   <br/>
   <br/>
   Varlık Vergisi, 1942 sonbaharında uygulamaya konduğuna göre, aynı zaman diliminde 100 bin Yahudi'yi soykırımdan kurtaran Cumhuriyet'in özellikle "azınlık düşmanlığı" yaptığını söylemek ne derece doğru olur?..
   <br/>
   <br/>
   O tarihte, Paris'teki Türk Başkonsolosluğu'nda, konsolos yardımcısı olarak görevli olan Namık Yolga, kitabın yazarı Stanford Shaw'a gönderdiği mektupta şunları yazıyor:
   <br/>
   <br/>
   "Bir çok ülkede çeşitli derecelerde kendini gösteren Yahudi düşmanlığı tarihin hiçbir döneminde Türkiye'de mevcut olmamıştır. Bu sebeple konsolosluğumuzun diğer Türk vatandaşlarını olduğu gibi Yahudi asıllı vatandaşlarımızı da koruması doğaldı..."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5616), [web.archive.org (arşiv bağlantısı)](http://web.archive.org/web/20130410013041/http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5616)
