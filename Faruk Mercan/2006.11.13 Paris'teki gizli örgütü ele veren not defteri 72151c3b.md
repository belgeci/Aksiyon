# Paris’teki gizli örgütü ele veren not defteri

*Faruk Mercan 2006.11.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Coşkun Kırca, Şükrü Elekdağ ve Metin Toker Fransa’da öğrenciyken, “Paris’teki Türk öğrencilerin çoğu komünist oldu” haberi Türkiye’ye bomba gibi düşer.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090123112114im_/http://www.aksiyon.com.tr/resim/623/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090123112114/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090123112114/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090123112114oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090123112114oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Ben Türk Kültür Ocağı diye aşırı sağ bir kuruluşun kurucularındanım.’ Bu sözler, eski bakanlardan Mükerrem Taşçıoğlu’na ait. Turgut Özal’ın ANAP’a kurucu yaptığı 37 kişiden biri olan Taşçıoğlu’nun bir diğer özelliği bir zamanların en etkili öğrenci liderlerinden biri olması. Turgut Özal, Süleyman Demirel, Necmettin Erbakan gibi kişilerin İstanbul Teknik Üniversitesi’nde (İTÜ) öğrenci olduğu yıllarda, İTÜ Öğrenci Birliği Başkanı Mükerrem Taşçıoğlu’ydu. Sol çizgideki Millî Türk Talebe Birliği’ne karşılık, sağ çizgideki Türkiye Millî Talebe Federasyonu’nu kuranlar da Taşçıoğlu ve ekibi.
   <br>
    <br>
     Taşçıoğlu’nun aşırı sağcı bir teşkilat olarak nitelendirdiği Türk Kültür Ocağı’nın başkanlığını, şu anda Meclis’te Dışişleri Komisyonu Başkan olan Mehmet Dülger’in babası Bahadır Dülger yapmış. Başkan yardımcısı Taşçıoğlu iken Turgut Özal’ın kardeşi Korkut Özal da ocağın yönetim kurulundaki isimlerden.
     <br/>
     <br/>
     DEMİREL’İN SATTIĞI TEKSİR NOTLARI
     <br/>
     <br/>
     Bugün 81 yaşında olan ve anılarını “Bakan Olmak” ismiyle yayımlayan Taşçıoğlu, üniversitedeki öğrencilik yıllarında Demirel ve Erbakan’ın hiçbir şekilde siyasi faaliyet içinde olmadıklarını belirtiyor. “Onların o taraklarda bezi yoktu.” diyen Taşçıoğlu şöyle devam ediyor: “Talebelikten başka bir şey düşünmediler. Mesela Süleyman Bey çok güzel not tutardı. O zaman kitap yok. O notları teksir eder ve satar, onunla da okurdu. Erbakan, çok iyi bir öğrenciydi. Sonra çok iyi bir hoca oldu. Çok yerden duydum. İTÜ’yü terk etmesi, İTÜ için büyük kayıp. Çok güzel ders anlatan motorlar kürsüsü hocası.”
     <br/>
     <br/>
     Ama Recai Kutan siyasi açıdan en aktif öğrencilerden biridir ve Taşçıoğlu ile birlikte Türkiye Millî Talebe Federasyonu’nun kuruluşunda yer alır: “O tarihte çıkan bir gazete komünizmle mücadele kampanyası açtı. O kampanyaya bizim Teknik üniversite katılmıyor. Teknik Üniversite’de talebe cemiyeti yok. Müteşebbis heyet var, kurmaya çalışıyor. Kurarken diyorlar ki biz bu kampanyaya katılmayız. Çünkü bu bir siyasi faaliyettir. Biz öğrenci derneğiyiz, siyasi faaliyetle iştigal edemeyiz. Türk Kültür Ocağı’nda bana, ‘Ya sen bizim başkanvekilimizsin, senin üniversiten komünizmle mücadeleye karşı çıkan tek kuruluş. Bu nasıl oluyor, sen orada uyuyor musun?’ dediler. Ben, Recai Kutan, Mehmet Turgut filan, çalışmaya başladık, teşkilatlandık. Kendi aramızda, bu müteşebbis heyeti olağanüstü kongreye çağırdık, oylayıp kampanyaya iştirake mecbur ettik. Ondan sonra da müteşebbis heyet esas kongresini yaptı. Ben Teknik Üniversite Talebe Birliği başkanı oldum. Birliğin dört tane cemiyeti vardı. Onlarla, İstanbul’la, İzmir’le birleştik. Türkiye Millî Talebe Federasyonu’nu kurduk. Sonra Dünya Gençlik Birliği’nin kurucu üyesi olduk.”
     <br/>
     <br/>
     Dünya Gençlik Birliği’nin çalışmaları için Belçika’ya giden Mükerrem Taşçıoğlu, dönüşünde Paris’e uğrar. Orada bir Türk öğrenci kendisine, “Maalesef Paris’te bulunan 400 civarındaki Türk öğrencinin çoğunluğu komünizm eğiliminde.” bilgisini verir.
     <br/>
     <br/>
     İSTANBUL’DA TUTUKLANAN KURYE
     <br/>
     <br/>
     Türkiye Millî Talebe Federasyonu Başkanı sıfatını taşıyan Taşçıoğlu, İstanbul’a gelince bu bilgiyi Cumhuriyet gazetesine verir: “Paris’ten İstanbul’a geldim. Aldığım malumatı anlatıyorum. Basınla irtibatımız var. 1950’lerin başı. O zaman siyasetçilerden çok öğrenci liderleri konuşurdu. Millî Talebe Federasyonu’nu kurmuşuz. Oradan Dünya Gençlik Birliği’ni kurmuşuz. Onun dünya komitesinde çalışıyoruz. Bu hüviyetimle bir nevi Türk gençliğini temsil eder pozdayım. Benim lafım onun için mühim. Fakat ben Paris’te yaşamıyorum ki, Paris’teki talebe hakkında fikir beyan edeyim. Birinden naklen alıyorum. Gazetede haber yapılırken o nakil kaldırılmış. Bilgi doğrudan doğruya bana mal edilince aileler telaşlandı. Çocuklarını geri çekmeye kalktılar. Paris’teki eğitim müfettişi geri çağrıldı.”
     <br/>
     <br/>
     O yıllarda Paris’te öğrenci olan ve çoğu Galatasaray Lisesi mezunu olan Türkler arasında Coşkun Kırca, Metin Toker, Şükrü Elekdağ gibi isimler de vardır. Komünist damgasını üzerlerinden atmak için Metin Toker başkanlığında Paris Türk Öğrenci Derneği’ni kurarlar. Derneğin Paris’teki toplantısına Taşçıoğlu da gidip katılır.
     <br/>
     <br/>
     “Orada Metin Toker, bana yüklenince, ki Galatasaray Lisesi’nden ağabeyimin sınıfından arkadaşımız, dedim ki sen benim gözümdeki çöpü  göreceğine evvela kendi gözündeki merteği gör. Nedir o dedi.  Senin yönetim kurulundaki Sevim Tarı dün İstanbul’da vapura binerken emniyet tarafından tevkif edildi. Senin kendi yönetim kurulunda çalışan bir komünisti göremedinse ben ne yapayım. Aramızda bir kavga çıktı.”
     <br/>
     <br/>
     Daha sonra Türk solunun ideologlarından Mihri Belli ile evlenecek olan Sevim Tarı, o yıllarda Paris’te tıp uzmanlığı eğitimi görmektedir Toker başkanlığındaki Paris Türk Öğrenci Derneği’nin yönetim kuruluna girmiştir. İstanbul’a gelen Sevim Tarı, yeniden Fransa’ya dönmek üzere vapura binerken, Komünist Partisi üyesi olduğu ve kuryelik yaptığı gerekçesiyle tutuklanır. Ne var ki olaylar bu noktada bitmez. Taşçıoğlu Paris’te sadece Türk öğrencilerle değil, Fransız Komünist Partisi ile ilişkisi olan başka bazı Türklerle de karşılaşır:
     <br/>
     <br/>
     “Bunlar aşırı solcu. Bir kafede toplanırlardı. İkişer, üçer, beşer kişi. Orada biri not defterini unutmuş. Onu bana bir başka arkadaş, anti sol bir arkadaş, getirdi verdi. Bunu unutmuşlar, sizin işinize yarar dedi. Ben de aldım o defteri Millî Eğitim Bakanlığına yolladım. Oradan tarama yaptılar, Türk öğrencilerin çoğunun bursunu kestiler. Ayaklarını yerden kesmek için. Şimdi bunların merkezi Bulgaristan’daydı. Bir gazete yayımlıyorlardı. Burada basamıyorlardı. Bulgaristan’da basılıyor, Fransa’da yayılıyor. Türkiye’de de el altından dağıtılıyor. Yani bir teşkilat var, el altından çalışıyor.”
     <br/>
     <br/>
     ÖZAL İLE SİYASET MACERASI
     <br/>
     <br/>
     İTÜ’yü bitirdikten sonra birkaç yıl Paris Siyasal Bilgiler Fakültesi’nde de öğrenim gören Taşçıoğlu’nun asıl siyasi macerası, 1957’de Demokrat Parti İstanbul Gençlik Teşkilatı ikinci Başkanlığı ile başlar. 1969 seçimlerinde Adalet Partisi’nden Sivas milletvekili adayı olan Taşçıoğlu seçilemez. Borusan’ın sahibi Asım Kocabıyık’ın kardeşi Hüseyin Kocabıyık ile birlikte İstanbul’da iş hayatına atılır.
     <br/>
     <br/>
     1983’te parti kurmaya karar veren ve zayıflamak üzere Amerika’ya giden Özal’ı dönüşte İstanbul’da havaalanında karşılayanlardan biri de Taşçıoğlu olur: “Turgut Bey, 10 kilodan fazla verdiği o seyahatinden dönecek. Benim ortağım Hüseyin Kocabıyık’la da irtibatlı. Hüseyin, Turgut Özal dönüyor. Yeşilköy’de karşılanacak, sen de gel dedi. Karşılamaya gittik. Beni görünce çok memnun oldu. Çünkü taraftar arıyor. Hele benim böyle talebe birliği gibi çok parlak işlerim olmuş. Görünce sevindi. Emirgan’da sınıf arkadaşı ve Sümerbank Genel Müdürü Hulusi Çetinoğlu’nun apartmanlarında oturuyordu. Mükerrem, işin müsaitse beni takip edin, evde bir konuşalım dedi. Geldik eve, çekti beni bir kenara, ben parti kurmaya karar verdim, gelmez misin dedi. Gelirim dedim. Ya ne partisi kurduğumu sormuyorsun dedi. Ben seni tanırım, kardeşini tanırım, sende benim istemediğim bir fikir olmaz dedim. Kucaklaştık. Böylece bu serüven başladı. Beş ay geçmedi. Seçimler oldu, bakanlıkta bulduk kendimizi.”
     <br/>
     <br/>
     1983’te ilk Özal hükümetinde Kültür ve Turizm Bakanlığı yapan Taşçıoğlu’nun en önemli icraatlarından biri harabe halindeki Çırağan Sarayı’nın restore edilerek faaliyete geçirilmesi ve yanına Çırağan otelinin yapılması oldu. Çırağan Sarayı yapılmadan önce burası Beşiktaş Mevlevihanesi olduğundan, “Pek çok Mevlevi büyüğünün mezarı Saray’ın mahzeninde” haberleri üzerine tespit edilen 21 Mevlevi’nin mezarı açılıp dinî törenle başka yere nakledilir. Taşçıoğlu’nun asıl hedefi, Dolmabahçe’den Çırağan’a kadar uzanan sahil boyundaki Kabataş, Galatasaray gibi okulları başka yerlere tahliye edip bu sahil şeridini beş yıldızlı otellerle bir turizm kompleksi hâline getirmektir. Ama dirençle karşılaşır ve bu projesini hayatta geçiremez.
     <br/>
     <br/>
     1986’da Çalışma Bakanı olan Taşçıoğlu, 1987 seçimlerinden sonra hükümete giremez. Bedrettin Dalan’ın kendisine söylediğine göre, bakan olmasını Semra Özal engeller. Çünkü Taşçıoğlu Turizm Bakanı iken Semra Hanım’dan gelen bir talebi reddetmiş. Üstelik bu talep 20 yıl sonra “Şu Çılgın Türkler” kitabı ile ünlenecek olan Turgut Özakman ile ilgili. Özakman o yıllarda Devlet Tiyatroları Genel Müdürü. ANAP içinden bazı kişiler Semra Özal’a gidip Özakman’ın görevden alınmasını isterler. Taşçıoğlu kendisini çağırıp, “Özakman’ı görevden al.” diyen Semra Özal’a olumlu cevap vermez.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=25886), [web.archive.org (arşiv bağlantısı)](http://web.archive.org/web/20090123112114/http://aksiyon.com.tr:80/detay.php?id=25886)
