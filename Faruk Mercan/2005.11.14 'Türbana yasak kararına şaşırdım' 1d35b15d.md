# 'Türbana yasak kararına şaşırdım'

*Faruk Mercan 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İngiltere Başkonsolosluğu, Essex Üniversitesi’nden iki yetkili ile Türk gazetecileri, bir günlük insan hakları seminerinde buluşturdu. Cuma günü İstanbul’daki İngiltere Başkonsolosluğu binasında yapılan seminere İngiltere’de bulunan Essex Üniversitesi’nden Prof. Dr. Tom Sorell ve üniversitenin insan hakları merkezi yöneticisi Amerikalı uzman Dr. Todd Landman katıldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528201610im_/http://www.aksiyon.com.tr/resim/571/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çeşitli medya kuruluşlarından 20 civarında gazetecinin katıldığı ve gün boyu süren seminer programında, konuşmacılarla gazeteciler arasında ilginç diyaloglar yaşandı.
   <br>
    <br>
     Her iki konuşmacı da Türkiye’de uygulamada insan hakları açısından çok kara bir tablo çizdi. Hatta, 1997-2003 arasında insan hakları savunucularına karşı açılan soruşturmalarda Türkiye’nin Kolombiya’dan önde olduğunu gösteren bir grafik sunan Landman, Türkiye’deki işkence olayları hakkında Yale Üniversitesi’nce yapılmış 2000 öncesi döneme ilişkin bir araştırmanın sonuçlarından söz ederek, “İşkence ile ilgili kötü durumlar var.” dedi. Prof. Sorell ise işkenceden dolayı ceza alan kolluk güçlerinin cezalarının paraya çevrildiğini belirtip şunları söyledi: “Avrupa İnsan Hakları Mahkemesi, 2003’ten beri Türkiye’nin 132 adet ihlalini tespit etmiş. Gözaltında kaybolmalar var. Kolluk kuvvetleri gözaltı muayenesinde orada olmak istiyor. Bu,mahremiyet hakkının ihlalidir. Uzun süre ayakta tutmak ve uykusuz bırakmak da işkence tanımına giriyor. Kadınlara yönelik aile içi şiddet, bakirelik testi gibi konular da var.”
     <br>
      <br/>
      Sorell’e bir süre önce çıkan bir kanunla artık işkence davalarında verilen hapis cezalarının paraya çevrilmediği, Türk Emniyet tarihinde ilk defa bir şube müdürünün (Adil Serdar Saçan) işkence yaptığı gerekçesiyle meslekten ihraç edildiği hatırlatıldı. Her iki konuşmacı da, İstanbul Emniyeti’nde uzun yıllardır artık işkence ve gözaltında ölüm olaylarının yaşanmadığı dile getirilince şaşırdı. Landman, eğer Türkiye’de işkenceye karşı bu türden yeni bir eğilim söz konusu ise bu verilerin bilimsel ölçütlere göre ortaya konulması ve AB mercileri nezdinde dile getirilmesi gerektiğini söyledi. Sorell ise bu konuların doğru anlaşılmasında Türk gazetecilere de görev düştüğünü vurguladı. Tom Sorell, sunuşunda, Türkiye’de cezaevlerinde tutuklu bulunan 67 bin tutukludan 30 bini hakkında mahkemelerin henüz bir mahkumiyet kararı olmadığını hatırlatarak, “Bu çok sıra dışı bir durum. Cezaevlerindeki insanların neredeyse yarısı hüküm giymediği halde tutuklu.” dedi. Sorell’e göre, Türkiye’nin bazılarını 30 yıl beklettiği bu önemli insan hakları sözleşmelerinin birçoğunu ağır şerhler koyarak ancak yeni onaylaması dikkat çekiciydi. Bu gecikmeli imzaları da muhtemelen AB sürecinin sağladığını belirterek, “Oysa bu sözleşmeler konusunda 30 yıllık bir uygulama oluştu ve bu otuz yıllık süreçte Türkiye yok.” dedi.
      <br/>
      <br/>
      Türkiye’nin bu sözleşmelerde yer alan azınlıklarla ilgili maddeleri uygulamayacağı mesajını dünyaya verdiğini belirten Sorell, “Dini kuruluşların AB’den kaynak almaları yasak, AB buna çok şaşıracak.” ifadesini kullandı. Sorell, azınlıkların din adamı yetiştirme hakkına sahip olmaması, dini vakıfların kapatılması ve mülk edinmelerinin önlenmesini din özgürlüğü alanındaki sorunlar olarak sıralarken; Dr. Landman da ilginç bir örnek verdi. Polisin bir Protestan ayinini basarak kimlik kontrolü yaptığını belirterek, “Muhtemelen amaçları bu kişilerin Hıristiyan olup olmadığını tespit etmekti. Bu, bütün sözleşmelere aykırı bir durum.” dedi.
      <br/>
      <br/>
      İngiltere’de terör suçlarında, 90 gün olarak düşünülen, ancak parlamentonun 28 gün olarak kabul ettiği gözaltı süresi de iki konuşmacıya soruldu. Her ikisi de, uluslararası bir ağa dayanan terör olaylarında sanığa henüz bir suçlama yapılmaksızın bu kadar süre gözaltında tutulmanın insan hakkı ihlali olmadığını savundular. Landman, “Bu, savunulacak bir öneri. Kaldı ki, her yedi günde bir polis hakime gidip bu gözaltı süresi ile ilgili bir karar almak zorunda.” derken, Sorell, “Bu, İngiltere insan haklarına arkasını döndü anlamına gelmez.” dedi.
      <br/>
      <br/>
      Bir gazeteci, Avrupa İnsan Hakları Mahkemesi’nin Leyla Şahin davasında aldığı türbana yasak kararını sorunca ise Dr. Landman şu cevabı verdi: “Karara şaşırdım. ‘Bu bir hak ihlali teşkil etmiyor’ ifadesine şaşırdım.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Fatih Yıldızoğlu, 19-Kasım-2005
> Alınacak ders: 
> Avrupa’da insan haklarının sınırı olabildiğince geniş tutuluyor. Özellikle kendi vatandaşlarına karşı çok esnek olabiliyorlar. Ama konu Müslümanlara gelince yorum farklılıkları ortaya çıkabiliyor. Bizim bundan alacağımız ders şudur: Avrupa’daki özgürlükleri örnek alabilir, ülkemizde uygulayabiliriz. Vatandaşlarımız başka bir ülkeden ya da kurumdan haklarının savunulmasını neden istesin ki? Bu hakları vatandaşa sunmak devletin en temel görevleri arasındadır.

### Selim Selimoğlu, 15-Kasım-2005
> Biz şaşırmadık: 
> AİHM’nin kararı bizim için sürpriz olmadı. Zira, Avrupa’nın gerçek yüzünü çok iyi biliyorduk. Şimdiye kadar Türkiye’ yi defalarca sıkıntıya sokan, mağdur eden AİHM bu defa “lehimize” karar verdi; çünkü karşılarında Türkiye’ den daha fena bir tehlike vardı: İslam. Avrupa, katil zanlısı Fehriye Erdal’ı ne yargılıyor ne Türkiye’ye teslim ediyor. Avrupalıların gözünde göçmenlerin hiçbir değeri yok. Türkiye’de Alevilerin ve etnik azınlıkların mağdur edildiğini iddia ediyor Avrupa; fakat başörtüsü mağdurlarını görmezden geliyor. Türkiye’ ye çok büyük maddi ve manevi kayıplar veren ASALA, PKK gibi terör örgütlerine yıllarca yataklık yaptılar. Sömürgecilik, Avrupa tarihinin kara lekesidir. Bizi AİHM’nin kararı değil, gerçekler gün gibi ortadayken, içimizden birilerinin bu kararı güle oynaya karşılaması şaşırttı. Her şerde bir hayır saklıdır. Leyla Şahin’i mağdur eden bu karar, Avrupa’nın ve zihniyet erozyonu yaşayan bir kısım Türk vatandaşının gerçek yüzünü göstermesi bakımından hayırlı oldu.

Kaynak: [www.aksiyon.com.tr](http://www.aksiyon.com.tr:80/detay.php?id=22845&yorum_id=6417), [web.archive.org (arşiv bağlantısı)](http://web.archive.org/web/20060528201610/http://www.aksiyon.com.tr:80/detay.php?id=22845&yorum_id=6417)
