# Faik bana kim ateş etti?

*Faruk Mercan 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Özal, Kartal Demirağ'ın silahlı saldırısından sonra, sıkıyönetim askerî savcısı Tarımcıoğlu'na sordu: “Faik bana kim ateş etti?”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605095431im_/http://www.aksiyon.com.tr/resim/594/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Faik Tarımcıoğlu, 12 Eylül dönemini de kapsayan askerî savcılığı ve 1983-91 arasında Meclis’te milletvekili olarak bulunmasıyla yakın tarihimizdeki pek çok önemli olayın ya içinde yer almış ya da bu olaylara tanıklık yapmış bir siyasetçi. Askerî hâkim ve savcı olarak görev yaparken Necdet Üruğ, Necip Torumtay, Haydar Saltık gibi komutanlarla çalışan Tarımcıoğlu, siyasete 1983’te emekli orgeneral Turgut Sunalp’in başkanlığındaki Milliyetçi Demokrasi Partisi’nden (MDP) girdi. 1985’te MDP feshedilince Özal’ın isteği ile Anavatan Partisi’ne transfer oldu. Böylece, sekiz yıl boyunca Özal’ın partisinde siyaset yaptı ve Özal’ın etrafında gelişen olayların tanığı oldu.
   <br>
    <br>
     Örneğin, 1985’te Başbakan Turgut Özal ve Genelkurmay 2. Başkanı Orgeneral Necip Torumtay’la görüşüp terör suçluları için “Pişmanlık Kanunu” çıkarılmasını sağlayan kişi Tarımcıoğlu’ydu. Çünkü, 12 Eylül 1980 ihtilalinden sonra İstanbul’da sıkıyönetim askerî savcısı olarak görev yaparken bin civarında terör sanığını sorgulamış ve böyle bir adım atmanın terör mücadelesine büyük katkı sağlayacağını görmüştü.
     <br/>
     <br/>
     Başbakan Turgut Özal ile Genelkurmay Başkanlığı görevinden ayrılan Orgeneral Necdet Üruğ arasında 1988’de büyük bir krize yol açan MİT raporu olayında, Üruğ’un bir mektup gönderip, “Beni Meclis kürsüsünden savun.” dediği kişi Tarımcıoğlu’ydu. Bu mektubu götürüp Özal’a okuyan, Özal’ın mesajını yedi sayfalık bir mektupla Üruğ’a ileten de oydu. Turgut Özal, 18 Haziran 1988 tarihinde Ankara’da Atatürk Spor Salonu’nda yapılan Anavatan Partisi Kongresi’nde, Kartal Demirağ’ın silahından çıkan iki kurşunla suikasta maruz kaldığında; yanına çağırıp “Bana kim ateş etti?” sorusunu yönelttiği kişi Tarımcıoğlu’ydu. Tarımcıoğlu’nun ismi Kurtlar Vadisi dizisinde bile geçti. Dizide, Türkiye’nin geçmişte yaşadığı terör olaylarına atıf yapılarak, “Bütün o teröristleri sorgulayan kişi Faik Tarımcıoğlu’ydu.” denilmekteydi.
     <br/>
     <br/>
     ORGENERAL SALTIK İLE ÇALIŞMASI
     <br/>
     <br/>
     1944’te Bitlis’te doğan Tarımcıoğlu, 1967’de İstanbul Üniversitesi Hukuk Fakültesi’ni bitirdikten sonra, 1970’te askerî savcı olur. 1976’da Keşan’da yüzbaşı rütbesi ile askerî savcı iken tümen komutanı Tümgeneral Necip Torumtay’dı. O tarihlerde Ordu’da subayların bıyık bırakması serbestti. Ama üst rütbeli subayların pek tercih etmediği bıyığı alt rütbedeki subaylar tercih ediyordu. Tarımcıoğlu da askerî savcı olarak bıyıklıydı. Ama bıyık, ast-üst ilişkilerinde sürtüşmelere yol açmaktaydı. Bıyıklı askerî savcı yüzbaşı Tarımcıoğlu, subaylara bıyık yasağı getirilmesi için bir kanun taslağı hazırladı. Bu taslak Torumtay tarafından, Genelkurmay’a gönderildi. Araya 12 Eylül girdikten sonra Torumtay, orgeneral rütbesiyle Kenan Evren başkanlığındaki Milli Güvenlik Konseyi’nin genel sekreter yardımcısı oldu. Yaptığı işlerden biri de, Tarımcıoğlu’nun bıyık yasağı teklifini bulup yürürlüğe sokulmasını sağlamak oldu.
     <br/>
     <br/>
     Tarımcıoğlu, İstanbul’da sıkıyönetim ve 12 Eylül dönemini de kapsayan askerî savcılığı sırasında bin civarında terör sanığını sorgularken, 1. Ordu Komutanları Orgeneral Necdet Üruğ ve Orgeneral Haydar Saltık ile birlikte çalıştı.  Saltık’ın 1. Ordu Komutanı olduğu dönemde Tarımcıoğlu’nun “Nurcular”, “Süleymancılar” , “Ülkücüler” hakkında verdiği kararlara Saltık itirazlar yapıyor. Tarımcıoğlu, “Ben takipsizlik veriyordum, Haydar Paşa kendi el yazısı ile itiraz ediyordu, en yakın mahkeme onun bu itirazını reddediyordu.” Bu kararlardan en ilginç olanı, evlerinde mevlid okutup ayin yaptıkları gerekçesiyle 57 kadının kelepçelenerek sıkıyönetime getirilmesiydi. Bir süre Metris Cezaevi’nde tutulan bu kadınlara yönelik suçlama laikliğe aykırı hareket, Tekke ve Zaviyelerin Kaldırılması Kanunu’nu çiğnemektir. Tarımcıoğlu bunlar hakkında da takipsizlik kararı verir, laikliğin din ve vicdan özgürlüğünün teminatı olduğunu belirtir: “Mesela hem Said Nursi’nin kitaplarını okuyanlara, hem Nazım Hikmet’in kitaplarını okuyanlara takipsizlik kararı veriyordum. Çünkü böyle şeylerin suç oluşturmayacağını kabul ediyordum.”
     <br/>
     <br/>
     Bu takipsizlik kararı üzerine Ahmet Kabaklı, Tercüman gazetesinde Tarımcıoğlu’nu öven bir yazı yazar. Yazının başlığı şöyledir: “Şerefli bir hâkim binbaşının sıcağı sıcağına verdiği karar.” İşte bu kararlar Orgeneral Haydar Saltık ile Tarımcıoğlu’nun ilişkilerini koparır. Daha önce bir trafik kazası geçirip ayağından sakatlanan Tarımcıoğlu, Orgeneral Saltık tarafından Gülhane Askerî Tıp Akademisi’ne (GATA) sevkedilir. Ve GATA’nın “Silahlı Kuvvetlerde kalamaz.” biçimindeki sağlık raporu ile malulen emekliye sevkedilir. Tarımcıoğlu bu olayı anlatırken, “Haydar Saltık benden kurtuldu, ben de emekli olup politikaya girdim.” diyor. İlginç olan önceki 1. Ordu Komutanı Orgeneral Necdet Üruğ’un, Tarımcıoğlu’nun bu yöndeki hiçbir kararına itiraz etmemiş olması. Tarımcıoğlu, “Üruğ Paşa, benim bir kararıma dahi itiraz etmedi.” diyor.
     <br/>
     <br/>
     GENELKURMAY’A GİDEN MİT RAPORU
     <br/>
     <br/>
     Tarımcıoğlu’nun MDP milletvekili olarak Meclis’te belki de yaptığı en önemli iş, 1985’te ivme kazanmış olan PKK terörünü bitirmeye yönelik pişmanlık kanununun çıkmasına ön ayak olması. Tarımcıoğlu, 10 Haziran 1985’te yürürlüğe giren ve hâlâ varlığını sürdüren bu kanunun hikâyesini şöyle anlatıyor: “Milliyetçi Demokrasi Partisi milletvekiliyim. Özal’a gittim. Sayın Başbakanım, ben sıkıyönetimde bine yakın teröristle boğuştum. Onlarla görüştüm, gece yarılarına kadar onların ifadelerini aldım. Dev-Yol, Dev-Sol, PKK, TİKKO, THKP’nin bütün fraksiyonlarının, hepsinin durumu şu. Tepedeki birkaç yönetici hariç, diğer teröristlerin tamamı nedamet içerisinde. Bana bütün sırlarını anlattılar. Bir kanun hazırlayalım dedim. Özal çok dikkatli dinledi. Sahiden mi dedi. Evet dedim. Bu pişmanlıklarını mahkeme önünde açıklarlarsa, ciddi bir indirim uygulayalım, hatta ceza vermeyelim. O zaman örgütler biter. Peki, sen bir çalışma yap dedi. Üruğ Genelkurmay Başkanı. Daha önce tümen komutanlığımı yapan Necip Torumtay Paşa da Genelkurmay 2. Başkanıydı. Ben her ikisiyle de görüşüp ikna ederim dedim. Torumtay Paşa’ya gittim, bütün teferruatıyla olayı anlattım. Siz ne diyorsunuz dedim. Necip Paşa, çok haklısın dedi. Kalktı raftan bir dosya çıkardı ve bir MİT raporunu önüme bıraktı. Orada da aynı şeyler yazılmış. Cezaevindeki teröristlerin pişman olduklarından bahseden bir rapor. MİT Müsteşarı Burhanettin Bigalı Paşa imzalı. Döndüm bunu Özal’a anlattım. Genelkurmay da aynı fikirde, böylece bir sosyal barış ortamı doğacak, siz de terörle uğraşmazsınız dedim. Özal tamam dedi. Hazırladığım kanunu Meclis Başkanlığı’na verdim.”
     <br/>
     <br/>
     O sırada Özal’ın talimatıyla devletin ilgili organları da bir hazırlık yapar ve konu bir hükümet tasarısı olarak Meclis’e gelir. Tarımcıoğlu, kendisi tam bir pişmanlık öngörürken, bu tasarıyla itirafçılığın ön plana çıkarıldığını belirtiyor: “Hükümetin getirdiği kanun itirafçılık esprisiyle geldi. İtirafçılık zararlı bir müessese. Hem insanları itiraf etmeye zorlar, mahkemeler de bu itirafların doğru olduğunu düşünerek kararlar alır. Bu birtakım düşmanlıklara ve kavgalara yol açar. Nitekim öyle oldu. İtirafçılık aldı başını yürüdü. Fakat zararlı sonuçları ortaya çıktı. Bu yanlış sekiz defa tekrar edildi ve halen de devam ediyor.”
     <br/>
     <br/>
     Tarımcıoğlu’nun aynı dönemde Özal’a anlatarak Meclis’ten geçirdiği bir kanun daha oldu. Amacı, yıllar içinde sayıları milyonları bulan “firari askerlere” tezkere imkânı sağlamaktı. Askerden firar edenlerin o tarihe kadar yaptıkları askerlikleri yanmakta, böylece bu kısır döngü sürmekteydi: “Bu kanunu hazırlayıp getirdim. Meclis’ten kısa sürede geçti. O gün 1,5 milyon asker firarisi terhis oldu. Aslında bütün komutanlar bunun değişmesini istiyordu, ama kimse cesaret edip bunu kaldıramıyordu. TSK’nın sistemi bozulur mu, herkes firar mı eder gibi endişeler vardı.”
     <br/>
     <br/>
     ÜRUĞ-ÖZAL ÇATIŞMASI
     <br/>
     <br/>
     Faik Tarımcıoğlu’na göre, 1988’de ortaya çıkan ve büyük tartışmalara yol açan MİT raporu olayının perde gerisinde “Kim cumhurbaşkanı olacak?” çatışması vardı. Tarımcıoğlu’na göre raporda suçlanan eski Genelkurmay Başkanı Orgeneral Üruğ, muhtemel bir cumhurbaşkanı adayı olmasına rağmen bu raporla devre dışı kaldı. Raporun ortayı çıkmasından sonra Üruğ,  yanında 2,5 yıl askerî savcılık yapan Tarımcıoğlu’na bir mektup gönderir. Üruğ’un isteği şudur: “Beni yakından tanıyan eski bir mesai arkadaşım olmana rağmen, neden Meclis’te kürsüye çıkıp beni savunmadın?” Tarımcıoğlu, bu mektubu alıp Özal’a götürür. Özal, “Sayın Üruğ tamamen haklı. Başbakanlık Teftiş Kurulu’na talimat verdim. Onlar bir rapor hazırlayacak, o zaman açıklama yapacağım. Kendisine bir mektup yaz, bunları bildir” cevabını verir. Ve Tarımcıoğlu, Üruğ’a yedi sayfalık bir mektup yazarak Özal’ın üzüntüsünü iletir.
     <br/>
     <br/>
     ÖZAL: BANA KİM ATEŞ ETTİ?
     <br/>
     <br/>
     Turgut Özal, 18 Haziran 1988 tarihinde kongre salonunda Kartal Demirağ’ın silahından çıkan kurşunların böldüğü konuşmasını bitirip Başbakanlık Konutu’na gidince yanına çağırdığı kişilerden biri de Tarımcıoğlu’ydu. Ona sorduğu soru şuydu: “Faik bana kim ateş etti?” Ateş eden kişi, 1956 Afyon Dazkırı doğumlu Kartal Demirağ’dı. Ama Özal’ın cevabını aradığı soru, onun kimler hesabına ateş ettiğiydi. Faik Tarımcıoğlu, o gün suikasttan birkaç saat sonra Başbakanlık Konutu’nda Özal ile yaptığı bu konuşmayı şöyle anlatıyor:
     <br/>
     <br/>
     “Özal seni istiyor dediler. Gittim, bir koltukta oturuyordu, karşısına oturdum. Faik bana kim ateş etti dedi? Sayın Başbakanım siz bütün rejimi, sistemi değiştirdiniz. Eski sistemden nemalanan büyük kaçakçılar, sanayi ara maddelerini kaçak olarak getirenler ve döviz kaçakçılığı yapanlar bundan çok müşteki oldular, büyük ıstırap çektiler. Herhangi bir şey ithal ettiğiniz zaman İsviçre’deki kaçakçıların başına müracaat ediyordunuz. Onlar döviz buluyorlardı size, ithal edip imalatınızı gerçekleştiriyordunuz. Bütün İstanbul sanayisi bu şekilde oluyordu. Sistemi değiştirerek bunları aç bıraktınız. Yani döviz kaçakçılarının çanına ot tıkadınız. Gümrük kaçakçılığını çok büyük çapta önlediniz, çünkü ithalatı serbest bıraktınız. Altın kaçakçılığı Türkiye’de çok ciddi boyutlardaydı. Yılda aşağı yukarı 100 ton Türkiye’ye kaçak olarak giren bir altın işlendikten sonra yurtdışına giderdi. Bunu Merkez Bankası yerine getirince altın kaçakçılığı önlenmiş oldu. Sigara ve viski kaçakçılığı çok büyük boyutlardaydı. Trilyonlar kazandırıyordu. Tekel bandrolünü getirmekle bu sistemin canına okudunuz. Türkiye’yi bu komünist darboğazdan çıkarıp serbest piyasaya getirdiğiniz için, çok gizli bir baskı altındaydınız. Size ateş püskürüyorlardı. Bu çevreler sizi vurdu dedim.”
     <br/>
     <br/>
     Kartal Demirağ, o gün kongre salonunda Özal’a ateş ettiğinde Faik Tarımcıoğlu, Kamran İnan ile birlikte tribünün birinci sırasında delegelerin arasındaydı. İki silah sesinden sonra, Özal’ın koruma polislerinin havaya rastgele açtıkları ateş üzerine kongrenin ses düzenini kuran Erkal Zenger’den, “Yere yatın.” anonsu gelir. Ancak eski bir askerî savcı olan Faik Tarımcıoğlu yatmaz, komando hareketiyle yuvarlana yuvarlana kaçmaya çalışan Kartal Demirağ’ı görür. O sırada elinde otomatik bir tüfekle kaçmaya çalışan bir başka kişi daha vardır:
     <br/>
     <br/>
     SALONDAKİ İKİNCİ KİŞİ
     <br/>
     <br/>
     “Özal kürsüde konuşurken birdenbire kapıdan üç kişilik bir genç grup büyük bir çelenk içeri soktular. Bu üç gözü olan bir çelenkti ve çok abartılıydı. Ne işi var bu çelengin diye ayağa kalkıp yüksek sesle bağırdım. Çünkü bu çelenkle birlikte bir şeyler olacağı intibaını edinerek reaksiyon gösterdim. O anda Özal konuşuyor, bir çelengin içeri girmesinin hiçbir manası yok. İki delikanlı yandan çelengi tutuyorlar. Kot pantolonlu, saçları atkuyruklu, esmer, 20 yaşlarında bir genç kız da çelengin üçüncü ayağını tutuyor. Çelenk geldi. TRT platformunun, çekim yapılan yerin arkasına konuldu ve yüksekliği TRT platformu kadardı. Birdenbire o gençler kayboldular. Nedir bunlar diye gözlerimle takip ediyorum. Çelengin bırakılmasından iki dakika sonra tak tak diye ateş edildiğini gördüm. İki el ateşten sonra Özal yere attı kendini. O arada Zenger yatın diye bağırdı, herkes yere yattı. Ben savcılık yaptığım için, mesleki bir duyguyla eşkal göreceğim diye yatmadım. Zenger’in komutundan sonra salvo atışları başladı. Ortadaki kalabalığın etrafa doğru, kenarlara doğru kaçarak yere yattığını gördüm. Ve perende atan Kartal Demirağ’ı mavi tişörtüyle çok net bir şekilde gördüm. Ama hemen onun yanıbaşında bir eşkal gördüm. Uzun boylu, zayıf bir kişinin ceketinin altında bir makineli tüfeği sakladığını, bana cephe olarak, yan yana önümden geçerek kapıya doğru yol aldığını, benim hizamı geçtikten sonra makineli tüfeği saklayıp yan yan kaçtığını, kapıya istikametini çevirdikten sonra hızla koşarak, ama sol kolunu da önüne bastırarak kaçtığını gördüm. Ben bunu gördüm, ama herkes yatıyordu. Gidiyor, kaçıyor dedim. Tribünden atlayıp arkasından koştum. Ayaklarım rahatsız olduğu için fazla koşamadım.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24015), [web.archive.org (arşiv bağlantısı)](http://web.archive.org/web/20070605095431/http://aksiyon.com.tr:80/detay.php?id=24015)
