# 'Büyükelçi her kapıyı çalan kişidir'

*Faruk Mercan Bilinmeyen-tarih*

<div>
 <p>
  <font>
   Yaman Başkut'a göre, Avrupa Birliği"ne (AB) karşı Türkiye"nin birinci alternatifi "Rusya ve İran" değil, "ABD ve Japonya." Başkut, "O zaman AB peşimizden koşar" diyor. Kırk yıl boyunca Cumhuriyet gazetesinin genel yayın yönetmenliğini yürüten Cevat Fehmi Başkut"un oğlu Yaman Başkut, 1969"da Dışişleri Bakanlığı"nda Doğu Dairesi
   <br/>
   <br/>
   Balkanlar Şubesi"nde meslek memuru olarak başladığı diplomatlık hayatını 2002 yılında Tokyo Büyükelçisi olarak noktalarken, Dışişleri"nde tam 43 yıl kalarak, babasının "Cumhuriyet rekorunu" geçmiş oldu.
   <br>
    <br>
     İstanbul"da Boğaz"ın sırtındaki evinde emeklilik hayatına alışmaya çalışan, bu arada diplomasi anılarını "Aferin İyiydin" (İnkılap Yayınevi) ismiyle kitaplaştıran Yaman Başkut"u en iyi tanımlayabilecek cümle, sekizinci Cumhurbaşkanı Turgut Özal"a ait. Başkut 1991"de Türkiye"nin Romanya büyükelçisi iken Özal, "On ülkede daha onun gibi Büyükelçimiz olsa, Türkiye"yi kimse tutamaz" demişti. Büyükelçi Başkut"un yarım yüzyıla yakın süren diplomatlık hayatı, aynı zamanda Türkiye"de devlet hayatında yaşanan pek çok karmaşa ve çelişkinin de çok çarpıcı bir örneğine sahne oldu.
     <br>
      <br>
       Çünkü, Özal"ın Türkiye"yi "uçuracak" on diplomattan biri olarak gördüğü Büyükelçi Başkut, 1996"da Romanya"daki görevinden Ankara"ya döndükten sonra Dışişleri"nde işsiz kaldı. Kendisine yeni görev verilmeyen Başkut, istifa için Cumhurbaşkanı Demirel"e çıktığında Demirel"in, "Senin gibi başarılı bir büyükelçiye uygun bir görev bulamamak bu devletin ayıbıdır" sözleriyle karşılaştı. Haziran 1997"de hükümet değişikliği olup Dışişleri Bakanlığı"na İsmail Cem gelince, önce müsteşar yardımcısı olan Başkut, 1998"de Japonya"ya Tokyo Büyükelçisi olarak atandı ve 2002"de emekli oldu.
       <br>
        Büyükelçi Başkut"la anılarını konuşurken, önce Paris"teki konsolosluk yıllarına uzandık. 1971"de Paris"e gelen Başkut"un adı, Fransa"da evlenen Türkler arasında "uğurlu şahit"e çıkar. Çünkü onun şahit olduğu evlilikler bozulmaz. Başkut, "Bu uğurlu şahitliğim hep devam etti. Bükreş"te Büyükelçi iken TRT 2"nin Genel Müdürü Orhan Ertanhan"ın da şahidi oldum. Türkiye"ye yerleşen voleybolcu bir Romen kızla evlendi. Orhan, o zamana kadar iki defa boşanmıştı. Ben şahitlik yaptıktan sonra bir daha boşanamadı" diyor.
        <br>
         <br/>
         Bu dönemde, Fransa"da çok ilginç bir olay meydana geliyor. Bir Fransız kadın, ölümünden önce notere verdiği el yazılı vasiyetiyle bütün servetini Türk ordusuna bağışlıyor: "Madam Luden"in terekesi hayret edilecek düzeyde çok büyük bir paraydı. Notere gitmiş, el yazısıyla vasiyetini notere vermiş, Türk hayranı bir Fransız kadın. Niye böyle yaptığını hiç kimse bilmiyor, çünkü kadının kimsesi yok. Hikayesini bilmiyoruz. Bari resmini göreyim dedim, resmi bile yoktu. Türk devletini ben temsil ediyordum. İşlemler çok uzadı, bir türlü karar alamıyorduk, ama benden sonra o mesele hallolmuş ve Madam Luden"in terekesi Türkiye"ye intikal etti."
         <br/>
         <br/>
         Peki bu Fransız kadın neden bütün parasını Türk ordusuna bağışlamıştı? Olayı anlatan en güçlü senaryo, bu kadının bir Türk subayıyla yaşadığı aşk hikayesiydi. Başkut, "Bu ihtimal akla yakın görünüyor" diyor ama, bu Türk subayının kim olabileceği konusunda herhangi bir bilgisi bulunmuyor. 1970"lerin ortasında Dışişleri"nde, Türkiye"nin Batılı ülkeler ile üçüncü dünya olarak adlandırılan ülkelerle ekonomik ilişkilerini yeniden düzenlemesini öngören bir görüş doğuyor ve "yeni ekonomik düzen" adı verilen bu görüşün en ateşli savunucusu Dışişleri Bakanlığı Ekonomik İlişkiler Dairesi"nde Şube Müdürü olan Yaman Başkut oluyor. Onunla birlikte ön plana çıkan diğer isimler Gündüz Aktan ve Temel İskit. Başkut bu olayı anlatırken; "O dönemde Türk Dışişleri"nde gençler sisteme itiraz hareketi başlattı. Gündüz Aktan, ben, Temel İskit ekibi" diyor. Hatta Başkut, o dönemdeki bu ekonomik görüşleri sebebiyle, Kamran İnan tarafından Erbakancılıkla (neo-Erbakancı) bile suçlanıyor.
         <br/>
         <br/>
         Yaman Başkut, Dışişleri"nde daire başkanı olarak görev yaptığı sonraki yıllarda, Türkiye"nin İslam Konferansı Teşkilatı"na katılması fikrinin savunucularından oluyor ve Cumhurbaşkanı Kenan Evren"in bu konuda ikna edilmesinde etkili bir rol oynuyor. Böylece 1984"te Evren, İslam Zirvesi Konferansı"nda İSEDAK"ın (Ekonomik ve Ticari İşbirliği Daimi Komitesi) başkanlığına seçiliyor.
         <br/>
         <br/>
         Başkut"un "Büyükelçi" unvanını almasına henüz on sene varken; 1985"te Özal, "Seni büyükelçi yapıyorum. Suudi Arabistan"a gideceksin" diyor. O, Cidde"ye İslam Konferansı Genel Sekreteri Ekonomik İşler Yardımcısı olarak gitmenin hazırlığını yaparken; adaylığı geri çekilip, yerine Profesör Nevzat Yalçıntaş"ın ismi önerilince, sinirlenip Dışişleri"nden istifa etmenin eşiğine geliyor. Ama ikna edilip Moskova"ya büyükelçilik müsteşarı olarak atanıyor. Zaman zaman, "Aşırı sağcılar Cidde"ye, aşırı solcular Moskova"ya" sloganlarının atıldığı Türkiye"de, bunun birinci istisnası diplomatlar olsa gerek. Çünkü, Başkut örneğinde olduğu gibi, istikametin Cidde mi, yoksa Moskova mı olacağını görevin şartları belirliyor.
         <br/>
         <br/>
         Yaman Başkut"un diplomasi hayatında Sekizinci Cumhurbaşkanı Turgut Özal"ın özel bir yeri var. Başkut"un 1991"de Türkiye"nin Bükreş Büyükelçisi olarak göreve başlamasından dört ay sonra Türkiye"nin Romanya ile ticareti 1,5 kat arttı. Başkut"un Romanya"daki görevi 1996"da sona erdiğinde ise Romanya ile ticaretimiz yüzde 500 artmıştı. Başkut, "Özal"ın aradığı on diplomattan biri olduğunuza göre onun istediği diplomat tipi neydi?" sorusuna şu cevabı veriyor:
         <br/>
         <br/>
         "Büyükelçi sadece siyasi gelişmelerle ilgilenen kişi değildir. Büyükelçi her kapıyı çalan kişidir. Özal onu görmek istiyordu. Çabuk temas kurmasını, açık konuşmasını seven biriyim. Problem varsa var. Öyle diplomasi miplomasi ile saklanacak şey değil. Romen Cumhurbaşkanı, Başbakanı, Dışişleri bakanıyla cumartesi günleri ormanda jogging yapardık. Bugünkü cumhurbaşkanı hâlâ o zamanın cumhurbaşkanı, bugünkü başbakan o zamanın dışişleri bakanı ve başbakanı. Bugün dahi o dostluklarım devam eder. Özal bunu seviyordu. Özal için her kapıyı çalan, bir şey yoksa da yok diye bunu açık açık söyleyen diplomat mühimdi."
         <br/>
         <br/>
         Paris eski Büyükelçisi Tansuğ Bleda, "Maskeli Balo" ismini verdiği anılarında Özal"ın bir konu için gece yarısı saat 01.30-02.00"de kendisini evden aradığını anlatıyor. Büyükelçi Başkut da, Özal"ın her kademeden bürokrata doğrudan ulaşma alışkanlığı hakkında benzer bir olayı aktarıyor:
         <br/>
         "Cumhurbaşkanı Özal, değişik bir karakter yapısına sahipti. Ben Dışişleri"nde Genel Müdür Yardımcısıydım. Pat diye telefon açıyor. Üstümde şu kadar adam var. Karadeniz Ekonomik İşbirliği Konferansı"na (KEİ) Yunanistan"ın girip girmemesi meselesi vardı. Cumhurbaşkanı arıyor, telefonumu açtım. "Buyrun Sayın Cumhurbaşkanım" dedim. "Ne yapıyoruz, Yunanistan"ı alıyor muyuz, ne düşünüyorsun bu konuda?" dedi. "Bana kalırsa almak lazım" dedim. "Çünkü bir melanet yapacaksa içimizde yapsın, denetleme imkanına sahip olalım". "Haklısın, alın" dedi. "Sayın Cumhurbaşkanım, bu konuda Dışişleri Bakanına veya Başbakana talimat verseniz" dedim. "Ben sana ne diyorsam onu yap" dedi. Ben koşa koşa önce Genel Müdüre, sonra Müsteşar Muavinine, Müsteşara, Dışişleri Bakanına gidiyorum. Bakan Sefa Giray"dı. "Olmaz öyle şey" diyor. "Sayın Bakanım Cumhurbaşkanımıza siz söyleyin" dedim. "Bu kararı bana o mu sana söyledi. Ben de sana söylüyorum" dedi. Başbakan Mesut Yılmaz"dı. Ona aksettirdik. "Cumhurbaşkanı nasıl uygun görüyorsa öyledir" dedi. Ve Yunanistan KEİ"ye alındı. Özal"ın protokol kurallarına uyumsuzluğundan ne derece şikayet edersem edeyim, konulara çabuk girebilmesi ve bir adım ötesini mutlaka görebilmesi çok önemli bir meziyetiydi."
         <br/>
         <br/>
         2 Aralık 1990 günü Abant"ta Cumhurbaşkanı Özal"a verilen KEİ brifingi sırasında da iki enteresan olay meydana geliyor. Başkut tam brifingi sunmaya başlayacakken, bir görevli gelip Özal"ın kulağına bir şeyler anlatıyor: "Cumhurbaşkanı, "Getir ya" dedi. Meğer televizyonda Fenerbahçe-Galatasaray maçı varmış. "Televizyon getirelim mi?" diyorlar. Koyu Fenerbahçeliydi. O gün Galatasaray Fenerbahçe"yi 2-0 yendi. Sinirinden simsiyah olmuştu. Maç boyunca da, orada faul verilir mi, bu yapılır mı diye hakeme söylenip durdu." Böylece brifinge ancak maçın bitmesinden sonra başlayabilen Başkut, karşı görüşlerini cesaretle Turgut Özal"a söyleyebilen bir diplomattı:
         <br/>
         <br/>
         "Abant"taki brifing sırasında toplantı bitti. Yeni yapılan Gerede-Ankara otoyolu konuşuluyor. Çok beğendiği bir projeydi. O kadar kalabalığın içinde bana "Sen ne düşünüyorsun?" dedi. Ben de, "Türkiye"de adam gibi hızlı tren yokken bunu yapmak lükstür" dedim. Kızdı, ukala mukala gibi laflar etti. "İşte bunlar böyle beni engelliyorlar, yürüyün oraya gidiyoruz" dedi. Benim yüzümden herkes Gerede"ye gidip otoyolu gördü. Orada bana otoyolun ne kadar önemli olduğunu izah etti." Başkut, Özal"ın, "Yugoslavya"yı da KEİ"ye alalım" önerisine de "KEİ, Balkan işbirliği teşkilatı değil ki Yugoslavya"yı da alalım" gerekçesiyle karşı çıkıyor.
         <br/>
         <br/>
         Büyükelçi Başkut, "Mesleğe başlarken, sadece diplomat olmaya kararlıydım" diyor. En büyük ilham kaynağı Dışişleri tarihinin önemli isimlerinden Büyükelçi Zeki Kuneralp olmuş: "Sadece Diplomat, Zeki Kuneralp"in anılar kitabının adı. İngiliz Kraliçesi"ne itimatnamesini sunarken, Kraliçe"nin kocası Kuneralp"a, "Sizin esas mesleğiniz ne?" diye soruyor. Kuneralp şaşırıyor ve "Ben sadece diplomatım" diyor. Çok güzel bir laf. Sadece diplomatım, yani aynı zamanda tüccar değilim."
         <br/>
         <br/>
         İki yıl önce emekli olan Başkut, "Babamın Paydos piyesinin finalindeki gibi, "Artık bitti, haydi çocuklar paydos" demeye hiç niyetim yok" diyor. Hiç bitmeyecek sanılan Dışişleri yolculuğunda, zamanının iki yıl önce dolduğunu ve sahneye artık yeni oyuncuların çıktığını elbette biliyor. Ama, "Aferin İyiydin" ismini verdiği anılarından sonra, şu anda Profesör Çelik Kurdoğlu ile birlikte "Türkiye için Avrupa Birliği"nin alternatifleri var mı?" başlığını taşıyacak yeni bir kitap hazırlığı içinde. Başkut"un, 1998"de Dışişleri"nde Müsteşar Yardımcısı iken dönemin Devlet Planlama Teşkilatı Müsteşarı Orhan Güvenen ile birlikte hazırladığı ve Türkiye"nin önümüzdeki yıllarda erişeceği ekonomik gücü anlatan "Küresel Bir Aktörün Doğuşu" kitabında da imzası var.
         <br/>
         <br/>
         Başını Milli Güvenlik Kurulu eski Genel Sekreteri Tuncer Kılınç"ın çektiği, "Avrupa Birliği"ne alternatif olarak Rusya ve İran ile işbirliği" gibi yaklaşımları "gerçek yararları yansıtmayan birer hayal ürünü" olarak nitelendiren Başkut, Avrupa Birliği dışındaki alternatifleri şöyle sıralıyor:
         <br/>
         "Birincisi, Avrupa Birliği ile serbest ticaret anlaşmasını muhafaza edip gümrük birliğinden vazgeçmek ve diğer ülkelerle birtakım serbest ticaret anlaşmaları yapmak. İkincisi Amerika ile özel ilişkiler aramak durumunda kalabiliriz. Benim bütün tezim, Türkiye"nin AB ve ABD ile ilişkileri bileşik kaplar teorisine göre yürür. Bir taraf boşsa öbür taraf dolar. ABD"nin çok özel ilişkileri bulunan Meksika, Kanada, Japonya ile ilişkilerimiz gelişir, Avrupa Birliği"nin yerini alır bunlar. Öyle imkanlar var. Hemen pat diye bilmeden, Rusya ve İran"ı göstermek doğru değil. Başka imkanlar var. Üçüncü alternatif Rusya ve Türk cumhuriyetleri ile ilişkilerimize yeni bir şekil vermek sözkonusu olabilir. Avrupa Birliği bize radikal bir tutumla, yok arkadaş seni üye yapmıyoruz dediği anda dünyaya küsüp kendi kabuğumuza çekilmek diye bir şey sözkonusu değil. Türkiye dünkü çocuk değil, alternatifleri var. Gelişebilecek alternatifleri var. Bir tanesini değil, üçünü birden kullanırsın. ABD"nin yanında Japonya"yı kullanırsın. O zaman bizim peşimizden bu sefer Avrupa Birliği koşacaktır."
         <br/>
         <br/>
         Başkut, aralık ayında Avrupa Birliği"nin Türkiye"ye müzakere tarihi vermesini beklediğini belirtiyor ve şöyle diyor: "Ancak bunun benim için hiçbir anlamı yok. Bu müzakereler ne kadar sürer belli değil. İşte orada çok ciddi tereddütlerim var. Çünkü istediği gibi çelme takabilir."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1686 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11574), [web.archive.org (arşiv bağlantısı)](http://web.archive.org/web/20050221154546/http://www.aksiyon.com.tr:80/yazdir.php?id=11574)
