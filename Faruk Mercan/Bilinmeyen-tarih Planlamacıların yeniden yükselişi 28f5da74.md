# Planlamacıların yeniden yükselişi

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20030830021956im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030830021956im_/http://www.aksiyon.com.tr/resim/441/38.jpg" vspace="5"/>
  </p>
 </font>
 <font class="content">
  Ankara’da bürokrasinin seçkinleri, iktidar kavgası veriyor. Geçen dönem başbakanlık müsteşarlığını bile ele geçiren maliyeciler gerilerken, şimdi Devlet Planlama Teşkilatı uzmanlarının yıldızı parlıyor. “Hazine müsteşarlığı koridorları, Başbakan Erdoğan’ın müsteşar adayını kabul etmedi...”
 </font>
 <p>
  <font class="content">
   Bu sözler, Ankara’da AK Parti’nin göreve getirdiği üst düzey bir bürokrata ait. Bürokrasinin elit grupları, mevzilerini korumak veya yeniden hakimiyet kurmak için yoğun bir mücadele veriyor.
   <br/>
   <br/>
   Bunun en çarpıcı örneği, yeni hazine müsteşarının tayininde yaşandı. Başbakan Tayyip Erdoğan’ın adayı İstanbul Büyükşehir Belediyesi Genel Sekreter Yardımcısı Mesut Pektaş idi. Ama Pektaş ismi, hazine çevrelerinde tepkiyle karşılandı, çünkü bir maliye müfettişi istenmiyordu. Hazineciler, müsteşar adayı olarak Hazine Kontrolörü Doçent Doktor Yaşar Akgün’ün ismini öne sürerken, öteki gruplar da boş durmadı. Kemal Unakıtan’ın maliye bakanı olmasıyla yıldızları parlayan hesap uzmanlarının hazine müsteşarı adayı Mustafa Uysal idi. Planlamacılar olarak bilinen Devlet Planlama Teşkilatı (DPT) uzmanlarının adayı ise İbrahim Çanakçı.
   <br/>
   <br/>
   Bürokrasinin apoletlileri
   <br/>
   <br/>
   Sonuçta yarışı, DPT uzmanı İbrahim Çanakçı kazandı ve hazine müsteşarı oldu. “Sivil bürokrasinin apoletlileri” de denilen Ankara’nın elit bürokratları deyince, ağırlıklı olarak ekonomi bürokratlarını sıralamamız, sadece onların para musluklarının başında bulunmalarından kaynaklanmıyor. Bürokrasiyi, “Profesyonelleşme Olgusu ve Kamu Yönetimi” başlığıyla tez konusu yapan Ankara Üniversitesi Siyasal Bilgiler Fakültesi araştırma görevlisi Koray Karasu, cumhuriyetin kurulmasından bu yana bürokrasi seçkinlerinin geçirdiği aşamalarda, sıranın “ekonomi bürokrasisi seçkinlerine” geldiğini şöyle belirtiyor: “1920—50 döneminde geleneksel bükokratik seçkinler vardı. 1950—80 arasında teknisyen—teknokrat seçkinler görüldü. 1980’den sonraki gelişmeler ise ekonomi bürokrasisi seçkinlerini ön plana çıkardı. 1980’den sonra hazine bürokratları, Türk kamu bürokrasinde hiç bir kurumun sahip olmadığı bir imkanla yurtdışına uzun süre eğitim amaçlı gittiler. Dünya Bankası ve IMF görevlileri ile arkadaşlık düzeyinde ilişkiler kurdular. Bunların geleneksel bürokratik seçkinlerden farkı, iyi düzeyde İngilizce bilirler ve iyi maaş alırlar. Devletçi nitelikleri geri plandadır, daha dışa dönük ve küreselleşmecidirler. Hazine’de şimdi neredeyse maliye kökenli insan kalmadı. Hepsi yurtdışında eğitim görmüş insanlar.”
   <br/>
   <br/>
   “Devletin üçüncü ayağıyız”
   <br/>
   <br/>
   Koray Karasu, Ankara’nın elit bürokratları hakkında ilginç bulgulara yer veriyor. Bürokratlar sahip oldukları yetkileri kaybetmemek için gösterdikleri dirençle yeni bir statünün ya da kurumun oluşturulmasının önündeki en büyük engel durumunda. Bu gruplar, kendilerini gizemli duruma getirip efsaneleştiriyor. Mesleki bilgilerini birtakım “ritüeller” ile çevreliyorlar ve günlük işlerini “kutsal sembollerin” üretimine dönüştürüyorlar. Bu sayede belirli bir güç elde ediyorlar ve bu tür ritüelleri, simgeleri sürekli yeniden anlamlandırarak, meslek bilgilerinin “ideolojik” bir nitelik kazanmasını sağlıyorlar. Buna göre, kararları onlar vermeli ve yönetme yetkisi onlarda olmalı. Diğerlerine verilmeyen özel yetkiler ve konumlar onlara verilmeli, çünkü onlar iyi yetişmişlerdir ve uzmandırlar. Yüksek derecede sistematik ve kayıt altına alınmış bilgi onlarda. Bu bilgi sistemin kodifiye edilmiş hukuk bilgisini, bürokrasinin nasıl örgütleneceği ve nasıl planlanacağını içeriyor. Karasu’nun sözünü ettiği bu görüntüleri, Ankara’da Maliye müfettişlerine atfedilen şu söz yeterince izah ediyor: “Biz askeriye ve MİT’ten sonra devletin üçüncü ayağıyız.”
   <br/>
   <br/>
   Karasu, hazine müsteşarının tayini olayı ile yeniden gündeme gelen bu bürokrat gruplarının her dönemde Ankara’ya hakim olduklarını şu şekilde anlatıyor: “Dönemlere bakıldığında bu bürokratlar aynı zamanda iktidarı da belirlemişler, bürokrasiye egemen olan görüş, hükümetlere de egemen olmuş. 1920—50 arasında gelenekçi bürokrasi zaten aynı zamanda iktidardı, çünkü devleti onlar yönetiyordu. 1950—80 sonrasında, Devlet Su İşleri ve Karayolları ile Türkiye’ye alt yapı hamlesi yaptıran bürokratlar başbakan oldu. 1980’den sonra ise bu bürokratların çoğu zaten milletvekili seçildiler, dolayısıyla politikaları belirleyen kişiler oldular.”
   <br/>
   <br/>
   Mülkiye geleneği bitiyor
   <br/>
   <br/>
   Araştırma görevlisi Karasu, bu arada çarpıcı bir tespitte bulunuyor. Devlette “Mülkiyeliler” geleneği ve ağırlığının giderek zayıfladığını belirtiyor. Rekabet Kurumu’nun son sınavında sadece iki Mülkiyeli’nin kazandığını belirten Karasu, “Eskiden bu oran yüzde 80’di” diyor. Karasu’ya göre bu gelişmede, seksenli yıllara damgasını vuran Turgut Özal’ın da payı var; “Özal, hızlı karar alabilmek için bürokraside farklı bir yapı istiyordu. Mülkiyelileri buna engel görüyordu. Türkiye’de bazı şeyler eksen değiştiriyor, bir dönüşüm yaşanıyor. 20 sene sonra devlet içinde mülkiyenin belki de hiç yeri kalmayacak.”
   <br/>
   <br/>
   Gerek Karasu, gerekse Ankara SBF’nin yönetim bilimleri dalında görev yapan bir diğer öğretim üyesi Yardımcı Doçent Doktor Ahmet Dikmen, yeniden ön plana çıkan DPT’nin eski “elitist” niteliğine sahip olmadığını öne sürüyor. Koray Karasu, bunu şu ilginç örnekle anlatıyor: “Eskiden Siyasal Bilgiler Fakültesi öğrencileri ilk sırada DPT’ye girmek isterken, şimdi Rekabet Kurumu, Sermaye Piyasası Kurulu gibi üst kurullara, Hazine’ye, Dış Ticaret’e girmek istiyor. DPT işlevini yitirmiştir. Planlama zihniyetine karşı olanlar DPT’yi bozdu.”
   <br/>
   <br/>
   Öğretim üyesi Ahmet Dikmen de, bu görüşleri destekliyor: “1980’den sonra DPT devre dışı bırakıldı ve ekonomi üzerindeki etkisi azaltıldı. Klasik planlama dışında, hazine üzerinden uluslararası sisteme entegre olunarak, ‘atipik’ planlama süreci başladı. Planlama daha çok hazinenin bir taşeronu, bütün sistemin motoru gibi davranan bir kurum olarak ortaya çıktı. Şimdi bu süreçte DPT, daha etkili olmaya çabalıyor.”
   <br/>
   <br/>
   Maliye bakanı ile güçlenen öteki grup
   <br/>
   <br/>
   Ankara’dan gelen haberler yeni dönemde ‘planlamacılar’ın yükselişinin süreceğini gösteriyor. Çünkü, DPT uzmanı Ahmet Tıktık’ın, yurtdışı görevde bulunduğu İran’dan getirilerek başına geçirildiği DPT müsteşarlığı, AK Parti’nin acil eylem planının yürütüldüğü karargah oldu. Yine, hükümetin ekonomi politikalarında önemli bir yeri olduğu bilinen Özelleştirme İdaresi Başkan Vekili Metin Kilci de DPT uzmanı ve bu göreve asaleten atanması bekleniyor.
   <br/>
   <br/>
   Oysa yakın zamana kadar, Ankara’da maliyecilerin belirgin bir ağırlığı vardı. Bir bürokrat, maliyecilerin bu gerilemesini, Zekeriya Temizel’in maliye bakanlığında, Ahmet Şağar’ın ise başbakanlıkta sergiledikleri icraatlara duyulan tepkiye bağlıyor. Şimdilik yalnızca Borsa Başkanı Osman Birsen ve Sermaye Piyasası Kurulu Başkanı Doğan Cansızlar eski birer maliye müfettişi.
   <br/>
   <br/>
   Planlamacılar, maliye müfettişleri ve Hazineciler dışında ekonomi bürokrasisinin bir diğer önemli ayağını hesap uzmanları oluşturuyor. Maliye bakanı adına Türkiye çapında vergi incelemesi yapmak yetkisi bulunan hesap uzmanlarının da yıldızı bu dönemde parladı. Çünkü Kemal Unakıtan hesap uzmanı kökenli. Maliye bakanlığı müsteşarlığına getirilen Hasan Basri Aktan ve yeni Gelirler Genel Müdürü Osman Arıoğlu eski birer hesap uzmanı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2583), [web.archive.org (arşiv bağlantısı)](http://web.archive.org/web/20030830021956/http://www.aksiyon.com.tr:80/detay.php?id=2583)
