# Kırmızı kitaplar yenileniyor

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20050115213540im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050115213540im_/http://www.aksiyon.com.tr/resim/522/38.jpg" vspace="5"/>
  </p>
 </font>
 <font class="content">
  28 Şubat süreci döneminde ve 2001 yılında yenilenen “kırmızı kitapçıklar” AK Parti hükümeti döneminde ilk defa yenileniyor.
  <br>
   Devletin ana politikalarını şekillendiren bu siyaset belgeleri Milli Güvenlik Kurulu’ndan geçiyor. Milli Güvenlik Kurulu (MGK), ilk sivil genel sekreterinin eliyle, 71 yıllık tarihinde kapılarını ilk defa 30 Kasım günü medyaya açtı.
  </br>
 </font>
 <br/>
 <p>
  <font class="content">
   Genel Sekreter Yiğit Alpogan, eskiden çalışmalarında gizliliği esas alan MGK’da artık şeffaflığın yerleştiğini vurguladı. Alpogan’ın verdiği bir diğer bilgi ise, MGK’nın yeni personel yapısıyla ilgiliydi. Buna göre, kurumdaki 294 personelin sadece on beşi  askerdi.
   <br>
    <br>
     Aynı gün yine Ankara’da Genelkurmay karargahında Başbakan Tayyip Erdoğan başkanlığında Yüksek Askeri Şûra’nın sonbahar toplantısı vardı. Toplantıdan sonra yapılan açıklamada, “Laik Cumhuriyete karşı irticai kesimlerin faaliyetleri değerlendirilmiş ve bu tehditlere yönelik alınması gereken tedbirler gözden geçirilmiştir” cümlesi de yer aldı. Bu cümleye en ilginç yorum Hürriyet gazetesi Ankara temsilcisi Sedat Ergin’den geldi. Ergin’e göre, içerik ve tonlama açısından bir dönemin MGK bildirilerini çağrıştıran bu açıklamayla, MGK içindeki ağırlığı gerileyen asker kesim, bu kez YAŞ üzerinden ağırlığını hissettirmekteydi.
     <br>
      <br/>
      Acaba, Alpogan’ın deyimiyle devlete politika kağıtları üreten bir think-tank kuruluşu (düşünce üretim merkezi) hâline gelen MGK’da tamamen bir açıklık ve şeffaflaşma dönemi başladı mı? Öte yandan MGK’da bu süreç yaşanırken, önümüzdeki dönemde Yüksek Askeri Şûra, eski MGK’nın rolünü mü üstleniyor? 30 Kasım günü Ankara’da meydana gelen ve birbirine ters gözüken bu iki olayın iç yüzü neydi?
      <br/>
      <br/>
      MGK’daki “medyaya açılma” toplantısına katılan gazetecilerden biri, İngiltere’de yayımlanan ve askeri konuları ele alan Jane’s Defence dergisinin Türkiye temsilcisi Lale Sarıibrahimoğlu’ydu. Gazeteci Sarıibrahimoğlu, MGK’da bir açıklık dönemi başladığı yorumuna ihtiyatla yaklaşıyor ve “Aslında bu bir rutin basın toplantısıydı. Medyaya açılma hiç olmadı ve olmayacak. Çünkü MGK’nın çalışmaları, kamuoyu ile paylaşılmayacak bilgileri kapsıyor.” diyor.
      <br/>
      <br/>
      Genel Sekreter’in, “279’u sivil, 15’i üniformalı asker, 294 personelle çalışıyoruz.” sözlerine itiraz ise Yeni Şafak Gazetesi yazarı Ali Bayramoğlu’ndan geldi. 2000 yılı itibariyle MGK’nın dört ana biriminde başkan, başkan yardımcısı, başmüşavir, müşavir, uzman ve uzman yardımcısı olarak 116 personel çalıştığını belirten Bayramoğlu, “Bu personelin, uzman ve uzman yardımcıları dışındaki tüm kadrosu asker ve asker kökenli kişilerden oluşmaktaydı. Alpogan personel, hukuk bürosu gibi lojistik birimlerdeki personeli de dahil ettiği için 294 rakamına ulaşıyor.” diyor. Genel sekreter yardımcısı, başkan, başkan yardımcısı ve başmüşavirlerin tümünün asker veya asker emeklisi olduğunu belirten Bayramoğlu şöyle devam ediyor: “Müşavirlerin ise yüzde 71’i asker ya da asker kökenliydi. Bu ne kadar değişti? Sivil personel içinde yüzde kaçı asker kökenli, yani emekli subaydır? Uzman ve uzman yardımcıları dışındaki asli personelin yüzde kaçı sivil, yüzde kaçı askerdir?”
      <br/>
      <br/>
      Alpogan’ın üzerinde durduğu bir diğer konu, “kırmızı kitapçık” adı verilen ‘Milli Güvenlik Siyaset Belgesi’ni (MGSB) yenileme çalışmalarıydı. Biri 1997’de, diğeri 2001’de olmak üzere Türkiye’nin yaşadığı siyasi gelişmelere paralel olarak yenilenen “kırmızı kitapçık” devletin iç ve dış politikalarına şekil veren ana doküman.
      <br/>
      <br/>
      Alpogan’ın da belirttiği gibi, dört-beş yılda bir yenilenen MGSB, MGK üyesi olan asker ve sivil kişilerin temsil ettiği kurumlardan görüş istenerek hazırlanıyor. Gelen bu görüşlere göre tek bir taslak hazırlayan MGK Genel Sekreterliği, bunu MGK toplantısına getiriyor. Tasarı MGK’da kabul edildikten sonra bir Bakanlar Kurulu kararı ile yürürlüğe giriyor. Devletin ana siyaset belgesi olan bu metindeki görüşlerin nasıl hayata geçeceğini gösteren “uygulama direktifi” de MGK Genel Sekreterliği’nde hazırlanıp başbakanın onayına sunuluyor.
      <br/>
      <br/>
      MGSB’ye bağlı diğer metinler de kırmızı kitapçıklardan oluşuyor ve ‘özel milli güvenlik siyasetleri’ni oluşturuyor. Bunlar iç güvenlik siyaset belgesi, dış Türkler hakkındaki siyaset belgesi, Kürt sorunu hakkında siyaset belgesi gibi dokümanlardan oluşuyor. Ana kitapta, Türkiye’nin milli güvenliğine yönelik tehditler sıralanıyor ve sebepleri gösteriliyor, iç ve dış siyaset hareket tarzları açıklanıyor, ekonomik siyaset, sosyo-kültürel siyaset, milli eğitim siyaseti ve psiko-sosyal siyasetin esasları gösteriliyor. İçeriği hiç açıklanmayan ana siyaset belgesindeki genel ilkelerin uygulanmasından Bakanlar Kurulu sorumlu olduğundan, bu ilkelerin somut uygulamasını gösteren özel siyaset belgeleri de Bakanlar Kurulu’nun onayıyla yürürlüğe giriyor. Kırmızı kitapçıklar yürürlüğe girdikten sonra cumhurbaşkanına ve hükümet değişikliklerinde elden başbakana veriliyor.
      <br/>
      <br/>
      28 Şubat sürecinin yaşandığı 1997’de MGSB’de yapılan değişiklikte, iç tehdit sıralamasında bölücülük ve irtica eşit ağırlıkta ele alındı. Aynı belgede yer alan bir maddede ise “Türkiye’deki mezhep gerçeği” yer almaktaydı. Mezhep ayrımcılığına izin verilmemesi belirtilirken, “kimliğe hürmet, kimlik sebebiyle ayrışmaya yol açmama ve hüküm vermeme, kimlik nedeniyle bir kavgaya yol açmama” vurguları yapıldı, buna paralel olarak devletin Alevi vatandaşlara yönelik sıcak mesajları arttı. 2001 yılı Eylül ayında yenilenen bu MGSB, şimdi ilk defa AK Parti hükümeti döneminde değişmiş olacak. Yeni belgede dış tehdit sıralamasında Kuzey Irak’taki gelişmelerin birinci sıraya yükseleceği vurgulanıyor.
      <br/>
      <br/>
      YAŞ açıklamasının anlamı neydi?
      <br/>
      <br/>
      Peki 30 Kasım’ın diğer önemli gelişmesi olan YAŞ açıklamasındaki o cümle ne anlama geliyor? Bu konuya Sedat Ergin’in getirdiği yorumu sorduğumuz Bilkent Üniversitesi İktisadi ve İdari Bilimler Fakültesi Dekanı Prof. Dr. Metin Heper şu cevabı veriyor: “YAŞ açıklamasını hemen öyle bir sonuca bağlamamak gerekir. Böyle bir yorum erken olur. Çünkü askerler, Avrupa Birliği sürecinde çok dikkat ediyor. Özellikle Genelkurmay başkanı çok dikkat ediyor. Bu şekilde yapılan askeri müdahalelerin doğru olup olmadığını sürekli kafasında döndüren bir Genelkurmay başkanı var.” diyor. Heper, aynı zamanda AB sürecinde askerin sistemdeki yerinin ne olması gerektiği üzerinde çalışan bir komisyonun üyesi. Avrupa Birliği’ne (AB) rapor hazırlamak üzere Hollandalı bir araştırma vakfınca kurulan bu çalışma grubu hakkında bilgi veren Heper, “AB, Türkiye’ye tarih verilirse asker-sivil ilişkilerinde askerin biraz daha geride durmasını isteyecektir. Çalışma grubu bu konulardaki son durumu araştırıyor. Özellikle askeri bütçenin daha yakından denetlenmesinde olumlu gelişmeler oldu.” diyor.
      <br/>
      <br/>
      Kuruluş kanununa göre Yüksek Askeri Şûra (YAŞ), “askeri stratejik anafikrin tespiti, TSK’nin hedefleri ve TSK ile ilgili kanunlar hakkında görüş bildirmek, terfileri yapmak” gibi görevleri yapıyor. Askeri stratejik ana fikrin tespiti, Genelkurmay karargahında hazırlanan MASK adı verilen “Millî Askerî Stratejik Konsept” belgesinin YAŞ’ın onayına sunulmasıyla oluyor. Genelkurmay Plan ve Prensipler Başkanlığı görevinden emekliye ayrılan Korgeneral Işık Biren, “YAŞ’ın MGK’nın yerine geçmesi gibi bir şey bahis konusu değil. YAŞ’ın kendi yasası var. Nelerle ilgileneceğinin yasal sınırları var.” diyor.
      <br/>
      <br/>
      YAŞ’ta belirlenen MASK’ta askerin tehdit degerlendirmesi bulunduğunu belirten ve “Belgede, bu tehdidi karşılayacak güçlerin yapılandırılması var. Bunlar zaten askeri makamların görevi” diyen Biren, “MASK’ın içine irtica ve terör girer mi?” sorusuna ise şu cevabı veriyor: “Bütün dünya ordularında hedef, ulusun, ülkenin toprak bütünlüğünü, anayasal düzeni ve anayasadaki ilkeleri düşman tehdidine karşı korumaktır. Tehdit nereden gelirse gelsin bunlar korunur. Herhangi bir tehdit, ülkeyi ve milletin bütünlüğünü, anayasadaki ilkeleri kökünden sarsacak bir tehdit olarak değerlendirildiği anda MASK’a girer. İçeriden bir kalkışma, bölücülük varsa, bunlar tehdit kapsamına girer. MASK her yıl yeni değerlendirmelere ve yeni tehditlere göre değişir. Genelkurmay karargahında hazırlandıktan sonra YAŞ’ın onayına sunulur. Çünkü YAŞ, başbakanın başkanlık ettiği, asker ve sivil erkanın bulunduğu, askeri konseptin hükümete anlatılacağı ortamdır. Bütün ülkelerde bu böyledir. Amerika’da böyledir. Askeri görüş, Müşterek Genelkurmay Başkanlığı’nca hazırlanır. Ulusal Güvenlik Konseyi’ne ve başkanın önüne gelir.”
      <br/>
      <br/>
      Gazeteci Lale Sarıibrahimoğlu ise bu konuda şu yorumu yapıyor: “TSK’nın siyasetteki rolününün yasalarla azaltılması girişimleri uygulamada biraz zaman alacak. Avrupa Birliği’ne tam üye olana kadar bu sürecek. Askerin bir anda bütün endişelerini gidermesi kolay değil. TSK’nın tehdit değerlendirmeleri sürecek. Bunun için çeşitli kanallar kullanılıyor. Bunu mutlaka kağıda dökmelerine de gerek yok. Mesela özel görüşmelerde başbakana mesaj veriliyor.”
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18881&yorum_id=1), [web.archive.org (arşiv bağlantısı)](http://web.archive.org/web/20050115213540/http://www.aksiyon.com.tr:80/detay.php?id=18881&yorum_id=1)
