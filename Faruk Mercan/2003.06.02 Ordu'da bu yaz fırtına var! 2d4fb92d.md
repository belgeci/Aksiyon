# Ordu'da bu yaz fırtına var!

*Faruk Mercan 2003.06.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye"nin ürettiği ilk komplike silah sistemi olan FIRTINA toplarının birinci partisi temmuz ayında Ordu"ya teslim ediliyor. Yurtdışı fiyatı 4 milyon dolar olan FIRTINA topu Arifiye"deki fabrikada 2,5 milyon dolara malediliyor. Şimdi hedef Türkiye"nin kendi özgün tankını yapması.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071031200232im_/http://www.aksiyon.com.tr/resim/443/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   25 milyar dolarlık yıllık cirosuyla Amerika"nın ikinci büyük silah şirketi olan Lockheed Martin"in Başkan Yardımcısı James Jamerson, üç yıl önce İstanbul"da köşe yazarları Meral Tamer ve Sedat Sertoğlu ile sohbet etmekteydi. Yanında şirketin Ankara temsilcisi Jerry Jones da vardı. O günlerde konuşulan konu, Türkiye"nin 20 yıla yayılan projelerle yapacağı 150 milyar dolarlık helikopter, tank ve diğer silah alımlarıydı. Lockheed şirketi, 4 milyar dolarlık helikopter ihalesi ile ilgilenmekteydi.
   <br>
    <br>
     Gazeteciler, Türk Ordusu"nun yaptığı bu silah alımlarında yabancı şirketlerin Türkiye"ye ne ölçüde teknoloji verdiklerini merak ediyorlardı. İki Amerikalı yetkili, hiçbir şirketin Türkiye"ye teknoloji transferine sıcak bakmadığını, çünkü bu silahları geliştirmenin çok pahalıya malolduğunu belirtip, "Hatta araştırma ve geliştirme giderlerinin önemli bir bölümünü Amerikan hükümeti karşılıyor. Şirketler istese bile Amerikan kongresi teknoloji transferine izin vermez" dediler. Şirketin Ankara Temsilcisi Jones, sözlerini şöyle sürdürdü:
     <br/>
     <br/>
     "Diyelim ki müthiş yüksek paraları verdiniz ve istediğiniz en son teknolojiyi almayı başardınız.
     <br/>
     <br/>
     O teknoloji sadece aldığınız an için geçerlidir. Üç gün sonra demode olmaya başlayacaktır. Demode olmaması için, yoğun araştırma-geliştirme faaliyetleriyle o teknolojinin üzerine yenilerini eklemeniz gerekir. Bu işe devam edebilmek için savunma sanayiinde uzmanlaşmış mühendisleriniz ve onların çalışabileceği laboratuarlarınız var mı? Ayrıca işe devam için koymanız gereken para da çok büyük."
     <br/>
     <br/>
     İlginç olan, İstanbul"da bu konuşmanın yapıldığı günlerde Silahlı Kuvvetler"in Arifiye"deki fabrikasında, cumhuriyet tarihi boyunca Türkiye"nin üretmiş olacağı ilk komplike silah sistemi üzerinde çalışmaların süratle sürmesiydi. Yapılacak bu silah, günümüz kara savaşlarının vazgeçilmez bir makinesi olan Fırtına toplarıydı.
     <br/>
     <br/>
     Başlangıçta motor transmisyon teknolojisi Güney Kore"den alınan Fırtına topları projesinde, üretim aşamasına gelindiğinde yerli teknoloji oranı yüzde 87"ye ulaşmış seviyedeydi. Arifiye"deki fabrikada prototipi yapılan Fırtına, Silahlı Kuvvetler"ce Sarıkamış"ta denenip, Karapınar"da atış testinden geçirilince tam not aldı. Böylece "seri üretim" kararı alındı. Bu yaz Kara Kuvvetleri"ne birinci partisi (tahminen 16 adet) teslim edilecek olan Fırtına toplarından 768 tane üretilmesi hedefleniyor. Tank gibi bir mekanizmaya ve bilgisayar donanımına sahip olan Fırtına toplarının üretildiği Arifiye"deki fabrika, 1200 dönümlük bir araziye sahip. Fabrika, yapılan yeni bina, alınan yeni tezgahlar, yeniden dizaynla Fırtına projesine hazır hale getirildi. Optik atölyesi ve kalite kontrol sistemi olan fabrika, tank paletleri, tank mercekleri ile prizmaların optik merkezini de üretiyor.
     <br/>
     <br/>
     Ordu"dan yakın zamanda emekli olmuş bir komutan Aksiyon"a Fırtına topları ve uzun süredir düşünülen tank projesi hakkında şu bilgeleri verdi: "Kundağı motorlu bir top olan Fırtına, tanktan bir gömlek üstün bir silah. Türkiye 10-15 senedir tankını yapacak teknoloj ve bilgi birikimine sahip. Finans ve projeyi destekleme kaynakları bulunursa tankı yüzde seksen iç destekle yaparız. Üstelik yaptığımız bu tankın teknolojisini satarız. Hem Fırtına teknolojisi, hem de tankın yapımında elde edilecek teknolojik gelişmeler ihtiyacı olan ülkelere pazarlanarak bu finansman desteği kârlı bir yatırıma getirilebilir. ASELSAN şu anda yapacağımız tanka elektro-optik destek verebilir. Muazzam kaynakları olan OYAK, tank projesine finans desteği verebilir."
     <br/>
     <br/>
     Aynı emekli komutan, sözü İsrail"e verilen tank modernizasyon ihalesine getiriyor: "Örneğin İsrail"e verilen son 60 milyon dolarlık tank medornizasyonu ihalesinde 25 milyon dolarlık kısmı, tankların yürüyen aksamı ile yani paletleriyle ilgili idi. Oysa bu paletleri yapmak Arifiye"deki fabrikanın göreviydi. Çünkü fabrikanın 1973 yılında Almanlar tarafından kurulmasının sebebi, tankların palet aksamını yenileştirmek."
     <br/>
     <br/>
     Türkiye"de iki tane tank yenileştirme fabrikası bulunuyor. Fırtına toplarını üretmekte olan Arifiye"deki fabrika Alman tanklarını, Kayseri"deki ise Amerikan tanklarını modernize ediyor. 700 milyon dolarlık ihalesini İsrail"in kazandığı Ordu"nun elindeki 170 adet M-60 tanklarının modernize edilmesi, İsrailli mühendislerce Kayseri"deki bu fabrikada yapılıyor.
     <br/>
     <br/>
     Türkiye başından beri bütün büyük askeri ihalelerde, mümkün olduğu kadar teknoloji transferi yapmayı da hedefliyor. Örneğin tank ihalesi İsrail"e verilirken, Türkiye"nin bulmakta zorlandığı hassas teknolojiyi İsrail"den sağlayacağı ve Türkiye"nin gelecekte kendi tankını modernize edebileceği vurgulandı. Ancak İsrail de dahil olmak üzere yabancı silah şirketleri ellerindeki teknolojiyi Türkiye"ye vermekte çok "hasis" davranıyor. Nitekim Amerika, F-16 uçaklarının bile gece atışlarıyla ilgili sistemlerini Türkiye"ye vermedi. Bu yüzden F-16"lar yıllarca sıradan birer uçak gibi uçtu.
     <br/>
     <br/>
     Bu sebeple; son yıllarda yerli savunma sanayiini geliştirmek için önemli adımlar atılıyor. 1998"de Bakanlar Kurulu, "Türk Savunma Sanayii Politikası ve Esasları" kararnamesini çıkardı. Hedefin, bir savunma sanayii altyapısı oluşturulması olduğu açıklandı. Ancak bu altyapıyı oluşturmak o kadar da kolay gözükmüyor. Bir savunma uzmanı bu konuda şunları belirtiyor:
     <br/>
     <br/>
     "Ordunun onarım fabrikalarında ciddi tesisat var. Ama bunlar bugüne kadar birşey yapamadı. Savunma Sanayii Müsteşarlığı 1985"te kuruldu. Ama savunma sanayii projelerinde hep hazır alıma gidiliyor. Benim bildiğim iyi bir yerli üretim örneği olarak Deniz Kuvvetleri"ne yapılan hücumbotlar var. Türkiye"de teknoloji geriliği, ihtiyaç tesbitinde de sıkıntı yaratıyor. İhtiyaçlarını da tam belirleyemiyorsun. Bir de Türkiye"de şu oluyor. Helikopter yapacağız, tank yapacağız deniyor. Bu hemen hazır alıma dönüyor. Belki de bu projeler engelleniyor."
     <br/>
     <br/>
     Ordu"nun ileriye yönelik alım yaparken, "araştırma-geliştirme" ya da pay ayırarak bunu yerli sanayi ile paylaşması gerektiğini belirten aynı uzman sözlerini şöyle sürdürüyor: "Mesela Deniz Kuvvetleri"ne alınan fırkateynlerin tanesi 300 milyon dolar. Bir gemi 70-80 milyon dolar. Bunların bir tanesinin Tuzla Tersanesinde inşa edildiğini düşünün. Orası ihya olur. Ama fırkateynde çelik işçiliği yüzde 20, gerisi diğer ekipmanlar. Yani silah ve elektronik harp sistemleri. Tuzla"daki sivil tersaneler neden Deniz Kuvvetleri için üretim yapmasın? Gemide yüzbinlerce parça var. Lojistik yönetimi için de bunları karşılayacak kaynak bulmak lazım. Geriye entegrasyon sorunu kalıyor. Elektronik aksamın ve diğer sistemlerin entegrasyonu. Belli mühendis grupları oluşturacaksın ve bunlar işte bu entegrasyon için tasarım projeleri geliştirecek. İşin temelinde dizayn ve lojistik yönetimi var. Tank yapacaksan hangi parçalar lazım. Sonra tasarım, ihtiyacı karşılayacak dizayn, mühendislik çalışması ve prototip. Prototipten sonra da yerli sanayi devreye girecek."
     <br/>
     <br/>
     Savunma sanayiinde yerli teknolojiyi geliştirmenin ne kadar önemli olduğu anlatılırken şu ilginç örnek veriliyor: "Bir gece görüş cihazının fiyatı 4 bin dolar. Fakat içine koyacağınız bir tüple subay el dürbününü gece görüş cihazına çevirebiliyorsunuz. Bu tüpün maliyeti sadece 200 dolar." Örneğin hâlâ Deniz Kuvvetleri"ndeki gemilerin motorları contasına kadar dışarıdan geliyor.
     <br/>
     <br/>
     Türkiye"de yerli savunma sanayiini geliştirmek için ilk adımlar, Kıbrıs harekatından sonra Amerika"nın uyguladığı silah ambargosu ile başladı. Ambargo sırasında, ABD"nin uçaklarımızı kaldırtmaması, yabancı sermayenin kontrolünde olan ve jet yakıtlarını üreten ATAŞ"ın, "bakıma alınma" gerekçesiyle üretimi durdurması bu gelişmeyi hızlandırdı.
     <br/>
     <br/>
     "Kendi tankını, kendi silahını kendin yap" sloganı ile başlayan süreçte Türk Silahlı Kuvvetleri"ni Güçlendirme Vakfı"nın ilk temelleri 1974"te atıldı. Yine Türk Uçak Sanayii Şirketi (TUSAŞ) o yıllarda kuruldu. Türk Silahlı Kuvvetlerini Güçlendirme Vakfı, sonraki yıllarda neredeyse bütün yerli silah sistemi projelerinin bel kemiğini oluşturdu. F-16 uçakları projesinde, elektronik harp sistemleri üreten ASELSAN"ın kurulmasında, yazılım sistemleri üreten HAVELSAN"ın kurulmasında vakıf ağırlıklı olarak yer aldı. ASELSAN 1975"te, HAVELSAN 1982"de, F-16 uçaklarını üreten TAİ 1984"te, Savunma Sanayii Müsteşarlığı 1985"te, Roketsan 1988"de kuruldu. Bu adımlarla elde edilen teknoloji ve birikimle, Türkiye"nin kendi özgün tankını yapabileceği de artık rahatlıkla dile getirilebiliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2631), [web.archive.org (arşiv bağlantısı)](http://web.archive.org/web/20071031200232/http://aksiyon.com.tr:80/detay.php?id=2631)
