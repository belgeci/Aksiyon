# 'Askerî hücumbottan yasak yayın çıktı'

*Faruk Mercan 2004.05.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir dönem Ankara'da politikanın en aktif isimlerinden olan Ali Naili Erdem"le 40 yıllık siyaset hayatında tanık olduğu olayları konuştuk. "Ey Salve Esclave!.." Bu söz Latince "Selam Esirler!" demek. 12 Eylül 1980 ihtilalinden sonra Çanakkale"deki Zincirbozan askeri tesislerinde mecburi ikamete tabi tutulan politikacılar arasında bulunan İhsan Sabri Çağlayangil, günlük yürüyüşlerini yapan arkadaşlarıyla her karşılaşmasında onları böyle selamlıyordu.
  </font>
 </div>
 <div id="newsText">
  <font class="detail-text">
   1983"ün yaz döneminde Zincirbozan"da dört ay süren "mahpus" hayatını yaşayan politikacılardan biri de ihtilalin devirdiği Başbakan Süleyman Demirel"in yakın arkadaşlarından Adalet Partili bakan Ali Naili Erdem"di. "Siyasetin Yollarında" adıyla yeni yayınlanan anıları üzerine konuştuğumuz Erdem için ihtilal ve Zincirbozan, 1950"lerin başında İzmir"in Kemalpaşa ilçesinde Demokrat Parti ilçe başkanlığı ile başlayan siyaset hayatının final sahnesiydi.
   <br>
    <br>
     40 yılı aşkın siyaset hayatında Adnan Menderes"in avukatlığını yapan, Süleyman Demirel hükümetlerinde Çalışma ve Milli Eğitim Bakanı olarak görevler alan Erdem, anılarında hem siyaset dünyasının içyüzünü hem de birbirinden ilginç politikacı tiplerini yansıtıyor. Çünkü o, "Arabalar içinde Mercedes, şarkıcılar içinde Yüceses (Hamiyet), başbakanlar içinde de Menderes" tekerlemesinin halkın dilinden düşmediği yılları, 27 Mayıs 1960 dönemini ve 1980"e kadar politikada yaşananları gördü.
     <br>
      <br>
       Ali Naili Erdem, 27 Mayıs"tan sonra 1965 seçimleriyle işbaşına gelen Adalet Partisi hükümetinde bakan iken Almanya"ya yaptığı bir gezide, o tarihte bir eyalet Başbakanı olan ünlü Alman politikacı Willy Brand ile görüştüğünde, Brand 27 Mayıs için şunları söylüyor: "Siz Türkler, bağımsızlığınız konusunda gösterdiğiniz duyarlılığı demokrasiniz için hiç göstermiyorsunuz. Adnan Menderes idam edilirken en ufak bir tepkiniz olmadı. Kiminiz evine kapandı, kiminiz dua etmekle yetindi. Ben bunu anlayamıyorum. Halkınız kendisine hizmet edenlere sahip çıkmıyor."
       <br>
        <br>
         O dönemde Ankara"da Başbakan Süleyman Demirel"in evindeki bir sohbette, Afyon"dan gelen Ali Çavuş isimli bir köylünün Demirel"e söylediği bir söz, Willy Brand"ın Türkiye"de politikanın işleyiş tarzı için yaptığı konuşmanın bile ötesine geçiyor. Demirel"in, "Köylü ne yapıyor?" sorusuna "İşiyle gücüyle uğraşıyor?" cevabını veren Ali Çavuş, Demirel"in "Başka ne yapıyor?" sorusuna ise şu cevabı veriyor: "Ya Bey, Allah aşkına ne soruyorsun? Adnan Bey"i alıp götürdüler, seni buluverdik. Seni alıp götürürlerse bir başkasını buluveririz."
         <br/>
         <br/>
         Ama, 27 Mayıs"tan sonra, "Biz artık Menderes"in idam edildiği bir ülkede yaşayamayız" diyenler de çıkmış. Dört arkadaşının bu düşüncelerle Türkiye"yi terk ettiğini belirten Erdem, "O arkadaşlarımın hiçbiri bir daha geri dönmedi. Almanya"da kalıp doktor, başhekim oldular. Onlardan biri, Almanya"da Köln Hastanesi"nde başhekimdi. Köln Hasan diye bilinen bu arkadaşım vefat etti. Bir diğeri İsviçre"de başhekimdi. O da, diğer ikisi de dönmedi" diyor.
         <br/>
         <br/>
         Erdem, bu dört arkadaşının çarpıcı hikayesine rağmen, Türkiye"de halkın politikacılara bakışını yansıtan enteresan bir olaya daha yer veriyor anılarında. 1980"de eski başbakanlardan Nihat Erim"in suikast sonucunda öldürüldüğü haberini telefonla aldığını belirten Erdem şöyle devam ediyor: "Haberi aldığımda adeta dünyam karardı. Partideki görevim sebebiyle kendisiyle Meclis"te çoğu kez bir araya gelmiştim. Mevsim yazdı ve insanlar deniz kıyılarına koşmuşlardı. Plaja indim. Müthiş bir kalabalık. Avazım çıktığı kadar, "Nihat Erim"i öldürmüşler" diye bağırdım. Tık yok. Bir kere daha bağırdım, "Nihat Erim"i öldürmüşler!" Yine hiçbir ses yok. Dondum kaldım ve aklıma 1966"da Almanya"da Willy Brand"ın söylediği o sözler geldi."
         <br/>
         <br/>
         Süleyman Demirel"in bütün politika hayatında onun çok yakınında bulunmuş isimler sayıldığında akla Ekrem Ceyhun, Münif İslamoğlu, Necmettin Cevheri, İsmet Sezgin gibi isimlerle birlikte Ali Naili Erdem gelir.
         <br/>
         <br/>
         Bu yüzden Erdem, Demirel"in politika serüveninin en yakın tanıklarından biridir. 1964"te Demirel ile Sadettin Bilgiç arasın Adalet Partisi genel başkanlığı yarışında ilginç bir olay yaşanmış. Vedat Ali Özkan, Süleyman Demirel"in mason olduğunu gösteren bir belgeyi delegelere dağıtmıştı. İlginç olan, Demirel"in genel başkan ve başbakan olduktan sonra Özkan"ı sağlık bakanı yapması ve Özkan"ın "Jet Bakanı" unvanını almasıydı. Ali Naili Erdem, Demirel"in bu hareketi için, "Süleyman Demirel, değerleri ne zaman nerede kullanacağını iyi bilir" yorumunu yapıyor.
         <br/>
         <br/>
         1965"te Ankara"da hükümet işbaşı yapmış, ancak yatırımlar için devletin Hazinesi"nde hiç para yok. Başbakan Demirel para bulmaları için İhsan Sabri Çağlayangil"i Amerika"ya, Ali Naili Erdem"i Almanya"ya, dönemin  Hazine Müsteşarı Kemal Cantürk"ü de Lüksemburg"a gönderiyor. Çağlayangil Amerika"dan, Erdem Almanya"dan eli boş dönerken, Hazine Müsteşar"ı Cantürk Lüksemburg"dan sadece 50 bin dolarla dönüyor. Ancak o günlerin Türkiye"sinde, gazeteler Cantürk"ün bulduğu bu 50 bin doları bile manşet yapıyor.
         <br/>
         <br/>
         Türkiye"nin henüz 12 Mart 1971 muhtırasıyla sonuçlanacak şiddet olaylarını görmesinden çok önce, 1966"da, ilginç bir olay meydana geliyor. Muğla"da bir gezi sırasında Başbakan Demirel, eşi Nazmiye Hanım ve bakanlar Seyfi Öztürk ile Ali Naili Erdem bir askeri hücumbota biniyorlar. Bir ara kaptan köşküne çıktıklarında, yasaklanmış pek çok sol yayının kaptanın kütüphanesinde olduğunu gören Demirel, bu kitapları işaret ederek, "Naili gördün mü?" diyor. Erdem"in, "Evet Beyefendi gördüm" demesi üzerine Demirel, "İşimiz zor" cevabını veriyor.
         <br/>
         <br/>
         Erdem için 1983"te Zincirbozan"da geçen dört ayın ayrı bir yeri var. İhsan Sabri Çağlayangil"in, "Selam esirler!" sözlerini anarken, "Biz orada gerçekten öyleydik, çünkü mahpustuk. İhsan Sabri Bey hayatı olduğu gibi alan, olaylar karşısında yılmayan bir insandı. O, "Günaydın esirler" derdi, biz gülerek yürümeye devam ederdik" diyor.
         <br/>
         <br/>
         Ülke yönetiminden uzaklaştırılan politikacıların daha Zincirbozan"da toplanmalarının ertesi günü, adeta ihtilale inat yine politika yaptıklarını görüyoruz: "Süleyman Demirel, "Burada ne kadar kalacağımızı bilmiyoruz. Naili"den rica edelim, bir panel düzenlesin, panelin ismi de Türkiye"de bunalımların nedeni olsun" dedi. Çok uzun bir süre oradaki arkadaşların iştirak ettiği bir panel yaptık ve Türkiye"de buhranların nedenlerini aradık. Deniz Baykal, Yüksel Çakmur, Sırrı Atalay, ben, Ekrem Ceyhun, Hüsamettin Cindoruk panelde konuştuk."
         <br/>
         <br/>
         Zincirbozan günleri bazı politikacılar için daha da verimli geçmiş. Örneğin Hüsamettin Cindoruk bu dört ay içinde İngilizceyi sökerken, Ekrem Ceyhun Kur"an-ı Kerim okumayı öğrenmiş. Zincirbozan"da 20 Temmuz 1983 günü denizde yüzen Sadettin Bilgiç, biraz fazla açılınca suya batıp çıkarak büyük bir boğulma tehlikesi geçiriyor. Sudan çıkarılıp yuttuğu su boşaltılan siyasetin "Koca Reis"i Bilgiç, kendine gelir gelmez, "Ölüm benim için ipte de bir, yorganda da bir" diyor.
         <br/>
         <br/>
         Yaşadığı bütün olaylardan sonra, politikada ün ve un (para) peşinde koşanlar olmak üzere iki tür insan bulunduğunu belirten Ali Naili Erdem, isminin baş harflerini K.Ö. olarak verdiği ünlü bir eski politikacıya, "Çok zengin olmuşsun" diye takıldığında şu cevabı almış: "Amerikalılar politika yapacak adamın parası olmalıdır derler." Un yerine "ün"ü tercih eden politikacılardan biri olan kıdemli politikacı Ali Erdem, siyaset dünyasının yeni politikacıları için duvara asılacak değerde şu gerçeği hatırlatıyor: "Politika bir kavanoz bal içindeki arı ile kavanozun dışındaki arı gibidir. İçerideki dışarı çıkmaya; dışarıdaki içeri girmeye çalışır. Sonuçta her iki arı da ölüdür ve kavanozdaki bal gelecek yeni arılarını bekler."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-9478-asker%C3%AE-hucumbottan-yasak-yayin-cikti.html), [web.archive.org (arşiv bağlantısı)](http://web.archive.org/web/20140420101646/http://www.aksiyon.com.tr/aksiyon/haber-9478-asker%C3%AE-hucumbottan-yasak-yayin-cikti.html)
