# Bir komutanın ölümü

*Faruk Mercan 2005.10.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Nurettin Ersin’in Türk Savunma Sanayii’ne katkısı anlatılırken, “Aselsan’ın kurulmasına öncülük eden kişidir” deniliyor. Sedat Celasun’dan sonra Ersin’in de ölümüyle 12 Eylül paşalarından geriye Kenan Evren, Tahsin Şahinkaya ve Nejat Tümer kaldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807183016im_/http://www.aksiyon.com.tr/resim/566/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Nurettin Ersin Paşa, 12 Eylül’den sonra hiçbir şüpheli olayın içinde olmamıştır. Kimse de onun hakkında hiçbir şey söylememiştir. Herkes için bir şey söylemişlerdir. Efendim oğluna böyle oldu, yakını böyle oldu filan gibi bazı dedikodular, sağda solda komutanlara, generallere söylemişlerdir. Doğru, yanlış bu dedikodular toplumumuzda çok oluyor. Ama Nurettin Paşa için hiç kimse, hiçbir şekilde hiçbir şey söyleyememiştir. Çok dürüst, çok namuslu bir insandı.’
   <br>
    <br>
     Bu sözler, geçtiğimiz günlerde Ankara’da vefat eden Genelkurmay eski başkanlarından Orgeneral Nurettin Ersin ile  Kıbrıs Barış Harekatı’na katılmış ve 12 Eylül ihtilali döneminde Ersin’in yakınında bulunmuş emekli Tümgeneral Cumhur Evcil’e ait. 12 Eylül 1980 ihtilalini yapan Kenan Evren ve dört komutan, öncelikle “ihtilalci” kimlikleri sebebiyle yıllarca eleştirilerin hedefi oldu. Ancak, Evcil’in işaret ettiği gibi, bazı komutanlara başka eleştiriler de yöneltildi. Özellikle dönemin Hava Kuvvetleri Komutanı Orgeneral Tahsin Şahinkaya hakkında, çeşitli yolsuzluk iddiaları hep gündeme geldi. Nitekim bu olay, Kenan Evren ile Tahsin Şahinkaya’nın günümüzde hâlâ süren küskünlüklerine yol açtı. Bu olayın içyüzünü Evren zamanında Çankaya Köşkü’nde cumhurbaşkanlığı sözcülüğü yapan Ali Baransel, geçtiğimiz yıl Aksiyon’a açıklamıştı. Hakkındaki yolsuzluk iddialarının artması üzerine Şahinkaya, bir savunma metnini Evren’e getirmiş ve bunun cumhurbaşkanlığı açıklaması olarak kamuoyuna duyurulmasını istemiş; ancak Evren, Şahinkaya’nın bu talebini geri çevirmişti. Evren-Şahinkaya küslüğü, Nurettin Ersin için Genelkurmay’da ve Kocatepe Camii’nde yapılan cenaze törenlerinde de ortaya çıktı. İki komutan her iki törende de yan yana gelmedi.
     <br/>
     <br/>
     87 yaşında ölen Nurettin Ersin, Kara Kuvvetleri Komutanı olarak 12 Eylül 1980 ihtilalinde Kenan Evren’den sonraki ikinci komutan olması ve geride hiçbir “şaibe” bırakmamasının yanında, kayda değer başka bazı özelliklere de sahip bir komutandı. Daha tümgeneral iken 1967’de Milli İstihbarat Teşkilatı’nda görev alan Ersin, MİT’te psikolojik harp biriminin kurulmasına öncülük etti. Dört yıl sonra bu sefer korgeneral rütbesiyle MİT’in başına geçen Ersin’in MİT müsteşarlığı iki yıl sürdü. Bir yıl sonra ise Kıbrıs Barış Harekatı’nın komutanıydı. Böylece Türk Silahlı Kuvvetler tarihine Kıbrıs zaferinin komutanı olarak geçti.
     <br/>
     <br/>
     1974’te Silahlı Kuvvetler’de orgeneral olan iki komutan Evren ve Ersin’di. Normalde Nurettin Ersin, Kenan Evren’den daha kıdemli bir komutandı. Ersin Harp Okulu’ndan 1937’de, Evren ise 1938’de mezun olmuştu. Ancak Evren Kore savaşına katılmış olması sebebiyle bir yıl kıdem almış ve durumları eşitlenmişti. Komutanların terfilerini kararlaştıran Yüksek Askeri Şûra Evren’i birinci sıradan, Ersin’i ise ikinci sıradan orgeneral yapınca Evren daha kıdemli hale geldi
     <br/>
     <br/>
     Nurettin Ersin, orgeneral olduktan sonra Jandarma Genel Komutanlığı yaptı. 1978’de Kenan Evren Genelkurmay Başkanı olunca o, Kara Kuvvetleri Komutanı oldu. Ülkede 12 Eylül ihtilalinin şartları yavaş yavaş oluşurken, Ersin’in Evren’den önce Harp Okulu’nu bitirmiş olması yeniden gündeme geldi. Bazı kişiler Ersin’e gelerek, gerçekte Evren’den kıdemli olduğundan ve ihtilalin liderinin o olması gerektiğinden söz etti. O tarihlerde Ersin’in karâgahında görev yapan ve ona sabah gazeteleri okuyan kişi olan emekli kurmay albay Tahir Tamer Kumkale, o günlerde yaşananları şöyle anlatıyor: “İhtilal içinde arayı bozmak için üstüne geldiler. Siz kıdemlisiniz diye çok uğraştılar. Ama Ersin bunlara yüz vermedi. Hatta, Ersin sayesinde ihtilal sona erdi diyebilirim. Komutanların birbiriyle çatışmaması, bu beş kişinin sağlam durması ve 12 Eylül ihtilalinin kendi içinde tutarlı olması onun sayesinde oldu. Çünkü ihtilal onun üzerine dönüyordu. İhtilalin kuvvetli adamıydı. Kara Kuvvetleri Komutanı olarak güç onun elindeydi. Pakistan’da Ziya ül Hak Devlet Başkanı olunca Kara Kuvvetleri Komutanlığı’nı bırakmadı. O zaman Muhammed Şerif diye efsanevi bir genelkurmay başkanı vardı. Ziya ül Hak ‘Kuvveti vermem’ diyordu. 12 Eylül’de bu kuvvet  Ersin Paşa’nın elindeydi.”
     <br/>
     <br/>
     Kumkale’nin bu sözlerine rağmen Ersin, son dönemin Genelkurmay başkanlarından Kenan Evren, Necdet Üruğ, Necip Torumtay, Doğan Güreş ve Hüseyin Kıvrıkoğlu kadar “karizmatik” değildi. Çünkü 12 Eylül ihtilali sebebiyle Kara Kuvvetleri Komutanlığı yaklaşık altı yıl sürerken, 1983 yazında oturduğu Genelkurmay Başkanlığı makamında sadece altı ay kaldı ve Cumhurbaşkanlığı Konseyi üyesi oldu.  Ersin ile birlikte görev yapmış olan bazı komutanlar onun bu sessiz ve perde gerisinde olma özelliğinde MİT’te birkaç yıl görev yapmış olmasının da etkisi olduğunu belirtiyor.
     <br/>
     <br/>
     Ama, bu durum Ersin’in TSK tarihinde, hatırı sayılır bir etkinliğe sahip olması engellenemedi. engel olmadı. Kurtuluş savaşı ve Kore savaşından sonra TSK’nın girdiği ilk savaş olan Kıbrıs harekatında zafer kazanan komutan olarak tarihe geçen kişi o oldu. Savaş alanında Ersin ile birlikte olan Tümgeneral Evcil, onun cephedeki durumunu şöyle anlatıyor: “Normalde bir kolordu komutanı daha kıyı başı ve hava başı tesis edilmemişken, oranın güvenliği sağlanmamışken gelmez. Ama Nurettin Ersin, harekatın birinci günü ileri karargahı ile beraber saat 11.00 gibi geldi. Halbuki, iki gün sonra veya üçüncü gün gelmesi lazımdı. Birinci harekat, gece gündüz üç gün devam etti. Nurettin Paşa yanımızdan hiç ayrılmadı. O üç gün, üç gece içinde aynı yerde bulunduk.  20 Temmuz’u 21 Temmuz’a bağlayan gece imha tehlikesi ile karşı karşıya kaldık. O da yanımızdaydı. Bazı mevziler düştü. Kolordu karargahı dahil çepeçevre sarıldık. Korgeneral Ersin de bizimle birlikteydi. Cephedeki Mehmetçiğin taşıdığı bütün riskleri, tehlikeleri o da yaşadı. Kolordu Komutanı olarak hiçbir konforu olmadı, oturacak bir sandalyesi dahi yoktu. Bir gün kendisine yemek getirilmiş. Hepimiz çok açtık. İçimden ben de o yemekten yesem diye geçti. Yemek Ersin Paşa’ya götürülünce, ‘Olmaz, önce herkes tadacak sonra da ben’ demiş. Onun o yemeğinden o gün ben de tattım.”
     <br/>
     <br/>
     Nurettin Ersin’in TSK’da nasıl bir iz bıraktığı anlatılırken şu çarpıcı örnek veriliyor. İhtilalin iki numaralı ismi olmasına rağmen Gülhane Askeri Tıp Akademisi’nde (GATA) görev yapan damadı tabip tuğamiral İnal Ülgenalp’e hiçbir ayrıcalık yapmıyor. Ve GATA komutanı olamayan Ülgenalp bu kırgınlıkla Silahlı Kuvvetler’den ayrılıyor.  Emekli Tümgeneral Armağan Kuloğlu , beş yıl yakınında görev yaptığı Ersin için, “TSK’nın sabit bir eğitim durumundan çıkmasına, coğrafi ve görev özelliğine göre eğitim sistemine girmesine katkıda bulundu.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22654), [web.archive.org (arşiv bağlantısı)](http://web.archive.org/web/20070807183016/http://aksiyon.com.tr:80/detay.php?id=22654)
