# Zayıf bir cumhurbaşkanı adayı AK Parti’yi parçalardı

*Faruk Mercan 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sabancı Üniversitesi Öğretim Üyesi Hasan Bülent Kahraman, Abdullah Gül’ün adaylığının AK Parti’yi parçalanmaktan kurtardığı görüşünde. Kahraman, “Ama Gül’ün eşi türbanlı ve bu çok zor bir dönem olacak.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123311im_/http://www.aksiyon.com.tr/resim/647/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hasan Bülent Kahraman, yakın zamana kadar ABD’nin önde gelen üniversitelerinden Princeton’da siyaset bilimi dersleri veriyordu. Üniversitenin Yakındoğu çalışmaları bölümünde ders verdiği kürsü, bu yıl vefat eden Ahmet Ertegün adını taşıyordu. Şimdi Sabancı Üniversitesi’nde görevli olan siyaset bilimi hocası Kahraman’ın en önemli özelliği Türk siyaseti üzerindeki çalışmaları. İki ay önce “Türk Sağı ve AK Parti” isimli bir kitabı yayımlanan Kahraman, AKP’nin aslında 1997’de yaşanan 28 Şubat sürecinden sonra tesadüfî bir parti olarak ortaya çıktığını ve hâlâ partileşme sürecini tamamlayamadığını belirtiyor. Kahraman’a gore, AKP’deki bu partileşme zafiyeti cumhurbaşkanı adayının tesbitinde Genel Başkan Recep Tayyip Erdoğan ve Meclis Başkanı Bülent Arınç çekişmesi biçiminde de kendini gösterdi. Kahraman’ın iddiasına göre, önümüzdeki dönemde Erdoğan ile Arınç arasında bir “hesaplaşma” kaçınılmaz ve işte o zaman AKP partileşme sürecini tamamlamış olacak.
   <br>
    <br>
     -AK Parti için türbanın aslında o kadar da önemli olmadığını anlatırken, “AKP siyasal düzlemde İslam’la ilişkisini kesti” diyorsunuz. O zaman neden eşinin başı örtülü bir cumhurbaşkanı adayı çıktı?
     <br/>
     <br/>
     AK Parti, türban konusunda karşı karşıya olduğu açmazı aşmak için siyasi sembolizma düzeyinde bir hamle yaptı. Yani eşinin başı bağlı olan Abdullah Gül’ü Çankaya’ya aday gösterdi. Burada kritik olan hadise şudur. AKP homojen bir parti değil. AKP kendi içinde partileşmiş bir parti de değil.
     <br/>
     <br/>
     -AKP’nin bugüne kadar türban sorununu çözemediği, siyasi reformlar alanında önemli bir adım atamadığı olması doğru; ama türbanın Çankaya’ya çıkacacak olması AKP misyonu açısından önemli bir başarı değil mi?
     <br/>
     <br/>
     Şimdi AKP’nin iki temel dayanağı var. Bunlardan biri benim merkezdeki çevre dediğim olgudur. Genel olarak varoşlar diye söylenen, benim yeni sosyolojiler diye tanımladığım kırsal alandan büyük kente gelmiş, 1980 sonrasındaki oluşumlar nedeniyle daha İslamî tandanslar gösteren partilerin tabanında yeralmış olan bir kitle. Ama yukarı doğru hareketli ve büyük kent imkanlarıyla, büyük ekonomilerle özdeşleşmek isteyen kitleler. Bunlar daha evvel Demokrat Parti’ye, Adalet Partisi’ne ve Anavatan Partisi’ne oy verdi. 2002 seçimlerinde de AKP’ye… AKP’yi destekleyen ikinci kitle, çevredeki merkez dediğim Türkiye’de genellikle Anadolu kaplanları denilen, muhafazakâr taşra burjuvazisi. AKP’nin üzerinde asıl etkili olan bu kitle. AKP’yi Refah ve Fazilet Partisi’nden kopararak yeni bir parti haline getiren kitle budur.
     <br/>
     <br/>
     -Yani bunların türban diye bir önceliği yok.
     <br/>
     <br/>
     Bu kitle muhafazakâr, büyük kısmıyla kadınların başları kapalı. Ama bu kitle için önemli olan merkezle, yani Türkiye’deki siyasi merkezle, Türkiye’nin siyasi sistemiyle uzlaşmaktır. Uzlaşmaktan bahsediyorum. Teslim olmaktan değil… Bunlar İslamî tonlamalı politikanın daha fazla sistemle açık ve güçlü bir çatışma içine girmesini istemiyor. Çünkü bunların devletle yakın olmaktan, devletle zıtlaşmamaktan kaynaklanan bir çok menfaati var.
     <br/>
     <br/>
     -Madem bu uzlaşmanın peşindeydiler, niye o zaman eşi türbanlı olmayan biri aday gösterilmedi?
     <br/>
     <br/>
     AKP’nin içindeki daha ılımlı kanadı Erdoğan ve Gül temsil ediyor. Radikal kanadın başını da Arınç çekiyor. Şimdi ortaya şu çıkmıştır ki, aslında Erdoğan cumhurbaşkanı olmayı istemedikten sonra Çankaya’ya eşinin başı açık olan birisini gönderme niyetini ortaya koymuş. Bu kişinin adı da belli: Beşir Atalay. Fakat, Arınç’ı, yani partinin içindeki radikal grubu aşamadı. Ben kitapta dedim ki, eğer Erdoğan kendi cumhurbaşkanlığında direnirse parti bölünür.
     <br/>
     <br/>
     -Yani şunu söylüyorsunuz. Erdoğan aday olsaydı da AK Parti bölünecekti, eşinin başı açık bir aday çıksaydı da bölünecekti, çünkü Bülent Arınç aday olacaktı.
     <br/>
     <br/>
     Evet. Erdoğan çıksaydı partideki burjuvazi tepki gösterecekti. Çünkü Erdoğan’ın cumhurbaşkanı olmak istemesi sistemle çok açık bir çatışmaya girmesi demekti. Onu gördü ve geriye çekildi. Politik bir kabiliyet gösterdi. Bunun böyle olacağını ben öngörüyordum. Beşir Atalay veya Mehmet Aydın gibi biri çıksaydı bu sefer radikaller tepki gösterecekti. Burjuvazi kanadına göre daha azınlıkta bir tepki olacaktı ama; yine de partide bir çatlama meydana gelecekti.
     <br/>
     <br/>
     -Eğer AK Parti’de radikal bir kanat varsa, bunu sadece Arınç’la açıklamak yeterli mi? Çünkü önümüzde başka bir örnek var: 1 Mart tezkeresinin reddedilmesi. Biliyoruz ki bu tezkerenin reddedilmesinde Arınç kadar dönemin başbakanı Gül’ün tavrı da etkili oldu. Eğer Gül’ün adaylığını Arınç faktörüyle açıklayacaksak, 1 Mart tezkeresini nasıl izah edeceğiz?
     <br/>
     <br/>
     Bülent Arınç, radikal kanadın başını çekiyor. 1 Mart tezkeresi de bence radikal kanadın hamlesiyle reddedildi. Radikal kanat AKP’nin içinde o kadar basite alınacak birşey değil. Bence kritik mesele bundan sonra ne olacağı. Önümüzdeki seçimlere giderken Erdoğan burada birtakım hesaplamalar yapacak: İktidarı bu radikallerle paylaşmalı mıyım, yoksa bunları yavaş yavaş tasfiye edip partiyi daha homojen hale mi getirmeliyim?
     <br/>
     <br/>
     -Kritik soru şu bence: Acaba Arınç ve temsil ettiği kişiler AK Parti’nin ana damarlarından biri mi, yoksa tasfiye edilmesi gereken bir grup mu?
     <br/>
     <br/>
     Tasfiye edilmesi gereken lafını ben etmem. Ama benim dışarıdan gözlemlediğim şu. AKP’nin Refah ve Fazilet’ten koparak oluştuğunu görüyorum. Peki bu kopanlar kimlerdi? Onlar bence Refah ve Fazilet’e göre daha ılımlı olan bir kanattı.
     <br/>
     <br/>
     -Ondan kuşku yok. Nitekim kendilerine “Yenilikçiler” adı verildi. Ve bu yenilikçilerden biri Bülent Arınç. Ama şimdi Arınç, Saadet Partisi’ne gitsin diye yazılar bile çıkıyor. Arınç’ın, partinin hâkim bir tonu olarak kabul edilmesi yerine, onunla hesaplaşmak sanki AK Parti için zorunlu bir seçenekmiş gibi gösterilmesi, aslında AKP’yi büyük parti olmaktan çıkarıp inişe götürmez mi?
     <br/>
     <br/>
     Bence götürmez. Çünkü AK Parti oyunu radikal bir parti olduğu için değil, Refah ve Fazilet gibi radikal partilere kıyasla daha ılımlı ve daha merkeze yakın bir kitle partisi olduğu için kazandı.
     <br/>
     <br/>
     -Ben de onu merak ediyorum. Yenilikçi Arınç nasıl radikal Arınç oldu? Baktığımızda türban sorununun çözülmesi talebi var. Arınç Meclis başkanı olarak türban sorunu çözülsün diye bu talebi ortaya koyuyorsa, bu radikal olarak nitelendirilmesini gerektirir mi?
     <br/>
     <br/>
     Bu sadece türban konusundaki tavrı ile ortaya çıkmadı. Aradan geçen son beş yıllık süre zarfında…
     <br/>
     <br/>
     -Bir de laiklik yeniden tanımlansın çıkışı var.
     <br/>
     <br/>
     Laiklik konusunda, ordu ile ilişkiler konusunda…
     <br/>
     <br/>
     -Arınç’ın ordu ile ilişkilerde krize yol açtığı bir durum var mı?
     <br/>
     <br/>
     Genel olarak baktığımızda AKP’deki diğer kanatların tavrına nazaran Arınç daha fazla kendine ait bir çizgiyi muhafaza ediyor. Bu, Arınç daha yanlış bir şeyi söylüyor anlamına gelmez.
     <br/>
     <br/>
     -Ama şu söyleniyor. Gül’ün Çankaya’ya aday gösterilmesi aslında yanlıştı. Bu yanlışı dahi Erdoğan’a Arınç yaptırdı. Çünkü Erdoğan eşi türbanlı olmayan birini aday gösterecekti…
     <br/>
     <br/>
     Ben onu söylüyorum. Arınç’ı aşamadı.
     <br/>
     <br/>
     -Siyasal anlamda, Gül yanlış bir tercih mi?
     <br/>
     <br/>
     Ben onu bilmem. Sadece ortaya çıkan ve çıkacak olan durumu tahlil etmeye çalışıyorum. Peki o zaman bu hak da, Erdoğan’ın oraya eşinin başı açık biri çıksın demesi hak değil mi? Onun kendine göre kafasında politik birtakım hesapları yok mu? Benim söylediğim şu. Erdoğan yukarıya eşinin başı açık birinin çıkmasını istedi, ama Arınç buna hayır dedi. Çünkü Gül adı açıklandıktan sonra Arınç dedi ki, ben aday olmak konusundaki rezervimi kaldırıyorum. Demek ki o ana kadar cumhurbaşkanı olma rezervini muhafaza etti.
     <br/>
     <br/>
     -AK Parti’nin Türkiye’deki demokratikleşme hareketi içindeki yeri konusunda sürpriz sayılabilecek tespitleriniz var. AK Parti’yi bir tesadüfün partisi olarak tanımlıyorsunuz ve halkın AKP’ye oy vermekle öteki partilerden intikam aldığını belirtiyorsunuz. Oysa bunlar yenilikçiler olarak Erbakan hareketinden koparken yeni projeleri vardı.
     <br/>
     <br/>
     Tesadüf dediğim şu: Kimse AK Parti’nin 350 milletvekili ile gelmesini beklemiyordu. Seçim sisteminin yol açtığı bir sonuç bu. Tesadüf dediğim 2002 seçimlerinin bu sonucu. Ama bu sonucu hazırlayan bir süreç var. Türkiye’de siyaset bir merkez ile bir çevre arasında cereyan ediyor. 1950’den beri bizim devam eden politik tarihimiz aslında merkezle çevre arsındaki mücadeledir. Merkez dediğim ordu, bürokrasi ve bir grup aydındır. Çevre de halk dediğimiz genel varlıktır. 1950, 1923’ten beri devam eden merkez egemenliğine karşı çevrenin başarısıdır. 1960 darbesi, merkezin iktidarı geri almasıdır. 1965 Adalet Partisi iktidarı 1960 darbesine karşı çevrenin yeni eylemidir. 1971 muhtırası, 1965’e karşı yapıldı. 1973’te CHP’nin büsbütün çevreye kaymasıyla aldığı oy, yine çevrenin merkeze karşı elde ettiği bir başka başarıdır. 1980 ihtilali, çevrenin aktivitesine karşı merkezin hamlesidir. 1983, ANAP ile tekrar çevrenin merkeze karşı galip gelmesidir. 28 Şubat 1997, yeniden merkezin öne çıkmasıdır. İşte 2002, çevrenin merkeze karşı bir kere daha hamle yapmasıdır. Merkez ve çevre arasındaki mücadele hâlâ bu şekilde devam etmektedir.
     <br/>
     <br/>
     -Ama sizin tezinize göre AK Parti’nin iktidar yapılanması içinde çevre pek yok. AK Parti çevreden ziyade ana çıkar gruplarına daha çok hizmet ediyor diyorsunuz.
     <br/>
     <br/>
     AKP merkezdeki çevreden ziyade, son beş yılda çevredeki merkezle, yani daha büyük sermaye çevreleriyle ilişkisini sürdürdü. Onların parti üstündeki egemenliği, hakimiyeti, çevrenin parti ile olan ilişkisinden daha yukarıda bir noktada. Bu bence AK Parti’nin yapabileceği en büyük hatadır ve bana öyle geliyor ki, son beş yıllık sürede bu ortaya çıkmıştır.
     <br/>
     <br/>
     -Erdoğan’ın Mersin’de kendisini protesto edip “Anamız ağladı” diyen çiftçiye “Ananı da al, buradan git” demesini bile partinin köylüden ziyade iktidar nimetlerinden yararlanan odaklara daha yakın olmasının bir örneği olarak veriyorsunuz. Ama aynı Erdoğan garip gureba deyimini kullanıyor. Gecekondulara gidip insanların sofrasına oturuyor, iftar çadırlarına gidiyor. Bundan önce böyle bir başbakan yok…
     <br/>
     <br/>
     Çünkü siyaset bundan önce Erdoğan profilinde bir politikacı da üretmedi, onu da düşünelim. Ama bu dönemde ben çiftçi ve köylü düzeyinde ekonominin çok ihmal edildiği kanaatindeyim… 1990’dan beri Türkiye’de en çok konuşulan konulardan biri yoksullaşma. AKP merkezi iktidar olarak bu alanda çok fazla bir şey yapmadı. Ama yerel yönetimler bazında yapılan şeyler var. Bunu inkar etmemek lazım.
     <br/>
     <br/>
     -Erdoğan ölçeğinde düşünersek, Gül’ü Çankaya’ya aday göstermesi siyasi karizmasını yaraladı mı, güçlendirdi mi?
     <br/>
     <br/>
     Erdoğan, Çankaya’ya gitmeyerek bundan sonra politika içinde bir figur olarak kalma kararını vermiştir. Doğrusu da buydu. Bence partileşme sürecini de tamamladıktan sonra AKP, bundan sonra merkezdeki parti olacaktır.
     <br/>
     <br/>
     -Türbanın Çankaya’ya çıkmasının Türkiye açısından en önemli siyasi sonucu ne olur?
     <br/>
     <br/>
     Zor bir dönem olacak. Bunu konuşalım. Yüzde 34 oyla gelen bir Meclis çoğunluğu ile bütün toplumu dönüştürmeyi öngören bir projeyi uygulama hakkı ve meşruiyeti var mı yok mu bir partinin? Bu, AKP veya bir başka parti olabilir. Eşinin başı türbanlı, kendisi Yüksek Askerî Şûra kararlarına muhalefet şerhi koymuş bir siyasetçi. Bu kimlik özellikleriyle Çankaya’ya çıktığı zaman bunun güllük gülistanlık, çok yumuşak, pembe bir cumhurbaşkanlığı dönemi olacağını düşünmek zor.
     <br/>
     <br/>
     -Erdoğan’ın çıkmamış olması Ankara’yı biraz rahatlatmadı mı?
     <br/>
     <br/>
     İlk anda o bir rahatlama faktörüydü. İçinde, Ankara mitingini yapanların, ordunun, CHP’nin olduğu o kesimin bir ölçüde rahatladığını bana düşündürtüyor. Ama şimdi üzerinden biraz zaman geçince, Gül’ün kişiliğine dönük eleştilerin yeniden muhakeme edileceği kanısındayım. Bunun da onun cumhurbaşkanlığı döneminde, hiç değilse başlangıç döneminde taraflara bir gerilim hazırlığı yaptıracağı kanısındayım.
     <br/>
     <br/>
     -Çankaya’da eşi türbanlı bir cumhurbaşkanı olması ileriye dönük türban sorununun çözümüne katkı sağlar mı?
     <br/>
     <br/>
     Onu bilemem. Ama ben üniversitede türbanın yasaklanmasına taraftar değilim. Türkiyede hizmet alan kamu kurumu ile hizmet veren kamu kurumu kavramlarını üreten ilk kişi olduğumu sanıyorum. Devletin hizmet verdiği alanlarda türban yasağı olmaz. Ama devlet hizmet aldığı alanlarda diyebilir ki, ben başı kapalı devlet memuru istemem. Buna hakkı var. Fakat mahkemeye türbanlı giremezsiniz lafının bence anlamı yok. Cumhurbaşkanlığı için de onu söylüyorum. Sonuçta Gül’ün başı kapalı değil, eşinin başı kapalı. Bu, sorunun çözümüne katkı sağlar mı? Bence bu soru önemli. Şundan ötürü önemli. Biz bu soruları sadece ordu ile AKP arasındaki gerilim etrafında tartışıyoruz. Bence bu sorunun demokrasi kavramı etrafında tartışılması lazım. O zaman da demokrasi bağlamında Türkiyenin tek sorunu türban mı?
     <br/>
     <br/>
     -Erdoğan cumhurbaşkanı adayı olmamakla bu iddiasından tamamen vazgeçmiş sayılır mı?
     <br/>
     <br/>
     Bence vazgeçmiş sayılır. Erdoğan, Gül’ü aday göstermekle parti içindeki şahinler kanadına bir taviz verdi. Bundan sonra parti içinde bu hesaplaşma olacaktır. İktidar paylaşılmaz. Erdoğan, Arınç’la bu iktidarı paylaşamayacağını bu defa çok katı bir biçimde gördü.
     <br/>
     <br/>
     -Yani Erdoğan, Arınç’la hesaplaşacak?
     <br/>
     <br/>
     Evet. Siyasetin de tarihin de gereği bu.
     <br/>
     <br/>
     -Arınç liderlik iddiasıyla ortaya çıkarsa bu hesaplaşma olabilir. Ama Erdoğan olduğu sürece böyle bir iddiası olmadığını defalarca söyledi. Yenilikçiler Fazilet’ten koparken liderliği Gül’e bıraktı. Erdoğan yasaklı iken başbakanlık iddiasında bulunmadı. Gül aday olunca da cumhurbaşkanlığı iddiasında bulunmadı.
     <br/>
     <br/>
     Liderlik iddiası olmaması liderlik üzerinde hakimiyet kurmaması anlamına gelmez. Liderlik üzerinde büyük bir hakimiyeti olduğunu ispat etti.
     <br/>
     <br/>
     -Ama Ankara’dan gelen haberlere göre, AK Parti’de ağırlıklı bir milletvekili grubu da Gül ve Erdoğan dışındaki bir adaya itiraz etmiş. Mesela Vecdi Gönül’e. Bu milletvekillerinin hepsini Arınç kontrol ediyor demek doğru olur mu?
     <br/>
     <br/>
     Partinin abisi o. Bir de partinin lideri var. Şu ana kadar Erdoğan ile Arınç arasında bir çatışma ortaya çıkmadı. İktidarın yükselme dönemlerinde çatışmalar ertelenir. Bir iktidar ne zaman ikinci dönemine girer, o zaman çatışmalar ortaya çıkar. Erdoğan, Arınç’ın elindeki gücü mutlaka budamak ister. O gücün ne olduğunu ben matematik olarak ifade edemem. Ama bu ortaya çıkmıştır. Arınç’ın bir gücü var ve Erdoğan yeri geldiği zaman o gücü aşamıyor. 1 Mart tezkeresinde aşamadı, cumhurbaşkanlığı meselesinde de aşamadı.
     <br/>
     <br/>
     -Galiba sizinle anlaşamadığımız nokta şu: 1 Mart tezkeresini reddettiren güç ve Gül’ü Çankaya’ya çıkaracak güç acaba sadece Arınç faktörü mü, yoksa AK Parti’nin ana omurgalarından biri mi?
     <br/>
     <br/>
     O zaman demektir ki, Arınç AK Parti’nin ana omurgalarından birinde oturuyor. O zaman o kuvvet Erdoğan’ı kendi hizasına getirir. Nitekim getiriyor da…
     <br/>
     <br/>
     -Bu gayet doğal değil mi? Partinin omurgaları bir karar alacaksa bir uzlaşma gerekmez mi? Erdoğan, Vecdi Gönül aday olsun dedi, ötekiler de ya sen ya Gül dediler. Eğer Erdoğan Gül’ü hiç istemeseydi, Arınç istedi diye aday gösterir miydi?
     <br/>
     <br/>
     Ben daha önce birçok yerde Gül cumhurbaşkanı olacak dedim. Onun adaylığı, matematik olarak AK Parti’nin en kuvvetli hamlesidir. Siyasi sembolizmalar düzeyinde AK Parti kendi çizgisini sürdürüyor demektir. Ama bu şunu gösteriyor ki, partinin içinde liderle liderin dışında kalan bir kişi arasında güçler dengesi açısından bir farklılık var.
     <br/>
     <br/>
     -Erdoğan Arınç’ı aşamadığı için Gül’ü aday yaptı demek Erdoğan’ın liderlik karizmasına bir haksızlık değil mi?
     <br/>
     <br/>
     Erdoğan, Gül’ü cumhurbaşkanı yapacak diye daha evvel söyledim. Ama mesele şu ki, Erdoğan Gül’den başka bir formüle Bülent Arınç’ı razı edemedi.
     <br/>
     <br/>
     -Konuya parti içi demokrasi açısından bakalım. Erdoğan tek başına bir aday gösterseydi, Arınç’a ve AK Parti grubuna rağmen “Adayım bu” deseydi, bu tek kişinin kararı olacaktı. Ama parti içi bir mekanizma harekete geçiyor ve bir aday üzerinde herkes uzlaşıyor. Bu daha doğru değil mi?
     <br/>
     <br/>
     Doğruluk, yanlışlık meselesini tartışmıyorum. Ben bunun bir sosyolojisi olduğunu düşünüyorum. AKP’nin dayanakları açısından birer gösterge olduğunu da… Bu iki kanat mutlaka çarpışır ve partinin partileşmesi ondan sonra tamamlanır. Partinin içindeki merkezle, partinin içindeki çevre mutlaka çarpışacaktır. Siyasetin gereği bu. Her partide bu böyle oldu. ANAP’ta da oldu.
     <br/>
     <br/>
     -ANAP’ta oldu ve ANAP bu hesaplaşmayı yaşayınca bitti. Dört eğilim gidince parti dağıldı.
     <br/>
     <br/>
     Hayır, dört eğilim zaten yanlış bir şeydi. ANAP’taki en önemli unsur Özal’ın Çankaya’ya zamansız çıkmasıydı. Erdoğan gitseydi aynı şey AKP’de de olurdu.
     <br/>
     <br/>
     -1 Mart tezkeresine yeniden gelirsek, sadece Arınç ve Gül değil, dönemin komutanları da tezkerenin geçmesinde pek istekli değildi.
     <br/>
     <br/>
     Oradaki mesele daha önce Erdoğan’ın Amerikalılara söz vermiş olmasıydı. Kaldı ki bir oylama tekniği ve Arınç’ın oylamayı yorumlama biçimi neticesinde 1 Mart tezkeresi reddedildi. Bence de doğru oldu. AKP’nin yakın tarihte verdiği en doğru karar. Ben o zaman bu okulda gösteriler düzenledim.
     <br/>
     <br/>
     -O zaman Arınç’ın radikalliği bazen işe yarıyor.
     <br/>
     <br/>
     Bülent Arınç ben AK Parti’den gidiyorum derse, önümüzdeki seçimlerde AK Parti diye bir parti kalmaz.
     <br/>
     <br/>
     -Hem Erdoğan ile Arınç hesaplaşmadan bu iş olmaz hem de Arınç giderse parti biter diyorsunuz. Bu bir çelişki değil mi?
     <br/>
     <br/>
     İktidarın yükseliş dönemlerinde bunlar olmaz. İktidarın zayıflama dönemlerinde bunlar ortaya çıkar. Ama partinin içinde iki tane güç odağının olduğu ilk günden beri belliydi.
     <br/>
     <br/>
     -Bu güç dengesinde Abdullah Gül yok muydu?
     <br/>
     <br/>
     Eğer Erdoğan Çankaya’ya çıksaydı ve partinin başına Abdullah Gül gelseydi hayatının sonuna kadar lider olamayacak bir adam niteliği kazanırdı. Ona İngilizce’de de “key taker” diyorlar. Yani emanetçi. Ben gidiyorum sen gel, ben gidiyorum sen bir daha gel. Mücadele ederek oraya geldiğin zaman lider olursa. Recai Kutan lider mi? Onun gibi birisi olurdu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27297), [web.archive.org (arşiv bağlantısı)](http://web.archive.org/web/20080209123311/http://www.aksiyon.com.tr:80/detay.php?id=27297)
