# Yarım kalmış bir hesap

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20041106202930im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106202930im_/http://www.aksiyon.com.tr/resim/446/32.jpg" vspace="5"/>
  </p>
 </font>
 <font class="content">
  Korkmaz Yiğit, 1998 sonbaharında iki bankası, üç televizyonu ve iki gazetesi olan bir banka ve medya patronuydu. Türkbank skandalı ile başlayan süreçte cezaevine girdi ve herşeyini kaybetti. Şimdi, eylül ayındaki mahkemede Mesut Yılmaz ve Güneş Taner’le kaçınılmaz yüzleşmeyi bekliyor.
 </font>
 <p>
  <font class="content">
   “1996’nın Aralık ayında Etibank ihalesine girene kadar Ankara’ya hiç gitmedim. 1997’de Bank Ekspres’i aldığım zaman bir lira borcum yoktu. 1998’e kadar devletten bir metre kare yer almadım.” Bu sözler, son günlerde Meclis Yolsuzlukları Araştırma Komisyonu’na verdiği ifade ile yeniden isminden söz ettiren işadamı Korkmaz Yiğit’e ait.
   <br/>
   <br/>
   Korkmaz Yiğit, 1998 sonbaharında iki bankası, üç televizyonu ve iki gazetesi olan bir banka ve medya patronuydu. Ama o yılın ekim ayında patlayan Türkbank skandalı üzerine, 9 Kasım 1998 günü İstanbul Devlet Güvenlik Mahkemesi tarafından gözaltına alınması ve tutuklanmasıyla başlayan süreçte bu bankaları, televizyonları ve gazeteleri kaybetti. Yiğit iki ayrı operasyonla aylarca cezaevinde tutulup 3,5 milyar dolar olarak hesapladığı malvarlığını kaybederken, televizyonda yayınladığı konuşmasıyla Mesut Yılmaz hükümetini düşürdü.
   <br/>
   <br/>
   AK Parti’nin iktidara gelmesiyle kurulan Meclis Yolsuzlukları Araştırma Komisyonu, Türkbank skandalını gündemine alıp Korkmaz Yiğit ile olayın diğer tarafları Mesut Yılmaz, Güneş Taner, Zekeriya Temizel, Gazi Erçel ve Recep Önal’ı ifade vermeye çağırınca yarım kalmış bir hesaplaşma yeniden başladı. Korkmaz Yiğit, komisyona çok önemli açıklamalarda bulundu, ama yine de hükümet düşüren konuşmasını içeren kasette yer alan ve o akşam yayınlanmayan “14 dakikalık” bölümde neler olduğunu anlatmadı. Birinci kasetteki bu 14 dakikalık bölümle birlikte, hayatının sigortalarından biri olarak gördüğü ikinci kaseti de kilitli olduğu kasalardan çıkarmadı ve açıklamadı.
   <br/>
   <br/>
   Bakü’den İstanbul’a bir hikaye
   <br/>
   <br/>
   Korkmaz Yiğit, Bakü’den Türkiye’ye göç eden bir ailenin çocuğu olarak 1943’te Erzincan’da doğdu. Babası Tevfik Bey ilkokul öğretmeni, annesi Gülperi Adalet hanım ev hanımıydı. Korkmaz, beş kardeşin ikincisiydi. İstanbul’da Güzel Sanatlar Akademisi Mimarlık Bölümü’nü bitirdikten sonra 1978’de inşaatçılığa başladı. 1980 yılına kadar Anadolu’da taşeronluk ve İstanbul’da “yap—sat”çılık dediği inşaat yapıp satma işiyle uğraştı. Ardından 1990’a kadar Ihlamur ve Mercan konutları gibi siteler, Abdulllah Efendi Villaları gibi villa evler, Maslak Sanayi Sitesi gibi iş merkezleri yaptı. 1990’dan itibaren ise sadece İstanbul’un gözde mekanları Etiler ve Ulus civarında lüks konutlar yapıp satmaya yöneldi. Platin ve Panorama Konutları, Kıbele evleri böyle doğdu. Bütün bu işleri yaparken, 1997’ye kadar Korkmaz Yiğit ismiyle herhangi bir şirketi yoktu. Bu tarihten itibaren şirketleri birbirini izledi ve bu şirketler “Korkmaz Yiğit Holding” çatısı altında birleşti.
   <br/>
   <br/>
   Konut alanındaki hedefleri oldukça büyüktü. Yeşil Vadi, Nova Platin, San City, Adonis, Atlas adını verdiği projelerin yanısıra, İstanbul’da Bahçeşehir’in tam karşısındaki alana 35 bin bağımsız yerin bulunacağı ve “İkinci Amerika” adını verdiği siteyi yapmaya kararlıydı. Proje değerini 15—20 milyar dolar olarak açıkladığı Bahçeşehir işinden, yılda 1,5 milyar dolar ciro hedeflemekteydi. Öte yandan Kral Faysal’dan satın aldığı Boğaz’daki Faysal Korusu’nu, SİT alanı olmaktan çıkartmış ve villa yapmaya hazır hale getirmişti. Bu villalardan hedeflediği kazanç 500 milyon dolardı. Yeşil Vadi, Sun City, Adonis, Atlas, Nova Platin gibi diğer projelerden beklediği rakam ise 600 milyon dolardı. Bütün bu projelerinde Zeynel Abidin Erdem, Kemal Gülman, Nesim Malki, Rıfat Saban, Moris Sadioğlu, Davut Benerdate, İsak Baruh, Hayim Akdel gibi işadamları ile ortaklıklar kurmuştu.
   <br/>
   <br/>
   İstanbul’daki ofisinde konuştuğumuz Korkmaz Yiğit, “Hayatım, 1997’de Bank Ekspres’i almakla değişik bir çizgiye girdi” diyor. Çünkü, bu bankayı aldığı 1997’nin Mart ayından itibaren hızla diğer banka, televizyon ve gazete alımlarına girdi. Bank Ekspres için Doğuş Holding’in sahibi Ayhan Şahenk’e ödediği para 125 milyon dolardı. Yarısını peşin verdi, diğer yarısı için Ayhan Şahenk’in Garanti Bankası’ndan kredi kullandı. Ardından, Kanal E televizyonunu 27 milyon dolara Hakan Çizem’den satın aldı, 2 milyon dolarını peşin ödedi. Kanal E gibi bölgesel bir televizyonu alırken amacı, yaptığı site ve villaların reklamını, pazarlamasını yapmaktı. Ancak sonradan medya hedeflerini büyüttü. Genç TV’yi Raks firmasından 41 milyon dolara aldı, onlara da peşinat olarak 2 milyon dolar verdi. Sonra, Yeni Yüzyıl gazetesini Dinç Bilgin’den 75 milyon dolara aldı. Bilgin’e ödediği peşinat 2,5 milyon dolardı. Kanal 6 televizyonunu Mehmet Kurt’tan 110 milyon dolara aldı, 5 milyon dolar peşin verip Kurt’un piyasadaki 34 milyon dolarlık borçlarını üstlendi. En büyük adımı Milliyet gazetesini 285 milyon dolara Aydın Doğan’dan almakla attı. Doğan’a 90 milyon dolar peşin ödeme yaptı. Gerek Milliyet’in, gerekse diğer alımların geri kalan borçlarını ise en geç üç yıl içinde yapacaktı.
   <br/>
   <br/>
   Devletle ikinci el sıkışmasıydı
   <br/>
   <br/>
   Yiğit’in devletle ilk alışverişi, Denizcilik İşletmeleri’nden 16 milyon dolara aldığı Boğaz’daki eski tütün binasıydı. 1998 Ağustos’unda 600 milyon dolarla Türkbank’ı alması devletle ikinci el sıkışmasıydı. Sözleşmeye göre Türkbank için devlete 240 milyon dolar peşin ödeme yapacaktı, diğer ödemeler iki yıl vadeliydi. Böylece bankaları ve medya organlarıyla desteklediği konut ve villa satışlarından kazanacağı büyük paralarla hem borçlarını temizleyecekti, hem de Sabah gazetesini de satın alarak medyanın en büyük patronu olacaktı. Ancak kafasındaki bu süreç istediği gibi gelişmedi. Türkbank’ı almasından sadece iki ay sonra tutuklanmıştı ve herşeyini kaybedeceği süreç başlamıştı. Korkmaz Yiğit, yaşadıklarını anlatırken söze Bahçeşehir projesinden başlıyor:
   <br/>
   <br/>
   “Bahçeşehir’in mali portresi 15—20 milyar dolardı. Biz yaptığımız daireleri 35—40 bin dolarlık taksitlerle satıyoruz. Bahçeşehir’de yapacağımız daireleri 500 bin dolar, bin dolarlık taksitlerle satabilmek için bize büyük bir banka lazımdı. Bu banka, 20—30 yıl vadeyle ev sahibi olmak isteyenlere kredi verecekti. 35 bin konut ancak böyle satılır. Ama içeriden, ama dışarıdan bir banka lazım. Bank Ekspres küçük bir bankaydı ve bunun için uygun değildi. Bize bir büyük banka lazım ve yurtdışında şansımızı arıyoruz. Bir Fransız bankasını (Societe Marsilya de Credit Bank) alacaktık. Bu bankayı aldığımız zaman, bizim Merkez Bankası’na soracaklardı. Ben önceden Merkez Bankası Başkanı Gazi Erçel’e durumu izah ettim. Gazi Erçel, bana Türkbank’ı almamı tavsiye etti.”
   <br/>
   <br/>
   Yiğit’in Türkbank ile ilgilenmeye başlaması ile birlikte, bilinen süreç başlıyor ve olaylar zinciri birbirini izliyor. Yiğit, Alaattin Çakıcı’nın Türkbank ihalesine müdahil olduğunun, Merkez Bankası dahil bütün devlet kurumları ve hükümet tarafından başından beri bilindiğini belirtiyor. Türkbank’la kendisi ilgilenmeden önce devletin iki defa bankayı satma teşebbüsünde bulunduğunu ve Çakıcı’nın her iki satış teşebbüsüne de müdahale ettiğini hatırlatan Yiğit, şöyle devam ediyor: “Ama hatanın en büyüğü benim. Benim bu dünyalara girmemem lazımdı. Geçmişimi böyle riske etme hakkım yoktu. Ben hayatımda hiç cumhurbaşkanı ve başbakan ile tokalaşmadım. En büyük hatam devletin başbakanına inanmamdı.”
   <br/>
   <br/>
   İkinci bankamı tehditle elimden aldılar
   <br/>
   <br/>
   Korkmaz Yiğit, Alaattin Çakıcı ile konuşma kasetleri yayınlanınca ihalesi iptal edilen Türkbank’la birlikte ikinci bankasını da hemen kaybetti. Türkbank ihalesinin iptal edildiği 15 Ekim 1998 gününden itibaren, Yiğit’in ikinci bankası hesap sahiplerinin hücümuna uğradı:
   <br/>
   <br/>
   “Bir haftada 250—300 milyon dolar çekildi. Parasını almak isteyip de alamayan tek kişi olmadı. Böyle olunca iki gün çıkış durdu. Hatta bazı müşteriler, bankanın ödeme gücünü görünce paralarını getirip tekrar hesaplarına yatırdılar. İki gün sonra, ‘Müşterileri Bank Ekspres’in camlarını kırıyor’ diye haberler çıkınca çekiliş tekrar başladı. Güneş Taner, devlet bankalarını arayıp, ‘Bank Ekspres ile linelarınızı (hatlarınızı) kapatın’ dedi. Sonra özel bankaları arayarak hatlarını kapattırdı, Bank Ekspres’le çalışmalarını engelledi.”
   <br/>
   <br/>
   Korkmaz Yiğit, “Artık bankacılık yapamazsın” baskısı karşısında direniyordu. Güneş Taner’in bir ifadesinde, “Bankayı devretmeye yanaşmayınca Ankara’da toplantı yaptık, gözaltına alınmasına ve tutuklanmasına karar verdik” sözleriyle anlattığı bu gelişmeler, Yiğit’in anlatımıyla şöyle gerçekleşiyor:
   <br/>
   <br/>
   “Bank Ekspres’in yüzde 98,5’ini Ayhan Şahenk’ten takır takır paramızı ödeyerek aldık. 125 milyon dolara aldım, 100 milyon dolar da para koydum. Tutuklanma tehdidi ile, hapis tehdidi ile bankayı bir milyar liraya devretmeye zorladılar. Bank Ekspres’in yüzde 60 hisseleri Garanti Bankası’na rehinliydi. Bankayı bir milyar liraya devretmeden önce bu rehinli hisseleri 128 milyon dolara almaya zorlandık. Güneş Taner, ‘Git bu hisseleri de getir, yüzde yüz bu hisseleri bana ver’ diyor. Yüzde 60 rehinli bu hisseyi kurtarmak için 128 milyon dolar ipotek vermemiz sağlandı. Ve sonra bize bankanın riskleri için 300 milyon dolarlık taahhütname zorla imzalatıldı. Sonra bankayı geri almak için dava açtığımızda, ‘Bu bir alış—verişti, bankanın riskleri vardı, onun için bir milyar liraya aldık’ dediler. Ama bankayı, dolar kurunun 600 küsür bin lira olduğu dönemde 142 trilyona Tekfen’e sattılar. Bankacılık Düzenleme ve Denetleme Kurulu (BDDK) diyor ki, bu parayı bankaya biz koyduk. Bu parayı siz koyduysanız, o zaman bizim bankaya borcumuz da o kadardır. Diyelim ki benden 300 milyon dolar istediniz, ben de verdim. O zaman bankanın riski kalır mı? O zaman bankanın değerini bana verin.”
   <br/>
   <br/>
   Erkaya’yı Donanma Komutanlığı’nda tanıdım
   <br/>
   <br/>
   Korkmaz Yiğit’in iş hayatındaki önemli bir özelliği, çok sayıda Musevi kökenli ortağının olmasıydı. Bunlar arasında, bir dönem Türk Musevi Cemaati’nin başkanlığını yapan Rıfat Saban, Hayim Akdel, İsak Baruh, Davut Benerdate, Moris Sadioğlu, Kemal Gülman ve Nesim Malki bulunuyor. Bu sebeple iş dünyasında, “Korkmaz Yiğit, Yahudilerin parasını işletiyor” söylentileri epeyce yayıldı. Yiğit’in bu konudaki cevabı şöyle oluyor: “Yahudiler ile son derece iyi ilişkilerim var. Bütün bu yaşadıklarımdan sonra benimle eski dostluklarını sürdüren bir tek onlar kaldı. Bütün Yahudiler ile iyi ilişkilerim var. Şimdi iş yapma özgürlüğüm olsa yine onlarla iş yaparım.”
   <br/>
   <br/>
   Korkmaz Yiğit’in, vefat eden Deniz Kuvvetleri eski Komutanı Güven Erkaya ile olan yakın ilişkisi da dikkat çekiciydi. Yiğit, Güven Erkaya’yı Donanma Komutanlığı yaptığı dönemde tanıdığını belirtiyor. Bir grup işadamına Gölcük’teki Donanma Komutanlığı’nda brifing verilmiş ve Erkaya bu işadamı grubuna denizaltı gezdirmiş. Yiğit, “İşini en iyi yapan, en ciddi asker” sözleriyle tanımladığı Erkaya ile olan yakınlığının boyutlarını şöyle anlatıyor: “Güven Erkaya bana göre gelmiş geçmiş en iyi askerlerden biriydi. 28 Şubat’ın kahramanıydı. Emekli olduktan sonra vatana hizmet etmesi için ben ona sadece bir zemin hazırladım. Ofis verdim. Kuvvet Komutanı iken çalıştığı sekreteri, özel kalemi ve korumalarını ona yardımcı olarak verdim. Ne yapıyordu? Mesela Ermeni soykırımı iddiaları hakkında yaptığı çalışması, Fransa’ya gönderildi. Bu rapor, Fransız Parlamentosu’nda karar tasarısının kabul edilmesini engelledi. Güven Erkaya ile ilişkim, sadece önemli bir dostluktu, hepsi bu.”
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2717&yorum_id=1), [web.archive.org (arşiv bağlantısı)](http://web.archive.org/web/20041106202930/http://aksiyon.com.tr:80/detay.php?id=2717&yorum_id=1)
