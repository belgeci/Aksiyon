# Sürpriz beklentisi yok

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20050219185426im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050219185426im_/http://www.aksiyon.com.tr/resim/503/51.jpg" vspace="5"/>
  </p>
 </font>
 <font class="content">
  İki yıl önce, Kara Kuvvetleri Komutanı oluşuna Orgeneral Aytaç Yalman bile şaşırmıştı. Bu Yüksek Askeri Şûra’da Genelkurmay Başkanı Özkök’ün, askeri teamüllere uygun seçimler yapacağı belirtiliyor.
 </font>
 <br/>
 <p>
  <font class="content">
   İki yıl önce, yazın o sıcak temmuz ayında Yüksek Askeri Şûra toplantısına birkaç gün kala, dönemin Jandarma Genel Komutanı Orgeneral Aytaç Yalman, avukatı Bilgin Yazıcıoğlu’nu arar. Komutan için aynı zamanda bu bir veda konuşmasıdır. Çünkü, emekliliğinden sonra İstanbul’da yerleşeceği evin perde ölçüleri bile verilmiştir.
   <br>
    <br>
     Ancak, Orgeneral Yalman, aynı zamanda Jandarma Vakfı’nın yöneticilerinden olan avukatı Yazıcıoğlu’dan şu şaşırtıcı cevabı alır: “Komutanım emekli olmuyorsunuz, Ankara’da yine beraber olacağız. Hatta bugünlerde bir tazminat davası kazandık. Müsaade ederseniz, bu parayı hanımefendiye göndereceğim. 30 Ağustos balosu için kıyafet diktirsin.”
     <br>
      <br>
       2002 yılında yapılan Yüksek Askeri Şûra toplantısından sonra, Cumhurbaşkanı Ahmet Necdet Sezer’in onayından geçen terfi kararlarına göre, Kara Kuvvetleri Komutanı olan kişi Orgeneral Aytaç Yalman’dı. Orgeneral Yalman Kara Kuvvetleri’nin başına geçtiği haberini alır almaz, komutanlığın adli müşaviri Albay Sadrettin Aktaş’a, “Şu adamı bir araştırın. Derin devlet midir, medyum mudur?” talimatını verdi. Komutan’ın “araştırın” dediği kişi Bilgin Yazıcıoğlu’ndan başkası değildi.
       <br/>
       <br/>
       Sümenin altındaki listede ben yokum
       <br/>
       <br/>
       Bu sefer telefon açma sırası Yazıcıoğlu’na gelmişti. Orgeneral Yalman’ı arayan Yazıcıoğlu, “Paşam masanızdaki sümeni kaldırır mısınız?” deyince Yalman şaşırdı. Yazıcıoğlu, “O sümenin altında bir liste var. Derin devlet listesi. Ben o listede yokum,  ama medyumluğum var. Gelibolu’da büyük dedemin bir türbesi var. Ondan bize kadar bir şeyler ulaşmış” dedi. Komutan ve avukatı karşılıklı gülüştüler. Ne derin devlet listesi, ne de medyumluk söz konusuydu. Ortadaki tek gerçek, Ankara’da on yedi yıldır komutanlarla iç içe olan ve son dönemde “generallerin avukatı” unvanı yakıştırılan Bilgin Yazıcıoğlu’nun sezgisinin doğru çıkmış olmasıydı.
       <br/>
       <br/>
       Kara Kuvvetleri Komutanı oluşuna Orgeneral Yalman’ın bile şaşırması doğaldı. Çünkü, Silahlı Kuvvetler’de olağanüstü dönemler hariç, rütbe ve kıdeme dayanan askeri teamüller işlemekteydi. Buna göre, 2002 yılında Kara Kuvvetleri Komutanı olması gereken kişi, dönemin 2. Ordu Komutanı Orgeneral Edip Başer’di. Ama, dönemin Genelkurmay Başkanı Orgeneral Hüseyin Kıvrıkoğlu, bu teamülün dışına çıkıp Orgeneral Edip Başer’i Kara Kuvvetleri Komutanı yapmadı.
       <br/>
       <br/>
       Kara Kuvvetleri’ne kim gelecek?
       <br/>
       <br/>
       Silahlı Kuvvetler, önümüzdeki hafta yapılacak olan 2004 Yüksek Askeri Şûra’sına hazırlanırken, şimdi “Acaba iki yıl önceki olayın benzeri tekrar eder mi?” sorusu soruluyor. Aytaç Yalman’dan boşalacak Kara Kuvvetleri Komutanlığı için, sıradaki en kıdemli kişi 1. Ordu Komutanı Orgeneral Yaşar Büyükanıt ve askeri teamüller Büyükanıt’ın Kara Kuvvetleri Komutanı’na getirilmesini öngörüyor. Ancak, birkaç aydır Ankara kulislerinde dile getirilen bir senaryoya göre, Jandarma Genel Komutanı Orgeneral Şener Eruygur’un da bu göreve getirilme olasılığı var. Her iki komutanın şansı yüzde elli, yüzde elli.
       <br/>
       <br/>
       Kimin Kara Kuvvetleri Komutanı olacağını başbakan ve cumhurbaşkanına önerme yetkisi Genelkurmay Başkanı Orgeneral Hilmi Özkök’e ait olduğundan, doğal olarak gözler Özkök Paşa’ya çevrilmiş durumda. Cevabı merak edilen soru ise şu: Orgeneral Özkök, Orgeneral Kıvrıkoğlu gibi askeri teamüllerin dışına çıkar mı?
       <br/>
       <br/>
       Bu sorunun cevabına geçmeden önce, Silahlı Kuvvetler’in tepesinde önümüzdeki hafta boşalacak olan yerlere bakmamız gerekiyor. Orgeneral Aytaç Yalman ve Orgeneral Şener Eruygur iki yıllık görev sürelerini doldurduklarından Kara Kuvvetleri Komutanlığı ile Jandarma Genel Komutanlığı boşalıyor. 1. Ordu Komutanı Orgeneral Yaşar Büyükanıt da, orgenerallik rütbesindeki dört yıllık bekleme süresini doldurduğundan; yeni bir göreve atanması gerekiyor. Dolayısıyla 1. Ordu Komutanlığı da her halükarda boşalıyor. Öte yandan, 3. Ordu Komutanı Orgeneral Oktar Ataman, bu rütbede henüz üçüncü yılını doldurduğu halde, 65 olan yaş haddinden dolayı emekli olacağından, 3. Ordu Komutanlığı da boşalıyor.
       <br/>
       <br/>
       Hilmi Özkök teamül dışına çıkar mı?
       <br/>
       <br/>
       Askeri teamüllere göre, tıpkı Orgeneral Yalman gibi Orgeneral Eruygur’un da artık emeklilik hayatına geçmesi, Kara Kuvvetleri Komutanlığı’na 1. Ordu Komutanı Orgeneral Yaşar Büyükanıt’ın getirilmesi, Jandarma Genel Komutanlığı’na da, sıradaki en kıdemli orgeneral olan Ege Ordu Komutanı Orgeneral Hurşit Tolon veya kıdem sıralamasındaki ikinci orgeneral olan 2. Ordu Komutanı Orgeneral Fevzi Türkeri’nin getirilmesi gerekiyor. Her iki komutandan hangisi Jandarma Genel Komutanlığı’na atanırsa, diğerinin yeni 1. Ordu Komutanı olarak İstanbul’a gelmesi gerekiyor.
       <br/>
       <br/>
       O halde, Genelkurmay Başkanı Özkök’ün bu teamülün dışına çıkması ihtimali var mı? Örneğin Özkök, Kara Kuvvetleri Komutanı olarak Büyükanıt ve Eruygur dışında bir ismi düşünür mü? Veya yeni 1. Ordu Komutanı olarak Genelkurmay 2. Başkanı Orgeneral İlker Başbuğ’u tayin eder mi? Öte yandan, geçmiş yıllarda yeni orgeneral olmuş bir komutan (Eşref Bitlis) Jandarma Genel komutanı olarak atandığına göre, acaba Orgeneral Özkök, Türkeri ve Tolon dışında sürpriz bir ismi Jandarma Genel Komutanı yapar mı?
       <br/>
       <br/>
       Silahlı Kuvvetler’deki gelişmeleri yakından izleyen Ankara’daki bir siyasi gözlemci, “İngilizce bir deyim var. Wait and see (bekle-gör) diye. Bekliyoruz ve göreceğiz. Tek bildiğimiz, Genelkurmay Başkanı’nın birlikte çalışmak istediği komutanları Başbakan ve Cumhurbaşkanı’na sunduğu” cevabını veriyor.
       <br/>
       <br/>
       Orgeneral Hilmi Özkök ve Orgeneral Yaşar Büyükanıt’ı yakından tanıyan bir emekli komutan ise şunları belirtiyor: “Kimin Kara Kuvvetleri Komutanı olacağı tamamen Genelkurmay Başkanı’nın inisiyatifinde. Özkök’ün Büyükanıt dışında bir tercih yapabileceği tamamen spekülasyon. Özkök ile Büyükanıt yıllarca beraber çalıştılar. 1975’ten beri hiç ayrılmadılar. Daha bir yıl önce Büyükanıt Ankara’da Genelkurmay 2. Başkanı’ydı. Kaldı ki Hilmi Paşa, Jandarma Genel Komutanları’nın Kara Kuvvetleri Komutanı olması gibi bir teamülü getirmek istemez. Çünkü, teamüllerin dışına çıkıldığı 2002 yılında o da gidiyordu.”
       <br/>
       <br/>
       İki sene önce olanlar normal değildi
       <br/>
       <br/>
       Aynı emekli komutan, “Çok uzak bir ihtimal olsa bile, beklenmedik bir isim Kara Kuvvetleri Komutanı olabilir mi?” sorusuna ise şu cevabı veriyor: “Yaşar Büyükanıt ve Şener Eruygur’un ikisi birden gitmez. Böyle bir durum için Necdet Üruğ zamanındaki (1987) gibi ortada çok anormal bir durum olması lazım. O zaman Turgut Özal ve Kenan Evren’in müdahalesi oldu. Şu anda teamüllerin dışını çıkmayı gerektiren hiçbir sebep yok. O komutan olmasın da bu olsun, peki neden? Bunun bir sebebi yok. Bunun cevabı verilemez. Orgeneral makamına gelmiş herkes aynı ayardadır. Hepsinin Atatürkçülüğü eşit, hatta gram gram aynıdır. Göreceksiniz çok normal, sakin, kendi halinde ve sıradan bir şûra olacak. Herkes kıdemine göre, sırasına göre kendi yerine oturacak. Hilmi Paşa teamülleri yerine oturtur. Kimin yeri neyse, onu oraya yerleştirir. İki sene önce olanlar normal değildi. Ne gelenler, ne gidenler buna hazırdı. Şimdi olağanüstü bir durum yok. Rütbesi gelen, gereken yere oturur. Aksi bir temayül olsa, şu ana kadar bir ses çıkardı.”
       <br/>
       <br/>
       İsminin yazılmasını istemeyen bir başka emekli komutan da hemen hemen aynı görüşleri dile getiriyor: “Boşalacak yerler belli. Askeri örf ve ananeye göre, askerlikte kıdem esastır. Jandarma Genel Komutanı’nın Kara Kuvvetleri Komutanı yapılması ilk önce Teoman Koman’da denendi. O zaman başarılı olunamadı. İki yıl önce Genelkurmay Başkanı Hüseyin Kıvrıkoğlu, Aytaç Yalman’la bunu yaptı. Şimdi böyle bir şey olacağını tahmin etmiyorum. Çünkü bu anormal bir durum. Normal olan, askeri ananeye uygun olan, 1. Ordu Komutanı’nın (Yaşar Büyükanıt) gelmesidir. Öyle de olur” diyor.
       <br/>
       <br/>
       Genelkurmay başkanlığına giden yol
       <br/>
       <br/>
       Bir hafta sonra yeni Kara Kuvvetleri Komutanı’nın kim olacağı sorusu, bir başka açıdan daha önem taşıyor. Çünkü bu göreve gelecek komutan, 2006 yılında Genelkurmay Başkanlığı makamını Orgeneral Hilmi Özkök’ten devralacak. Bu sebeple, “Acaba Cumhurbaşkanı Ahmet Necdet Sezer ve hükümetin yeni Kara Kuvvetleri Komutanı için bir etkisi olabilir mi?” sorusu da  gündeme geliyor. Ancak şu ana kadar Cumhurbaşkanı Sezer veya Başbakan Tayyip Erdoğan’ın böyle bir eğilimi olduğuna dair herhangi bir bilgi ortaya çıkmadı.
       <br/>
       <br/>
       Peki yeni Jandarma Genel Komutanı kim olacak? Büyükanıt ve Eruygur’dan sonra sıradaki üçüncü kıdemli orgeneral, Ege Ordu Komutanı Orgeneral Hurşit Tolon olduğundan, onun ismi hem 1. Ordu Komutanlığı hem de Jandarma Genel Komutanlığı için geçiyor. Jandarma Genel Komutanlığı, “kuvvet komutanlığı” ayarında bir yer olduğu için, Orgeneral Tolon için 1. Ordu Komutanlığı ayarında bir görev. Zaten Ordu geleneğinde 1. Ordu ve Jandarma Genel Komutanlıkları adeta iki eşit görev olarak değerlendiriliyor.
       <br/>
       <br/>
       Hurşit Tolon, 2001 yılında orgeneral rütbesine terfi ettiğinden, 1. Ordu Komutanı olursa bir yıl sonra, 2005’te emekli olacak. Çünkü orgenerallikteki bekleme süresi dört yıl. Ama Jandarma Genel Komutanı olursa, iki yıl olan bu görevi otomatikman yapacak ve 2006 yılında emekli olacak.
       <br/>
       <br/>
       Tolon Paşa 1. Ordu’ya gelebilir
       <br/>
       <br/>
       Ancak, Hurşit Tolon’un 1. Ordu Komutanı olması daha yüksek bir ihtimal. Buna göre, Jandarma Genel komutanı olacak kişi ise 2. Ordu Komutanı Orgeneral Fevzi Türkeri. 2002 yılında orgeneral rütbesi alan Türkeri, bu göreve geldiği takdirde tıpkı Tolon gibi iki yıl kalabilecek ve 2006 yılında emekli olacak. Genelkurmay Başkanı Özkök’ün, gerek jandarma için gerekse 1. Ordu için Tolon ve Türkeri dışında bir tercih yapması beklenmiyor. Genelkurmay 2. Başkanı Orgeneral İlker Başbuğ, bu görevdeki birinci yılını yeni doldurduğundan, gelecek yıl 1. Ordu’ya atanması bekleniyor. Orgeneral Başbuğ, gelecek yıl göreve geldiği takdirde 2006 yılında Kara Kuvvetleri Komutanı olması kuvvetle muhtemel. Böylece, muhtemelen 2008 yılında Genelkurmay Başkanı olacak.
       <br/>
       <br/>
       Başında Orgeneral Şükrü Sarıışık’ın bulunduğu Milli Güvenlik Kurulu Genel Sekreterliği görevi bu yıldan itibaren sivil bir isme geçeceğinden, Orgeneral Sarıışık, boşalacak olan 2. Ordu, 3. Ordu ve Ege Ordu Komutanlıklarından birine getirilecek. Bu üç görevden birine getirilecek olan bir diğer komutan ise İzmir’deki NATO Güneydoğu Avrupa Müttefik Kara Kuvvetleri Komutanı Orgeneral Orhan Yöney. Çünkü bu komutanlık lağvediliyor ve başına bir ABD’li korgeneralin geçeceği NATO Güney Kanat Hava Unsurları Komutanlığı kuruluyor.
       <br/>
       <br/>
       Terfi bekleyen karacılar
       <br/>
       <br/>
       Peki bu yıl orgeneralliğe terfi etme sırasındaki yedi karacı korgeneralden hangi ikisi terfi edecek? Sıradaki adaylar şöyle: “Kıbrıs Türk Barış Kuvveti Komutanı Sebahattin Işık Koşaner, Ankara’daki 4. Kolordu Komutanı Ömer Keçecigil, İstanbul’daki 3. Kolordu Komutanı Köksal Karabay, Gelibolu’daki 2. Kolordu Komutanı Engin Alan, Genelkurmay İstihbarat Başkanı Hüseyin Göksu, Kara Kuvvetleri Denetleme ve Değerlendirme Başkanı İsmail Koçman, Kara Kuvvetleri Eğitim-Doktrin Komutanı Ahmet Özteker.
       <br/>
       <br/>
       Bu yedi komutan içinde orgenerallik için en fazla şans tanınan ilk kişi Işık Koşaner. Denizaşırı bir kolordu ve müstakil bir birlik olan Kıbrıs’taki göreve bir yıllığına gönderilmiş olmasına işaret edilerek, “Bu görev herkese verilmez” deniyor. Kıbrıs Barış Harekatı’na katılmış bir subay olan Koşaner için, “Ordu’da herkes tarafından sevilir. Arkadaş canlısı” yorumu yapılıyor. Öte yandan Özel Harpçi bir komutan olması sebebiyle harbi ve harekatı çok iyi bildiğine işaret ediliyor.
       <br/>
       <br/>
       Terfi için şans tanınan bir diğer isim ise Korgeneral Ömer Keçecigil. 1966 mezunu bir Harbiyeli olmasına rağmen, mümtazen terfi denilen bir yıllık erken terfisi olduğu için bu sene şûraya giren Korgeneral Keçecigil, YAŞ’ın son yıllarda daha genç korgeneralleri orgeneral yapma temayülü sürerse, orgenerallik rütbesi alabilir. Ancak, geçtiğimiz yıl Korgeneral Köksal Karabay örneğinde yaşandığı gibi, bazen en favori gösterilen bir korgeneral dahi YAŞ’tan orgeneral vizesi alamıyor. Bu yüzden, iki yeni orgeneral, ancak şûra kararlarının açıklanacağı 5 Ağustos günü kesinlik kazanacak.
       <br/>
       <br/>
       <br/>
       “KAPSAMA ALANIMIZ GENİŞLİYOR”
       <br/>
       EKONOMİ.54
       <br/>
       <br/>
       Türkiye’de abone sayısı 20 milyonu bulan Turkcell yurt dışında Azerbaycan ve Kazakistan’da da pazarın lideri. En son Ukrayna ve İran pazarına da giren Turkcell, bu ülkelerin hepsinde yerel bir ortakla iş yapıyor.
       <br/>
       HÜSEYİN SÜMER
       <br/>
       <br/>
       Bilgi ve iletişim sektöründeki büyüme eğilimi 2001 yılında kırıldı ilk kez...  Piyasaların 2002 yılında rahatlayacağı düşünülüyordu. Ancak, 11 Eylül saldırıları, beklentileri suya düşürdü. Amerika’da internet balonunun patlamasıyla telekom ve IT (Bilgi Sistemleri) sektörlerindeki hisse senetleri hızla düşmeye başladı. Bu değişimin etkisiyle o dönemde üçüncü nesil lisanslar Avrupa’da, toplam 150 milyar euro’ya satıldı. Paralar piyasadan çekildi.
       <br/>
       <br/>
       Finans kesiminin sektörü desteklemede temkinli davranmaya başlamasıyla şirketlerin reytingi düşme eğilimine girdi. Türkiye de bu hareketlenmelerden nasibini aldı. GSM operatörlerinden Aycell ve Aria zarar gördü. Telsim’in TMSF’ye geçmesi ve İŞ&amp;TİM’in Türkiye’de sorunları aşıp hemen piyasaya girememesi gibi faktörler Turkcell’e yaradı.
       <br/>
       <br/>
       30 milyonun üzerinde kullanıcının olduğu sektörde Turkcell, 20 milyon aboneye ulaştı. 4,9 milyonu faturalı, 14,8 milyonu da ön ödemeli abone olmak üzere 6 milyar dolarlık piyasa değerine ulaşmayı başardı.
       <br/>
       <br/>
       En yakın rakibini üçe katlayan şirket, iç pazarda liderliği elde ettikten sonra yurt dışına açılarak Moldova, Kazakistan, Azerbaycan ve Gürcistan’daki yatırımlarıyla kapsama alanını neredeyse 200 milyona ulaştırdı. Önümüzdeki günlerde, İran ve Ukrayna pazarına da girmeyi hedefleyen şirketin genel müdürü Muzaffer Akpınar’ı kapsama alanımıza aldık ve hem Turkcell’in yatırımlarını sorduk hem de sektördeki son gelişmeleri...
       <br/>
       <br/>
       -Cep telefonu pazarında abone sayısı 30 milyonu geçti. Bu rakam, halkımızın bu sektörde doyuma ulaştığını gösterir mi?
       <br/>
       <br/>
       Türkiye’de abone üzerinde büyüme hâlâ devam ediyor. Mevcut abone üzerinde her zaman bir rekabet olacak. Bundan sonra abone sayısı tıkanmaz; ama daha küçük yüzdelerle büyür. Aylık kişi başı dakika tüketimi hep peşinden koşulan bir göstergedir. Bunu artırmak için dönemsel veya miktara koşturan, dakika tükettiren kampanyalar devam edecek. Bu,  endüstrinin klasik davranışlarından biridir.
       <br/>
       <br/>
       -Yurt dışı pazarına açılmanız Türkiye’de sektörün belli bir doyum noktasına ulaştığı anlamına gelmiyor mu?
       <br/>
       <br/>
       Doğru. Özellikle Kazakistan ve Azerbaycan’da, pazar payımız yüzde 80 gibi önemli bir yüzdeye ulaştı. Moldova ve Gürcistan’a bakıldığında daha başa baş bir rekabet söz konusu... Ama sürekli başarı grafiğinin arttığı ülkeler buralar. Sırada İran ve Ukrayna olacak.
       <br/>
       <br/>
       -Bu ülkelerdeki pazar payınız da öncekiler gibi yüksek mi?
       <br/>
       <br/>
       Yeni bir ülkenin gerçeklerini anlamak, tanımak ve ona göre bir iş modeli oluşturmak en önemli zorluktur. Bugüne kadar dört ülkede bu tecrübeyi yaşadık. Her bir ülkenin kendi zorlukları oluyor. Onları anlayıp öğrenmek, yerel davranış biçimlerine göre iş modeli üretmesini sağlamak önemli bir emel. Bunları aştık ve o ülkelerde de başarıya ulaştık.
       <br/>
       <br/>
       Kazakistan, Azerbaycan, Moldova ve Gürcistan’daki abone sayımız 2,4 milyonu geçti. Bu ülkelerin toplam nüfusu 31,5 milyon. Türkiye’de yaklaşık 70, dış pazarlarda da 30 milyon kişiye yönelik bir operasyon yürütüyoruz. Azerbaycan ve Kazakistan, diğer iki ülkeye göre daha büyük nüfusa sahip. Refah düzeyi de yüksek. Son bir  yıldır özellikle Kazakistan çok hızlı büyüyor. Rusya krizinden sonra ülke çok çabuk toparlandı. Petrol fiyatlarındaki artışlar da bu ülkelere olumlu etki yaptı. İki ülkede pazar payımız yüzde 80’ler civarında. Bu ülkelerin hiçbirinde de tekel değiliz. Başka GSM şirketleriyle rekabet halindeyiz.
       <br/>
       <br/>
       -Türkiye dışında yatırım yaparken pazara tek başına girmiyorsunuz. Yerel ortaklar seçmeniz bir tercih mi?
       <br/>
       <br/>
       Bir ortakla iş yapmak bizim genel kabul görmüş stratejilerimizden biri. Bugüne kadar hiçbir ülkeye gidip yüzde yüz kendimiz operasyon yapacağız diye soyunmadık ve soyunmuyoruz. Yerel ortağa ihtiyaç olduğunu düşünüyoruz. Bundan sonra da böyle olacak. İşi kolaylaştırmak için güç birliği yapmanız gerekiyor. Yaptığınız güç birliği daha sonra yönetilmesi gereken bir ilişki haline dönüşüyor. Dolayısıyla, onların endüstri anlayışı bizimki gibi değil. Onlar ülkeyi biz ise endüstriyi biliyoruz. Zira, gidip de telefoncu bir yerel ortak bulayım deme şansı yok. Bugüne kadar gittiğimiz ülkeler, hiç yerel cep telefonu ortağı olmayan ülkelerdi. Ukrayna’da bir cep telefonu şirketinin yüzde 51’ini satın aldık. Ama yine de onların endüstri anlayışıyla bizimki arasında farklılıklar çıkabiliyor. O da zaten bir zenginlik. Önemli olan bu zenginliği yönetebilmekti. Biz de bunu yapmaya çalışıyoruz.
       <br/>
       <br/>
       -Önümüzdeki yıllarda yeni pazarlara girecek misiniz?
       <br/>
       <br/>
       Şu anda girmeyeceğiz. İran ve Ukrayna önemli. Büyük pazarları hazmetmemiz gerekiyor öncelikle. Buralarda ana sorunları çözüp piyasada belli bir olgunluğa ulaştıktan sonra başka pazarlara bakarız. Aslında yatırım olarak cazip gördüğümüz başka alanlar var. Fakat şu an için buralara girmeyi düşünmüyoruz.
       <br/>
       <br/>
       -Ukrayna ve İran yatırımınız dört ülkenin nüfusundan fazla. Bu da işinizi kolaylaştıran bir faktör gibi görünüyor.
       <br/>
       <br/>
       40 milyon nüfuslu Ukrayna’da üçüncü küçük operatör olarak yatırıma başlamak üzereyiz. Üretici seçimlerini yaptık. 2 senede yaklaşık 250-300 milyon dolar yatırım yapacağız. Hat satışları da bu senenin dördüncü çeyreğinde başlayacak. İran ise 70 milyon nüfuslu büyük bir pazar. Nüfusun yaş ortalaması 24. Bu iki ülke teknolojiyi kullanan ve ona ihtiyacı olan bir kitleye sahip. Dolayısıyla pazarda servisimizle ilgili önemli bir bekleyiş söz konusu. İran’da, büyük ihtimalle aralık sonu ocak başı sinyal vermeye başlarız.
       <br/>
       <br/>
       -Shubuo’yu 2003 yılında büyük bir kampanyayla duyurdunuz. Beklediğiniz geri dönüşü alabildiniz mi?
       <br/>
       <br/>
       İştiraklerimiz arasında yer alan Mapco, Shubuo markasını yönetiyor. 100 kişi çalışıyor. Çok zor bir alan. Avrupa’da Vodafone ve Japonya’daki uygulama Shubuo’ya örnek teşkil ediyor. Bizim çalışmamızın da bir Türk kültürü oluşturduğunu düşünüyorum. Bugünkü ölçekleriyle bu çalışma yurt dışı örnekleriyle aynı seviyede ilerliyor. Burada müşteriyi çok iyi anlamak gerekir. Müşteriyi, belli kategorilere ayırıp ona göre içerik üretmek gerekiyor. Bu sektörde işler, genelde yavaş ilerler. Ancak bizim ulaştığımız rakamlar memnuniyet verici.
       <br/>
       <br/>
       -Piyasadaki GSM şirketleri ile Telekom sürekli yeni kampanyalar düzenliyor. Telekom’un fiyat açıklamasını nasıl buldunuz?
       <br/>
       <br/>
       Sektöre bir canlılık getirdi. Müşteriyi anlamak için sarf edilen bütün çabaların pazar için faydalı olduğuna inanıyorum. Şimdiye kadar Telekom’da tarife diye bir mantık yoktu. Her türlü kampanyaya müşteriyi anlama çabası olarak baktığım için faydalı oldu. Hele bugüne kadar hiç böyle bir kampanya yapılmamışsa... Statik bir yapıdan dinamik bir ortama geçmek gerekiyor. Telekom da bunu yapmaya çalışıyor. Onlar da şimdi bir veri tabanı oluşturacak. Beş tane abonelik paketine kaç kişinin geçtiğini ölçecekler, bu müşterinin davranış biçimine nasıl etki yaptı diye...
       <br/>
       <br/>
       -İçinde bulunduğunuz sektörü nasıl değerlendiriyorsunuz?
       <br/>
       <br/>
       Çok keyifli. Bu sektörün içinde başından beri (10 yıldır) bulunuyorum. Hızlı tempo insanları dinç tutuyor. Eğer bu rekabet ortamında kendinizi yenilemezseniz sektörün dışında kalırsınız. Çünkü herkesin çok süratli yaşadığı bir iş yapıyorsunuz. Onun için insanları ayakta tutan bir endüstridir telefon pazarı. Sektörün başarılı şirketlerinden biri olan Turkcell, pek çok ilk’e imza atarak Türk toplumuna göreceli rekabet avantajını getirdi.
       <br/>
       <br/>
       -Ürettiğiniz katma değer nedir peki?
       <br/>
       <br/>
       Öncelikle, yaptığımız iş alt yapı hizmetidir. Türkiye’nin yollara, elektriğe suya ihtiyacı olduğu kadar kablosuz iletişime de ihtiyacı var. Çünkü Türkiye’de küçük ve orta ölçekli işletmeler var. Mesela bütün ihracatın üçte birini yapan tekstil sektöründe hep birkaç kişi üzerine oturmuş şirket yönetimi tarzı var. Bu kişiler mobil vaziyette bir yerlere koşturuyor. Diğer kurumlarda da bütün üst yöneticiler artık odalarından çıkmış; rekabeti, pazarı ve müşteriyi anlamaya çalışıyor. Dolayısıyla mobil ortamda bu imkanlara sahip olmanın bütün endüstrilerin yaşam biçimini ve önceliklerini değiştirdiğini düşünüyorum. Biz de bunu yapıyoruz.
       <br/>
       <br/>
       -Elle tutulur somut bir iş modeliniz var.
       <br/>
       <br/>
       Evet, insanlara çok somut bir fayda veriyoruz. Shubuo’da mesela, zorluk ordadır. Hiç kimse acaba bana MSN üzerinden şu bilgi demetini gönderirler mi diye talep etmiyor. Çünkü öyle bir dünyayı tam olarak hissetmiş  değil. Belki bir sene sonra daha fazla talep gelecek. Önce talebi oluşturuyorsunuz, sonra mal satıyorsunuz. Mobil ortamda bugün kablosuz veri artık herkesin talep ettiği bir alan.
       <br/>
       <br/>
       -Hükümetin gidişatını nasıl buluyorsunuz?
       <br/>
       <br/>
       Biz son döneme daha istikrarlı bakıyoruz. Çünkü 3 Kasım öncesi yaşadıklarımız hepimizce malum. Türkiye, hep koalisyonlarla ve zor karar verilen süreçlerle yaşadı. Karar verebilmek çok önemli. Kararsızlık ve karar verilmeyen ortam zordur. Biz bugünkü döneme olumlu bakıyoruz. Eğer aralıkta AB’ye entegrasyon tarihini de alabilirse Türkiye, önemli bir aşamayı geçebilir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13079), [web.archive.org (arşiv bağlantısı)](http://web.archive.org/web/20050219185426/http://www.aksiyon.com.tr:80/detay.php?id=13079)
