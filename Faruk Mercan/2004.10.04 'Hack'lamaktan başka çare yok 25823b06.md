# 'Hack'lamaktan başka çare yok

*Faruk Mercan 2004.10.04*

<div>
 <font>
  <img border="0" height="1" src="/web/20051001005821im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051001005821im_/http://www.aksiyon.com.tr/resim/513/52.jpg" vspace="5"/>
  </p>
 </font>
 <font class="content">
  Türkiye’de yeni açılan ve arkasında 62 milyar Euro’luk Portekiz BCP bankası bulanan Bank Europa Başkanı Cüneyt Genç’in, “Türklerin yurtdışında 100 milyar dolar parası var” sözü, “yurtdışına kaçırılmış olan servetleri” yeniden gündeme getirdi.
 </font>
 <p>
  <font class="content">
   “Türklerin yurtdışında tuttukları tasarruf, 100 milyar dolara kadar tırmanıyordur diye düşünüyorum. Türkiye’de  şu andaki Türk Lirası ve döviz olarak bankalarda bulunan tasarruf miktarı da 120 milyar dolar civarında olması lâzım.”
   <br>
    <br>
     Bu sözler, İstanbul, Ankara ve İzmir’deki 12 şubesiyle gelir seviyesi yüksek kesime hizmet veren Bank Europa İcra Kurulu Başkanı Cüneyt Genç’e ait. Cüneyt Genç’in yüz milyar dolar, ekonomiden sorumlu Devlet Bakanı Ali Babacan’ın ise 50 milyar dolar olarak açıkladığı yurtdışındaki bu servetin sahipleri, “paralarını kaybetmemek” kaygısıyla dışarıyı, özellikle İsviçre bankalarını tercih ediyor. Çünkü kaynağı ne olursa olsun, bu paraları şifreli hesaplardan, sahiplerinin rızası haricinde alabilmek hemen hemen imkansız.
     <br/>
     <br/>
     Büyük bölümü İsviçre’de tutulan 50-100 milyar dolar arası bu paranın kaynağı ve sahipleri son birkaç yıl içinde daha fazla dikkat çekmeye başladı. Hatta 2001 yılında Ankara’da devletin üst düzeyinde, yurtdışındaki bu servetin büyük bölümünün “Türkiye’den kaçırılmış” para olduğu, polisin ve istihbaratın operasyonel bir faaliyetiyle bu paranın ülkeye geri getirilmesi gerektiği değerlendirmesi yapıldı. Dönemin Genelkurmay Başkanı Orgeneral Hüseyin Kıvrıkoğlu bir demecinde, bu paraların geri getirilmesi gerektiğinden açıkça söz etti.
     <br/>
     <br/>
     Paraları geri getirme yöntemi
     <br/>
     <br/>
     Aynı yılın nisan ayında İstanbul’da yapılan bir toplantıda yine bu konu konuşuldu. İçişleri Bakanı Sadettin Tantan, Ankara ve İstanbul Devlet Güvenlik mahkemelerinden savcılar, hakimler ve bazı polis müdürlerinin katıldığı toplantıya Hollanda’dan gelen biri profesör iki uzman da iştirak etti. Bu iki uzman, “ülke dışına kaçırılan paranın geri getirilmesi ile ilgili sorunlar” hakkında bilgi verdi. O toplantıdan sonra, dönemin Emniyet Organize Suçlar ve Kaçakçılık Dairesi Başkanı Emin Aslan, “Yurtdışına kaçırılmış bu paralarla ilgili isim bazında çalışma yapıldı. Eksik olabilir; ama böyle bir liste var. Şu anda bu işin (yurt dışındaki paraları geri getirme) nasıl yapılacağı üzerinde çalışılıyor” dedi.
     <br/>
     <br/>
     Emin Aslan, “Bu parayı nasıl geri getireceğimizin yöntemi üzerinde henüz çalışıyoruz” demekteydi, ama ortaya çıkan bazı bilgiler Ankara’da çok ilginç yöntemler üzerinde kafa yorulduğunu da göstermekteydi. İddialara göre, kara paraya karşı mücadele etmekle görevli olan Mali Suçlar Araştırma Kurulu, Amerikan Federal Soruşturma Bürosu FBI ile bu konuda işbirliği yapmıştı. Görevlendirilen bilgisayar korsanları (hacker’lar) İsviçre’deki bankaların hesaplarına girmiş, pek çok politikacının hangi bankada, kaç milyon doları olduğunu ve paraları kimlerin yatırdığını tespit etmişti.
     <br/>
     <br/>
     Nitekim o günlerde İstanbul polisinin operasyon düzenlediği bir evde bulunan ve “Ergenekon: Analiz-Yeniden yapılanma, yönetim ve geliştirme projesi, İstanbul/29 Ekim 1999” adını taşıyan 24 sayfalık bir raporda, Ergenekon adı verilen oluşumun yapması gereken işlerden biri yurt dışından kaynak aktarımıydı. Raporda şöyle denilmekteydi: “Türkiye’den pek çok kişi yurtdışına kaynak aktarmaktadır ve bunun önüne geçebilmek mümkün değildir. Ancak, çeşitli ülkelerde bankalara sızdırılacak bilgisayar hırsızları, tespit edilen bu kaynaklar ile Türkiye’den kaynak aktarımı yapan kuruluşların likit aktarımlarını mevcut güçlü bir şirket üzerinden yeniden Türkiye’ye aktarabilir... Bu türden kaynak aktarımları 48 saatte tamamlanmalıdır.” O raporda sözü edilen Ergenekon oluşumunun tam olarak ne olduğu bugüne kadar açığa çıkmadı. Ancak, bilgisayar hırsızlarına verilecek görevle yurtdışındaki paraların Türkiye’ye aktarımı projesi Ankara’da devletin bazı birimlerinde konuşulan bir hikayeydi.
     <br/>
     <br/>
     “100 milyar dolar rakamı az”
     <br/>
     <br/>
     Bank Europa’nın başındaki Cüneyt Genç’in, “Türklerin yurtdışındaki parası 100 milyar dolar” sözü önemli. Çünkü, Türkiye’de yeni açılan bu bankanın arkasındaki güç, 62 milyar Euro varlığı olan Portekiz BCP bankası. Bu kuruluş Avrupa’daki en büyük 350 şirket arasında. İçişleri bakanı olduğu dönemde, yurtdışına kaçırılmış olan paraları geri getirmek için bir çalışma başlatan Sadettin Tantan, Genç’in açıkladığı 100 milyar dolar rakamını az buluyor. “Dışarıda yabancı bir kimlikle bloke edilmiş paranın miktarını bilmek mümkün değil” diyen Tantan, Uzan ailesi için dile getirilen “Yurtdışında 140-150 milyar dolar servetleri var” tezine işaret ediyor. Tantan, “Uzanlar’ın Ürdün Kralı ile ortak oldukları da söyleniyor. Ama doğru olup olmadığını araştırmak lazım” diyor. Hortumlamalar, uyuşturucu satışı, kaçakçılık gibi faaliyetlerden kaynaklanan paralara da işaret eden Tantan, bunlar hakkında henüz sağlıklı bir çalışma yapılmadığını vurguluyor.
     <br/>
     <br/>
     Böyle genel bir çalışma yapılmamış olsa da, Türkiye’den yurtdışına yapılan para transferinin pek çok örneği bugüne kadar mahkemelerdeki dosyalara yansıdı. Örneğin Kumarhaneci Sudi Özkan, Toprakbank’ın Mecidiyeköy şubesinde, “Nokta” adıyla açtırdığı gizli hesapla yalnızca 1997 döneminde İsviçre’nin Credit Suisse Lucer bankasındaki hesabına 60 milyon dolar ve 30 milyon mark aktardı. İstanbul’dan havale yapılırken Özkan’ın adı gizlenip “müşterilerimizden biri” (on of our costumer) denilirken, İsviçre’deki alıcı olarak “Bay Elinder” (Mister Elinder) denilmekteydi. Çünkü Özkan’ın İsviçre’deki hesabını Edward Elinder yönetiyordu. İsviçre’ye yönelik para transferlerinde tekstilci Erol Maks Kohen, kardeşi Cemil ve arkadaşları Benjamin Avayu da dikkat çekti. Kohen kardeşlerin parası, Avayu’nun İsviçre’de bulunan Bank Multi Commerciale ve Union Bancaire Privee’deki hesaplarına aktarılıyordu. Paranın gittiği bir diğer adres İsrail’di. Türk makamları Kohen’in İsrail’e havale ettiği paraları incelemek istediğinde, İsrail Merkez Bankası, “Yurtdışından gelen transferleri incelemeye yetkimiz yok’ cevabını verdi.
     <br/>
     <br/>
     Mahkemelerin kaynağına ulaşamadığı paralar
     <br/>
     <br/>
     Ayrıca, Türkiye İş Bankası Pangaltı şubesinde İsmail Hajo adına açılan iki ayrı hesapla 1996 yılının ilk on ayında New York, Londra, Dubai ve Kuveyt’e kaynağı belirsiz 110 milyon dolar transfer edildi. Hazine Müsteşarlığı’nın konuyla ilgili 34 sayfalık raporunda bütün bu paraların Türkiye kaynaklı olduğu özellikle belirtilerek, “İ. Hajo’nun dolar hesabının kaynağını Türkiye’de toplanmış dolarlar oluşturmaktadır” denildi, ancak bu paraların sahiplerine mahkeme bir türlü ulaşamadı. Çünkü, İsmail Hajo, Suriye doğumlu bir işçiydi ve onun adına hesap açanların kimler olduğu tespit edilemedi. Söz konusu para transferlerinde Citibank, Londra merkezli Turkishbank, M. E. Bank Dubai ve National Bank Of Kuveyt kullanıldı. İran vatandaşı uyuşturucu kaçakçısı Abbas Hemati’nin Türkiye İş Bankası İstanbul Sirkeci şubesinde açtığı hesabı kullanarak 60 milyon dolar kara parayı akladığı ve yurtdışına transfer ettiği belirlendi. Hemati söz konusu parayı iki yıl içinde Londra, Zürih, Dubai ve New York’taki bankalara havale etti. İngiltere’de Turkish Bank, İsviçre’de Credit Suisse First Boston Zürih ve Banque De Camondo Geneva nezdinde açılan hesaplara gitti.
     <br/>
     <br/>
     Sadettin Tantan, “Türkiye’den kaçırılmış olan paraları geri getirmek için bir çalışma başlattık, ama daha en başından engellendik” diyor. Bu amaçla mahkeme kanalıyla da somut bir girişim yapıldığı biliniyor. Eski bakan Cavit Çağlar’ın yurtdışındaki varlığına yönelik operasyonel çalışma çerçevesinde Çağlar, eski bakan Şerif Ercan, eski Jandarma Genel Komutanı ve Milli İstihbarat Teşkilatı Müsteşarı Teoman Koman, Türk Hava Yolları Yönetim Kurulu eski Başkanı Erman Yardelen, Ege Bank eski Genel Müdürü Esat Erkuş ve eski milletvekili Memduh Yaşa için 2001 yılı şubat ayında 11 ayrı ülkeyle yazışma yapıldı. ABD, İsviçre, İngiltere, Bahama ve Jersey Adaları’ndan olumlu cevap alınamazken; İrlanda talebi yetersiz buldu. Türkiye’nin tezine göre Çağlar ve arkadaşlarının İngiltere’ye transfer ettiği para miktarı 287 milyon, İsviçre’deki bankalara havale edilen rakam ise 400 milyon dolardı. Buna karşılık Cavit Çağlar, yurtdışındaki hiçbir bankada parası olmadığını belirtiyor.
     <br/>
     <br/>
     TANTAN: OPERASYON YAPACAKTIK, ENGELLEDİLER
     <br/>
     <br/>
     “Uzanlar’ın yurtdışındaki servetinin 140-150 milyar dolar olduğu söyleniyor, ama bu tevatür olabilir. Ürdün Kralının ortağı oldukları dahi söyleniyor.”
     <br/>
     <br/>
     -100 milyar dolar rakamı için ne diyorsunuz?
     <br/>
     <br/>
     Merkez Bankası kanalıyla yurtdışına giden para yasal. Avrupa’da çalışan Türklerin ve Türklerin yurtdışında kurduğu  şirketlerin parası da yasal. Bilinmeyenler ise kayıt dışı para, kara para, bir de ülkeden çalınarak götürülmüş para. Onlar gizli yapıldığı için buradaki resmi kayıtlarda göremezsiniz. Bu paranın miktarını tahmin etmek zor. Dışarıda yabancı bir kimlik altında parayı bloke etmişse, bunun miktarını nereden bileceğiz?
     <br/>
     <br/>
     -Sizin araştırmanız nasıl oldu?
     <br/>
     <br/>
     O araştırmayı tamamlayamadık. Başlangıç noktasında önümüz kesildi. Mesela el konulan bankalardaki bu çöküşün nedenleri sadece Türkiye sınırları içinde araştırıldı.
     <br/>
     <br/>
     -Uluslararası para hareketleri konusunda operasyonel bir araştırma yapıldı mı?
     <br/>
     <br/>
     Hayır. Hazine bugüne kadar hiç soruşturmaya tabi tutulmamıştı. Hazine garantili krediler konusu var. Biz onu soruşturmak için başbakandan onay aldık. Soruşturma heyetini çalışmaya sokamadık. Hemen engellendi. Hazine garantili krediler nerede, ne zaman, nasıl kullanıldı, nasıl alındı, oradaki komisyon sermayeleri ne oldu? Hiç araştırılmayan şeyler bunlar.
     <br/>
     <br/>
     -Ama siz İsviçre bankalarındaki bazı somut bilgilere ulaşmışsınız...
     <br/>
     <br/>
     Neticeyi alamadıktan sonra bu isimleri konuşmanın bir anlamı yok. Çalışma yaptık, ama, çok geniş ve uluslararası çalışma yapmak lazım. Mesela Uzan ailesinin yurtdışındaki servetinin 140-150 milyar dolar olduğu söyleniyor, ama bu tevatür olabilir. Ürdün Kralının ortağı oldukları dahi söyleniyor. Bir sürü söylenti var. Ama bunlar doğru mu? Bakmak lazım. İmar Bankası zora girdiğinde, faizleri ödeyemez dendiğinde, yurtdışından yoğun bir para getirdiklerini biliyoruz. Yurtdışından para getirme yeteneği varsa, yurtdışında paraları var demektir.
     <br/>
     <br/>
     -Türkiye’den kaçırılan yasa dışı para size göre ne kadardır?
     <br/>
     <br/>
     Türkiye’nin bütçe kaynaklarına göre bunu tahmin edeceksiniz. Kayıt dışı para ile kara paranın miktarı hakkında çalışma yapılmadı. Hortumlamalardan, uyuşturucu işinden, kaçakçılıktan kaynaklanan bir sürü para var.  Bunu şöyle kıyaslamak lazım. Cumhuriyet kurulduğundan bu yana 80 yıldır Türkiye çalışıyor, ama borçtan kurtulamıyor. İç ve dış borç 310 milyar dolar. 310 milyar doları da bu paranın kazancı olarak üzerine koyun. Bu, çalınmış para. Bir de içeride yatırıma gitti gibi gözüken ama gitmeyen para var. Bütün bunlar, Türkiye’nin 80 yıldaki kazancına tekabül edebilir. Demek ki Türkiye’de bir trilyon dolar para kayıp.
     <br/>
     <br/>
     -İsviçre bankları size güçlükler çıkardı mı?
     <br/>
     <br/>
     Ülkenizde hukuki altyapı yoksa, sonuç alamazsınız. Bütün ülkeler şaibelere bulaşmış liderleri için avukatlık büroları vasıtasıyla yurtdışında soruşturma yürütüyor. Türkiye’de bu görevlendirmeyi yapacak bir altyapı yok. Siz bunu kurduktan sonra uluslararası alanda bu pisliği sizden kimse saklayamaz. Çünkü İsviçre bankalarının da uyması gereken yükümlülükler var. Ama bunların hepsi mahkeme kararlarıyla olur.
     <br/>
     <br/>
     -Bilgisayar korsanları vasıtasıyla İsviçre bankalarındaki bu hesaplara girip, paraları Türkiye’ye getirtmek yönünde çalışma yapıldığı söylendi. Bu konuda bir bilginiz var mı?
     <br/>
     <br/>
     Bilgasayar korsanları ile olacak iş değildi. Her şeyin hukuk zemininde olması lazımdı. Zaten o bilgisayar korsanları yakalanıyor. Yalnız şunu söyleyeyim. Çok çaba harcandı, çok değişik konularda araştırma yapıldı, ama eyleme dönüşmeden ekipler dağıtıldı. Hepsi dağıtıldı.
     <br/>
     <br/>
     -Dağıtılmasaydı bu paraları Türkiye’ye getirebilecek miydiniz?
     <br/>
     <br/>
     Getirmek için her türlü şeyi yapardık.
     <br/>
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051001005821js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16471), [web.archive.org (arşiv bağlantısı)](http://web.archive.org/web/20051001005821/http://www.aksiyon.com.tr:80/detay.php?id=16471)
