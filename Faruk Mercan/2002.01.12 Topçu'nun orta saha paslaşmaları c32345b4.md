# Topçu'nun orta saha paslaşmaları

*Faruk Mercan 2002.01.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mustafa Kefeli, ya da 1970'liyıllarda Beşiktaş'ta top koşturduğu için Alaattin Çakıcı'nın şifreli telefon konuşmalarındaki koduyla Topçu...1997'de Ankara'da yapılan Futbol Federasyonu başkanlığı seçiminde Haluk Ulusoy ve Alp Yalman'a karşı başkan adayı olması kadar,Türkbank skandalısonrasında Alaattin Çakıcı'nın en yakın arkadaşı olarak ön plana çıkmasıyla da ilgi odağı oldu.
  </font>
 </div>
 <div id="newsText">
  <font class="detail-text">
   1998 sonunda İstanbul Devlet Güvenlik Mahkemesi'nin gıyabi tutuklama kararıyla aranmaya başlanınca Marmaris'ten Yunanistan'ın Kos adasına ve Yunanistan üzerinden ABD'ye geçip Florida Eyaleti'nin Sarasota kentinde satın aldığı evine yerleşti.
   <br/>
   1984'te Şamdan Restoran'da tanıştı
   <br/>
   İki yıl süren Amerika'daki firari günlerinde, Washington'da faaliyet gösteren ve ithalat-ihracat işleri yapan "Kefeli Cooperation" şirketiyle yakından ilgilenme şansını elde etmiş oldu. Bu şirkete bağlı iki de kuaför salonu çalıştırmaktaydı.
   <br/>
   Kefeli, üç ay önce yakalanıp Türkiye'ye getirildi ve sorguya alındı. İfadesinde, Çakıcı ile 1984'te İstanbul Etiler'deki Şamdan Restoran'daki yemek masasında başlayan tanışmasını şöyle anlattı:"Ailemle otururken, masama geldi. İsmini söyleyerek tanıştık. O dönemlerde cezaevine girmiş çıkmış, etrafında adamları olan kabadayı tipli biriydi. Kartımıverdim, büroma gelmesini istedim."
   <br/>
   İkisi de Trabzon Sürmene kökenli olan Çakıcı ve Kefeli'nin bu tanışmaları ile başlayan ilişki, zaman içinde gelişti. "Türkiye genelinde üst düzey ilişkilerim iyi olduğundan bu ilişkilerden faydalanmak için yanıma gelip gider veya telefon açardı" diyor Kefeli.
   <br/>
   Kefeli'nin Çakıcı ile yakın ilişkileri, onun 1995 'te İstanbul' da Çakıcı'nın yerine vurulmasına bile sebep oldu. Çakıcı, araları bozulan eski arkadaşı Osman Dönmel'i vurdurunca; Dönmez de yurtdışında olan Çakıcı'nın yerine yakın arkadaşı olarak onu vurdurmuştu. Saldırıdan sonra Florance Nightingale Hastanesi'ne kaldırılınca ziyaretine gelen siyasetçi ve bakan sayısı Kefeli'nin Ankara'daki gücünün en açık göstergesiydi. Örneğin, Çakıcı'nın Ankara ile ilişkilerinde ön plana çıkan eski milletvekili Mehmet Kocabaş'ı onunla tanıştıran Kefeli'ydi.
   <br/>
   Futbol federasyonu seçimleri
   <br/>
   Futbol dünyası, 1997'de yapılan Federasyon başkanlığı seçimlerini günlerce konuşmuştu. İddialara göre Mustafa Kefeli, seçimlere Alaattin Çakıcı'nın adayı olarak girmişti ve seçimi kaybetmesi Çakıcı'yı hayli öfkelendirmişti. Öfkenin hedefinde de seçimin galibi Haluk Ulusoy vardı. Yine söylendiğine göre, ortalık ancak Haluk Ulusoy'un Çakıcı adına "100 koyun kurban etmesi" ile yatışmıştı.
   <br/>
   Mustafa Kefeli'nin ABD'den Türkiye'ye getirilmesi, yıllardır spekülasyonu yapılan bu konunun da aydınlığa kavuşmasını sağladı. Kefeli, bu seçim olayınışöyle anlatıyor:
   <br/>
   "1997'de yapılan Futbol Federasyonu seçimleri öncesi Bodrum'da bulunduğum esnada Mehmet Ali Yılmaz bana federasyon başkanlığına adayolmarnı teklif etti. Ve bana, Celal Doğan ile kendisinin adaylıktan çekildiğini, oylarını bana vereceklerini söyledi. Ben de bu teklifi kabul ettim ve Ankara'ya geldim. Daha sonra, Trabzonspor yönetiminde olan Atilla Yıldırım beni telefonla aradı. 17 oyu olduğunu söyleyip beni desteklediklerini söyledi. Benim karşımda diğer adaylar Haluk Ulusoy, Alp Yairnan vardı."
   <br/>
   Seçim de oy kullanacak delegeler Ankara Sheraton otelinde kalıyordu. Kefeli de otele karargahını kurmuştu. Yanında ilk dikkat çeken isimler olarak Hülya Avşar'ın bir süre önce ölen kayınpederi Prof. Kaya Çilingiroğlu, Fenerbahçeli eski yönetici Şadan Kalkavan, Ayhan Bermek, Mehmet Ali Yılmaz, Atilla Yıldırım ve Çakıcı'nın kardeşi Gencay Çakıcı vardı.
   <br/>
   Atilla Yıldırım'ın yanına gelip, "Sedat Peker otelin en üst katında seninle görüşmek istiyor" dediğini belirten Kefeli, birlikte yukarı çıktıklarını belirtiyor. Yanına çıktıklarında ikisi milletvekili olmak üzere kalabalık bir toplulukla oturan Peker, "Hayırlı olsun, biz elimizden geldiği kadarıyla seni destekleyeceğiz" demiş.
   <br/>
   Kefeli şöyle devam ediyor: "Yapılan seçimler sonucunda ben kaybettim. Haluk Ulusoy kazandı. Haluk Ulusoy'un kazanmasından sonra Alaattin Çakıcı tarafından tehdit edilmesinin arkasından, barıştırılıp Alaattin adına 100 koyun kesilmesini biliyorum."
   <br/>
   Çörtük'ten benzin istasyonu istedi
   <br/>
   Türkbank ihalesi öncesinde Çakıcı adına çeşitli temaslar yapan isim olarak da tanınan Kefeli, bu temasların bir bölümünü ifadesinde şöyle anlatıyor:
   <br/>
   "Alaattin Çakıcı beni aradı. 'İhaleyi Korkmaz Yiğit alacak, ben onu destekliyorum, bu benim namus meselem oldu. Kamuran Çörtük de ihaleye girecek. Çörtük'e söyle ihaleden çekilsin. Devlette güçlü adamları var, sakın ihaleyi almaya çalışmasın' dedi. Bunun üzerine ben de Kamuran'ı aradım. Durumu kendisine söyledim. Kamuran bana, 300 milyon dolara kadar gidebileceğini, yukarı için girmeyeceğini söyledi."
   <br/>
   Burada bir parantez açıp, Kefeli-Çörtük yakınlığının perde arkasını, Grundig televizyonlarının eski sahibi Tahir Güler'in bir ifadesinden aktaralım:
   <br/>
   "Mustafa Kefeli ve Kamuran Çörtük hemşehri ve çocukluk arkadaşı olduklarından dolayı sık sık görüşüyorlardı..Mus tafa Kefeli'nin yaptığı ticaretlerden dolayı yurtdışından getirdiği malların finansmanını yapıyordu. Satıştan sonra ana parasını alıp elde edilen karını Mustafa Kefeli'ye bılakıyordu. Mustafa Kefeli Anka ra'ya gittiğinde tüm masraflarını Kamuran Çörtük'ün karşıladığını bana Kefeli anlattı."
   <br/>
   Kefeli işadamı Turgay Ciner'i de "Beşiktaş Kulübü'nden arkadaşım" diye anıyor. Çörtük-Ciner ikilisi Petrolofisi'nin ilk ihalesini kazandıktan sonra Alaattin Çakıcı'nın kendisini aradığını ve "Kamuran ile Turgay'a söyle, bana hiç olmazsa bir dostluk yapsınlar" dediğini aktaran Kefeli, "Konuşmasında belli bir miktar para veya bir petrol istasyonu açılmasını istediği belli idi" diyor ve şöyle devam ediyor:"Ben kesinlikle kabul etmeyerek, sen benim arkadaşlarımdan da haraç para istiyorsun, diyerek karşı çıktım. Bunun üzerine 11 ay kadar beni hiç aramadı. Ben de ruh yapısını bildiğim için, Kamuran Çörtük ile Turgay Ciner'i arayıp, 'Çakıcı'nın sizinle ilgili planları var, kendinize dikkat edin' diyerek uyardım. Benim bu şekilde uyarmamın Alaattin Çakıcı'nın kulağına gidip duyulması üzerine aramızda belli bir soğukluk oldu."
   <br/>
   Balkaner'e verdigi 500 bin dolar
   <br/>
   Kefeli, 15 ayrı kalem halinde mal varlığını sayarken; "Ali Balkaner'den 500 bindolar, Korkmaz Yiğit'ten 250 bin dolar alacaklıyım" diyor. Batık Yurtbank'ın eski sahibi Ali Balkaner ile olan ilişkisini şöyle anlatıyor:"Ali Balkaner ile 1983 yıllarında emekli tümgeneral Ragıp Cengizoğlu vasıtası ile tanıştım. O tarihlerde inşaat işi yapıyordu. 1994 yılında Yurtbank'ı satın aldı. Bankayı aldıktan sonra kendisine para vermemi istedi. Bu parayı borsada benim adıma değerlendireceğini söy ledi. Ancak ben bunu kabul etmeyerek, bankasında normal mevduat hesabında yatırılıp normal faizinin bana ödenmesini isteyerek 1997 yılında kendisine 197 milyar TL verdim. Daha sonra ben paramın faizi karşılığında kendisinden zaman zaman paralar aldım. Bu aldığım paralardan bir kısmı, ana paradan idi. Ancak 2,5 yıldır bana ödeme yapmadı.
   <br/>
   Paramı da 2,5 yıl öncesinin tarihi ile dolara çevirdi. 500 bin dolara tekabül eden' bu miktar halen bana ödenmedi."
   <br/>
   Malki'nin vurulması olayı
   <br/>
   1995'te Bursa'da öldürülen ünlü tekstilci ve para tüccarı Nesim Malki, öldürülmesinden bir yıl önce 15 Haziran 1994 tarihinde İstanbul'da, zırhlı otomobiline binrnek üzere evinden çıkarken iki kişinin silahlı saldırısına uğramıştı. Malki'yi vurmayı başaramayan iki saldırgan, korumasının silahını gaspederek olay yerinden uzaklaşmışlardı.
   <br/>
   Soruşturmada, Malki'yle parasal ilişkileri olan işadamları Mustafa Kefeli ve Grundig televizyonlarının eski Türkiye temsilcisi Tahir Güler'in bu saldırı olayıyla ilişkili olduklarına dair bulgulara rastlandı. Mustafa Kefeli firarda olduğu için davayı açamayan Savcı, bir süre önce soruşturmayı tamamlayıp davayı açtı. İstanbul ı. Ağır Ceza Mahkemesi'nde görülecek davanın iddianamesinde Savcı, saldırıyı gerçekleştirdikleri öne sürülen Hasan Akdoğan ve Tuncay Şeker için 30'ar yıl, "azmettirenler" olarak nitelendirdiği Kefeli ve Güler için ise 15'er yıl hapis cezası istedi.
   <br/>
   Nesim Malki'yi 1992'de eski bakan Cavit Çağlar vasıtasıyla tanıdığını belirten Kefeli, Kıbrıs'ta banka açmak isteyen Malki'ye yardımcı olması için Çağlar'ın kendisini aradığını belirtiyor. Çağlar'ın isteği üzerine konuyu dönemin Kıbrıs'tan sorumlu Devlet Bakanı Mehmet Ali Yılmaz ile görüştüğünü belirten Kefeli, şöyle devam ediyor:
   <br/>
   "Mehmet Ali Yılmaz benim çok eski arkadaşımdır. O zamanlar Kıbrıs'tan sorumlu devlet bakanı idi. Konuyu Mehmet Ali Yılmaz'a açtım. Partiye yardım yapacaklarını söyledim. Yılmaz, Kıbrıs'ta bir bakanı aradı, görüşmesini yaptı, işlerini halletti. Nesim Malki'nin Kıbrıs'ta bulunan Tuncabank isimli bankası açıldı ve 1 faaliyete geçti. Ancak bu iş için partiye yardım edilecek parayı bana getireceklerdi, getirmedikleri gibi partiye de götürüp vermemişler. "
   <br/>
   Malki'nin söz verdiği ödemeyi yapması için Mehmet Ali Yılmaz'ın kendisini sürekli aradığını belirten Kefeli, Çağlar'ın da devreye girmesine rağmen Malki'nin bu parayı ödemediğini, bunun üzerine Malki'ye "bir ceza verilmesinin" gündeme geldiğini vurguluyor.
   <br/>
   Etin profesörü onun dünürü
   <br/>
   Kefeli, Tahir Güler'in arkadaşı olduğunu, Malki'nin Güler'den iki milyon . dolarlık alacağı için ıo milyon dolarlık se; net alması üzerine devreye girip 83 parça halindeki bu senetleri Malki'den geri aldığını belirtiyor:
   <br/>
   "Cavit Çağlar'ı arayarak durumu  kendisine söyledim. Nesim Malki'nin , hem geçmişte banka konusunda bize böyle bir yanlış yaptığını, hem de şimdi arkadaşım olan Tahiriden 2 milyon dolar borç karşılığı lO milyon dolarlık senet aldığını, bunun çok yanlış olduğunu, arkadaşımın senetlerini geri vermesini, sadece borcu kadar olan ana para ve makul bir faiz alabileceğini söyledim. Bu konuda Cavit Çağlar aracılık yaptı. 83 parça, iki paket halindeki senetleri ve
   <br/>
   ekstreleri aldırdım."
   <br/>
   Kefeli'nin, "etin profesörü" unvanına hak kazanmış Florya'daki Beyti Restoran'ın sahibi Beyti Güler ile dünür olduğunu öğreniyoruz. Bu arada, Florance Nigthingale hastanesinde yattığı sırada ziyaretine gelenler arasında Kocaeli Çetesi' nin reisi olarak ünlenen Hadi Özcan da varmış.
   <br/>
   Yavuz Ataç ile buluşması
   <br/>
   Milli İstihbarat Teşkilatı'nın Operasyon Dairesi eski yöneticisi Yavuz Ataç ile de Ankara'da görüşmüş:
   <br/>
   "1996 yılı içerisinde olabilir. Ankara'ya gittiğimde Alaattin Çakıcı bana 'MİT'te Yavuz Ataç isminde bir ağabeyimiz var, gittiğinde onunla tanı ş' diye telefonunu verdi. Büyük Ankara Oteli'nde kaldığım zaman Yavuz Ataç'ı aradım. Yanıma yalnız olarak geldi. Tanıştık, birlikte kahvaltı yaptık. Çin'e tayini çıktığını, 10-15 gün sonra gideceğini söyledi."
   <br/>
   Kefeli, ABD' deki firari günlerinde yaptığı görüşmeleri ise şöyle anlatıyor: "Eski bakanlardan Cavit Çağlar ile firarda iken görüştüm. Ayrıca telefonla Ali Şen, Şadan Kalkavan, Orhan Keçeli gibi dostlarımı arayıp görüştürn." Kendisi ABD'de iken, davalarıyla ilgili gelişmeleri de Avukatı Aydoğan Semizer takip etmiş.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6581-34-topcunun-orta-saha-paslasmalari.html), [web.archive.org (arşiv bağlantısı)](http://web.archive.org/web/20130806001034/http://www.aksiyon.com.tr:80/aksiyon/haber-6581-34-topcunun-orta-saha-paslasmalari.html)
