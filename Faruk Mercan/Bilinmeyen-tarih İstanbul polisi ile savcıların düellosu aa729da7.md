# İstanbul polisi ile savcıların düellosu

*Faruk Mercan Bilinmeyen-tarih*

<div>
 <p>
  <font>
   Metro Turizm'in sahibi Samsunlu genç işadamı Galip Öztürk, İstanbul Emniyeti ile İstanbul DGM ve Eyüp Savcısı"nı karşı karşıya getirdi. Polis, gözaltına aldığı Öztürk'ün tutuklanmaması üzerine soruşturma istedi.
   <br/>
   <br/>
   Son günlerde İstanbul Emniyeti ile İstanbul Devlet Güvenlik Mahkemesi ve bazı ilçe savcıları arasında soğuk rüzgarlar esiyor. Polisin bazı soruşturmalarda tutuklanmasını beklediği sanıkların serbest kalması üzerine ortalık karıştı. İstanbul Emniyeti, Adalet Bakanlığı"na resmen başvuruda bulunarak soruşturma istedi. Bu gelişme üzerine Adalet Bakanlığı; İstanbul DGM, Kadıköy, Beykoz ve Eyüp adliyelerinde görev yapan bazı savcılar hakkında inceleme başlattı.
   <br>
    <br>
     Polis ile savcıları karşı karşıya getiren ilk olay, Metro Turizm"in sahibi ve İstanbul Otogarı"nı işleten şirketin başkanı Samsunlu işadamı Galip Öztürk"ün gözaltına alınmasında yaşandı. Polisin uzun süredir izlediği Galip Öztürk, 22 Temmuz 2003 günü 12 adamı ile birlikte gözaltına alındı. Gözaltı gerekçeleri, Öztürk"ün bazı otobüs firması sahiplerini tehdit ettiği, haraç topladığı, otobüs satışlarında usulsüzlük yaptığı, otobüs alanların parasını ödediği halde elindeki senetleri iade etmediği, otobüslerin değerinden fazla miktarda senet imzalattığı iddialarıydı. Polisin bulgularına göre Öztürk ayrıca, 21 Temmuz akşamı Otogar"da Edirne Birlik Firması"nın çalışanlarını adamlarına dövdürüp tehdit ettirdi. Öztürk ve elemanları gözaltına alınınca üzerlerinden üç tane de ruhsatsız tabanca çıktı.
     <br>
      <br>
       Öztürk"ün yanındaki üç polis müdürü
       <br>
        <br>
         İstanbul Emniyeti"nin Vatan Caddesi"ndeki binasında Öztürk ve arkadaşlarının sorgusu yapılırken çok ilginç bir gelişme yaşandı. Galip Öztürk avukatları ile görüşürken, "Bir milyon doları indirin" deyince bunu duyan polisler hemen tutanak tuttu. Ve bu tutanak, soruşturmayı yürüten İstanbul Devlet Güvenlik Mahkemesi Savcısı"na iletildi. Soruşturma sonucunda Öztürk ve arkadaşları ile ilgili yeni bulgular da elde edildi. Polis, gözaltı süresinin bitiminde İstanbul DGM"ye sevk ettiği Öztürk"ün "tutuklanmasına" kesin gözüyle bakıyordu. Ancak İstanbul DGM, "Bu soruşturma benim görev alanıma girmiyor" diye görevsizlik kararı verip dosyayı Eyüp Adliyesi"ne gönderdi. Dosyaya bakan Eyüp Cumhuriyet Savcısı da Öztürk ve arkadaşlarını serbest bıraktı. Bu gelişme üzerine İstanbul Emniyeti, Adalet Bakanlığı"na başvurup bulunup kararı veren adli merciler hakkında soruşturma istedi. Şu günlerde Adalet Bakanlığı"nın görevlendirdiği müfettişler İstanbul DGM ve Eyüp Adliyesi"nde çalışmalarını sürdürüyor.
         <br/>
         <br/>
         Öte yandan Galip Öztürk soruşturması ilginç bir durumu daha ortaya çıkardı. Aynı zamanda Büyük İstanbul Otogarı"nın güvenliğini sağlayan güvenlik şirketini de yöneten Öztürk"ün, yakın tarihlerde İstanbul Emniyeti"nde Narkotik Şube Müdürlüğü yapmış üç polis müdürünü yanında çalıştırdığı anlaşıldı. Bu polis müdürleri Kurtuluş Dönmezer, Ferruh Tankuş ve Muzaffer Alat. Öte yandan Öztürk"ün onlarca polisi de emekli ettirip yanında güvenlik elemanı olarak çalıştırdığı belirlendi. Bu tablo karşısında oldukça sinirlendiği belirtilen İstanbul Emniyet Müdürü Celalettin Cerrah"ın, otogarda olup bitenleri daha yakından izlemek için buraya yeni bir polis noktası kurduğu belirtiliyor.
         <br/>
         <br/>
         Sadettin Tantan-Erol Çakır
         <br/>
         <br/>
         kavgasının perde arkası
         <br/>
         <br/>
         Genç yaşına rağmen politikacılarla kurduğu yakın ilişkileri ile de tanınan Samsunlu işadamı Galip Öztürk, yakın geçmişte bir başka ilginç olayın daha kahramanı olarak karşımıza çıktı. Eski İçişleri Bakanı Sadettin Tantan ile dönemin İstanbul Valisi Erol Çakır arasındaki kavganın önemli sebeplerinden biri Galip Öztürk"tü. Vali Erol Çakır"ın, polisin ilgi alanındaki bir isim olan Galip Öztürk"ü ziyaret ettiği, hatta onunla yemek yediği öne sürülmekteydi. İçişleri Bakanlığı bu durumu İstanbul Devlet Güvenlik Mahkemesi"ne bile bildirmişti. Bakanlık, DGM"nin Vali Erol Çakır hakkında soruşturma açması, hatta İstanbul Valiliği"nin telefonlarının dinlenmesi talebinde bulunmuştu. Tantan ve Çakır kavgası işte bu noktada alevlendi. Hakkında DGM"ye yapılan başvuruyu öğrenen Erol Çakır, İstanbul Devlet Güvenlik Mahkemesi Başsavcısı Aykut Cengiz Engin"e bir ziyarette bulunarak hakkındaki işlemin içyüzünü öğrenmeye çalıştı. Vali Erol Çakır ile İçişleri Bakanlığı arasında yaşanan düello gibi yazışmalar o tarihlerde gazete manşetlerine çıktı. Ancak, basına sızdırılan bu belgelerde kavganın sebebi olan işadamı konumundaki Öztürk"ün ismi gizlenmişti. Vali Çakır"ın, "Polis beni izlemeye almıştı" demesinin sebebi buydu. Polise göre Galip Öztürk, Vali Çakır ile tanışmaktaydı.
         <br/>
         <br/>
         İstanbul polisi ile savcıları karşı karşıya getiren ikinci olay ise, internette hazırlattığı "www. öztürkler.com" sitesinin açılışı üzerine İstanbul"da verdiği davete katılan isimlerle gündeme gelen Sedat Peker"in evine baskın yapılması ve evdekilerin gözaltına alınması esnasında yaşandı. 30 Ağustos gecesi kanamalı ve yarı baygın halde Haydarpaşa Numune Hastanesi"ne kaldırılan 21 yaşındaki Ukraynalı Natalya Zamçenko"nun ifadesi üzerine, genç kadının, Sedat Peker"e ait olduğu öne sürülen Beykoz"daki villadan hastaneye gönderildiği belirlendi. Bunun üzerine İstanbul polisi Beykoz"daki bu villaya baskın yaptı. Organize Suçlar polisi, villada, aralarında ünlü sanatçı Seda Sayan"ın kardeşi Sedat Gürsaçar"ın da bulunduğu 12 kişiyi gözaltına aldı. Sedat Peker yaptığı açıklamada, evin kendisine ait olmadığını, o gece İstanbul dışında çocuklarının doğum gününü kutladığını belirtirken, olay hakkında Kadıköy ve Beykoz adliyelerinden "takipsizlik" kararları çıktı. Hatta adliye çıkışında, İstanbul polisi bu isimlerden bazılarını yeniden gözaltına almak isteyince, soruşturmayı yapan savcıyla büyük gerginlik yaşandı. Sedat Peker, olaydan sonra, gazetelere verdiği yarım sayfalık ilanlara savcılığın takipsizlik kararını da ekleyerek kendisini savunurken, İstanbul Emniyeti, Adalet Bakanlığı"na başvuruda bulundu. Emniyet, Peker"in arkadaşları hakkında takipsizlik kararı veren adli merciler hakkında soruşturma istedi.
         <br/>
         <br/>
         Jandarma Genel Komutanı
         <br/>
         <br/>
         kimleri kastediyor?
         <br/>
         <br/>
         İstanbul"da bu gelişmeler yaşanırken, Ankara"da Jandarma Genel Komutanı Orgeneral Aytaç Yalman"ın Savunma ve Havacılık dergisine verdiği röportajda kullandığı şu sözler dikkat çekti: "Günümüzde uyuşturucu kaçakçılığı organizasyonları, elde ettikleri kara paraları yasal alanlara yatırım yapmak suretiyle aklayarak siyasi güç kazanmaya çalışıyor." Jandarma Genel Komutanı"nın bu sözleri narkotik uzmanları çevresinde büyük yankı yaptı. Çünkü, son yıllarda hemen hemen bütün büyük uyuşturucu kaçakçıları siyasi bağlantıları ile birlikte deşifre edilmişti. Ortak yorum, Orgeneral Yalman"ın henüz deşifre olmamış yeni isimleri kastettiğiydi. Aksiyon"a konuşan bir narkotik uzmanı, Karadenizli bir işadamına dikkat çekti. Bu işadamının, 3 Kasım seçimlerinde ilindeki seçim kampanyalarında değişik partilerden politikacılara büyük kaynaklar aktardığı öne sürülüyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3057 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3039), [web.archive.org (arşiv bağlantısı)](http://web.archive.org/web/20050128142517/http://www.aksiyon.com.tr:80/yazdir.php?id=3039)
