# Bir gazeteci kitabı...

*Faruk Mercan 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Halit Esendir,  Ankara'daki iktidar oyununun kimi taraflarını yakından tanıyıp izlemiş bir gazeteci.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606090443im_/http://www.aksiyon.com.tr/resim/594/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Halit Esendir, 1990'larda Zaman gazetesinde üst düzey yöneticiyken  ve 11 Eylül'den sonra dünyanın en kritik coğrafyalarından biri haline gelen Pakistan'da gazetecilik yaparken  önemli olaylara tanıklık etmiş bir isim. Esendir'in bu özelliği, onun imzasını taşıyan "Terör Kıskacında Türkiye, Oligarşi mi Demokrasi mi?" kitabını daha da önemli ve anlamlı kılıyor.
   <br>
    <br>
     Halit Esendir, yakın tarihimizde meydana gelen kritik siyasi olayları, toplumsal gelişmeleri ve terör olaylarını, Türkiye'nin çok partili hayata geçtiği 1946'dan günümüze süren 55 yıllık gizli bir mücadelenin parçaları olarak görüyor. Ağırlıklı olarak siyasi kadrolarla devletin içindeki oligarşik yapı arasında geçtiğini belirttiği; yer yer dış güçleri de dahil ettiği bu mücadelenin çarpıcı örneklerine kitabında yer veriyor. Bir başka tanımlamayla bu mücadele "laikçi oligarşik cumhuriyet" ile "laik ve demokratik bir ülke" olma kavgası. Esendir, laikçi oligarşik cephe olarak nitelendirdiği tarafın bugüne kadar gizli iktidarını hep sürdürdüğünü öne sürüyor.
     <br/>
     <br/>
     Esendir, gazete yöneticisi olduğu dönemde de olaylara farklı açılardan yaklaşmış bir gazeteci. Örneğin, 1990'larda İstanbul polisinin DEV-SOL mensuplarını çatışmalarda ölü ele geçirmesini eleştiren yayınlar yapınca, bundan etkilenen 2000'e Doğru dergisi Genel Yayın Yönetmeni Ferit İlsever gazeteye gelerek takdir duygularını iletmiş. Kitaba önsöz yazan Fehmi Koru'nun deyimiyle Esendir, Türkiye'nin yaşadığı terör olaylarına, "ülkeyi bir tarafa sürüklemek isteyen güçlerin başvurduğu bir yöntem" olarak bakıyor.
     <br/>
     <br/>
     Örneğin ABD Büyükelçiliği Müsteşar Yardımcısı John Kunstander, Irak'ın işgalinden sonra Türkiye'de gelişen Amerikan aleyhtarlığının dinamiklerini öğrenmek istediğinde kapısını çaldığı gazetecilerden biri de Halit Esendir’dir. Kunstander, "Türk medyası ABD aleyhine çok sert yayınlar yapıyor, ama Türkiye'nin ezeli düşmanı Rusya hakkında tek kelime yazılmıyor." deyince Esendir, "Hata yapan Türk medyası değil, Başkan Bush. İleride ABD bunun çok zararını görecek." cevabını vermiş.
     <br/>
     <br/>
     Esendir, sekizinci cumhurbaşkanı Turgut Özal'ın son Orta Asya gezisine katılan sayılı gazetecilerden biri.  Aynı dönemde Ermenistan Azeri topraklarını işgal edince Özal, "Türk Ordusu Ermeni sınırında bir tatbikat yapsa, birkaç kurşun Ermeni tarafına düşse." sözleriyle Türkiye'nin Ermenistan'a müdahale edeceğini ima eder. Ancak Başbakan Süleyman Demirel, "Böyle bir şey söz konusu olamaz." deyip Özal'ın bu çıkışını anında sıfırlar.
     <br/>
     <br/>
     Özal, 13 Nisan 1993 akşamı, gezinin Türkmenistan ayağında gazetecilere büyük bir üzüntü içinde şöyle der: "Demirel bana karşı hırs ve tavırları ile Azerbaycan'ın yanında yer almamızı sağlayacak bu fırsatı kaçırmamıza sebep oldu. Yarın ben Azarbaycan'da ne yapacağım. Çok tutarsız bir durum ortaya çıktı." Bu sözlerinden sonra bir süre üzüntüsünden suskun kalan Özal, yüzünün aniden morarması üzerine Büyükelçi Kaya Toperi tarafından odasına götürülmüş. Nitekim Özal, iki gün sürmesi gereken Azerbaycan gezisini bir günle sınırlamış ve 15 Nisan’da günü Türkiye'ye dönmüş.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23990), [web.archive.org (arşiv bağlantısı)](http://web.archive.org/web/20070606090443/http://aksiyon.com.tr:80/detay.php?id=23990)
