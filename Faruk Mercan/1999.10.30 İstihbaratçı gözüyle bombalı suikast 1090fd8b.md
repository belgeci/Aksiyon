# İstihbaratçı gözüyle bombalı suikast

*Faruk Mercan 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Acaba Türkiye'nin istihbaratçıları, yedi yıldır ülkeyi sarsan bombalı suikastlere nasıl teşhis koyuyorlar?
  </font>
 </div>
 <div id="newsText">
  <font class="detail-text">
   Önce birinci konuşmacının sözlerine bakalım:
   <br/>
   <br/>
   "Bu gibi olaylarda yüksek teknoloji kullanılıyor. Bir Batı ülkesi olabilir, Türkiye'nin laiklikten ayrılıp sağa kaymasını istemeyen ülkelerin servislerinin provokasyonu olabilir. Muammer Aksoy ve Turan Dursun cinayetleri ayrı nitelikte, ancak Bahriye Üçok ve Uğur Mumcu'nun aynı nitelikte katledildikleri düşüncesindeyim. Komşu ülkelerden İran, Suriye, Irak ve Bulgaristan bu tür eylemlerde bulunabilir. Mumcu cinayeti ve benzer cinayetlerin devlet destekli olduğunu tahmin ediyorum."
   <br/>
   <br/>
   Şu cümleler de ikinci konuşmacının sözleri:
   <br/>
   <br/>
   "Amerikalı Marwick ve Mısırlı diplomatın (Hüseyin El Kurabi), İsrailli Ehud Sadan'ın öldürülmeleri Mumcu olayına çok benziyor. Çetin Emeç, Turan Dursun, Onat Kutlar, Yasemin Cebenoyan olaylarında sonuca ulaşıldı. Buna paralel, İslami Hareket lideri İrfan Çağırıcı'nın bu meyanda sonuç verecek bir sorgulamasında verim elde edemedik. İslami Hareket bir örgütü değil de sanki bir kontrespiyonaj faaliyetini andırıyordu. Örgüt literatürüne benzemiyordu, belli bir yerde kesildi. İslami Hareket diye nitelenmesine rağmen dinle alakası olmayan bir yapılaşma ile karşılaştık. Hizbullah ile ilgili tüm operasyonların sorgulanmasında Mumcu olayını da araştırdık. Sol, PKK ve diğer örgüt operasyonlarında da aynı incelemelerle bağlantıları araştırdık. İslami Hareket kesilmiş ve bitmiş olduğundan devam eden örgütlerden PKK, DevSol, Hizbullah gibi bunun da muhtemel faillerin içinde bulunmadığı kanaati oluştu. İslami Hareket kadrolu bir hareket olarak değerlendirilebilir, yabancı bir ülkeden yönlendirilmiş dar kapsamlı bir kontrespiyonaj ekibi olarak değerlendirmek daha doğru olur. Bu grupların belirli bir ülkenin ayrılıkçı grubuyla o ülke ile Türkiye'nin ilişkilerini bozmaya yönelik çalışması bile olabilir."
   <br/>
   <br/>
   Ankara'daki suikast ortamı
   <br/>
   <br/>
   Birinci konuşmacı, teşkilatın bilgisi dahilinde zaman zaman Uğur Mumcu ile buluşup onun sorularını cevaplandıran ve istediği belgeleri sağlayan 33 yıllık MİT görevlisi Mehmet Eymür.
   <br/>
   <br/>
   İkinci konuşmacı ise, iki yıl öncesine kadar Emniyet İstihbarat Dairesi'nin başında bulunan, halen de Organize Suçlar ve Kaçakçılık Dairesi'ni yöneten ve Emniyet İstihbaratının en kıdemli isimlerinden kabul edilen Emin Aslan.
   <br/>
   <br/>
   İkisi de Meclis'te oluşturulan Uğur Mumcu Cinayetini Araştırma Komisyonu'na konuştular. Mehmet Eymür 19 Mart 1997'de, Emin Aslan ise 27 Mart 1997'de konuştu.
   <br/>
   <br/>
   Emniyet İstihbaratına göre, 1993 yılı başında Ankara'da Uğur Mumcu'yu bombalı suikastle ortadan kaldırmanın "ortamı" oluşmuştu. Emin Aslan, bu sıralarda Ankara'da yabancı diplomatlara yönelmiş aynı türden saldırıları hatırlatıyor.
   <br/>
   <br/>
   28 Ekim 1991'de Balgat ABD Askeri Üssü'nde görevli Yüzbaşı Victor Marwick kamyonetine yerleştirilen tahrip gücü yüksek bombayla öldürüldü. Aynı gün Mısır Büyükelçiliği Ataşesi Abdullah Hüseyin El Kurabi, otomobilinde bomba patlaması sonucu ağır yaralandı. 7 Mart 1992'de MOSSAD ajanı ve İsrail Büyükelçiliği Güvenlik Amiri Ehud Sadan Çankaya'da otomobiline yerleştirilen bombanın patlamasıyla hayatını kaybetti.
   <br/>
   <br/>
   Uğur Mumcu'ya yönelik saldırı 24 Ocak 1993'te Ankara Gaziosmanpaşa'da gerçekleşti. Karlı sokakta park halinde bulunan Renault 12 marka otomobile yerleştirilen bomba Mumcu'nun ölümüne yol açtı. 8 Haziran 1995'te ise Ankara'daki Musevi Cemaati Başkanı Prof. Yuda Yürüm'ün otomobiline yerleştirilen bomba patladı. Yürüm yaralı olarak kurtuldu.
   <br/>
   <br/>
   Bomba yorumları
   <br/>
   <br/>
   Milli İstihbarat Teşkilatı, Uğur Mumcu'nun otomobiline bombanın yerleştirilişini şu çarpıcı cümlelerle yorumluyor:
   <br/>
   <br/>
   "Görünüşte oldukça basit bir ateşleme düzeni ile techiz edilen ve etkin miktar ve türde patlayıcı ihtiva eden bomba, Uğur Mumcu'nun otomobilinin altına kolaylıkla yerleştirilmiş ve terörist eylem amacına ulaşmıştır. Ancak burada dikkat edilmesi gereken husus; ateşleme düzeninin otomobilin altına ve mekanik bir hareket ile elektrikli devreyi tamamlayacak şekilde ustalıkla yerleştirilmiş olması ve eylemin patlayıcı maddeler konusunda çok iyi eğitilmiş, uzman düzeyinde, soğukkanlı, becerikli bir kişi tarafından gerçekleştirilmesi ihtimalinin yüksekliğidir. Bu eylemin failinin tek kişi olmadığı kesin gibidir ve imzasının benzeri diğer bombalı eylemlerde aranmasında zaruret vardır. Bu türden eylemlerin mukayeseli bir teknik araştırma ile ayrıntılı olarak ele alınmasında fayda mütalaa edilmektedir."
   <br/>
   <br/>
   Emniyet İstihbaratı da bombanın karlı, buzlu ortamda ustalıkla arabanın altına monte edilmesini aynı şekilde değerlendiriyor. Emniyetin o tarihteki bomba uzmanı şöyle diyor:
   <br/>
   <br/>
   "Bu bomba, patlatmadan, raporda izah edilen şekilde patlatmadan yerleştirilemez. Bu, çok profesyonel bir kişi tarafından yerleştirilmiş."
   <br/>
   <br/>
   Bu bombayı monte etme esnasında patlama riskinin çok yüksek olduğunu belirten Ankara Emniyeti İstahbarat Müdürü Abdurrahman Toykar, C4 patlayıcısının İslami Hareket Örgütü'nün yanısıra Ankara'daki PKK operasyonunda ele geçirildiğini, ancak başka örgütlerde çıkmadığını belirtiyor. (27 Şubat 1997 tarihli Meclis Komisyonu ifadesi).
   <br/>
   <br/>
   Ancak Emniyet İstihbaratı Uğur Mumcu'nun arabasına monte edilen bombada "taşeron" kullanılmadığına kesin olarak inanıyor ve şu vurguyu yapıyor:
   <br/>
   <br/>
   "Türk taşeron kullanılmış olsaydı, bu kişi bombayı yerleştirirken telef olurdu."
   <br/>
   <br/>
   Uğur Mumcu suikasti sırasında Milli İstihbarat Teşkilatı'nın Ankara Bölge Başkanlığını yapan Dursun Özbek'in sözleri de bütün bu kanıları pekiştiriyor:
   <br/>
   <br/>
   "Mumcu olayını müteakip Mehmet Canseven (Ankara Emniyet Müdürü) ile defalarca biraraya gelip durumu görüştük. İstanbul'daki İslami Hareket Örgütü'nün Ankara'daki devamı, bu örgütün İran'la irtibatını sağladı. Ancak bizim olayla bağlantısı, yurtdışı bağlantısı kanıtlanamadı. Olay sonrası militanların Ankara bağlantısı, İstanbul'dan getirilmelerine rağmen koptu. Ankara'da yapılan operasyonlarda evlerin boş çıktığı görüldü. Uğur Mumcu cinayeti çok profesyonel nitelikte işlendi, istihbarat servislerinin işine benziyor. Biz (MİT), Mumcu cinayetini müteakip sadece İslami Hareket ile bağlantı konusunda araştırma yaptık. Olaya DGM, MİT ve Emniyet ilgisiz kalmadı, konu oldukça yoğun şekilde soruşturuldu."
   <br/>
   <br/>
   Dursun Özbek de, 20 Mart 1997'de Meclis Komisyonu'nda konuştu.
   <br/>
   <br/>
   Hanefi Avcı'nın sözleri
   <br/>
   <br/>
   Uğur Mumcu'nun ölümünden dört gün önce 20 Ocak 19993 günü İstanbul Emniyeti'nin yaptığı İslami Hareket Örgütü operasyonu Hanefi Avcı'nın yönetiminde yürütüldü. Avcı, İstanbul Emniyeti İstihbarat Şube Müdürü'ydü.
   <br/>
   <br/>
   Hanefi Avcı, 12 Mart 1997 günü Meclis Komisyonu önünde şu sözleri söylüyor:
   <br/>
   <br/>
   "İstanbul'da Çetin Emeç, Turan Dursun ve Ali Ekber Gorbani'nin failleri yakalandı. Yakalananların, İslami Hareket Örgütü diye nitelenen örgütün bu tür eylemleri var. Bu kişilerin sorgulandığının 2 veya 3. günü, bu sorgulamalar devam ederken Uğur Mumcu katledildi. Sorguladığımız kişiler Oktay Ekşi'yi hedef almıştı. Bu örgütün eylem planında Uğur Mumcu'nun öldürüleceği şeklinde bir bilgi yoktu. Örgütün Ankara bağlantılarını araştırdık ancak müsbet netice alamadık. Örgütün lideri olarak yakalanan İrfan Çağırıcı en çok Uğur Mumcu'nun öldürülmesi olayında sorgulandı. Çağırıcı, 'Eğer sizin amirlerinizin terfi etmesi için Mumcu olayını üstlenmem gerekiyorsa, bunun nasıl işlendiğini bana anlatın, üstleneyim' dedi. İslami Hareketçilerin çalışma ve eğitim şekilleri sanki istihbarat örgütlerine benziyordu. Bunlar İran İstihbarat Örgütü'nde eğitim görmüş olabilir. İran'da eylem için eğitilen grupların tamamını tanımıyoruz. İran'ın rejim muhaliflerine(Ali Ekber Gorbani gibi) yönelik eylemleri gerçekleştirenlerin İran istihbaratı ve diplomatlarınca açıkça desteklendiği ortaya çıktı. İrfan Çağırıcı yakalandığında işin çözüleceğini düşündük. Ancak bu kişinin örgütteki görevinin bir yerde kesilmesi sebebiyle çözülme olmadı. İslami Hareket Örgütü üyeleri çok profesyoneldi. Örgüt görevlisinden çok devletçe eğitilmiş kişiler görünümündeydiler. Kendilerine İslami Hareket denildiğinde bunu kabul ettiler ve 'Siz söylediniz, biz kabul ettik' dediler. İslami Hareket diye bir bildiri, dergi, afiş ve benzeri örgüt simge ve uzuvları yoktu. Bu bir örgüt değil gruptu, ancak kimin adına çalıştığı belirlenmeden grup söndü. Bu grubun istihbarat örgütlerinin yapacakları faaliyet ve tedbirleri yapabilecek yöntemleri bulunuyordu. Bu tür gruplar, istihbarat servislerinin başka ülkelerdeki elemanları gibi çalışırlar. Dökümanları da buna göre dizayn edilmişti. Olay dış kaynaklı, ancak İslami Hareket Örgütü'nün dışında bir grupça yapılmış olabilir. Mumcu olayını herhangi bir eylem örgütü yapsaydı bunu sonraki eylemlerinde bilgi, yayın ve dökümanlarında kullanacaktı, örgüt işi değil."
   <br/>
   <br/>
   Neden çözülemiyor?
   <br/>
   <br/>
   Milli İstihbarat Teşkilatı'nın, "Türkiye'nin laiklikten ayrılıp sağa kaymasını istemeyen ülke servislerinin provokasyonu" olarak nitelendirdiği, Emniyet İstihbaratı'nın da, "kontrespiyonaj faaliyeti" olarak gördüğü bombalı suikastlerin failleri biliniyor ama yakalanamıyor.
   <br/>
   <br/>
   Bir Emniyet görevlisinin dediği gibi, "Kontrespiyonaj faaliyetleri kolay kolay çıkmaz. Bu tür olaylarda faillerin anında yakalanması halinde olay çözülebilir, zaman geçtikçe çözülmesi çok çok zorlaşır."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5500), [web.archive.org (arşiv bağlantısı)](http://web.archive.org/web/20120429075313/http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5500)
