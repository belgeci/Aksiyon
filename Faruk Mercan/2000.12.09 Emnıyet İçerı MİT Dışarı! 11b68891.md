# Emnıyet İçerı, MİT Dışarı!

*Faruk Mercan 2000.12.09*

<font class="agenda2NewsSpot">
 3 Ekim 2000 günü, basın bürosunun açılışı için Milli İstihbarat Teşkilatı'na giden gazeteciler, MİT Müsteşarı Şenkal Atasagun'a, İçişleri Bakanı Sadettin Tantan'ın, "MİT'in dış istihbarat teşkilatı olarak yeniden örgütlendirilmesi gerekir" sözlerini sordular.
</font>
<font class="newsDetail">
 Müsteşarın cevabı şöyleydi: "30 senedir, devlet bu görevleri o tarihlerde bu çalışmaları yapan kuruluşların eksik ve kifayetsiz kalması sonucu bize verdi. Biz de 30 senedir yapıyoruz. Polisin stratejik istihbarat yapması için kadro lazım. Kadronuz yoksa istihbarat dağda broşür halinde dolaşmıyor. İran'ı, Suriye'yi, sınırları etüd edecek yetişmiş kadroya ihtiyacınız var. Ülkenin her yerinde olmanız lazım, yoksa bilgi sizin ayağınıza gelmiyor."
 <br>
  <br/>
  Müsteşarın bu sözlerinde özellikle, "Bu çalışmaları yapan kuruluşların eksik ve kifayetsiz kalması sonucu devlet bu görevi 30 sene önce bize verdi" bölümü ilginçti. Ama, yeterince açık konuşmadığı için ne demek istediği pek anlaşılmadı.
  <br/>
  <br/>
  Ekşi'ye göre MİT kifayetsiz
  <br/>
  <br/>
  MİT'e verilen görev, iç ve dış kaynaklarca sağlanacak bilgilerin belirleyeceği milli güvenlik istihbaratını "devlet çapında" oluşturmaktı. Ama, MİT Müsteşarı diğer kuruluşların "eksik ve kifayetsiz" olmasından sözetse de, bugünlere kadar eleştirilerin odağındaki kurum hep MİT oldu.
  <br/>
  <br/>
  Nitekim, MİT yönetiminin Kürtçe televizyon konusundaki son çıkışına en sert eleştirileri yönelten Hürriyet Başyazarı Oktay Ekşi, şu cümleleri kullandı:
  <br/>
  <br/>
  "MİT'in işi istihbarattır değil mi? Bu istihbaratı da özellikle cumhurbaşkanına, başbakana ve genelkurmay başkanına iletir diye bilinir. MİT görevini bihakkın yapan bir kuruluş ise 1960, 1971 ve 1980 askeri müdahalelerini cumhurbaşkanına ve başbakana önceden haber verme görevini neden yapmamış, siz hiçbir açıklama duydunuz veya okudunuz mu?" (MİT önce kendine bakmalı, 3 Aralık 2000, Hürriyet).
  <br/>
  <br/>
  MİT'e verilen özel görevler
  <br/>
  <br/>
  Oktay Ekşi'ye göre MİT, demokrasiye yönelik bir tehdit olarak askeri müdahaleleri hükümetlere haber vermemekle "iç istihbarat" görevinde başarısız olmuştu. Ekşi'nin bu görüşüne karşılık en azından, 12 Mart 1971 muhtırasından önce MİT görevlisi Mahir Kaynak'ın yıllar süren gizli bir çalışmayla, Türkiye'yi Baas tipi bir yönetime götürmek isteyen cuntayı deşifre etme başarısını anmak gerekiyor. Yani MİT sayesinde Türkiye, sosyalist bir devlet yapısını öngören askeri müdahale yerine, çok daha hafif bir muhtıra süreci yaşadı.
  <br/>
  <br/>
  Askeri müdahalelerden sonra Milli İstihbarat Teşkilatı'na genelde bazı özel görevler verildiği görülüyor. 12 Mart 1971 müdahalesinden sonra, tasfiye edilen cuntanın sorguları MİT eliyle yürütüldü. Yine 1970'li yılların ortalarında, yeraltı ve mafya tipi örgütlenmelere karşı ilk planlı operasyon MİT eliyle yürütüldü.
  <br/>
  <br/>
  1980'lere gelindiğinde, Milli İstihbarat Teşkilatı'nın görev alanına "organize suçlarla mücadele" üst seviyede girdi. 1984'te MİT'te "Kaçakçılık Dairesi" kuruldu. Mafyacılara ve kaçakçılara karşı o tarihe kadar yapılmış en geniş çaplı operasyon yapıldı. 1990'larda ise, giderek yayılan terör hareketlerine karşı bu kez "KontrTerör Dairesi" kuruldu. Bu daire, terörün içerideki kaynaklarına karşı faaliyetlerden, PKK lideri Abdullah Öcalan'a yönelik operasyonlara kadar bir dizi görev üstlendi.
  <br/>
  <br/>
  Niye casus yakalanmaz?
  <br/>
  <br/>
  MİT Müsteşarı, Kürt TV ve irtica ile mücadelenin sınırları konularında yaptığı çıkış sırasında, "Biz ağırlığı dışa veriyoruz. Emniyet 'İç istihbaratı biz yapabiliyoruz' derse, biz bunu kabul ederiz." deyince; geçmişte bu iki daireyi yönetmiş olan kıdemli MİT yöneticisi Mehmet Eymür'den itiraz geldi.
  <br/>
  <br/>
  Eymür, Mart ayından bu yana ABD'den yayınını sürdürdüğü ve zaman zaman geniş yankılar uyandıran internet sitesinde, "İç istihbarat, sadece Türkiye'deki terör ve organize suç örgütlerinin faaliyetleri ile ilgili değildir. Anlaşılıyor ki MİT yöneticileri, Milli İstihbarat Teşkilatının temel görevlerinden biri olan bir konuyu artık tamamen unutmuşlar ve gözden çıkarmışlar" dedikten sonra şu görüşleri öne sürdü:
  <br/>
  <br/>
  "Bizce 'casuslar cenneti' haline gelen Türkiye'de, MİT içinden gelme, özellikle de 'kontrespiyonaj' kökenli bir müsteşarın yapması gereken, Türkiye'deki birçok olayın arkasında yabancı güç odaklarınca yürütülen 'entelijans' faaliyetlerinin olabileceği düşüncesiyle, bu üniteyi kuvvetlendirmek olmalıydı.
  <br/>
  <br/>
  Dikkat ederseniz, güçlü ülkelerin 'karşı koyma' teşkilatları habire casus yakalıyor. Gazetelerde bu tip haberlere sık sık rastlıyoruz. Teknik çok gelişse de insan faktörünün rolü azalmıyor. Herhalde insanlık yaşadıkça da bu oyun devam edecek. Bizde ise, her ülkeden fazla olay var, istikrarsızlık var, sosyal, ekonomik patlamalar var ama hiç casus yakalanmıyor. Bu konu, polisin bugünkü yapısı ve zihniyetle bağdaşmayacak, ayrı bir teknik ve ihtisası gerektiren bir konudur. Bu bakımdan en azından, bu fonksiyonu yerine getirebilecek yeni bir yapıya sahip olmadan MİT'in iç istihbaratı bırakması düşünülmemelidir."
  <br/>
  <br/>
  MİT ve Emniyet birbirini denetler mi?
  <br/>
  <br/>
  Ancak Eymür'ün bu görüşlerinde tartışılabilecek bir nokta var. İçerideki "casusluk" faaliyetlerine karşı koymak zaten "dış istihbarat " görevinin bir parçası. Dolayısıyla, içeride yapılacak bu tür istihbarata karşı koyma faaliyetleri "iç istihbarat" görevi olarak değerlendirilmeyebilir.
  <br/>
  <br/>
  Ama Eymür bu görüşleriyle yetinmedi. MİT'in iç istihbarattaki önemli bir diğer rolünün de "denetim görevi" olduğunu belirtip bir de örnek verdi: "Bugün Susurluk olayları tamamen olmasa bile, ortaya çıktı ise bunda MİT'in rolü büyüktür."
  <br/>
  <br/>
  MİT'e Emniyet üzerinde "otokontrol" yani "denetim" görevi veren Eymür şöyle diyor: "Unutmamalıdır ki bu millet, geçmişte, mafya babaları tarafından tayin ettirilen emniyet genel müdürleri, illegal menfaat örgütü kuran içişleri bakanları, cumhurbaşkanının telefonlarını bile dinleyen emniyet müdürleri ile yaşamıştır. Polis gibi geniş ve denetimi güç bir teşkilatın, iç istihbaratın sorumluluğunu tamamen almadan önce, FBI benzeri, başka bir bakanlığa bağlı (Adalet Bakanlığı gibi) ayrı bir teşkilatın kurulması ve güvenlik teşkilatları içinde 'otokontrol' mekanizmasının sağlanması zaruridir."
  <br/>
  <br/>
  FBI örgütlenmesi
  <br/>
  <br/>
  İç istihbarat ve dış istihbarat görevlerini iki ayrı taşkilat eliyle yürüten ülkeler olarak akla ilk gelen ABD, İngiltere ve İsrail'e bakıldığında, CIA, MI6 ve MOSSAD, eğer "iç istihbarat" görevleri de olsaydı acaba bu kadar başarılı olabilirler miydi? MİT acaba istese de, bugünkü yaygın ve ağır görev yükü altında enerjisinin ne kadarını casus avcılığına yöneltebilir?
  <br/>
  <br/>
  Eymür, MİT'in bir süre daha "iç istihbarat" görevi yürütmesi gerektiğini belirtirken polisin "ihtisas" isteyen bu göreve henüz hazırlıklı olmayışını ve görevi aldığında ortaya çıkacak "denetim" güçlüğünü gerekçe gösteriyor. Fakat geçmiş dönemde örneklerini gördüğümüz gibi, diğer kurumlar da "MİT'i denetleme" görevini kendilerinde görünce iş karşılıklı silahlı çatışmalara gidecek kadar aşırı noktalara varıyor. Bu olaylarda kaç MİT mensubunun hayatını kaybettiğini de en iyi bilebilecek kişi yine Mehmet Eymür. Oysa, her demokraside olduğu gibi denetim görevini Meclis'in yapması gerekiyor.
  <br/>
  <br/>
  Diğer taraftan, iç istihbarat görevinin MİT'ten alınıp Emniyet'e verilmesi halinde, Emniyet'in doğrudan polisin görev alanına girmeyen trafik, pasaport, koruma hizmetleri gibi bir sürü işleri bırakıp "FBI" gibi yeniden örgütlenmesi  gerekiyor.
  <br/>
  <br/>
  MİT bu tartışmaya katılmazdı
  <br/>
  <br/>
  Aslında, "MİT iç istihbarattan çekilsin" tartışmasını başlatan İçişleri Bakanı Sadettin Tantan, Gürcistan'da söylediği o sözlerin içinde buna değiniyor:
  <br/>
  <br/>
  "21. yüzyıl, istihbarat örgütlerinin tamamen bir psikolojik savaşı şeklinde geçecektir. Bizim ülkemizde de kaçınılmaz olarak MİT'in dış istihbarat teşkilatı olarak yeniden örgütlendirilmesi ve nitelikli olarak geliştirilmesi, iç istihbaratın yeniden örgütlendirilmesi gerekiyor."
  <br/>
  <br/>
  Zaten, Emniyet Genel Müdürlüğü'nü, müsteşarlığa dönüştürüp gereksiz görevlerinden arındırmak projesi üzerinde uzun süredir kafa yoruluyor. Ortaya çıkan farklı seslere rağmen, konunun tarafları olarak İçişleri Bakanı ile MİT Müsteşarı'nın aynı görüşte birleşmiş olmaları acaba Türkiye'de yeni bir istihbarat yapılanmasına yol açar mı?.. Herşeyden önce, böyle bir gelişme için Hükümet ve Milli Güvenlik Kurulu'nun da eğilimlerinin önemli olduğunu gözden kaçırmamak gerekiyor. Ancak, istihbarat yapısında bir yeniden yapılanma ihtiyacı ilk defa bu kadar yaygın katılımla dile getirildi, tartışıldı.
  <br/>
  <br/>
  Örneğin geçmiş tarihlerde MİT yetkilileri bu yöndeki tartışmalara hiç katılmadıkları gibi, tamamen karşı bir pozisyon takınıp şöyle diyorlardı:
  <br/>
  <br/>
  "Türkiye'de iç ve dış tehditlere bir bütün olarak yaklaşılması zorunludur... Güvenlik istihbaratı sadece yurt içi faaliyetlerle sınırlı değildir. Önemli ölçüde yurt dışında da tehdit oluşturduğu gibi, bu tehditlere destek veren ülkelerle bağlantılı olarak, stratejik istihbarat ile de bütünleşmektedir....."
  <br/>
  <br/>
  email: farukmercan@hotmail.com
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-7044-33-emniyet-iceri-mit-disari.html), [web.archive.org (arşiv bağlantısı)](http://web.archive.org/web/20120112094612/http://www.aksiyon.com.tr:80/aksiyon/haber-7044-33-emniyet-iceri-mit-disari.html)
