# Bombacı da, mit elemanı da değildim

*Faruk Mercan Bilinmeyen-tarih*

<div>
 <p>
  <font>
   Oktay Engin, Atatürk"ün Selanik"teki evine bomba atılması olayının organizatörü olarak anılıyor. 48 yıldır tartışılan olayın perde arkasını Aksiyon"a anlatan Engin, "Henüz lisede iken Türk Haberler Ajansı"na muhabirlik yaptığım için Yunanlılar bana casus damgası vurdu" diyor.
   <br/>
   <br/>
   5 Eylül 1955 gecesi Selanik"te, Atatürk"ün evinin bulunduğu bahçenin kenarında bir bomba patladı. Haberin Türkiye"ye ulaşması üzerine 6 Eylül günü İstanbul Ekspres gazetesinin yıldırım baskı yaparak "Atatürk"ün Selanik"teki evi bombalandı" manşetini atması, siyaset tarihimize "6-7 Eylül olayları" olarak geçen kitle hareketinin kıvılcımı oldu. Bu haberden sonra İstanbul"da çıkan olaylarda Rumlar, Ermeniler ve Yahudilere ait işyerlerine saldırılar başladı. Üç kişinin öldüğü, 30 kişinin yaralandığı olaylarda 5 bin 500 ev ve işyeri ile birlikte çok sayıda kilise de tahrip oldu. İddialara göre, İstanbul Ekspres"in sahibi Mithat Perin ve Yazı İşleri Müdürü Gökşin Sipahioğlu, Selanik"te bombanın patlayacağını önceden bildiklerinden kağıt stoku bile yapmışlardı. Böylece günlük tirajı 30 bin civarında olan İstanbul Ekspres, 6 Eylül günü tam 300 bin adet basılmıştı.  Peki Selanik"teki bu esrarengiz bombayı kim ya da kimler ateşlemişti?
   <br>
    <br>
     Yunanistan"ın iddiasına göre, olay Türk hükümetinin bir tertibiydi. Yunan tezine göre, bombayı diplomatik çanta içinde Türkiye"den getiren kişi Selanik Başkonsolos Yardımcısı Mehmet Ali Tekinalp"ti. Bombayı evin bahçesine atan kişi de Türk Başkonsolosluğu"nda kavas olarak çalışan Hasan Uçar"dı. Onu azmettiren kişi ise Selanik Hukuk Fakültesi 2. sınıf öğrencisi ve aynı zamanda Milli İstihbarat Teşkilatı"nın bir elemanı olan Oktay Engin"di. Yunan mahkemesi olaydan sonra Hasan Uçar ve Oktay Engin"i tutukladı. Oktay Engin"e üç yıl altı ay, Hasan Uçar"a ise 2 yıl hapis cezası verildi. Dokuz ay Selanik cezaevindeki hücrede yatan Oktay Engin, tahliye edildikten sonra Türkiye"ye sığındı.
     <br>
      <br>
       Oktay Engin, Selanik"te yarıda bıraktığı hukuk fakültesini İstanbul"da bitirdikten sonra önce kaymakam oldu, sonra uzun yıllar Emniyet teşkilatında önemli görevlerde çalışıp, "Siyasi işlerden sorumlu Genel Müdür Yardımcılığı" makamına kadar yükseldi. 1991 yılına gelindiğinde ise Nevşehir Valisiydi ve bu görevinden sonra emekliye ayrıldı. Peki 6-7 Eylül olayları üzerine henüz 20 yaşında iken Yunanistan"da büyük bir "Türk casusu" olarak şöhret kazanan Oktay Engin kimdi? Gerçekten de, "bombacı" o muydu? Oktay Engin, bu röportajı yaptığımız İzmir Polisevi"nde sessizliğini bozdu ve bütün yaşadıklarını anlattı.
       <br>
        <br>
         Gümülcineli olan babası Faik Engin, Batı Trakya Türk cemaatinin liderlerinden biriydi ve 1946-50 arasında Yunan parlamentosunda milletvekiliydi. Oktay Engin, 1953"te Gümülcine"deki Yunan lisesini başarıyla bitiren tek Türk öğrenci olarak aynı yıl Selanik Üniversitesi Hukuk Fakültesi"nin sınavını kazandı. O güne kadar bu fakülteye giren tek Türk oydu. Oktay Engin için hayatının dönüm noktası, Cumhurbaşkanı Celal Bayar"ın Yunanistan"a yaptığı resmi ziyaret oluyor:  "Cemaat, Celal Bayar ve Yunan Kraliçesi"ne Batı Trakya Türkleri adına benim hediye sunmamı tensip etmişti. Bayar"ın gezisi sırasında kendisine refakat eden bir hayli Türk gazeteci vardı. Bunlardan biri de Türk Haberler Ajansı"nın sahibi ve Genel Müdür Kadri Kayabal"dı. Babıali"de Kel Kadri diye anılır. Beş on yıl evvel vefat etti. Bizler, Türk cemaati baskı altında diye yakınıyoruz. Kadri Kayabal dedi ki, seni Yunanistan muhabiri yapalım. Seve seve dedim. Nasıl yapalım, mektupla dedi. Mektupları gelen gidene verir gönderirsin dedi. Çünkü devamlı İstanbul"dan gidiş gelişler oluyordu. Orada olayları takip edebilmem için bir de Yunanistan muhabiri diye vesika gönderdiler. Belki de Türk kamuoyu Batı Trakya"daki Türklerin varlığını benim yazılarımla öğrendi. Mektuplarım bir günde bütün basında çıkıyordu. İşte Yunanlılar bundan sonra beni, Türkiye"nin Yunanistan"daki casusu gibi algılamaya başladı. Selanik Üniversitesi"ne başladığım günden itibaren Yunan Devlet İstihbarat Teşkilatı tarafından bir Türk casusu gibi devamlı izleniyordum. O hale geldi ki artık Triondapilos adında bir KİP mensubu ile ahbap olduk. Ben ona kahve filan ikram ediyordum. Düşünebiliyor musunuz 19-20 yaşında bir üniversite talebesiyim."
         <br/>
         <br/>
         Oktay Engin, bombanın patladığı geceyi ise şöyle anlatıyor: "Selanik Enternasyonal Fuarı açılacaktı. Bizim hükümetimiz de katılma kararı aldı. Selanik Başkonsolosu, fuardaki Türk pavyonunun kurulmasına yardımcı olmamı istedi. 4 Eylül günü Selanik Fuarının açılışıydı. Yunan Kralı ve Kraliçesi de bizim pavyonu ziyaret etti. İki gün sonra, 5 Eylül"ü 6 Eylül"e bağlayan gece yarısı, Atatürk"ün doğduğu evin yanında o gece patlama oluyor. Atatürk"ün evinin arka tarafında bir çıkmaz sokak var. Orada bir infilak olmuş. Yunan ekspertiz raporlarına göre, bazı demir parçaları, çivi parçaları gibi yabancı maddelerden oluşan iptidai bir bomba. Atatürk"ün doğduğu ev konsoloslukla aynı bahçenin içindedir. Selanik belediyesi vaktiyle Venizelos"la dostluk vesilesiyle bu evi bahçesiyle beraber Türk hükümetine hediye etmiş. Patlama neticesinde Atatürk"ün evinin arka tarafında 20"ye otuzluk bir cam kırıldı. Konsolosluğa hiçbir şey olmuyor. Tabii, 6 Eylül günü İstanbul"daki olaylar üzerine ertesi gün, muazzam hasmane bir hava oldu ve 7 Eylül sabahı fuardaki bizim pavyon kapandı. Biz de atladık Gümülcine"ye geldik. 12 Eylül günü Konsolosluk hademesi Hasan"ı tevkif etmişler. Gümülcineli bir hukuk öğrencisi var, Konsolosluğa girmem onun tavsiyesi ile oldu demiş. Ayın 18"inde Gümülcine"de beni tevkif ettiler. Bombayı sen attın dediler. O gece kimlerle nerede olduğumu anlattım. O saatlerde çok uzak bir yerde bulunduğum ispatlandı. Bunun üzerine sen atmadın ama Hasan"ı teşvik etmişsindir dediler."
         <br/>
         <br/>
         Oktay Engin ve Hasan Uçar"ın savunulması için Türk Başkonsolosluğu iki Yunan avukat tutuyor. Ancak iki gün sonra Selanik Barosu, "Bunları savunan avukatlar barodan kesin ihraç edilecekler" kararını alınca her iki avukat istifa ediyor. Bunun üzerine, Atina"daki Türk Büyükelçiliğinde görevli hukuk müşaviri, Engin ve Uçar"ın avukatlığını üstleniyor. Selanik cezaevinde Hasan Uçar ile ayrı ayrı hücrelerde kaldıklarını belirten Oktay Engin, hücre günlerini şöyle anlatıyor:
         <br/>
         <br/>
         "Sabaha karşı, gece yarısı, bir gardiyan geliyor. Yazık olacak sana çok da gençsin diyor, gidiyoruz. Gece saat 3.30"da üç tane gardiyan geliyor, kapı açılıyor. Hadi bakalım yürü. Nereye? Sorma yürü. Yani manevi baskının bini bir para. Hapishane müdürünün odasına geliyorsun. Sorgu hakimi gelmiş. Bir gün artık dayanamadım. Sen sorgu hakimi misin, yoksa yol kesen eşkıyadan biri misin? Bu ne biçim iş, yüz kere tekrarladım, dedim. Ama adam gülüyor. İstanbul"da neler oldu diyor. Siz de bunu çekeceksiniz diyor. Bizim tutuklanmamızın bir sebebi de şuydu. 6-7 Eylül olaylarından sonra Yunan hükümeti kendi kamuoyuna karşı çok zor duruma düştü. Muhalefet ve gazeteler, 6-7 Eylül olayları Türkiye"ye verilen bir notayla geçiştirilecek bir olay değildir diye bağırdı. Bu kadar haysiyetsizlik olur mu diye başlıklar atıldı. Yunan hükümeti bir çıkış yolu aradı. Bizi tevkif etmek suretiyle biz de boş durmuyoruz gibi bir havaya girdi. O zamanki Atina Büyükelçimiz Settar İlksel gidiyor, Yunan Dışişleri Bakanı Teotokis ile görüşüyor. Adamın yüzü kızarıyor. Settar İlksel, "Bu çocuklardan ne istiyorsunuz, niye hapiste çürütüyorsunuz. Bunların bu işle bir ilgileri olmadığını siz de biliyorsunuz" deyince Teotokis, bize biraz zaman verin diyor."
         <br/>
         <br/>
         O halde Selanik"te o gece bombayı kim veya kimler attı? Oktay Engin, bu soruya şu ilginç yorumu getiriyor: "Atatürk"ün evinin bulunduğu bölgeye, mübadele ile  Anadolu"dan gelen Rumlar yerleşmiş. Çoğunun Türklere karşı kuyruk acısı var. Bunlar Türkiye"deki evini barkını terk etmiş Rumlar. Türk düşmanlarının en azılıları o mahallede. Bunlar dururken, bana, Hasan"a iftira atıyorlar."
         <br/>
         <br/>
         Tahliye olduktan sonra Yunan medyasında sürekli olarak kendisinin yabancı istihbarat örgütleri ile ilişkileri olduğuna dair yayınlar yapıldığını belirten Oktay Engin, dört gün dört gece bağlardan ve tarlalardan yürüyerek Meriç Nehri"ne ulaştığını, burada, nehirden insan geçişi yapan bir Rum şebekesinin kayığı ile Türkiye tarafına geçtiğini belirtiyor. Engin, "Kendimi Rum kayıkçıya, Bıyıklı köyünden Çoban Hasan olarak tanıttım ve Yunancamı da bir çobanın konuşması gibi bozdum" diyor.
         <br/>
         <br/>
         Peki Oktay Engin"in Türkiye"ye gelmesinden sonra kaymakam olması, Emniyet Teşkilatı"na girip en üst makamlara kadar çıkması ve nihayet vali olması nasıl gelişti? Selanik Üniversitesi, Engin ile ilgili Türkiye"ye hiç bilgi vermeme kararı alınca Engin, elinde sadece birinci sınıfı bitirdiğine dair karne ile İstanbul Üniversitesi"ne başvuruyor ve Üniversite Senatosu, hukuk fakültesi ikinci sınıftan başlamasına karar veriyor. Okulu bitirip avukatlık stajı yaptığı 1961"de Kıbrıs"ta patlak veren olaylar Oktay Engin"in hayatındaki ikinci dönüm noktası oluyor:
         <br/>
         <br/>
         "O zamanın içişleri bakanı Orhan Öztırak acele beni Ankara"ya çağırdı. Dediler ki, bizim Rum istihbaratı, Rum yayınları konusunda, Atina radyoları konusunda hiçbir istihbarat kaynağımız yok. Orada, o zaman Polis Radyosu binası içinde, iki üç ay geceli gündüzlü çalıştım. Ondan sonra, kaymakamlık sınavına giren üç sınıf arkadaşımın zorlaması ile ben de kaymakamlık için başvurdum. Sonuçlar çıktı. Birincilikle ben kazanmışım."  Engin, Çankaya"daki kaymakamlığı sırasında Emniyet"teki çalışmasını da sürdürüyor. Marmaris"te de bir yıl kaymakamlık yaptıktan sonra Kastamonu"nun bir ilçesine atandığı yıl, Emniyet Genel Müdürü Hayrettin Nakipoğlu"nun isteği ile Emniyet"e geçiyor. Nakipoğlu"nu İstanbul Emniyet Müdürü iken tanıdığını belirten Engin, böylece Emniyet Genel Müdürlüğü Siyasi İşler Şube Müdürü oluyor:  "O zamanki sisteme göre Siyasi Şube Müdürlüğü benim için 15, 20 senelik bir terfiydi. Beşinci sınıf kaymakamım. Beni davet ettikleri kadro öyle. Böylece Emniyetçi oldum. 1967"den 71"e kadar dört sene Siyasi İşler Şube Müdürlüğü yaptım. 1971"de Güvenlik Dairesi Başkanı oldum. Yedi buçuk sene Güvenlik Dairesi Başkanlığı yaptım. Ondan sonra da siyasi işlerden sorumlu genel müdür yardımcısı oldum. 1980"e kadar. Ondan sonra kenara çekildim. Nihayet 1991"de bir kararname ile Nevşehir"e vali oldum."
         <br/>
         <br/>
         Valilik de yapmış olmasına rağmen kendisini "Emniyetçi" olarak tanımlayan Oktay Engin, özellikle bir hususun altını çiziyor: "MİT"le ömrümde hiç şeyim olmadı." MİT ile olan bütün temaslarının Emniyet"teki yılları sırasında görev gereği yapılan karşılıklı görüşmelerden ibaret olduğunu özellikle vurguluyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1492 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2942), [web.archive.org (arşiv bağlantısı)](http://web.archive.org/web/20050127150019/http://www.aksiyon.com.tr:80/yazdir.php?id=2942)
