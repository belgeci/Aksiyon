# Gürüz’den Aşkın’a fişleme mektupları

*Faruk Mercan 2005.12.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Van'daki fişleme Rektör Yücel Aşkın'ın göreve gelmesinden 19 gün sonra, 15 Mayıs 1999'da dönemin YÖK Başkanı Kemal Gürüz'ün talebiyle başladı. İki profesörün oğullarını araştırmakla başlayan fişleme, 418 kişiyi ve bunların ailelerini kapsayarak günümüze kadar uzandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080117173525im_/http://www.aksiyon.com.tr/resim/577/29.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Sanayici ve İşadamları Derneği'nin de içine girmesiyle neredeyse son yılların en büyük yargı tartışmalarından birine dönüşen Van Yüzüncü Yıl Üniversitesi Rektörü Yücel Aşkın davasında, 25 milyon dolarlık tıbbi cihaz alımı ihalesi ile birlikte en önemli ikinci konu, Aşkın'ın altı yıllık görev süresi boyunca yaptığı öne sürülen fişleme faaliyeti. Aşkın, 14 Aralık 2005 günü ilk defa çıktığı mahkemede yaptığı savunmada, "Bunlar, OHAL döneminde güvenlik birimleri ve YÖK tarafından bize gönderilen belge ve bilgilerle şahsıma gönderilen ihbar ve tehdit mektuplarıdır." dedi.
   <br>
    <br>
     Yücel Aşkın: Benden önceki rektör içki bağımlısıydı
     <br/>
     <br/>
     Oysa dava dosyasındaki bilgi ve belgeler durumun hiç de böyle olmadığını, bu faaliyetin rektörün göreve gelmesinden hemen sonra başladığını ve Yüksek Öğretim Kurulu'nun (YÖK) desteğiyle organize bir işe dönüştüğünü gösteriyor. 25 Nisan 1999 günü resmen rektör olan Yücel Aşkın, göreve başlamasından sadece 19 gün sonra Ankara'dan bir yazı alıyor. 14 Mayıs 1999’da gelen ve dönemin YÖK Başkanı Kemal Gürüz'ün imzasını taşıyan yazıda şöyle deniyor: "Rektör Yardımcısı Prof. Abdüsselam Uluçam ve Prof. Fuat Odabaşı'nın oğlunun irticai faaliyetlerde bulundukları duyumlarını araştırın." Rektör Aşkın, 28 Eylül 1999 günü Ankara'ya gönderdiği cevabî yazıda, "Araştırdık, evet bu kişilerin irticai ilişkileri var." diyor. Ankara-Van hattında yaşanan bu ibret verici yazışmalar, 3 Temmuz 2001'de Gürüz'ün imzasını taşıyan yazı ile sürüyor. Yazıda şöyle deniyor: "Ziraat Fakültesi Öğretim Üyesi Prof. Nurhan Akyüz ve memur Sıracettin Akyüz, Veteriner Fakültesi öğretim görevlisi Abdurrahman Gül, İlahiyat Fakültesi araştırma görevlisi Ömer Pakiş, Erciş Meslek Yüksek Okulu Sekreteri Cumhur Yıldız'ın Nakşibendi Tarikatı kollarından olan Adıyaman Menzil grubuna ait dergahla ilişkilerini araştırın."
     <br/>
     <br/>
     Rektör Aşkın, Gürüz'e gönderdiği cevapta, "Yazınızda adı geçenler izlemeye alındı." diyor. Aşkın'ın, YÖK'ün 13 Ağustos 2001 tarihli yazısına verdiği cevaptaki açıklamaları, bugün yaşanmakta olan sürece dönük önemli ipuçları ile dolu. Aşkın açıklamalarında, 1982'de kurulan Van Yüzüncü Yıl Üniversitesi'nin ilk döneminde bütün kilit noktalara İslamcıların ve BBP militanlarının getirildiğini, bu zaman diliminin üniversitede İslamcılığın kökleştiği bir dönem olduğunu öne sürüyor: "Daha sonra rektör olan Prof. Cengiz Andiç içki bağımlısıydı ve idareci nitelikleri yoktu. Bu sebeple gerçek iktidarı eski kadroya devretti."
     <br/>
     <br/>
     Peki Yücel Aşkın göreve gelince ne yapmış? Kendisi anlatıyor: "16 Ağustos 2001 tarihi itibariyle çoğu İslamcı olan ve içlerinde Kürt Milliyetçileri de bulunan 126 idari personel ile 221 akademik personel ya üniversiteden ayrıldı ya da üniversite ile ilişkileri kesildi." Aşkın, Rektör Andiç'in üç eski yardımcısından biri olan Prof. Hüseyin Karadağ için ise şu garip değerlendirmeyi yapıyor: "Bu üçlü ittifak (üç eski rektör yardımcısı) içinde en hesaplı ve en kolayca kılık değiştiren bir kişiliğe sahiptir. İslamcılığı, milliyetçiliği, hatta Kürt milliyetçiliğini dahi iktidarı için kullanır."
     <br/>
     <br/>
     Aşkın'ın YÖK'e gönderdiği ve 27 Mart 2002 tarihini taşıyan yazıda ise Turan Buzgan isimli üniversite görevlisi Nizam-ı Âlem Ocakları yöneticisi ve "militan" olarak nitelendiriliyor. Aynı yazıda Buzgan'a destek veren Prof. Enes Dalkılıç, Ebubekir Ceylan ile hemşireler Cennet Gültekin ve Zeliha Alparslan'ın irtica ilişkileri olduğu öne sürülüyor ve güya bunu kanıtlayan bazı belgelere yer veriliyor.
     <br/>
     <br/>
     Özel istihbarat dosyasındaki takip notları
     <br/>
     <br/>
     Soruşturmayı yapan savcı Ferhat Sarıkaya'ya göre Rektör Aşkın'ın bu özel istihbarat bilgileri elde etmesini büyük ölçüde üniversite içindeki karakolun komutanı Başçavuş Saffet Kara sağladı. Savcı, "Öğretim üyelerini izlettirerek bu kişilerin nerelere gittiklerini, nerede toplandıklarını ve kimlerle görüştüklerini, ne yaptıklarını not ettirerek bu kişilerin özel hayatlarını da ihlal eden Yücel Aşkın, bu verileri dönemin Üniversite Jandarma Karakol Komutanı Saffet Kara vasıtasıyla topladı." diyor. Yüzüncü Yıl Üniversitesi Van'da, jandarma bölgesinde olduğundan, üniversite kampüsü içinde bir jandarma karakolu var. Üniversite'nin kapısındaki güvenliği de polis değil, jandarma sağlıyor. Saffet Kara, 1995-2000 yılları arasında bu karakolun komutanıydı. Üstelik emekli olduktan sonra Aşkın tarafından üniversitenin "özel güvenlik şube müdürü" yapıldı ve halen üniversite lojmanlarında oturuyor. Kara kendisini savunurken, "Rektörün kasasından çıkanlar sadece bilgi notlarıdır. Kişinin eğilimleri, nerede görüldüğü ifade edilir. O dönemin OHAL olduğu unutulmamalı. Terör ortamı hakim. Karakol Komutanı olduğum dönemde istihbarat çalışması zaten görevimdi. Sadece 1995-2000 içerisindeki bilgi notlarını ben hazırladım." diyor.
     <br/>
     <br/>
     Şimdi dava dosyasındaki özel takip ve istihbarat notlarına bakalım. Örneğin 28 Kasım 2002 tarihli bir notta yedi öğretim üyesinin ismi verilerek, "Dün akşam iftar yemeğinde birlikteydiler." deniyor. 26 Kasım 2002 tarihli notta, dört kişinin ismi verilerek, "Sosyal tesislerdeki müdüriyet odasında toplantı hâlindeydiler." deniyor. 10 Aralık 2002 tarihli istihbarat takip belgesinde ise şu bilgiler var: "Bayramın birinci günü Hüseyin Çelik bayram namazını kılıp kahvaltıyı Şükrü Aslan'ın evinde yaptı. Bayramın ikinci günü Nurhan Akyüz, Sağlık Bakanı ve Kültür Bakanı ile Vali Beyle birlikte Cuma namazını kampüse gelip birlikte kıldılar. Bayramın üçüncü günü Hüseyin Çelik, lojmanlarda 7. blok B kısmına geldi, Kürşad Türkdoğan ve Şaban Şimşek'i ziyaret etti. Kardeşi Ramazan Çelik de yanındaymış, Dursun Hoca burada yoktu. Yeni sağlık bakanı Doç. Nihat Tosun'un yakın arkadaşıymış." Bir başka belgede, Eğitim Fakültesi'nden Necmettin Tozlu'nun millî görüşe mensup ve radikal olduğu, 1999'da lojmanında Büyük Birlik Partisi Genel Başkanı Muhsin Yazıcıoğlu tarafından ziyaret edildiği belirtiliyor.
     <br/>
     <br/>
     Bu takipler haricinde, ayrı ayrı bütün fakülte ve bağlı okullarda görev yapan toplam 418 öğretim görevlisi listeler hâlinde sıralanarak isimlerinin karşısına siyasî, dinî ve etnik bilgiler düşülmüş. Kimileri için "irticai görüşe sahiptir", kimileri için "çağdaştır", kimileri için "Kürt milliyetçiliğinin savunucusu", kimileri için "Nakşibendi faaliyetleri içerisinde yer alıyor" denen dosyadaki öteki bazı nitelemeler şöyle: "DYP tandanslı, tarikatçı, devlet yanlısı, devlete bağlı ve ılımlı, radikal Nurcu, radikal İslami ve Kürtçü düşünceye sahip, tarikatçı kesimle yakın temasta, millî görüş sempatizanı; Nurculuk sempatizanı; Nakşibendi sempatizanı; Nakşibendi faaliyetleri içerisinde yönlendirici; Ülkücü görüşe mensup; Hizbullahi fikirlere sahip; mutaassıp yapıda Nurcu faaliyeti içinde; Nizam-ı Âlemci, radikal dinci, ülkücü görüşlü."
     <br/>
     <br/>
     İnternet görüşmeleri bile izlenmiş
     <br/>
     <br/>
     "Özel siyasi belgeler" adını taşıyan bir dosyada, öğretim üyelerinden eşleri ve kızları başörtülü olanların pasaport talep formları var. Çünkü bu formlarda başvuru sahibinin fotoğrafı yer alıyor. Aynı dosyada 53 öğretim üyesinin eşlerinin giyinme şekilleri, çarşaf ve türban olarak ayrılmış şekilde diye listelenmiş ve bu bayanların haftanın belirli günlerinde evlerde yapmış oldukları toplantılar izlenmiş. "İstihbarat" adını taşıyan dosyada, küçük pusulalar halinde kimin nerede ve kiminle toplandığını belirten bilgiler, öğretim elemanları hakkında Millî İstihbarat Teşkilatı'ndan (MİT) alınan bilgiler, MİT'in talebiyle Muş'a gönderildiği ifade edilen hasta bakıcı Gıyasettin Ertuş hakkındaki çeşitli yazılar ve gizli istihbarat yazıları var. "Özel istihbarat" adını taşıyan dosyada, öğretim elemanlarının kimlerle nerede bulunduklarının pusulaları, öğrenci hareketleri ile ilgili istihbarî bilgiler var. Aynı dosyada, Necdet Subaşı isimli öğretim üyesinin internet görüşmeleri ve Subaşı hakkındaki istihbarî bilgiler yer alıyor. Yine bu dosyada çeşitli istihbarat elemanlarının telefonları, asıl adları ve kod adlarını içeren liste, üniversite karakol komutanı Saffet Kara'nın hazırladığı raporlar, öğretim üyelerinin siyasî düşüncelerini belirten liste, öğretim üyelerinin Van'a gelen bakanlarla olan irtibatlarını belirtir pusulalar var.
     <br/>
     <br/>
     İstihbarat çalışmaları içinde bazı ilginç tanımlamalar daha var. Örneğin, "Kardiyoloji bölümündeki Hasan tarikatçı, Onkoloji bölümündeki Hasan ise devlet yanlısıdır." deniyor. Yine öğretim üyeleri hakkında "rapordur" başlığını taşıyan ve Başçavuş Saffet Kara imzasını taşıyan bir belge ve bir Jandarma Üsteğmen tarafından hazırlanan, öğrencilerle ilgili bilgi notları var.
     <br/>
     <br/>
     Savcı Sarıkaya'ya göre Rektör Aşkın'ın, üniversite görevlileri hakkında dinî inanç, siyasî düşünce, ırkî köken, mezhep ve benzeri verilere dayanan bu bilgileri toplaması şu önemli sonuçları doğurdu: "Rektör söz konusu öğretim üyelerinin kadro almalarına engel oldu, bazılarını 'sürgün' biçiminde cezalandırdı, özel şerhli kadro ilanları yaparak fişlenen kişilerin bu kadrolara başvurmalarını engelledi, şartları uygun olduğu hâlde bir kısmına kadroları zamanında verilmedi, hatta bu kadroları başka üniversitelerden getirdiği öğretim üyeleri ile doldurdu, hak ettikleri halde kadrolarını alamayan ve fişlenen birçok kişi haklarını (kadrolarını) İdare Mahkemesi yolu ile aldı, hatta bazıları sürgün cezası alırım korkusuyla haklarını arayamadı. Üniversitedeki bu haksız uygulamalar sonucunda üniversite yönetimi aleyhine toplam 396 dava açıldı ve bunların 348'i rektörlük aleyhine sonuçlandı."
     <br/>
     <br/>
     YÖK'e Roma tapınağı benzetmesi
     <br/>
     <br/>
     Rektör Aşkın, görevindeki parlak günlerinde Ankara'daki bir konuşmasında, "Ben radikal dincilerle mücadele ediyorum, tehdit alıyorum. Onun için silah taşıyorum." demekteydi. Aşkın'ın bu yaklaşımına en güzel cevabı, üniversitede sosyal demokrat hayat tarzı ve Atatürkçü görüşleri ile bilinen öğretim üyelerinden Prof. Dr. Necla Sevin dosyada yer alan savcılık ifadesinde şöyle cevap veriyor: "Eski çağlarda Mısır, Mezopotamya, Anadolu toplumlarında tapınaklar vardı. Bu tapınaklara rahipler dışında kimse giremez ve başında baş tanrının temsilcisi bulunurdu. Baş tanrı ve tanrılar hikmetinden sual olunmayan kişilerdi. Hiçbir şekilde tartışılmazlar, onların mabedine hiç kimse giremezdi. İşte YÖK bir tapınak haline gelmiştir. Bu tapınakların başındaki tanrı kral, tanrı rektörleri atamakta ve onlara hiçbir müdahalede bulunulmasına izin vermemektedir. Ama artık bu tapınağın taşları yerinden oynamıştır. Rektör Yücel Aşkın üniversiteden ayrılan insanların çetelesini tuttuğunu ifade etmekte ve bu insanların hepsinin radikal dinci olduklarını söylemektedir. Oysa üniversiteden ayrılan insanlar arasında bu sisteme daha fazla dayanamayan Laik, Demokrat ve Atatürkçü elemanlar çok fazladır. Bu listelerin incelenmesini talep ediyorum. Aşkın, üniversitemizi hiçbir bilimsel faaliyetin yapılmadığı Radikal İslâmcılardan oluşan bir kurum olarak lanse etmiştir. Bu iftirasını şahsım ve üniversitede tanıdığım çok sayıda personel adına kınıyor ve şiddetle reddediyorum. Bir yöneticinin elemanlarını din, dil, ırk, siyasî görüş, ahlâkî yaşam ve benzeri konularda fişlemiş olması bilim ahlâkı, insanlık onuru ve Atatürk'ün mirasına asla yakışmamaktadır. Rektör Yücel AŞKIN devletin farklı kurumlarının ulusal güvenlik için yapmış olduğu ve tamamen gizli olduğuna kamuoyu olarak inandığımız uygulamayı kendi geleceğini garanti altına almak, varoluşunu devam ettirmek için boyutlarını çok daha genişleterek kendisine bir görev addetmiştir. Çağdaş bir öğretim üyesi olarak bu yaklaşımını şiddetle protesto ediyorum."
     <br/>
     <br/>
     Necla Sevin'in eşi Prof. Veli Sevin de duygularını dile getirirken, "Ben Atatürkçü, laik ve demokrat bir insanım, üniversite basına yansıdığı gibi medrese değildir. Benim gibi birçok insan üniversitede vardır ve bu ülkeye hizmet etmek için hazırdır. Rektör adeta üniversiteyi gericiler ve kurtarıcılar şeklinde ikiye bölerek tamiri mümkün olmayan büyük bir hasara neden olmuştur. Benim gibi bu ülkeye daha hizmet edecek birçok kişi pasifize edilmiştir." diyor.
     <br/>
     <br/>
     Çankaya'ya gönderilen dilekçe rektörün eline geçti
     <br/>
     <br/>
     Dava dosyasında yer alan çarpıcı bir diğer konu ise şu: Yücel Aşkın hakkında YÖK ve Çankaya Köşkü'ne gönderilen ihbar mektupları ve dilekçelerin neredeyse tamamı Rektör Aşkın'ın eline geçmiş. Dolayısıyla bu mektup ve dilekçeleri yazanlar Rektörün hedefi hâline gelmiş. Örneğin Prof. Dr. Enes Dalkılıç'ın "Sayın Cumhurbaşkanım" başlığıyla Cumhurbaşkanlığı Makamı'na yazdığı bir şikayet dilekçesi Rektör Aşkın'ın şifreli kasasından çıktı. Bu dilekçesinde Dalkılıç, üniversitedeki çeşitli uygulama ve atamalar hakkında bilgiler veriyor. Yine, Prof. Yavuz Burdurlu'nun 28 Eylül 2001 günü Olağanüstü Hâl Bölge Valiliği'ne gönderdiği benzer bir şikayet dilekçesi de Aşkın'ın şifreli kasasından çıktı. Rektörün şifreli kasasından bu nitelikte iki doküman daha çıkıyor. Mustafa Beyhan, 16 Haziran 2001 günü YÖK'e gönderdiği dilekçede, üniversite kütüphanesindeki kitapların Bayram Kahraman ve Şerif Arvas tarafından yok edildiğini öne sürüyor. 9 Mayıs 2003 günü YÖK'e ve Cumhurbaşkanlığı'na gönderilen ihbar mektubunda ise şöyle deniyor: "Yücel Aşkın görevini kötüye kullanarak Mercedes marka lüks otomobil aldı, ikametinde resmiyete aykırı olarak hizmetçi çalıştırıyor. Eşine araç, koruma ve şoför tahsis etti, resmiyete aykırı olarak konutunda çalışan bahçıvanı yazlığında da çalıştırıyor. Üniversite bütçesinden şahsına fotoğraf makinesi, objektif, data show ve dizüstü bilgisayar aldı. Yasal olmayan yöntemlerle Rektör Yardımcıları ve dekanlara yüzde 200 oranında Döner Sermaye katkı payı, makam tazminatı, ek ders ücreti, doktora yüksek lisans ücretleri verdi."
     <br/>
     <br/>
     Savcıdan YÖK'e ağır suçlama
     <br/>
     <br/>
     İlginç olan, bir profesörün oğlunun irticai faaliyetine ilgi duyan YÖK, rektör Aşkın'la ilgili onlarca iddia için altı yıl boyunca tek bir soruşturma açma gereği duymuyor. Nitekim soruşturmayı yapan savcı Ferhat Sarıkaya YÖK Başkanı Erdoğan Teziç'e, "Rektör Aşkın hakkında bugüne kadar açılmış herhangi bir soruşturma var mıdır?" sorusun yöneltiyor. Teziç'in gönderdiği 15 Eylül 2005 tarihli cevapta, "hayır" deniyor. İşte bu yüzden Savcı Sarıkaya, oklarını YÖK'e de yöneltiyor ve şu çarpıcı değerlendirmeyi yapıyor: "YÖK, kendisine intikal eden rektör hakkındaki birçok usûlsüz işlem ve kadrolaşma şikayetleri ile savcılık yazılarının gereğini yapmamıştır. Gönderilen şikayet dilekçeleri ve bu yazılar üzerine YÖK rektör hakkında idarî soruşturma yapmak yerine hiçbir hukuk sisteminin benimseyemeyeceği şekilde şikayet edilen rektörün açıklamasını yazılı olarak istemiş, rektör savunma psikolojisi altında bu olayları inkar ederek kabul etmemiştir. Oysa ki kanuna göre rektör hakkında YÖK üyelerinden teşkil edilecek uygun sayıda soruşturmacı ve 3 kişilik kurul tarafından soruşturma yapılmalıydı. Ancak bu dosyalar YÖK tarafından bu şekilde işlemsiz bırakıldı. Böylece tüm bu usûlsüzlük ve yolsuzluklar dolayısıyla devletin gördüğü zararlar YÖK tarafından göz ardı edildi."  Savcı Sarıkaya, görevini kötüye kullanmak suçundan özellikle YÖK eski başkanı Kemal Gürüz'ün de yargılanması gerektiğini düşünüyor. Ne var ki savcının Gürüz'ü sanık yapma yetkisi yoktu ve onun dosyasını Ankara'ya gönderdi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23088), [web.archive.org (arşiv bağlantısı)](http://web.archive.org/web/20080117173525/http://www.aksiyon.com.tr:80/detay.php?id=23088)
