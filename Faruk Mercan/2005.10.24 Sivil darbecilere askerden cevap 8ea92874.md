# Sivil darbecilere askerden cevap

*Faruk Mercan 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      28 Şubat sürecinin önde gelen isimlerinden Tümgeneral Doğu Silahçıoğlu, AK Parti iktidarını, ‘Cumhuriyet’in temel niteliklerini aşındırmaya yönelik sistemli uygulamalardan bir türlü vazgeçmemek’le suçlayıp iktidarın siyasi düşünce tarzının ‘Siyasal İslam’dan kaynaklandığını öne sürüyor ve ‘Ordu göreve’ diyen çevrelere de önemli bir çıkış yapıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607195329im_/http://www.aksiyon.com.tr/resim/568/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tümgeneral Doğu Silahçıoğlu, Doğan Güreş’in Genelkurmay başkanı, Hurşit Tolon’un Genelkurmay genel sekreteri olduğu 1993’te kurmay albay rütbesiyle Genelkurmay basın sözcüsüydü. Dünya Radyo’da Türk Silahlı Kuvvetleri’nin Kuzey Irak’a yaptığı sınır ötesi harekatlar hakkında bir dosya hazırlıyorduk. Bilgi almak için Silahçıoğlu ile konuştuğumuzda ilk sorusu, “Özel radyolar yasal mı?” şeklinde oldu. Çünkü, o tarihte henüz Radyo Televizyon Üst Kurulu oluşturulmamıştı ve özel radyolar ile televizyonlar hakkında bir kanuni düzenleme yoktu. Silahçıoğlu’na, özel radyoların ne yasal ne de yasadışı olduklarını belirttik. Bunun üzerine TSK’nın 1992 Ekim ayında yaptığı ilk geniş çaplı sınır ötesi harekat hakkında istediğimiz bütün bilgileri verdi. Genelkurmay basın sözcülüğü bir kurmay albay için generalliğin hemen hemen kesin olduğu bir görevdi. Nitekim Silahçıoğlu 1995’te tuğgeneral oldu.
   <br>
    <br>
     Genelkurmay basın sözcüsü iken görevi gereği medyada yer alan Silahçıoğlu, 1997’de başlayan 28 şubat sürecinde bu kez farklı bir biçimde gündeme geldi. Önce İstanbul’da Zırhlı Tugay Komutanı olarak görev yaparken, Refah Partili bir belediye başkanının görev yaptığı Sultanbeyli ilçesinde meydana Atatürk heykeli dikmesiyle ve belediye başkanıyla tartışmaya girmesiyle adından söz ettirdi. Tümgeneral olup Samsun’a atanınca yine benzer bir olayla gündeme geldi. Atatürk’ün doğumunun 100. yılı dolayısıyla Samsun’a 1981 yılında yaptırılan, ancak müstehcen oldukları gerekçesiyle Devlet Başkanı Kenan Evren’e yapılan şikayet üzerine kaldırılan barış ve özgürlük sembolü iki heykel, Silahçıoğlu Samsun’a gelince depodan çıkarılıp dikildi. Silahçıoğlu, zaman zaman yaptığı konuşmalar ve ve verdiği konferanslardaki ilginç görüşleriyle de 28 şubat sürecinde hep ön plana çıkan komutanlardan biri oldu.
     <br/>
     <br/>
     Necmettin Erbakan’ın hacca gidişini eleştiren konuşmayı yapan Tümgeneral Osman Özbek ve 28 Şubat döneminin Genelkurmay Genel Sekreteri Tümgeneral Erol Özkasnak’ın erken emeklilikleri örneklerinde olduğu gibi, bu rütbelerde çok fazla ön plana çıkmak genelde terfilerde olumsuz rol oynadığından Silahçıoğlu da 1999’da ancak son sıradan terfi edebildi. 2003’te korgenerallik sırasına girmesine rağmen görev süresi uzatılan, 2004’te tekrar uzatmaya alınan Silahçıoğlu bu yıl emekliye sevk edildi.
     <br/>
     <br/>
     Daha emekliliğinin ilk günlerini yaşayan Silahçıoğlu, geçtiğimiz hafta Cumhuriyet gazetesinde yayımlanan bir yazısıyla yeniden ilgi odağı oldu. AK Parti iktidarını, ‘Cumhuriyet’in temel niteliklerini aşındırmaya yönelik sistemli uygulamalardan bir türlü vazgeçmemek’le suçlayan ve iktidarın siyasi düşünce tarzının ‘Siyasal İslam’dan kaynaklandığını öne süren Silahçıoğlu, “Ordu göreve” diyen çevrelere de önemli bir çıkış yapıyor. Silahçıoğlu, “Nasıl olsa Ordu var” düşüncesinin arkasına sığınarak siyasi muhalefet görevinde başarısız olan sivillere şöyle sesleniyor: “Dünya artık eski dünya değil. İnsan hakları, özgürlük ve demokrasi çağımızın yükselen değerleri. Halkın iradesiyle oluşmuş bir siyasal yönetimin yanlış uygulamalarına karşı çıkmak en başta yurttaşların görevi. Bir siyasal yönetimi iktidardan uzaklaştırmak ancak o siyasal yönetime yetki veren halkın iradesiyle mümkün. Bunun dışında herhangi bir girişim, o ülkenin özgür dünya tarafından tecrit edilmesi, ekonomik, siyasal, diplomatik ve güvenlik alanında türlü güçlükler içerisine sokulması, dış tehdide karşı açık duruma getirilmesi, değişik amaçlı iç karışıklıklarla karşı karşıya bırakılması demek. Sonuçta o ülkenin başlangıçtaki koşullardan daha da olumsuz koşullar içerisine itilmesi, ulus tümlüğü ve ülke bütünlüğü içerisinde varlığını sürdürmede güçlüklerle karşı karşıya kalma tehlikesi var. Yurtseverlik duygularıyla da olsa, Türkiye’de olumsuz gidişe ordu üzerinden dur demek isteyenlerin, Türkiye Cumhuriyeti’ni bu yolla korumak isteyenlerin, bu gerçeği hiç bir zaman gözardı etmemeleri gerekir... Nasıl olsa Ordu var düşüncesi, sağlıklı bir değerlendirmenin ürünü değildir, olamaz da. Ordu bugün görevini yapmaktadır, gelecekte de yapacaktır. Ama her eylemin yasal ve meşru bir zemine ihtiyacı vardır.”
     <br/>
     <br/>
     “Engizek Kartalı”
     <br/>
     <br/>
     12 yıl önce bir özel radyoya bilgi verirken, bu yayın kuruluşunun yasal olup olmadığını soran Silahçıoğlu, bugün ise darbe özlemcisi sivillere Ordu’nun böyle bir eylemi artık “yasal” ve meşru” görmediğini belirtiyor.
     <br/>
     <br/>
     Askerlik görevi sürerken yaptığı çıkışlar sebebiyle erken emekli olan komutanlardan bir diğeri Tümgeneral Kudret Cengiz. 1992-97 döneminde Kahraman maraş ve Tunceli bölgesinde, Engizek dağlarında verdiği başarılı terör mücadelesi sebebiyle “Engizek Kartalı” olarak anılan Tümgeneral Cengiz, 1994’te Maraş’taki bir şehit cenazesinde yaptığı konuşmada Türkiye’de Kürt sorunu olduğunu öne süren siyasetçilere sert çıkarak, “Eğer benim ülkem demokrasi ve insan hakları kisvesi altında bölünecekse, kimse beni kınamasın, ben demokrat falan değilim.” demişti. 2001 yılında korgeneral yapılmayarak emekli edilen Tümgeneral Cengiz, yeni yayımlanan anılarında bu konuşmasını anlatırken, “Maalesef ben kaybettim. Birileri meslek hayatımı bitirdi.” diyor. Cengiz, o tarihte PKK lideri Öcalan’ın da, “Kahramanmaraş’ta ihtilalci bir general var.” dediğini aktarıyor. Cengiz’in aktardığı bir diğer önemli konu, Maraş’taki askerî kışlaya 1993’te Genelkurmay Başkanı Doğan Güreş’in ismi verildikten sonra, 28 Şubat sürecinde Güreş’in isminin silinmesi. 1993’te Güreş’in Genelkurmay Başkanı, İsmail Hakkı Karadayı’nın ise Kara Kuvvetleri Komutanı olduğu dönemde Ankara’dan Kara Kuvvetleri’nden gelen emirle ismi “Aksu” olan kışlanın girişine “Orgeneral Doğan Güreş Kışlası” mermer panosunu astıklarını belirten Cengiz, 1997’de kışlaya yeniden eski isminin verilmesini Güreş’e yapılan bir haksızlık olarak değerlendiriyor. Cengiz, “Çünkü kendisinin başlangıçta kışlaya isminin verilmesini istemediğini biliyordum. Ben kendisini çok seviyorum. PKK ile mücadelede bugünlere gelmemizde onun çok büyük katkısı vardır.” diyor. Güreş’in ismi kışladan silindiği dönemde Genelkurmay Başkanı İsmail Hakkı Karadayı’ydı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22720), [web.archive.org (arşiv bağlantısı)](http://web.archive.org/web/20070607195329/http://www.aksiyon.com.tr:80/detay.php?id=22720)
