# Org. Büyükanıt neden katılmadı?

*Faruk Mercan 2007.03.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara’daki “devletin dinamikleri” toplantısına Genelkurmay Başkanı Org. Yaşar Büyükanıt katılmadığı gibi, konuşma yapması gereken Genelkurmay temsilcisini de göndermedi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070324232114im_/http://www.aksiyon.com.tr/resim/640/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Siyasi otoritenin verdiği bazı emirleri yerine getirmemenin hukuki güvenceleri var. Devletin kuruluş felsefesi ve organize ulusal ideolojiye uymayan emirler yerine getirilmez. Hükümet organize ulusal ideolojiye uymazsa yasallığını kaybeder. Asker siyasetin içinde, derisinin altında, hatta kalbindedir. İç Hizmet Kanunu Türk Silahlı Kuvvetleri’ne, koruma ve kollama görevi vermiştir, yönetme görevi vermemiştir. Türk askerî kültüründe görev namustur ve mutlaka yapılacaktır.”
   <br>
    <br>
     Emekli Korgeneral Hasan Muratlı, bu sözleri geçtiğimiz hafta Ankara’da yapılan bir toplantıda söyledi. Son yıllardaki siyasi atmosferle paralel olarak Hilafet’in kaldırıldığı 3 Mart 1924 tarihi de sembolik anlamlar yüklenen bir gün haline geldi. 3 Mart’ın iki özelliği daha var. O tarihte aynı kanunla Genelkurmay Başkanlığı ve Diyanet İşleri Başkanlığı kuruldu. Ayrıca o gün Tevhid-i Tedrisat Kanunu çıkarıldı.
     <br/>
     <br/>
     Geçen hafta Ankara’da Gazi Üniversitesi’nde, 9. Cumhurbaşkanı Süleyman Demirel’den Milli Güvenlik Kurulu Genel Sekreteri Yiğit Alpagon’a, çok sayıda emekli generalden tarihçi İlber Ortaylı’ya kadar geniş bir katılımla iki gün süren bir sempozyum yapıldı. Sempozyum’un başlığı şöyleydi: “Türkiye Cumhuriyeti Devleti’nin Temel Dinamikleri Açısından 3 Mart 1924 Yasaları ve Günümüze Yansımaları.”
     <br/>
     <br/>
     Toplantıyı ilgi odağı hâline getiren önemli bir nokta Genelkurmay Başkanı Orgeneral Yaşar Büyükanıt veya uygun göreceği bir komutanın açış konuşmalarından birini yapacağının duyurulmuş olmasıydı. Orgeneral Büyükanıt, ABD’nin Başkenti Washington’a yaptığı son gezide, “Türkiye’yi koruyan dinamik güçler varolduğu sürece, Türkiye’yi bölmeyi rüyalarında görenler kâbusla uyanırlar ve derslerini alırlar.” cümlesini kullanmıştı. Bazı çevrelerin bu toplantıdan beklentisi, devletin “dinamik güçlerinin” hükümete “devletin dinamiklerini” kuvvetli bir şekilde hatırlatması ve Başbakan Tayyip Erdoğan’a kuvvetli bir “Çankaya’ya çıkma” mesajının verilmesiydi.
     <br/>
     <br/>
     Ne var ki Genelkurmay Başkanı toplantıya gelmediği gibi, yerine bir temsilci de göndermedi. Üstelik sempozyumun yedi oturumundan biri “Genelkurmay Başkanlığı’nın kuruluşu” başlığını taşıdığı ve bu oturumun dört konuşmacısından biri Genelkurmay Askerî Tarih ve Stratejik Etüt Başkanlığı’ndan (ATASE) bir albay olduğu halde o da gelmedi. Oturum başkanı emekli korgeneral Suat İlhan, albayın sağlık sebebiyle gelemediğini açıkladı; ama bu gerekçe sempozyumu izleyenlerce pek inandırıcı bulunmadı.
     <br/>
     <br/>
     O halde neden Büyükanıt ve Genelkurmay’dan hiçbir temsilci bu sempozyuma katılmadı? Aslında bu sorunun cevabı, çoğu emekli korgeneral ve tümgeneral rütbesi taşıyan bazı komutanların sempozyumda yaptıkları konuşmalarda gizli. Örneğin Türkiye Emekli Subaylar Derneği Başkanı emekli tümgeneral Rıza Küçükoğlu, Başbakan Erdoğan’ın halen Yüksek Askerî Şûra kararlarına şerh koyduğunu hatırlatarak, Erdoğan’ın Köşk’e çıkması hâlinde YAŞ kararlarını onaylamayacağını öne sürdü. YAŞ kararlarının Köşk’ten dönmesiyle ortaya nasıl bir felaket çıkacağını anlatan Küçükoğlu, “Asker sivil otoritenin emrinde; ama Genelkurmay Başkanlığı anayasal olarak Cumhuriyeti koruma ve kollama görevi altındadır.” dedi. Küçükoğlu, Süleyman Demirel ve Turgut Özal’ı da geçmişteki Genelkurmay başkanı ve komutan tayinlerindeki tercihlerinden dolayı orduya siyaset bulaştırmakla suçladı.
     <br/>
     <br/>
     Rıza Küçükoğlu bir diğer önemli açıklamayı, Atatürk’e hakaret ettiği gerekçesiyle Gazi Üniversitesi’nde ders vermesi yasaklanan Prof. Atilla Yayla hakkında şöyle yaptı: “Emekli subaylar olarak Gazi Üniversitesi Rektörlüğünü ziyaret edip bu kişinin uzaklaştırılması kararını almaları için üniversite yönetimini cesaretlendirdik.”
     <br/>
     <br/>
     Emekli korgeneral Suat İlhan, “Siyasal İslam’la birlikte Avrupa Birliği şu anda Türk devriminin önündeki en büyük tehdittir. AB, Atatürkçülükle bağdaşmaz.” derken, emekli korgeneral Hasan Muratlı, asker-siyaset ilişkileri bakımından pek çok yanlış anlamaya müsait yukarıdaki sözleri kullandı. Emekli komutanların ve bazı sivil kişilerin bu platformu değerlendirip hükümete yönelik bu türden sert mesajlar verecekleri belli olduğundan, Orgeneral Büyükanıt veya Genelkurmay’dan herhangi bir komutan sempozyuma katılsa bu konuşmalar doğrudan askerin mesajları olarak algılanacaktı.
     <br/>
     <br/>
     Sadece bu emekli komutanların konuşmaları değil, bazı sivil sesler de aynı doğrultudaydı. Örneğin Prof. Ömer Aksu, “Türk Ordusu Orgeneral Hüseyin Kıvrıkoğlu’nun Genelkurmay Başkanı olduğu 1998’de aktif caydırıcılık diye bir konsept değişikliğine gitti. ABD, o güne kadar NATO içinde uslu bir ordu olan TSK’nın kendi başına hareket edeceğini gördü.” dedikten sonra ikinci cumhuriyetçilere çattı: “Türk Ordusu’nun konumu diğer ülkelerde olduğu gibi sadece güvenlikten ibaret değildir. İkinci Cumhuriyetçilere söylüyorum. Cumhuriyetimiz ucuz değildir, bedava da değildir.”
     <br/>
     <br/>
     Prof. Ünsal Yavuz, Türkiye’nin 1950’den itibaren anti laik bir çizginin hedef tahtasına dönüştürüldüğünü öne sürdü. Ona göre Menderes döneminde ezanın yeniden Arapça okunmaya başlanması, Turgut Özal döneminde Türk Ceza Kanunu’nun düşünceye yasak getiren 163. maddesinin kaldırılması karşı devrime birer tavizdi. Prof. Yavuz’un Özal zamanında “Hıyaneti Vataniye” kanununun kaldırıldığını hatırlatması da ilginçti.
     <br/>
     <br/>
     Elbette farklı sayılabilecek sesler de yükseldi Gazi Üniversitesi’nin tarihî binasından. Son yıllarda Osmanlı tarihi üzerine yazdığı kitapları satış rekorları kıran Prof. İlber Ortaylı, “Kâbuslardan vazgeçelim. Türk toplumu laiktir. Şeriatla ilgisi yoktur.” dedi. Bu herhalde pek çok komutan için yeni bir sesti. “Türkiye’deki laikliğin dünyada bir tek örneği var, o da İsrail.” diyen Ortaylı, Hilafet konusunda da alışılmışın dışında bir tez ortaya attı: “Hilafet şu anda Türkiye Büyük Millet Meclisi’nin şahsında mündemiçtir. Atatürk aslında saltanatı kaldırmakla yetinecekti. Başlangıçta hilafeti kaldırma düşüncesinde değildi. Ama son halife Abdülmecid’in bazı davranışları ile iktidar noktasının kaydığını görünce hilafeti kaldırdı.”
     <br/>
     <br/>
     9. Cumhurbaşkanı Süleyman Demirel de, Ortaylı’yı destekleyen sözler kullandı. “Din ile devlet işlerini birbirinden ayırmak, yapışık ikizleri ayırmak gibidir. Çok sancılı bir olaydır. Bazen ikizlerin ikisi de ölür.” diyen Demirel, karşı devrim var diyenleri şu sözleriyle pek de memnun etmedi: “Devlet elden gidiyor diye bir kaygıya kapılmanın gereği yoktur. Niçin 2007 yılında hâlâ Türkiye laiktir laik kalacaktır sloganları atılıyor? Bunun sebebi dünyadaki Selefi cereyanlardır.” dedi. Demirel’in vurguladığı bir diğer önemli nokta, bizzat Tevhid’i Tedrisat Kanunu öngörmesine rağmen, 1924’ten 1949’a kadar din hizmetleri için insan yetiştirilmemesi. Bu, ancak 1949’da imam hatip liselerinin açılması ile başlıyor.
     <br/>
     <br/>
     “Atatürk” kitabı ve Türkiye hakkındaki çalışmalarıyla tanınan İngiliz Tarihçi Andrew Mango’nun, “İngiltere laik bir ülke değil. Kraliçe Anglikan kilisesinin başıdır” sözleri de salondaki pek çok kimseyi şaşırttı. Şu sözler de Mango’nun: “İngiltere’de kiliseye gidenlerin oranı sadece yüzde 10. Ama en çok rağbet edilen okullar Kilise ve Musevi okulları. Papazlar, kiliseye gitmeyen inançsızların çocukları okulları doldurdu diye isyan ediyor. Bunun üzerine insanlar kiliseye gitmeye başladı. Bu sefer riyakârlar çıktı ortaya. İnsanlar niye çocuklarını bu okullara gönderiyorlar? Çünkü bu okulların daha disiplinli olduklarını düşünüyorlar.”
     <br/>
     <br/>
     Mango, Aksiyon dergisine atıf yapmadan da edemedi. Bir Amerikalı uzmana göre Necip Fazıl Kısakürek’in kitaplarında ve düşünce dünyasında önemli bir yeri olan “aksiyon” kelimesini Paris günlerinde Fransa’daki bir hareketten aldığını belirten Mango, “Biliyorsunuz. Türkiye’de meşhur bir derginin adı da Aksiyon” dedi.
     <br/>
     <br/>
     Prof. Mehmet Akif Aydın’ın şu sözlerinde olduğu gibi bazı bilim adamları düşüncelerini cesurca dile getirdiler: “Diyanet İşleri Başkanlığı bazı konularda devletin otoritesine karşı gelemiyor. Diyanet 1949’da ezanın Türkçeleştirilmesine karşı olduğu halde sesini çıkaramadı.” Prof. Yahya Akyüz, 1893 itibariyle Osmanlı topraklarındaki Amerikan okulu sayısını 392 olarak verdi. Atatürk’ün çeşitli konuşmalarının bazı çevrelerce nasıl yanlış biçimde aktarıldığının en çarpıcı örneğini emekli tümgeneral Sıtkı Aydınel verdi. Aydınel, Atatürk’ün Samsun konuşması sade Türkçeye aktarılırken tam 102 hata yapıldığını anlattı. Milli Eğitim eski Bakanı Ali Naili Erdem’in ortaya attığı şu soru da anlamlıydı: “Neden hortumcular hep en iyi okullarda okumuş olanların arasından çıkıyor?”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26926), [web.archive.org (arşiv bağlantısı)](http://web.archive.org/web/20070324232114/http://www.aksiyon.com.tr:80/detay.php?id=26926)
