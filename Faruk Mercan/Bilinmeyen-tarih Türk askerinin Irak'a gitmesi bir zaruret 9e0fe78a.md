# Türk askerinin Irak'a gitmesi bir zaruret

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20050113150245im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050113150245im_/http://www.aksiyon.com.tr/resim/456/28.jpg" vspace="5"/>
  </p>
 </font>
 <font class="content">
  Kore Savaşı"na giden Türk Tugayı"ndaki son birlikte görev yapmış olan Emekli Orgeneral Edip Başer, "Türk askeri Kore"de vatanın çıkarı için savaştı. Irak"a gidecek askerimiz de orada vatan ve milletinin menfaati için bulunacak" diyor.
 </font>
 <br/>
 <p>
  <font class="content">
   Geçtiğimiz yıl emekliye ayrılan Orgeneral Edip Başer, askerlik hayatının henüz başlarında teğmen rütbesinde iken Kore"ye giden son Türk birliği olan 16. Birlik"teydi. Kore Savaşı"nın özelliği, Türk askeri ile Amerikan askerinin ilk defa yan yana görev yapmasıydı. Kore"den sonra Somali"de, Bosna"da ve Afganistan"da yine Türk askeri ile Amerikan askeri yan yana geldi. Öte yandan Türk Silahlı Kuvvetleri, burada Kıbrıs"tan daha fazla sayıda şehit verdi. Kore"de 717 Türk askerimiz şehit olurken, 2246"sı yaralandı, 167"si kayıptı. Buna karşılık Kıbrıs Barış Harekatı"ndaki kaybımız 498 şehit ve 1200 yaralıydı.
   <br>
    <br>
     Orgeneral Edip Başer"in ikinci bir özelliği, 1990"daki birinci Körfez Savaşı sırasında oldukça önemli bir görevde olmasıydı. Tümgeneral rütbesiyle bu tarihte Genelkurmay Plan ve Harekat Daire Başkanı olan Başer, ABD"nin Irak"a yönelik kara harekatından önce Amerikalı General Schwarzkoph"un karargahındaydı. Dolayısıyla ABD"nin bu ilk Irak harekatının o sıcak atmosferini yaşamış oldu. Orgeneral Başer, geçtiğimiz yıl Genelkurmay Başkanı Hüseyin Kıvrıkoğlu"nun kararıyla sürpriz bir şekilde son anda emekliye sevk edilmeyip Kara Kuvvetleri Komutanlığı koltuğuna otursaydı eğer, şu anda Irak"a asker gönderilmesi tartışmalarının en önemli muhataplarından biri olacaktı. Emekli Orgeneral Edip Başer ile, Irak"a Türk askeri gönderilmesi ve sonrasındaki muhtemel gelişmeleri konuştuk.
     <br>
      <br>
       -Efendim, 1 Mart"ta Meclis"te tezkerenin reddinden önce Amerika"ya o kadar işbirliği ümidi verilmemeliydi diyorsunuz...
       <br/>
       <br/>
       Yapılmayacak şeyler için söz vermek uluslararası ilişkilerde de iyi değil. Amerikalılar İskenderun Körfezi"ne bir miktar kuvvet getirdiler. Bunları Türkiye topraklarından Irak"a geçiririz diye beklediler. Fakat sonunda tezkere reddedildi. Ve bu kuvveti Süveyş Kanalı"ndan güneye yönelttiler. Benim söylediğim bu. Bana göre Amerikalıların hayal kırıklığının bu kadar büyük olmasının arkasında yatan şey de budur. Daha ılımlı konuşulsaydı, nihai karar Meclis"in diye başlangıçta söylenebilmiş olsaydı belki hayal kırıklığı bu kadar olmazdı.
       <br/>
       <br/>
       -Türk askeri Kore"de, Somali"de, Bosna"da, Afganistan"da ABD askeri ile birlikte oldu. Irak"ta birlikte olunması neden o kadar güçleşti?
       <br/>
       <br/>
       Irak"ta bizim askerimizin Amerikalılarla beraber olmasında bir güçlük yok aslında. Irak"a askerimizin gitmesi ya da gitmemesi kararının alınmasında sıkıntılar var. Tabiî Irak"taki durum tamamen farklı bir durum. Birleşmiş Milletler"in (BM) bir kararı yok. Kore"de, diğerlerinde BM vardı veya NATO"nun kararı söz konusu idi. Bu ise sadece Amerika ve İngiltere"den oluşan ikili koalisyonun kararıyla başlatılmış bir harekat. Türkiye"nin bu haliyle katılmasını elbette haklı olarak bir çok insan uygun görmüyor. Ama ufkumuzu geniş tutup Türkiye"nin çıkarları çerçevesinden baktığımız zaman, Türk askerinin her ne hal olursa olsun, Irak"ın yeniden yapılanması aşamasında orada bulunmasının bir zorunluluk olduğunu görebiliriz. Çünkü Türkiye Irak"ın yeniden yapılanmasında sadece ekonomik birkaç ihaleyi alarak, birkaç ticari ilişkiyi tesis ederek değil, Irak"ın siyasi, sosyal, askeri yapılanmasında fiilen rol almalıdır. Çünkü Irak"ta Türkiye"nin çok önemli ulusal çıkarları var...
       <br/>
       <br/>
       -Bu ulusal çıkarlarımız nelerdir?
       <br/>
       <br/>
       Irak bizim komşumuz, arka bahçemiz. Orada eğer huzur olmazsa, sürekli bir kargaşa ortamı olursa biz de sürekli olarak rahatsızlık duyarız. Türkiye"nin yıllarca mücadele ettiği bir terör olgusu var. Bunun da büyük bir kısmının şu anda Kuzey Irak"ta olduğunu biliyoruz. Irak"ın bir bölümü bu insanların veya bunların sempatizanı olan insanların işgalinde. Talabani, "Bağımsız bir devlet olma hayalimiz kaybolmadı" diyor. Bu hayalin içerisine Türkiye"nin topraklarının da bir kısmı dahil. Bu hayali hâlâ kafasında taşıyan insanların yaşadığı bir bölge burası. Hudutlarımızın hemen öbür tarafı. Sonra orada yaşayan soydaşlarımız (Türkmenler) var. Elbette burası bizi çok yakından ilgilendiriyor. Tahmin ediyorum, yakın bir gelecekte Birleşmiş Milletler Irak"taki duruma el koymak için bir karar alabilir. Türkiye bu durumda çok daha rahat bir biçimde BM şemsiyesi altında askeri gücünü diğer unsurları ile beraber bölgeye gönderebilir.
       <br/>
       <br/>
       -Türk askerinin Irak"a gitmesi için sizce mutlaka BM veya NATO şemsiyesi mi olmalı? Diyelim ki BM"de karar alınamadı...
       <br/>
       <br/>
       Tercih edilmeli. Ancak eğer BM ve NATO olmazsa, kanaatimce yine Türk askeri oraya gitmelidir. Ancak bu gidişin şartları oturulup konuşulmalıdır. Türk askeri oraya her ne pahasına olursa olsun Türkiye"nin dışında bazı merkezlerin tayin ettiği koşullarla gitsin demek istemiyorum. Türk askeri oraya Türkiye"nin belirlediği koşullarla gitmelidir. Filan yerden geçemezsin. Hayır filan yerden geçerim. Öyle şey yok. Sen Irak"ın filan yerine gel; ama filan yerini geçmeden gel. Orası benim yolum. Geçemezsin kaydını koyduğun zaman orada müzakere biter. Siz bana Irak"a gelmeyin diyorsunuz şeklinde anlarım ben bunu.
       <br/>
       <br/>
       -Gitmesi halinde Türk askerine karşı Irak"ta saldırılar olması ihtimali var mı?
       <br/>
       <br/>
       Elbette var. Yok demek çok iyimserlik, belki de çok saflık olur. Çok önemli bir konudur. Buna karşı oraya gidecek olan Silahlı Kuvvetler unsurları gereken tedbirleri alacaktır. Bu arada hiç arzu edilmez ama kayıplarımız da olabilir. Bunu da göze almak lazım. Eğer bir ulusal çıkar bugün ve gelecek için önemli bir ulusal çıkar olarak gözüküyorsa, o ulusal çıkarı elde etmek için veya o ulusal çıkarı korumak için bugün belki çok küçük bir özveride bulunmak gerekir. O özveride bulunmak zorundasın. Eğer o özveride bulunmazsanız, gelecekte sizin bugün korumaya alamadığınız, elde edemediğiniz o çıkarı elde etmek veya koruma altına alabilmek için çok daha büyük özverilerde bulunmak zorunda kalırlar. Kim kalır? Gelecek nesillerimiz. Az da olsa birkaç zayiat da bu kapsamda göze alınabilir. Bu, Türk ulusunun göze almak zorunda olduğu bir özveridir.
       <br/>
       <br/>
       Koreli kızın mektubu
       <br/>
       <br/>
       -Siz Kore"ye gitmiş bir komutansınız. Kore"ye hangi duygularla gittiniz?
       <br/>
       <br/>
       Tecavüze uğramış mazlum bir ülkeye, o ülkenin insanlarına, o ülkenin askerlerine yardımcı oluyoruz duygusu ile gittik. O duyguları gerçekten şimdiki gibi hatırlıyorum. Nitekim oraya gittiğimizde de bunlar oldu. Orada çok enteresan şeyler yaşadık. Kore, bizim gittiğimizde savaştan çıkmış olmasına rağmen çok sefil bir durumdaydı. Savaşın bütün etkileri hâlâ apaçık ortada duruyordu. Bizim en kuzeydeki hudutta görevimiz, onları yeni bir saldırıdan korumaktı. Ben size bir anımı anlatayım. Bir gün Korece yazılmış bir mektup geldi. İki tane Koreli tercümanımız var. Onlardan bir tanesine mektubu bana oku dedim. Bir Koreli genç kızdan geliyor. Kore"ye gittiğimizde, uçaktan inerken fotoğrafımızı çekmişlerdi. İki tane Koreli kız boynumuza çiçek takmıştı ve resmimizi çekmişlerdi. O uçaktaki kafile komutanı ben idim. Dolayısıyla Kore gazetesinde yayınlamışlar. İsmimi de sormuşlardı, ismimi de gazetede yazmışlar. Bu kız mektubunda bana şöyle diyor: "Ben sizin isminizi gazetede gördüm. Benim Türk askerine savaştan kalma bir teşekkür borcum var. Biz arabamızla beraber (kağnı arabası) kuzeyden güneye kaçıyorduk. Çok yağmurlu bir havaydı, arabamız kaydı, çamura saplandı. O sırada yanımızda kuzeyden güneye doğru bir çok asker geçti. Onlar Amerikalıydı. O askerlerin geçişi bittikten sonra, başka kıyafetli askerler geçmeye başladılar. Bu askerlerin başındaki bir asker tüfeğini omzuna çapraz astı, geldi bizim arabamızı tuttu ve kaldırıp çamurdan çıkardı. Böylece ben ve ailemin hayatını kurtardı. Annem babam şu anda hayatta değil, ama ben unutmadım. Adınızı gazetede görünce bunu fırsat gördüm ve size bu mektubu yazıyorum. Sizin şahsınızda Türk askerine teşekkür ederim."
       <br/>
       <br/>
       -Türk Ordusu"nun Kore"deki zayiatı Kıbrıs"tan bile fazla. Türk Silahlı Kuvvetler'nin hafızasında, orada niye Türk askerinin kanı döküldü diye bir şey var mı? Çünkü Irak"a asker gönderilmesi sürecinde "vatan" tartışması yapıldı.
       <br/>
       <br/>
       Birleşmiş Milletler"in bir çağrısı üzerine Kore"ye gidildi. Tabii Türkiye"nin kendi politikaları kapsamında oraya asker göndermesinin başka hedefleri de vardı. Ondan sonra NATO"ya girildi. Ama oraya giden Türk askeri nihayet bu milletin evlatları. Kendi vatanlarını savunur gibi, kendi vatanlarında düşmana karşı savaşır gibi savaşmışlardır. Pusan denen mezarlıkta 717 Türk askeri yatıyor. Bu askerlerin büyük bir kısmı, 400 küsuru Kunuri dediğimiz savaşta şehit oldu. Orada Amerikan birliklerinin çekilmesini himaye etmek için Türk Tugayı kalmıştır. Bu himaye sırasında Türk Tugayı, Amerikan birlikleri güvenli bir şekilde çekilebilsin diye mevziini terk etmemiştir. Mevziini terk etmesi gereken zamanda dahi terk etmemiştir. Ki düşmanı yeteri kadar oyalayabilsin. Bu arada tabii sağında ve solunda Amerikan birlikleri çekildiği için bir kuşatma içerisine girmişlerdir. Bu kuşatmadan çıkmak için verilen savaşta bu zayiatı vermiştir. Bunun içerisinde yüksek rütbeli subaylar da dahildir. Ben bunu Amerika"daki bir panelde de anlattım. Amerika"da bunları anlatmıyorsunuz, Amerikalılar bunları bilmiyor dedim. Amerikan halkının daha bilmediği çok şey var. Birinci tezkere dolayısıyla Türkiye"ye karşı çok değişik bir duygu içerisine girdiler. Amerikan medyası ve Amerikan yönetimi sokaktaki Amerikan vatandaşına öyle bir şey empoze etti ki, sanki Türkiye gerçekten hain bir dost, ihanet etti. Ben onlara panelde dedim ki, dost ihanetinin ne olduğunu görebilmek için biraz geriye gitmek durumundasınız. Bir Küba krizini incelemek durumundasınız. Bir Johnson mektubuna bakmak zorundasınız. Bir silah ambargosuna bakmak zorundasınız. Asıl dost ihanetini yapan kimdir, bir görün bakalım.
       <br/>
       <br/>
       -O zaman, Irak"a asker gönderilmesi konusuna ulusal çıkarlar açısından bakmak lazım.
       <br/>
       <br/>
       Gayet tabii. Ulusal çıkar için eğer gidip Kore"de savaşmak gerekiyorsa benim askerim gidip Kore"de savaşır. Orada savaşması yine vatanı için savaşıyor anlamına gelir.  Çünkü vatanının çıkarı için savaşıyor. O anlamda bakarsanız öyledir. Vatan toprağı kabul edilerek Irak"a gidilmeyecek elbette. Ama benim askerimin orada yapacağı görev yine vatanı içindir. Elbette Irak halkına yardım içindir, Irak"ta güvenliğin tesisi içindir. Ama bunlar neticede benim vatanımın, ulusumun çıkarınadır. Benim askerim orada yine vatanı için bulunacaktır.
       <br/>
       <br/>
       -Süleymaniye"de 11 Türk askerinin Amerikalılar tarafından gözaltına alınması olayının, asker gönderilip gönderilmemesinde etkili olacağı söyleniyor. Süleymaniye olayını duyunca büyük bir hayal kırıklığına uğradınız mı?
       <br/>
       <br/>
       Kesinlikle. Bunu oradaki bazı komutanların terbiyesizliği, aymazlığı, bilgisizliği gibi şeylerle yorumlayabiliyorum. Eğer ABD"nin üst makamlarından gelen bir talimatın sonucu ise, ki öyle olacağını tahmin etmiyorum, bu da aynı aymazlığın o makamlara kadar çıkmış olduğunu gösteriyor. Eğer öyle ise, o zaman Amerika"nın Irak"ta bugün içine düşmüş olduğu durumu çok daha iyi anlamamız mümkün. Tabii Süleymaniye olayı ayrı bir kulvarda halledilecek bir meseledir. Irak"a asker gönderme meselesi, ayrı bir kulvarda konuşulması gereken bir meseledir. Süleymaniye olayı gerçekten de onur kırıcıdır. Sinir bozucu bir olaydır. Ama ayrı kulvarda sorulması gereken bir hesaptır.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Taptuk Emre Erkoç, 15-Ekim-2003
> Koreyle Irağı karıştırmayalım: 
> öncelikle yapmış olduğunuz enfes araştırmalar için size teşekkür ediyorum faruk bey, fakat bir şeyin altını çizmek istiyorum kore'de yaşanılan olaylarla ırakta yaşanılanları birbirini karıştırmayalım çünkü ırak halkını sosyo-ekonomik durumuyla kore halkının o zamanki sosyo-ekonomik durumu tamamen birbirinden farklıdır bunları gözönünde bulundurmadan iki olayıda aynı kefeye koymak yanlıştır zannederim saygılar hayırlı çalışmalar

### efedeniz, 09-Eylül-2003
> Asker-Irak: 
> Baskalarinin beceremedigi,kendisinin kayip vermeye basladigi an ,turk askerinin irakà gønderilmesini onaylamak gibi,søzun edilmesi bile,benim ahlak anlayisima sigmiyor. Amerikan annelerinin degeri benim turkyedeki annelerden degerlimi? Hatir,degildir olamazda,Taragin yoksa aynanin karsisinda ne isin var AMERIKA.

Kaynak: [www.aksiyon.com.tr](http://www.aksiyon.com.tr:80/detay.php?id=2922&yorum_id=1), [web.archive.org (arşiv bağlantısı)](http://web.archive.org/web/20050113150245/http://www.aksiyon.com.tr:80/detay.php?id=2922&yorum_id=1)
