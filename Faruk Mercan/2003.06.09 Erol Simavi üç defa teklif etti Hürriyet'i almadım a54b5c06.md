# Erol Simavi üç defa teklif etti, Hürriyet'i almadım

*Faruk Mercan 2003.06.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Daha 20"li yaşlarında iken, New York borsasında hisse senedi alıp sattı. 29 yaşında banka genel müdürü oldu, beş yıl sonra kendi bankasının sahibiydi. 1990"larda Fransa ve Amerika"da da birer bankası vardı. Show TV ve Akşam gazetesi onundu. Erol Simavi"den yüzde 25"ini aldığı Hürriyet"te gerçek patron artık oydu. Bankalar birer birer dökülürken, bir gün Erol Aksoy"un da bankasına el konulacağı kimsenin aklına gelmiyordu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060715235420im_/http://www.aksiyon.com.tr/resim/444/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çünkü o, "bankacılığın altın çocuğu" olarak ün salmıştı. Daha 29 yaşındayken Garanti Bankası"nın Genel Müdürü olmuştu ve 1980"lerin ortasına gelindiğinde kendi bankasının sahibiydi.
   <br>
    <br>
     1993"te Hürriyet gazetesinin yüzde 25 hisselerini Simavi ailesinden aldığında, herkes ona artık "Hürriyet"in patronu" gözüyle bakmaktaydı. Üstelik o tarihte Akşam gazetesi ve Show TV"nin de sahibiydi. Otuzun üstündeki şirketini çatısı altında topladığı holdingine verdiği isim bile sıradışıydı: "Avrupa Amerika Holding." Ama, onun hikayesi, bu ismi tercih etmesinin rastlantı olmadığını gösteriyor.
     <br>
      <br/>
      Babadağ kasabasından Paris"e uzanan yol
      <br/>
      <br/>
      Erol Aksoy"un yükselişini şimdiye kadar gölgeleyen tek gelişme, üç yıl önce, 17 yıl sahibi olduğu İktisat Bankası"na el konulması oldu. Kasım 2000 krizinden sonra 6 Aralık günü Cıngıllıoğlu ailesinin Demirbank"ına el konulması, Aksoy"un bankası için de tehlike çanlarının çalmasına yol açtı. Çünkü, elinde 4 milyar dolarlık devlet tahvili bulunduran Demirbank"tan sonra en fazla devlet tahvili almış olan banka Aksoy"undu.
      <br/>
      <br/>
      Aksoy"un İktisat Bankası 1,5 milyar dolarlık devlet tahvili almıştı. Şubat 2001 krizi ile döviz fırlayınca, bankadan 70 trilyon liralık para çekme talebi geldi, ama bu talebin 40 trilyonunu karşılayabildi. Merkez Bankası"na başvurup 30 trilyon isteyen Aksoy"a "Hayır" cevabı verildi. Bankanın Bilkent Şubesi"ne gelip masaya silahını koyan bir müşterinin "Kızım, paramı neden ödemiyorsunuz?" demesi vahim gelişmelerin habercisiydi. Böylece bankasını devlete vermek zorunda kaldı. Oysa kriz öncesinde İktisat"ı, Societe Generale Bank"a satmak için girişimler yapıyordu.
      <br/>
      <br/>
      Erol Aksoy, 1946"da Denizli"nin Babadağ kasabasında dünyaya geldi. Babası Fehmi Bey, Babadağlıydı. Annesi ise, babası Bulgar ve annesi Rum bir göçmendi. Fehmi Bey İlkokuldan sonra okuyamamıştı, ancak 2. Dünya Savaşı öncesinde Paris"e gidip orada cafe açacak kadar girişimciydi. Savaştan sonra Türkiye"ye döndükten sonra bu sefer oğlu Erol"un Paris macerası başlayacaktı. İstanbul"da Galatasaray İlkokulu"na kaydettirdiği Erol"u ortaokulu da burada bitirdikten sonra, "Lisan olmadan, Türkiye"de birşey olamaz" deyip Paris"e gönderdi. Erol, Fransa"da liseler arası fizik imtihanında okulu Lycee Michelet"i temsil edecek kadar başarılıydı. Fransa"dan sonra Amerika günleri başladı. 1964"te girdiği Massachussetts İnstitute of Technology(MIT)"den 1968"de elektrik mühendisi olarak mezun oldu.
      <br/>
      <br/>
      Kafeteryada Özal ile tanışması
      <br/>
      <br/>
      Türkiye"ye dönerek 1,5 sene IBM"de insan kaynaklarında çalışıp, 18 aylık askerliğini yaptıktan sonra, Türk Eğitim Vakfı"nın bursuyla yeniden Amerika"ya gitti. Harvard Business School"da, iş idaresi dalında master yaptı. Burada okurken yazın Dünya Bankası"nda staj yapmakta ve hayvancılıkla ilgili bir projede çalışmaktaydı. Tam da bu dönemde Türkiye"de 12 Mart 1971 muhtırası üzerine Başbakan Süleyman Demirel istifa etmişti. Onun göreve getirdiği üst düzey bürokratlardan Devlet Planlama Teşkilatı Müsteşarı Turgut Özal da muhtıradan sonra Türkiye"den ayrılmış ve Dünya Bankası"na gelmişti. Erol Aksoy, 1972"de bankanın kafeteryasında Özal ile tanışması ve sonrasını şöyle anlatıyor:
      <br/>
      <br/>
      "Yemek kuyruğunda önümde kısa boylu şişmanca biri duruyordu. Türk müsün diye sordum, orada tanıştık. Anlattım kendimi, elime üç referans mektubu verdi. Biri Rahmi Koç"a, bir Tevfik Ercan Beye, bir diğeri de Akbank"ın yönetim kurulu başkanına. Türkiye"ye gelince bu mektuplarla gittim, kendimi tanıttım, iş istedim. Akbank müfettiş olmamı istedi. Orada öyle başlanırmış. Sonra Rahmi Beyle güzel bir diyaloğumuz oldu. Ama ben Amerika"da kalmaya karar verdim. Salomon Shmit Barney, şimdi SSB diye adı geçer, o bankada çalışan ilk Türküm. Kuveyt"te, Reykjavik İzlanda"da, Avrupa"da, üç dört sene tahvil ve hisse senedi çıkardım. Şirket alma, satmaları, New York borsasında brokerlık lisansım da vardı. Ve bir gün Suna Kıraç Hanımdan yeniden bir teklif aldım. Türkiye"ye dönüp Finans Koordinatörü olmam için. 27-28 yaşında Türkiye"ye döndüm. Koç Holding"de Rahmi Beyin yanındaki odada, finans koordinatörü olarak başladım. Garanti Bankası alınınca, orada yönetim kurulu üyesi oldum, sonra genel müdürü oldum. 1980"de Uluslararası Endüstri ve Ticaret Bankası diye bir banka vardı. Çukurova"nındı. O bankanın genel müdürü ve yönetim kurulu başkanı oldum."
      <br/>
      <br/>
      Aksoy"un Dünya Bankası kafeteryasında başlayan Özal"la teması hiç kesilmedi. Örneğin Aksoy, Özal"ın teklifi ile Yaşar Tunagör ve Semra Özal"ın kardeşi Mehmet Yeğinmen"in de ortak olduğu Silm şirketine yüzde yirmi ortak oldu. Özal Amerika"dan dönünce, Sabancı Holding"de göreve başlamadan önce Aksoy"un babadan kalma İstanbul Şişli"deki Erol apartmanında birkaç sene kiracı kaldı. Banka genel müdürlerinin 60"lı yaşlarda olduğu o dönemde Aksoy henüz 29 yaşında iken, 1979"da Garanti Bankası genel müdürlüğü teklifi aldığında, ilk önce Özal"a gitti ve görüşünü aldı. Aksoy, bankanın başına geldiğinde bazı kimselerin "Kim bu çocuk, nasıl olur?" dediklerini belirtip şöyle devam ediyor:
      <br/>
      <br/>
      "Halbuki biz Garanti Bankası"nda süper vezne sistemini getirdik. Evvelden, Osmanlı Bankası"ndan gelen Fransızların eski bir pul sistemi vardı. Kağıtlarınız şubelerde dolaşırdı, birisi yeşil birisi pembe pullar verirlerdi, elinize yapışırdı. Giderdiniz çekinizi başka yerden tahsil ederdiniz. Biz Rahmi Koç Bey"le San Fransisco"ya gidip, Bank Of Amerika ile anlaşma yapıp, Garanti"ye o yeni sistemleri getirmiştik. Onun için Garanti"nin ilk ihtisaslaşması, dış ticarete atılması çalışmalarında bulunmuştum."
      <br/>
      <br/>
      Niye veto ettiler bilmiyorum
      <br/>
      <br/>
      Ve Özal"la bu ilişkisi, 1983"te Erol Aksoy"u Anavatan Partisi"nin 37 kurucusundan biri yapacaktı. Aksoy Özal"ı anlatırken, "Rahmetli Özal gibi pür zeka bir kimseyle hiç karşılaşmadım. Kim olsa sohbet edebilecek bir kimseyim. Özal"ın önünde ise titrerdim. Sorularına cevap bulamadığım tek adamdı" diyor. 1983"te partiyi kuran Özal"ın kendisine kuruculuk teklifi getirmesi üzerine bu öneriyi kabul edişini ise şöyle anlatıyor: "O zaman Turgut Özal"ın yüzde 10 filan oy alacağı düşünülüyordu. Hele MESS başkanlığı nedeniyle bazı çevrelerden ciddi tepkiler vardı. Ama ben, onun şu lafına inanıyordum; iyi ekonomi olursa, iyi politika olur. Ekonominin iyiye gitmesi lazım ki, politika ve politikacılarımız düzelsin. O zaman devalüasyonu, enflasyonu bilen çok azdı. Hatta Hazine"de İngilizce bilen yoktu. Kambiyo Kanunu"nun yazılmasında ben ve arkadaşlarım çok yardımcı olduk Turgut Bey"e. Ekrem Pakdemirli, Kaya Erdem ve pratikten gelen birisi olarak ben."
      <br/>
      <br/>
      Ancak Kenan Evren başkanlığındaki Milli Güvenlik Konseyi, ANAP listesindeki Erol Aksoy"u veto etti. Aksoy"a, bu vetonun gerekçesini soruyoruz: "Evren Paşa bizim televizyonu, Show"u ziyaretinde, ona on sene sonra sordum, Paşam niye beni veto ettiniz diye. Baktı baktı, "Seni veto mu ettik?" dedi. "Ne bileyim kardeşim. Önüme getirdiler, imzaladım gitti" dedi. Hâlâ da neden veto ettiklerini öğrenemedim."
      <br/>
      <br/>
      Denizli İktisat Bankası"nı ele geçirmesi
      <br/>
      <br/>
      İlginç bir rastlantıyla Aksoy, ANAP iktidarının ilk yılında 1984"te kendi bankasının sahibi oldu. Bu tarihte banka, "Denizli İktisat Bankası" ismiyle yerel bir bankaydı ve Türkiye"nin en büyük kablo fabrikası Ergür Kablo"nun sahibi Nuri Erikoğlu"na aitti. Bankanın hisselerini ele geçirmeyi başaran Aksoy, Erikoğlu"na karşı bir kaç yıl mücadele verdi. Sonunda savaşı o kazandı ve 1988"de Ergür kablonun da çoğunluk hisselerini ele geçirdi. Bankadaki en ilginç icraatlarından biri, personele "kahverengi elbise" giymeyi yasaklamasıydı. Çünkü, İngiltere"de bankalarda yapılan bir araştırmada, gri ve lacivert rengin müşteri üzerinde güven uyandıran bir etkisi olduğu, buna karşılık kahverengi elbisenin ters etki oluşturduğu belirlenmişti.
      <br/>
      <br/>
      Aksoy zaman içinde Fransa ve Amerika"da iki bankanın sahibi oldu. Paris"te, "Banque İnternationale de Commerce de Paris" bankasının yüzde 75 hissesini aldı. 1990"da da, New York"ta "The Park Avenue Bank N.A." bankası hisselerinin üçte ikisini aldı. O tarihte bu bankayı alması geniş yankı yaptı. Çünkü bir Türk vatandaşı için Amerika"da o güne kadar yapılmış en büyük yatırım ortaya çıkmış olmaktaydı.
      <br/>
      <br/>
      1990 başlarında Aksoy, Show TV ve Cine 5 ile birlikte Akşam gazetesinin de sahibiydi. 21 Haziran 1993 günü önemli bir adım daha attı. Türkiye"nin en yüksek tirajlı ve en etkili gazetesi Hürriyet"in yüzde 25 hissesini Erol Simavi"den aldı.
      <br/>
      <br/>
      Simavi ile Hürriyet macerası
      <br/>
      <br/>
      Aksoy, "Hürriyet"e girerken niyetiniz neydi? Büyük bir medya patronu olma isteğiniz mi vardı?" sorusuna şu cevabı veriyor:
      <br/>
      <br/>
      "Onlar bana geldiler. Ben Show TV"yi kurmuştum. 1993"te çok önemli paralar kazanıyorduk bankacılıktan. Medyada bir tek Star vardı. Bankacılıkta ne yaptıysam çok çabuk taklit ve kopya edildi. İhtisas bankacılığı dedim, altı tane ihtisas bankacılığı oldu. Leasing, factoring şirketleri dedim, ana sözleşmesini çaldılar, aynı günlerde yenisini kurdular. O bakımdan biraz daha az rekabet olarak ve medyadaki bel altı vurmaları bilmeyerek Show TV"yi kurdum. Show TV"yi kurarken de çok doğru bir şey yaptım. Yanıma o zamanın çok güçlü iki medyasını aldım. Ben yüzde 60, Hürriyet ve Sabah yüzde 20 ortaktık. Show öyle başladı. Çok kısa zamanda bir numara oldu, çok önemli para kazandı. İlk sene 15 milyon dolar para kazandı. Ondan sonra Sabah grubu koptu. Karamehmet, Hüsnü Özyeğin ile ATV"yi kurdu. Ben kurdum ya, onlar da kuracak. Hürriyet"le kaldım. Bir gün Yaşar Eroğlu geldi. "Erol Simavi Bey"den selam, bütün geçmişini biliyoruz, tertemiz. Aile bir zaman içinde Hürriyet"ten çıkmak istiyor. Show"da çok iyi beraberliğimiz var. Biz sana ortağız, sen de bize ortak ol" dedi. Erol Simavi"nin oğlundan hisselerin yüzde yirmi beşini ilk başta aldım. İşbirliği böyle başladı."
      <br/>
      <br/>
      Erol Simavi"nin Hürriyet"i tamamen elden çıkarma düşüncesi bilindiğinde bu gelişme, Aksoy"un Hürriyet"in yeni patronu olması demekti. Zaten patron gibi davranmaktaydı. Örneğin o tarihe kadar Hürriyet"te olmayan "İnsan Kaynakları" gibi bir çok birimi kurdu veya nüvelerini oluşturdu. Ancak bir süre sonra Erol Simavi"nin Hürriyet"i devrettiği kişi Aydın Doğan olacaktı. Acaba Erol Aksoy neden Hürriyet hisselerinin tamamını almadı veya almak istediği halde Erol Simavi mi vermek istemedi? Aksoy"un bu soruya cevabı şöyle oluyor:
      <br/>
      <br/>
      "1994 krizi geldi. Erol Simavi üç kere bana teklif etti. "Bu senin hakkındır, yüzde 25"ini aldın; 70 milyon dolar daha ver, Hürriyet"i al" dedi. Bir, Simavi "Oğlumun, Sedat"ın payını öde, benimkini daha sonra ödersin" demesine rağmen, bankacı olduğumdan İktisat Bankası"nı zaafa uğratmamak için 70 milyon dolar ödemek istemedim. İki, ailem istemedi, eşim istemedi. Ben size eşimle ilgili bir şey söyleyeyim. Açıkça bir gün, "Erol ben, ormanda spor yaparken yanımda korumanın koşmasını, çoluk çocuğumun korumalarla büyümesini istemiyorum. Ben medyadan hoşlanmıyorum" dedi. "Medyada en yakın dostlarımız için bile haber çıkıyor, dostlarımızı kaybediyoruz. Onun bunun ahını alarak yaşamak istemiyorum. Bak eski gazete sahiplerinin ahlarına, ailelerine. Bak Ercüment Karacan"a, bak Erol Simavi"ye, oğullarına, kızlarına, Haldun Simavi"ye. Ben gazete sahibi olmanı istemiyorum" dedi. Ben onu dinledim ve Erol Simavi Bey"e teşekkür ettim."
      <br/>
      <br/>
      Acaba yıllar sonra pişman mı, keşke Hürriyet"in sahibi olsaydım dediği oldu mu? Aksoy, "Hürriyet"i ben alsaydım, herhalde Türkiye bu durumda olmayabilirdi. Herhalde diyorum, başka hiçbir şey demiyorum" diyor.
      <br/>
      <br/>
      Bankamı geri alacağım
      <br/>
      <br/>
      El konulan İktisat Bankası"nın zararı 1,2 milyar dolardı. Batık bankalarla devletin 20 milyar dolar zarara uğradığı görüşlerini abartılı bulan ve "Devlet bize verdiği tahvilleri yüzde 50 ucuza geri almış oldu" diyen Aksoy, bankasını geri almak için Danıştay 10. Dairesi"nde açtığı davanın ilk raundunu kaybetti. "Daire, bu talebi reddetti ancak her şey bitmedi" diyor: "Danıştay"da birinci merhalede reddedildim. Bundan sonra genel kurul var. Dava Daireleri Genel Kurulu. Danıştay 10. Dairesi Pamukbank"ın davasını da reddetti. Çukurova Genel Kurul"da kazandı." Türkiye"de bankacılığa rekabeti getirmiş kişi olduğunu, ilk leasing ve factoring şirketlerini kendisinin kurduğunu vurgulayan Aksoy, bankayı batırma noktasına getiren yoğun para çekilişi sırasında, Merkez Bankası"ndan hakkı olan parayı alamadığını anlatıyor:
      <br/>
      <br/>
      "Benim bankama haksız el konmuştur. Merkez Bankası, bankamızın kanuni karşılık olarak kendisine verdiği 103 trilyonu bize geri vermemekle suç işlemiştir. Biz ekim, kasım (2000) krizlerinde ayakta kaldık. Merkez Bankası"nın munzam karşılıklarını tam zamanında ve full yatırdık. Sonradan öğrendik ki, birçok banka, munzam karşılıklarını hiç yatırmıyormuş. Ceza da kesilmiyormuş. Şubat krizinde talep 70 trilyondu. 40 trilyonu ödedik. 30 trilyonu da Merkez Bankası"ndan istedik. Merkez Bankası"nda munzam karşılık olarak 103 trilyonumuz vardı. Mevduat munzam karşılıklarını tam yatıran ender bankalardan biriydik. O çekilişi atlatsaydım (martta oldu) mayıs ayında Bankacılık Düzenleme ve Denetleme Kurulu takas programı ile bir çok bankanın zararını azalttı. Kur fiksajı adıyla takas yapıp, hazine bonolarını düşük bir kurla, o günkü kurdan daha düşük kurla takas ettiler. Onu bırakın birçok banka 300-500 trilyon lira zarar açıkladı."
      <br/>
      <br/>
      Aksoy, devletin batık banka patronlarına eşit muamele yapmadığını söylüyor. El konulan Kablonet gibi en kıymetli şirketlerinin rakiplerine peşkeş çekilmek istendiğini öne süren, evine bile haciz işlemi uygulandığını ve halen yurtdışına çıkmasının yasak olduğunu anlatan Aksoy, şöyle devam ediyor:
      <br/>
      <br/>
      "Çukurova"nın hangi şirketine el konuldu? Mehmet Emin Bey yurtdışına çıkabiliyor mu? Turkcell satıldı mı? En azından insan devletten eşit muamele bekler. 69.1 milyon dolarla en çok tahsilat benden olacak, ama benim şirketlerime el konulacak, Leasing"den faktoringe, kablonet"ten diğerlerine her şirkete el konacak. Aynı alacak için icra takibi yapacak, aynı alacak için 6183"ü (kamu alacakları ile ilgili kanun) uygulayacak, aynı alacak için şirketlerim durdurulacak. Evime gelip, 35 milyarlık tabloyu, eşimin 206 Pejo"sunu, 10 milyarlık arabayı alıp, lüks araba diye satanlar ne gösterisi yapıyorlar. Ben bunları yaşıyorum..."
      <br/>
      <br/>
      Erol Aksoy"un iki saat süren röportajda son sözleri şöyle oldu: "Kimse, torbalar dolusu götürenlerle, hangi ilişkilerle devletten banka alıp, nasıl ödedikleri belli olmayanlarla, 17 yıllık banka sahibi ve 30 yıllık bankacıyı karıştırmasın. Benim fotoğrafımı onlarınki ile yan yana koymasınlar."
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2669), [web.archive.org (arşiv bağlantısı)](http://web.archive.org/web/20060715235420/http://www.aksiyon.com.tr:80/detay.php?id=2669)
