# Londra’da üst düzey 200 Türk bankacı var

*Faruk Mercan 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      30 yıldır Ortadoğu ülkeleri ve Türkiye’de çalışan İngiliz gazeteci Hugh Pope, yazılarında Nasreddin Hoca fıkralarına, arabesk şarkı sözlerine yer verecek kadar bizi tanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090123102910im_/http://www.aksiyon.com.tr/resim/628/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090123102910/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090123102910/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090123102910oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090123102910oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   1997 yılı şubat ayı… Şu anda Genelkurmay 2. Başkanı olan Orgeneral Ergin Saygun, tuğgeneral rütbesiyle Kars’taki mekanize tugayın komutanı,  Amerikan gazetelerinin Türkiye’deki temsilcilerini ağırlıyor. Bir haftalık bu Doğu turuna katılan gazetecilerden biri, Wall Street Journal Türkiye muhabiri Hugh Pope. Kars’taki akşam yemeğinin sonunda, göğüslerinde çaprazlama fişeklikler olan bir grup dansçı sahneye çıkıp Kafkas dansları sergilemeye başlıyor. Ruslara karşı Kafkas direnişinin kahramanı olan Şeyh Şamil için yazılmış bir halk şarkısını seslendiren dansçıların bıçaklarını çıkarıp birbirlerine cesaretle fırlatmalarını korkuyla izleyen Pope’un omzuna bir anda yapışan bir el, “Hadi sahneye gel” diyor.
   <br>
    <br>
     Dansçılar, hançerlerin fırlatıldığı hedef tahtasına geçmesini istediklerinde, “Asla, bunu hayatta yapmam.” diyor. Ama dansçılar etrafında bir halka oluşturup sahneden kaçmasını engelleyince başka çaresi kalmıyor. Bir dansçının sırtüstü yere yatırdığı Pope’un karnının üzerine konulan hedef tahtasına, hızlanan davullar eşliğinde bir dansçının iki metreden ağzıyla fırlattığı bıçak tam isabet ediyor. Sonra bir dansçı Pope’un kafasının; bir diğeri ayaklarının üstüne çıkıyor. O arada tahtaya bıçaklar gelmeye devam ediyor. Fırlatılan bıçakların birkaçı tahtanın kenarına isabet edince büyük bir korku yaşayan Pope, yara almadan ayağa kalkınca, bir alkış tufanı kopuyor.
     <br/>
     <br/>
     Titreye titreye yerine geçip oturan Pope’un yanına gelen basın turunun düzenleyicisi Genelkurmay basın sözcüsü Kurmay Albay Hüsnü Dağ, ona şöyle diyor: “Bu gece bir erkek olduğunu kanıtladın!” Birkaç yazısında Türk ordusuna hakaret ettiği gerekçesiyle daha önce Hüsnü Dağ tarafından uyarılmış olan Pope, acaba o geceki bu hançer oyunu için özellikle mi seçilmişti?
     <br/>
     <br/>
     VEHBİ KOÇ’UN MEKTUBU
     <br/>
     <br/>
     “Niye beni seçtiler bilmiyorum. O zaman ben Refah Partisi’ne çok yer veriyordum. Laik kesim bana çok büyük tepki gösteriyordu. Siz bu İslamcıları anlamıyorsunuz. Gizli planları var. İslamcılara en ufak bir yer verirseniz, her şeyi kaybederiz yaklaşımı vardı. Bazı generaller öyle düşünüyorlardı ve bana söylediler.” diyor Pope. Kendisine bu telkinde bulunanlara, “İslamcıların gizli planları olduğunu kabul ediyorum. Ama o planları gerçekleştirmeleri mümkün değil. Çünkü Türk toplumu öyle değil.” cevabını veriyormuş.
     <br/>
     <br/>
     46 yaşındaki İngiliz gazeteci Pope, tam 30 yıldır Ortadoğu ülkeleri ve Türkiye’de. 1987’den beri çalışmalarını İstanbul’dan yürüten, Antalya’da da kendisine bir ev yapan Pope’un eski eşi gazeteci Nicole Pope ile birlikte yazdığı “Turkey Unveiled” (Çıplak Türkiye) kitabı, Amerikan üniversitelerindeki 50’yi aşkın Ortadoğu Araştırma Merkezinde ana metin olarak okutuluyor. Yakın zamanda Türkiye’yi ve Türkî cumhuriyetleri konu alan, “Türkî Dünyanın Yükselişi” kitabı da yayımlanan Pope, şu anda Ortadoğu’yu konu alan yeni bir kitap çalışması yapıyor.
     <br/>
     <br/>
     Türkiye’yi yazarken, Atatürk’ün kurduğu ilk fabrikanın bir bira imalathanesi; Diyarbakır’da kurulan ilk sanayi tesisinin bir alkollü içki fabrikası olduğunu yazacak kadar Cumhuriyet tarihinin ayrıntılarını bilen bir gazeteci. Sonuncusu 28 Şubat “postmodern darbesi” olmak üzere Türkiye’deki askerî darbeleri incelerken, Osmanlı döneminde beş padişah ve 43 vezirin bu şekilde askerî darbelerle iş başından gittiğini kayda geçirecek kadar Türk siyaset tarihini irdelemiş.
     <br/>
     <br/>
     İşadamı Vehbi Koç’un 12 Eylül 1980 ihtilalinden sonra Devlet Başkanı Kenan Evren’e gönderdiği mektupta, “Sağlığınız için öğlen uykusunu ihmal etmeyin” tavsiyesini yakalayacak kadar Türkiye’deki asker-sivil ilişkilerinin inceliklerine inmiş. “Türkiye’de hapishanede güçlü olan sokaklara da sahip olur”, “1990’lı yıllarda bir mafya devleti olmanın eşiğinden döndünüz” tespitlerini yapacak kadar yakın zamandaki sosyal gelişmeleri izlemiş.
     <br/>
     <br/>
     Güney Afrika’da doğan, İngiltere’de Oxford Üniversitesi Farsça bölümünü bitiren Pope’un Ortadoğu’daki gazetecilik macerası, Arapça öğrenmek için 1970’lerin sonunda Mısır, Lübnan ve Suriye’ye gitmesiyle başlıyor. “Henüz çocuk yaştayken Beyrut’taki iç savaşı yaşadım.” diyen Pope, 1982’de Suriye’de gazeteciliğe başlıyor. Ertesi yıl Lübnan’a geçiyor ve 1985’e kadar buradaki iç savaşı izliyor. 1985’te İran’da; 1986-87 döneminde Güney Kıbrıs’ta bulunuyor, ardından İstanbul’a geliyor. “Ortadoğu’da yedi ayrı ülkede ev kurdum. Ama hiçbirinde Türkiye’deki kadar rahat olmadım.” itirafında bulunan Pope’un Türkiye ile siyasi anlamda ilk karşılaşması Kıbrıs’ta olmuş: “Orada evim tam yeşil hattaydı. Türkler orada Rumları korkutmak için bir atış alanı kurmuşlar. Ben her sabah büroya giderken esas duruştaki Türk askerini görüyordum. Atış eğitimi sırasında silah sesleri korkutucu oluyordu. O zaman gelip gidiyordum, ama henüz Türkiye’yi yakından tanımıyordum. Hatta İstanbul’a geldiğim zaman, ailemi getirip getirmemeyi tanıdığım kişilere sordum.”
     <br/>
     <br/>
     ORTADOĞU’DA İNSANLAR BİZE HOŞ BAKMIYOR
     <br/>
     <br/>
     Öğrenim gördüğü Oxford’un İngilizce sözlüğünde Türk kelimesinin karşılığı “kaba, acımasız, insafsız bir tiran” olmasına rağmen, okuduğu tarih kitapları Türklerden “barbar millet” olarak bahsetmesine rağmen acaba o neden Türkiye’ye gelmeyi ve İstanbul’da yaşamayı tercih etti? Şu cevabı veriyor: “Lübnan’da, Suriye’de, İran’da bir Batılı olarak çok rahat değildim. Çünkü biz bölgeyi o kadar karıştırdık ki... İnsanlar bize hoş bakmıyorlar. Genelde Araplar bizi hep suçluyorlar. Ortadoğu’yu siz karıştırdınız diyorlar. Kendinizi iyi hissetmiyorsunuz. İran’da bir sene kaldım. Her gün mücadele verdim. Müthiş bir baskı altındaydım. Her kelimeye baktılar. Bir gün beni bir kelimeden dolayı ihraç ettiler. Ben aptalca bir şey yaptım. İran’da Humeyni’den sonraki ikinci adam olan Ayetullah Muntazari’nin portresini yazdığımda, bakışlarından dolayı onu baykuşa benzettim. Batı’da hayvan benzetmelerini seviyoruz. Ama Ortadoğu’da hiç kimse sevmez. Bu muhabir bizim ikinci liderimize baykuş dedi. Bize komplo kuruyor diye ihraç ettiler.” Pope, Muntazari’ye Batı kültüründe baykuş bakışlı olmanın ne anlama geldiğini anlatan bir mektup yazıp özür diledikten sonra, bu sınır dışı kararı geri alınır.
     <br/>
     <br/>
     Belki de İstanbul Boğazı’nı yüzerek geçen tek Batılı gazeteci unvanına da sahip Pope. Haber ve kitaplarında Türkiye’deki toplum ve siyaset yapısını incelerken Turgut Özal, Süleyman Demirel ve Kenan Evren’in sözleri kadar Nasreddin Hoca fıkralarına, arabesk şarkı sözlerine, “devletin malı deniz, yemeyen domuz” gibi halk deyişlerine bakabilmiş bir gazeteci o. Millet olarak karakteristik özelliklerimizi anlatırken, “Arabalarınızın motor yağlarını düzenli olarak değiştirmeyi ihmal etmiyorsunuz; ama sağlık kontrolü yaptırmak pek aklınıza gelmez.” diyecek kadar bizi tanıyor. “Okumamak, kendini en çok İstanbul metrosunda belli eden bir özellik. Metrodaki insanların zaman öldürme biçimi, gözlerini başka insanlara dikmek” tespiti de ona ait.
     <br/>
     <br/>
     28 Şubat sürecinin yaşandığı 1997 yılında, Genelkurmay’da yabancı gazetecilere brifing verilirken, Genelkurmay basın sözcüsü Kurmay Albay Hüsnü Dağ’ın odasında gördüğü bir manzaraya hayli şaşırmış Hugh Pope. Albay’ın odasında Taliban’ın Afganistan’da başkent Kabil’i ele geçirdikten sonra çekilmiş bir resim asılıymış. Bu resmi gösteren Albay Dağ, “Bunun burada olmasına asla izin vermeyeceğiz” demiş: “Çok çarpıcıydı. Çok hareketli bir fotoğraftı. Taliban Kabil’de ya bir hanıma saldırıyor, ya bir televizyon kırıyor. Albayın büyük ofisindeki tek dekorasyon bu resimdi. Çok ilginç bir manzaraydı. Türkiye’nin böyle olmasına izin vermeyeceğiz dedi. Ama ben İstanbul ile Kabil arasındaki mesafeyi bildiğim için Türkiye’de öyle bir tehlike olmadığını da biliyorum.”
     <br/>
     <br/>
     Pope, ısrarla Türkiye’nin sağ veya sol kaynaklı tek bir ideolojinin egemenliğine girme tehlikesini çok geride bıraktığı görüşünde. Ona göre, İslam’ın pragmatik yorumu sayesinde Türkiye’de İslamcı bir rejim değişikliği de mümkün değil. “Ben Afganistan’da nasıl kol kesildiğini de gördüm. Ama Türkiye çok farklı bir ülke.” diyor ve şöyle devam ediyor: “Türkiye’ye ilk geldiğim günleri hatırlıyorum. Karşı görüşü kabul etmek mümkün değildi, herkes olaya siyah beyaz bakıyordu. Ama 1990’da, 1991’de televizyondaki açık oturumlar, tartışma programları başladığı zaman herkesin bunlara nasıl hayran kaldığını gördüm. Bu insanların karşı görüşleri var, ama birbirlerine vurmuyorlardı. Heyecan dolu bu programlar geceleri saat üçe, dörde kadar sürdü, saatlerce tartışıldı. Herkes karşı görüşlere saygı duymaya başladı. Görüyoruz artık, laik Türkiye İslami kökenli bir hükümeti kabul ediyor.”
     <br/>
     <br/>
     Pope’a göre Türkiye’de kim Batı yanlısı kim değil karışmış durumda. Özellikle 2003 yılından itibaren hükümetin Amerika yanlısı ve Avrupa Birliği çizgisinde yer aldığını, ordu ve ‘Cumhuriyetçi yapılanma’nın ise Washington ile Brüksel arasına mesafe koyduğunu belirtiyor. “Türkiye’nin en açık sözlü generali” olarak tanımladığı bir komutan ona, “Türk Silahlı Kuvvetleri Avrupa ve Avrupalıya güvenmiyor.” demiş. Ama Pope’a göre AK Parti de şu anda Avrupa Birliği’nden biraz soğumuş durumda. Bunun sebebi de Avrupa İnsan Hakları Mahkemesi’nin türban aleyhine aldığı kararlar.
     <br/>
     <br/>
     “Ne Avrupa Birliği Türkiye’yi içine alır ne de Türkiye Brüksel’den emir kabul eder. Zaten 15 sene sonra Avrupa Birliği kesin değişecek. 15 sene sonra ne olacağını bilmiyoruz.” diyor. Ona göre şu anda Irak’ta Kürt devleti oluşumu tehdidi altında olan Türkiye için en büyük güvence büyüyen, müreffeh bir ekonomi ve açık bir toplum. “Bence Türkiye şu anda iyi yolda… Türkiye güçlü bir ülke değil, ama güçlü tarafları var. Mesela İngiltere’de Beko-Arçelik grubu, piyasanın yüzde 15 kadarına sahip. On sene önce bu beklenemezdi ve bu bir güven veriyor Türkiye’ye. Güven, istikrar, zenginlik gelirse korkular azalıyor. Eskiden bir güvensizlik vardı Türkiye’de.” İstanbul’da yapılan son Dünya Ekonomik Forumu’yla ilgili gözlemlerini anlatırken de önemli tespitlerde bulunuyor: “Bu ekonomik forumda, ilk defa Ortadoğulular çok yoğun olarak İstanbul’a geldi. Senelerden beri Batılı şirketler İstanbul’u bir merkez olarak kullanıyordu. Hem Ortadoğu için, hem Orta Asya için, hem Karadeniz bölgesi için. Batılı şirketlerin Ortadoğu’ya satışları buradan oldu. Ama artık Ortadoğu arada Batılı şirketler olmadan İstanbul’a gelmeye başladı. Psikolojik olarak Ortadoğulular Türkiye’yi kabul ediyorlar artık. On sene önce Ortadoğulular Türkiye’yi kafir devlet olarak görüyordu. 2003’te Türkiye ABD’nin askerî taleplerini reddedince (1 Mart tezkeresi)  Ortadoğu’dan büyük bir ilgi kazandı. Bu ilgi 2004’te doruğa çıktı. Türkiye Amerika’nın bölgedeki öncüsüdür imajı biraz azaldı. Birçok alanda Türkiye ile Ortadoğu arasında kanallar açıldı. PKK meselesi ortadan kalkınca, burada kilit rolü oynayan ve eskiden Türkiye’nin en hararetli karşıtı olan Suriye şimdi en hararetli destekçisi.”
     <br/>
     <br/>
     Batılı şirketlerin Türkiye’nin bölgedeki rolünü yeni bir Osmanlı devleti olarak gördüklerini belirten Pope, Türklerin global şirketlerdeki yükselişine de dikkat çekiyor: “Londra’da 200 yüzden fazla Türk bankacı var. Bunlar yüksek rütbeli bankacılar. O hale geldiler.” New York’ta marketler zinciri satın alan bir Türk işadamından, 28 yaşında New York’a giden bir Türk genci olan Gürkan’ın 20 yıl sonra kendi petrol istasyonunu satın almasından bahsediyor: “Türkler Amerika’yı fethediyorlar. Coca Cola şirketinde Cem Kozlu’dan sonra, Muhtar Kent en tepeye çıktı. Şimdi Coca Cola’nın bütün uluslararası operasyonları Muhtar Kent’in elinde. Avrasya bölgesi Ahmet Bozer’in yönetiminde. 15 sene önce İstanbul’daki yabancı şirketlerin genel müdürleri yabancıydı, şimdi Türk. Bu şirketler Türkleşti. Örneğin Chase Manhattan Bankası Türkiye şubesinin başında bir Türk var ve İsrail’den Rusya’ya, Kazakistan’dan Romanya’ya kadar uzanan bir bölgeden sorumlu. Çokuluslu Amerikan şirketleri İstanbul’u bir üs olarak kullanıyor.”
     <br/>
     <br/>
     Ona göre bu iyi gelişmeler karşısında Türkiye’nin tek handikabı Güneydoğu sorununu henüz çözememiş olması. Çözüm arayışında önceliğin bölge insanına saygı gösterilmesinde olduğunu belirtiyor. Son günlerde yeniden alevlenen darbe tartışmaları için ise Pope, “Askerler genelde bir boşluğu dolduruyorlar. Kesinlikle bir destek isteyecekler halktan. Destek olmadan, halka rağmen bir şey yapmayacaklar. Halkın iradesine karşı gitmeyecekler. Halkın iradesi şu anda AK partinin lehinde. Şu anda askerler buna karışamazlar ve karışmıyorlar da.” diyor. Ona göre Türkiye bölgesinde biraz tünelin sonundaki ışık gibi. “İran, Irak, Suriye gibi ülkelerde ilerleme çok yavaş. Çünkü en iyi insanlarını kaybediyorlar. En iyi insanları Avrupa’da, Amerika’da duruyor.” diyor.
     <br/>
     <br/>
     20 YILDA BİZE BENZEDİ
     <br/>
     <br/>
     İstanbul’da ev satın aldığında, tapudan çıktıktan sonra kendisinden hâlâ beş bin dolar para isteyen kişiyi örnek gösterip Türklerin “yabancıları sömürmek” gibi özellikleri olduğu gibi abartılı sonuçlara varsa da, hayvanlarına otlaklar arayan Türklerin sürekli Doğu’dan Batı’ya göçlerini anlatırken, “Belki de Türklüğün özü, başkalarından otlanmak” cümlesine yer verse de, şimdiye kadarki yabancı gazeteciler içinde herhalde bizi en fazla anlamaya çalışanı galiba bize en fazla benzeyeni Hugh Pope. Bizde tespit ettiği “bıyıklı bir eşkıya edasıyla kanunları çiğneyerek kısa yoldan köşeyi dönme” eğilimine bir ara o da uymuş! İstanbul’daki evinin balkonunu kanunlara aykırı olarak kapattırmış. Üstelik gelen görevliye “Benim balkonumu kırmadığınız için teşekkür ederim” diyerek bir de kitap hediye etmiş: “Yanlış yaptım ve bunun cezasını yedim. Paramı kaybettim. Ben o balkonu kapatırken, her şikâyet hakkımı kaybettim, çünkü ben de suçlu duruma düştüm. Anladım ki rüşvetle iş kalıcı olmuyor. Ben rüşvet vermedim, ama benim için galiba başkaları verdiler. Ben bundan ders aldım. Antalya’daki yeni evimi yaparken her şeyi kanunlara uygun yaptım. Hiç kimseye kuruş para vermedim. Ve tam iskanlı bir evim oldu.”
     <br/>
     <br/>
     <br/>
     HUGH POPE’A GÖRE BİR TÜRK’ÜN TİPİK ÖZELLİKLERİ
     <br/>
     <br/>
     Zamanla kendime özgü, bilimsel olmayan bir Türk nitelikleri listesi oluşturdum. Bunların başında aileye sadakat, korkusuzluk, risk alma isteği, körlemesine bir işe dalmayı sıralayabilirim. Bunlara yaşlılara saygı, planlamadan nefret etmek, acıya dayanıklılık, özür dilememek ve kendi kusurlarını kabul etmemek, liderlerle aşk nefret ilişkisi ve kontrol altına alma isteği eklenebilir. Pek çok Türk konuşmayı yazmaya tercih eder. Yabancılara beslenen misafirperverlik duygusu bir sömürme güdüsüyle karışır. Pek çok Türk’ün kalbinde otoriter idare sevgisi ile bıyıklı ve kahraman bir eşkıya edasıyla kanunları çiğneyerek kolay yoldan köşeyi dönme isteği çarpışır. Bir Türk dünyaya bedeldir gibi modern uydurmaların yanında Türkün aklı sonradan gelir başına gibi kendini hafife almaya yönelik ifadeler de olabiliyor.
     <br/>
     <br/>
     BATI’NIN ORTADOĞU’DA ANLAYAMADIĞI YEDİ ŞEY
     <br/>
     <br/>
     “Ortadoğu kitabımda Batı’nın anlamadığı yedi temayı işliyorum. Birincisi, Ortadoğulu halklar nasıl ezildiler. Bundan sonra nasıl onlardan normal bir reaksiyon bekleyemezsiniz. Mesela Irak’ta Saddam’ı deviriyorsun, hemen demokrasi bekliyorsun ama öyle olmaz. İkincisi, Arap- İsrail çatışması. Bu konuda nasıl yanıltıcı raporlar veriyoruz. Her zaman barış olacak diye pompalıyoruz, ama yanıltıyoruz. Çünkü ufukta hiç barış yok. Ben hayatta iken de hiç barış olmayacak bu bölgede. Ben inanmıyorum buna. Ortadoğu’nun o kısmında hiç barış ihtimali görmüyorum. Ama yazıyoruz, mecbur yazıyoruz. Bunun niye böyle olduğunu anlatıyorum. Üçüncüsü, İslam paradoksu. Bana göre Batılılar yanılıyorlar. İslam’ı hep tek bir şey olarak görüyorlar. Birçok din kültürü var. Türkiye, İran Suudi Arabistan... Bu ülkeler aynı değil. Mesela bana telefon geliyor. Hugh bu konuda İslam dünyası ne düşünüyor? Veya bir gün meşhur bir think tank’in başkanı bütün gün dolaşıyordu. Think tank’in içerisinde Kur’an okuyordu. Sanki Kur’an okursa Ortadoğu’yu anlayacak. Kur’an İslam’ın mukaddes bir parçası ama, İran’ın politik durumunu anlatmıyor. O saçmalığı anlatmak istiyorum. Dördüncüsü, İslam’ın siyasallaşmasının sonuçlarını anlatmak istiyorum. İslam’ın siyasallaşması uzun vadede dinî duyguları öldürüyor. Mesela İran’da, halkın yarısından fazlası dinden nefret ediyor. Sonuç bu. Türkiye laik bir devlet, ama halk oldukça dindar. Beşincisi, El Kaide’yi anlatıyorum. Suudi Arabistan’da, 11 Eylül eylemini yapanlarla aynı evi paylaşmış olan birini buldum, onunla konuştum. Altıncısı, Ortadoğu’dan çıkan bir haberin bilmediğiniz tarafı nedir? Bilgi akışı ne kadar sağlam bunu bilemezsiniz. Burada bilgi akışı kirli su gibi kirli. Bunun yanlarını anlatıyorum. Ortadoğu’da bir şeyin ne olduğunu hiç anlayamıyorsunuz. Hiç kimse bir şeyin bütün yönlerini bilmiyor. Yedinci olarak meşruiyeti tartışıyorum. Yani devlet nasıl meşruiyet kazanıyor Ortadoğu’da? Krallar, başkanlar arasındaki farklar.
     <br/>
     <br/>
     Demokrasi değil, ama belki biraz demokratik olabilirler. Onu biraz anlatmak istiyorum.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=26193), [web.archive.org (arşiv bağlantısı)](http://web.archive.org/web/20090123102910/http://aksiyon.com.tr:80/detay.php?id=26193)
