# Formula’da bir şeyh'ler oluyor

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20030704144502im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030704144502im_/http://www.aksiyon.com.tr/resim/47/58.jpg" vspace="5"/>
  </p>
 </font>
 <font class="content">
  Akfırat beldesindeki operasyon gündemi bir hayli meşgul etti. Ama olayın medyaya yansımayan bir yönü daha vardı: Sözkonusu yer Formula—1 yarışları için yapılacak pistin arazisiydi. “Sanıklar, savunmalarında üzerlerine atılı suçları ret ve inkar ederek suçsuz olduklarını belirtmiş ve bu suçlamaların o yörenin Formula—1 yarışları için seçilmiş pist alanı olmasından kaynaklandığı görüşüne yer vermişlerdir.” Bu satırlar, İstanbul Devlet Güvenlik Mahkemesi savcıları Selahattin Demir ve Ahmet Ayvaz tarafından hazırlanan, “Sahte Şeyh” davasının iddianamesinden alındı.
 </font>
 <p>
  <font class="content">
   Jandarmanın İstanbul’da Tuzla’nın Akfırat beldesinde “Sahte Şeyh” unvanı verilen 63 yaşındaki Yaşar Yılmaz ve arkadaşlarına yönelik olarak 12 Ocak 2003 günü yaptığı operasyondan sonra dava açan savcıların, 11 sayfalık iddianamede “Formula—1” yarışlarını anması dikkat çekiciydi. Savcıların davayı açmasından tam 22 gün sonra, 20 Şubat 2003 günü Resmi Gazete’de yayınlanan “Formula 1 pisti ihalesi” ilanı, bu olayı daha da ilgi çekici hale getirdi. Çünkü 5 kilometrelik yarış pisti ile birlikte oteller ve konaklama evlerinin yapılacağı yer, “Sahte Şeyh” Yaşar Yılmaz’ın Jandarma tarafından basılan çiftliğiydi.
   <br/>
   <br/>
   Üstelik Formula—1’in 2 bin 189 dönümlük güzergahı dahil buradaki 25 bin dönümlük bir arazi, devletin kontrolündeki bir vakıf alanıydı ve tapu kayıtlarında “Karaaliler Çiftliği” olarak geçmekteydi. Dolayısıyla “Akfırat Şeyhi” Yaşar Yılmaz ve çevresinin üzerinde yıllardır yaşamlarını sürdürdüğü ve yaklaşık bin dönümlük bir çiftlik kurduğu yerin tamamı da vakıf alanıydı.
   <br/>
   <br/>
   Şirkette Yalım Erez’in kardeşi de var
   <br/>
   <br/>
   Formula 1 pisti ihalesi 3 Mart 2003 günü yapıldı. İhaleye sadece “Formula 1 İstanbul Yatırım Anonim Şirketi” katıldı ve kazandı. Buna göre şirket “yap—işlet—devret” modeliyle 20 yıllığına kiraladığı sözkonusu 2 bin 189 dönümlük alan için ilk 2,5 yıllık dönemde ayda 2 bin dolar, ilk yarışın yapılacağı 2005 yılından itibaren de ayda 30 bin dolar kira ödeyecek. 2005’ten itibaren her yıl yapılacak olan ve düzenleyici şirkete her yıl 150 milyon dolar kazandırması beklenen Formula—1 olayında özellikle iki isim ön plana çıkıyor. İstanbul Ticaret Odası Başkanı Mehmet Yıldırım ve Türkiye Otomobil ve Motor Sporları Federasyonu Başkanı Mümtaz Tahincioğlu.    Mehmet Yıldırım, Formula—1 ihalesini kazanan girişimin öncülüğünü yapıyor. İki yıl içinde 20 milyon dolarlık yatırım taahhüdünde bulunan şirketin diğer ortakları arasında Yalım Erez’in kardeşi Zekai Erez, Kuşçulu ailesinden Ahmet Zühtü Kuşçulu, Yücel Metal’in sahibi Bülent Yücel, Tunçkaya Kimyevi Maddeler şirketinin sahibi Zülfikar Tunç, Nema Bahçe Kültürleri şirketinin sahibi Mehmet Sadi Okul, Abdullah Bülent Parlak, İstanbul Ticaret Odası’nın kendisi ve İTO Vakfı bulunuyor.  Mümtaz Tahincioğlu ise, Formula—1 yarışlarının Türkiye’de  yapılmasını sağlayan isim olarak tanınıyor. Ralli yarışlarının da organizatörü olan Tahincioğlu, Formula—1’in İngiliz patronu Bernie Eccleston’u Türkiye’ye geldiğinde evinde ağırlamıştı. Bernie Eccleston’un başkanlığını yaptığı Formula—1 Dünya Komitesi, Türkiye’de her yıl yapılacak yarışlardan 13,5 milyon dolar net pay alacak.
   <br/>
   <br/>
   Şeyh operasyonu ve ardından yapılan Formula—1 ihalesi ile, medyanın yanısıra bir aile de yakından ilgilendi. Bunlar, Osmanlı Hazine bakanlarından Mehmet Süheyl Efendi’nin torunlarıydı. Çünkü, üzerinde Formula—1 yarışlarının yapılacağı alan da dahil olmak üzere Akfırat beldesi ve yöredeki üç köyü de içine alan 25 bin dönümlük bu alan Sadri Ali Mehmet Süheyl Efendi’nin 209 yıl önce yani 1794’te kurduğu vakfa aitti. Zaman içinde vakfın mütevelli heyeti dağılmış ve yönetimi tamamen Vakıflar İdaresi’ne geçmişti.
   <br/>
   <br/>
   Şeyh tahliye edilmezse pist yetişmezdi
   <br/>
   <br/>
   Şeyh operasyonu dosyası ve Formula—1 yarışları etrafında gelişen olayları Mehmet Süheyl Efendi’nin torunlarından Dr. Naci Yıldızalp’in avukatı Feridun Dinçer ile konuştuk. Hemen belirtelim, Feridun Dinçer, “Şeyh operasyonu” ile tutuklanıp cezaevine konulan sanıklardan herhangi birinin avukatı değil. 33 yıldır vakıflar hukuku alanında çalışan ve bu konuda uzmanlaşan Avukat Dinçer’in dosyayla ilgilenmesi, vakfın mirasçılarından Dr. Naci Yıldızalp’in kendisine gelmesiyle başlıyor.
   <br/>
   <br/>
   Avukat Dinçer öncelikle, sözkonusu arazi üzerinde Formula—1 yarışlarının yapılmasına karşı olmadıklarını belirtiyor. Ancak Dinçer’e göre, devlet ayda en az bir milyon dolar kira alması gereken bir alanı, 2 bin dolar gibi komik bir rakamla, ihaleyi kazanan gruba tahsis etti. Avukat Dinçer, ihale sürecinin sadece Mehmet Yıldırım’ın başını çektiği grubun katılımını sağlayacak şekilde düzenlendiğini ve “Akfırat Şeyhi” Yaşar Yılmaz’a yönelik operasyonun da bu amaçla yapıldığını öne sürüyor. “Devleti bu işe alet ettiler” diyen Avukat Dinçer’e göre, Formula—1 yarışlarının taahhüt edilen 2005’te başlayabilmesi için pistin yapımına en geç nisan, mayıs aylarında başlanması, bunun için de ilk olarak Yaşar Yılmaz’ın çiftliğinin boşaltılması gerekiyordu:
   <br/>
   <br/>
   “Akfırat beldesi ile ilgili olarak çıkartılan haberleri biz daha görür görmez bu işi anladık. Hadise nedir? Buraya talip olan bir grup var. Akfırat beldesindeki o şeyh orada müdahalesi çok güç bir krallık kurmuştu. Çünkü çok sayıda çevresi vardı. Oradaki toprağa öyle bir yerleşmiş ki, toprağı sahiplenmişti. Ve korumaları vardı. Mahkeme kararıyla çıkarılmak istense belki de sekiz sene, dokuz sene davalarla uğraşmak gerekecekti. Formula—1’e de hemen başlamak lazım, çünkü 2005 için takvim vermişler. Mahkemede seneler sürecek bir davaya girdiğin zaman, Formula—1 projesini tamamen ortadan kaldırırsın. 2005’te başlamazsa adamlar Türkiye’den vazgeçtik derler, biter. Bunu sağlamak için devleti alet ettiler. Vay sen şeyhlik kurdun, devlet içinde devlet kurdun deyip devletin ilgili organlarını, güvenlik güçlerini, adalet çarkının organlarını devreye soktular, adamların üzerine yürüttüler. Adamı üç günde oradan toz ettiler. Üç günde toz ettiler. Hatta tahliye olup tekrar geri gelip, eski düzeni devam ettirir diye anında çiftliği dağıttılar. Halbuki şeyh olayı bugüne kadar bilinen bir şeydi. Ama, kendi halinde zararsız adamlar diye devlet dokunmuyordu. Formula—1 olmasaydı, hâlâ şeyhliğini yapıyor olacaktı.”
   <br/>
   <br/>
   Formula’nın yıllık kârı 150 milyon dolar
   <br/>
   <br/>
   Şeyh operasyonu ile eş zamanlı olarak bu bölgenin süratle Formula—1 yarışlarına tahsis edildiğini gören Avukat Dinçer, aynı hızla hem Ankara nezdinde girişimlerde bulunuyor, hem de İstanbul mahkemelerinde davalar açıyor. Vakıflardan Sorumlu Devlet Bakanı Mehmet Ali Şahin’in yanlış bilgilendirildiğini ve bu konuda yanlış yönlendirildiğini düşünüyor: “Vakıflar 2 bin 200 dönümlük yeri ayda 2 bin dolarla kiraya verdi. Dönümü kaç para biliyor musunuz? 85 sente geliyor. 2,5 sene sonra ayda 30 bin dolar, yılda 360 bin dolar olacak. Ama her yıl Formula—1’in Dünya yönetimine 13 milyon dolar ödeyecekler. Devlet, Formula—1 yönetimine bu konuda garanti verdi. Oraya 13 milyon dolar, bize bir milyon doların üçte birini veriyorlar. Halbuki Formula—1’de en önemli şey yer. Çünkü bu her yere yapılamıyor. Sadece 5 kilometrelik bir pisti var bunun. Tesisleri var. Formula—1’den geçen sene Malezya’nın net kârı 148 milyon dolar. Bu en azı. Formula—1 yarışı yapılan ülkelerde yıllık net kâr 150—200 milyon arasında değişiyor.”
   <br/>
   <br/>
   Avukat Dinçer konuşmanın bu bölümünde ilginç bir iddiayı daha ortaya atıyor. Buna göre ihale, şirketin bu bölgede bir “villa kent” kurmasını sağlayacak biçimde düzenlendi. Dinçer, Formula—1 katılımcıları için zaten oteller inşa edileceğini, bu durumda şirkete bir “Formula—1 şehri” kurma imtiyazı verilmesiyle vakfın ve devletin büyük zarara uğrayacağını ifade ediyor: “Turistik tesisler, oteller, restoranlar, konaklama evleri... Sen buraya ticari işletme mi yapıyorsun yoksa sportif bir şey mi? Yalnız Formula’yı yap, öbürlerini yapma. Konaklama evlerinin orada ne işi var? Konaklama evi dedikleri, villalar. Kemer Country’deki villalar gibi. Yapıp tanesi bir milyon dolardan satacaklar. Yarışla hiç alâkası yok. Dikkat çekmesin diye bunu da araya koymuşlar. Ama kimseyi aldatamazlar.”
   <br/>
   <br/>
   Kişiye özel ihale yapıldı iddiası
   <br/>
   <br/>
   Avukat Dinçer, ihalenin bir maddesine özellikle dikkat çekiyor. Bu maddede şöyle deniyor: “Teklif sahibi şirketin kuruluş sermayesinin minimum on trilyon lira olması, bilahare bir yıl içerisinde sermayesinin minimum 20 trilyon liraya çıkartılması için yazılı belge vermesi.” Formula—1 ihalesini kazanan şirketin, ihalenin ilan edildiği 20 Şubat 2003 günü kurulduğunu belirten Avukat Dinçer sözlerini şöyle sürdürüyor: “10 trilyon lira sermaye ile kurulan kaç tane şirket vardır? Vakıflar idaresine söyledim. Kişiye özel ihale yapıyorsunuz dedim. Çünkü, 10 trilyon lira sermayeli bir şirketi hemen kurmak çok zor. 20 Şubat’ta ihale ilanı çıkıyor, 3 Mart da ihale günü. 20 Şubat’tan iş günü olarak 6 gün var. Bu altı gün içinde ihaleye katılmak isteyen bir şirketin sermayesini bulunduğu rakamdan 10 trilyon liraya çıkarması mümkün değil. Çünkü onun bir prosedürü var. Mahkemeden kararlar alıyorsun, Ticaret sicilinden alıyorsun, bakanlıktan alıyorsun, genel kurullar yapıyorsun, ilanlar yapıyorsun, bu kararları kesinleştiriyorsun. Mümkün değil bu kadar zamanda yetişmez.”
   <br/>
   <br/>
   Formula—1 ihalesinin bir başka şartı da şuydu: “Türkiye Otomobil ve Motor Sporları Federasyonu’ndan Formula—1 organizasyonunun yatırımı ve işletmeciliği konusunda yeterlilik belgesi alınması.” Federasyon hem ralli yarışlarının hem de Formula—1’in düzenleyicisi konumunda. Avukat Dinçer, Federasyon Başkanı Mümtaz Tahincioğlu ile Mehmet Yıldırım’ın yakınlığına işaret ediyor ve “Başka bir firma bu ihaleye katılsa bile bu  yeterlik belgesini vermezlerdi. Bu belgeyi başka yerden alamazsın. Çünkü Ralli ve Formula—1’in organizatörlüğünü yalnızca onlar yaparlar” diyor.
   <br/>
   <br/>
   Dosya İnsan Hakları Mahkemesi’ne gidecek
   <br/>
   <br/>
   Avukat Dinçer, sözkonusu yerin ne kadar değerli olduğunu anlatırken, vakfın mirasçılarına, “Bize metrekaresini bir dolardan satın” önerisi getirildiğini belirtiyor. Bu durumda, 2 bin 189 dönümlük alana 2 milyon 189 bin dolar değer biçilmiş oluyor. Ancak vakıf mirasçıları bu öneriyi reddetmiş. Emlakçılar, ihale süreci ile birlikte buradaki arazi fiyatlarının inanılmaz boyutlarda değerlendiğini belirtiyorlar. Formula—1’in tesislerinin yapılması ile birlikte burada Bahçeşehir ve Kemer Country benzeri bir yerleşim birimi kurulmasına da kesin gözüyle bakılıyor.
   <br/>
   <br/>
   Avukat Feridun Dinçer, bu ihale ile vakfın heba edildiğini ve adeta belli bir şirkete peşkeş çekildiğini belirterek, “Bu iş burada bitmeyecek. Avrupa İnsan Hakları Mahkemesi’ne kadar gideceğiz. O zaman devlet çok büyük tazminatlar ödemek zorunda kalacak” diyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2483), [web.archive.org (arşiv bağlantısı)](http://web.archive.org/web/20030704144502/http://www.aksiyon.com.tr:80/detay.php?id=2483)
