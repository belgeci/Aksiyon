# Hâkimden korkan gazete patronu

*Faruk Mercan 2006.11.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhuriyet gazetesinin sahibi Doğan Nadi, hâkim önünde korkup sigarasını cebine koyunca nasıl yandı? Pekin Büyükelçiliği isteyen Çetin Altan’a ne oldu?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070210143704im_/http://www.aksiyon.com.tr/resim/625/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avukat Nihat Türel, 1990’lara kadar Cumhuriyet gazetesinin hukuk danışmanlığını yaptı. Aynı yıllarda Çetin Altan, Doğan Nadi gibi önemli gazetecilerin avukatı olarak mahkemelerdeki duruşmalara girdi. Cumhuriyet Halk Partisi’nde politikaya giren ve bir ara İstanbul Büyükşehir Belediye Başkanlığı koltuğuna da oturan Türel’in hatıralarında birbirinden ilginç olaylar yer alıyor.
   <br>
    <br>
     1970’li yıllarda Cumhuriyet gazetesinin sahibi Nadi ailesi, İstanbul Nişantaşı’nda, merdivenleri kırmızı halı ile kaplı lüks binalarında oturmaktadır. Öyle ki, hastalanan kapıcılarını bile tedavi için Londra’ya gönderirler. O yıllarda İlhan Selçuk’un yazdığı bir yazı sebebiyle Cumhuriyet’in sahibi Doğan Nadi’nin mahkemede ifade vermesi gerekir. Sorgu hâkiminden ifade için çağrı alan Doğan Nadi, Avukat Nihat Türel’i arayarak, “Aman sen de benimle gel. Dışarıda dur o bile bana yeter.” der. Birlikte adliyeye geldiklerinde Doğan Nadi, daha hâkimin odasına girmeden sigara üstüne sigara yakmaya başlar. Bayan hâkimin çağrısı üzerine odaya girdiklerinde neler yaşandığını Avukat Türel anlatıyor: “Bir baktım Doğan Bey yanıyor. Hâkim koştu, biz koştuk. Ceketini çıkardık, yangını söndürdük. Hâkimin odasında sigarayı atacak yer yok. Heyecandan cebine koymuş.”
     <br/>
     <br/>
     Nihat Türel, Cumhuriyet gazetesinde 1990’lı yıllarda Hasan Cemal ile İlhan Selçuk arasında büyük bir savaşa sahne olan olayların da tanıklarından biri. Hasan Cemal-Okay Gönensin ekibi gazeteye hâkim olunca İlhan Selçuk-Uğur Mumcu  ekibi gazeteyi terk etmişti. O sırada gazetedeki teknoloji yenilenmesi sebebiyle İmar Bankası’nın sahibi Kemal Uzan’a borçlanıldığını belirten Türel şöyle devam ediyor: “Cumhuriyet’in sahiplerinden Emine Uşaklıgil ile birlikte Kemal Uzan’ın Mecidiyeköy’deki ofisine birkaç kez gitmiştik. Her gidişimizde Tercüman gazetesinin sahibi Kemal Ilıcak’ı orada beklerken buluyorduk. O da Uzan’ın borçluları arasındaydı.”
     <br/>
     <br/>
     Cem Uzan’ın babası Kemal Uzan, Cumhuriyet’in borç erteleme isteklerini reddetmiş, gazeteye gelen banka avukatları bulabildikleri her şeyi haczetmişler. Türel, o günlerde gazetede tam bir panik havası yaşandığını belirtiyor: “Emine Uşaklıgil’in nasıl çırpındığını hâlâ unutamam. Hemen bir olağanüstü genel kurul yapıldı. İlhan Selçuk ekibinin hazırladığı liste işbaşına geldi. Hasan Cemal durumu fark ettiğinden kısa bir süre önce gazeteden ayrılmıştı. Yeni yönetimin işbaşına geldiği o gün, Okay Gönensin de gazeteden ayrıldı. Emine Hanım da o akşamüstü gazete ile tüm ilişkisini kesti.”
     <br/>
     <br/>
     Nihat Türel bir dönem Akşam gazetesinin  de hukuk danışmanlığını ve avukatlığını yapmış. O yıllarda Akşam’ın en ünlü yazarı Çetin Altan. Türel, “Çetin Altan kadar hakkında ceza davası açılan yazarımız olmamıştır.” diyor. Türel, o sırada gazetenin yazı işleri müdürü olan günümüzün ünlü tarihçisi Doğan Koloğlu ile birlikte haftada bir iki gün Çetin Altan’ın yazıları için ağır ceza mahkemelerine ifade vermeye gittiklerini belirterek şöyle devam ediyor: “Bir sorguda Doğan Koloğlu yine sorgulanıyor. Yalnız bu sefer soru soran hâkim biraz sert mizaçlıydı. Yazıyı didik didik etti. Şu cümle ne anlama geliyor, bu ne anlama geliyor gibi sorularla Doğan’ı iyice bunaltıyordu. Bir de bu soruları azarlar gibi yüksek sesle sorunca Doğan’ın sinirleri öylesine bozuldu ki, elini yanaklarına koyup hüngür hüngür ağlamaya başladı. Mahkeme heyeti, ne yapacağını şaşırdı. Duruşma başka bir güne ertelendi.”
     <br/>
     <br/>
     ÇETİN ALTAN’IN PEKİN HAYALİ
     <br/>
     <br/>
     12 Mart 1971 muhtırası öncesinde, sol bir cuntanın askerî darbe ile yönetimi devralacağı beklentisinin iyice yoğunlaştığı günlerde, Nihat Türel ile Çetin Altan arasında şöyle bir konuşma yaşanır: “Akşam gazetesinde Çetin Altan’ın odasında baş başa görüşüyorduk. Çetin bir ara, ‘Geliyorlar’ dedi. Kim geliyor dedim. Canım kim gelecek, askerler geliyor. Bu sefer sol taraftan geliyorlar. Ne yaparım bilemem. Gelen askerleri desteklesem benim gibi sosyalist bir yazara yakışmaz. Karşı dursam ayıp olur. En iyisi Ankara’ya giderim. Henüz Çin hükümetini tanımadığımız için, önce tanıyın der, sonra da beni Pekin’e büyükelçi atamalarını isterim, dedi.”
     <br/>
     <br/>
     Ne var ki, beklenen sol darbe başarısızlıkla sonuçlanır. Ordu komuta konseyi 12 Mart 1971 günü muhtıra yayınlar. Sağcı Demirel hükümeti gider, ama solun bütün kesimlerine yönelik de geniş bir tutuklama kampanyası başlar. İlhan Selçuk, Uğur Mumcu gibi kişilerle birlikte Çetin Altan da tutuklanır. İstanbul’da Selimiye Kışlası’nda İlhan Selçuk ile birlikte uzun süre sorgulanan Çetin Altan, daha sonra bu sorgu cehenneminden çıkarılıp Maltepe askerî cezaevine konulur. Türel cezaevinde Çetin Altan’ı ziyaret ettiğinde ona şunu söylemiş: “Büyükelçi olarak Pekin’e gidemedin, ama çok şükür Selimiye’den buraya gelebildin.” Çetin Altan’ın 1971 öncesindeki sol cuntaların en etkililerinden biri kuran Tümgeneral Celil Gürkan’ı tanıdığını belirten Türel, “Ama Çetin Altan Pekin Büyükelçiliği meselesini şaka yollu söylüyordu.” diyor.
     <br/>
     <br/>
     Dönemin Başbakanı Nihat Erim’in emriyle uygulanan ve “Balyoz Harekâtı” adı verilen bu tutuklama furyasında gözaltına alınanlardan biri de ünlü romancı Yaşar Kemal’in yabancı kökenli eşi Tilda Hanım olmuş. Türel, bir gün yakın arkadaşı Yaşar Kemal’e, “Yaşar gördün mü devlet seni ciddiye bile almıyor. Seni değil, eşini nezarete aldılar.” dediğini belirtiyor.
     <br/>
     <br/>
     O yıllarda, cezaevine sadece ihtilalciler, ünlü solcu yazarlar girmedi. Eylemlere karışan gençler de bundan nasiplerini aldı. Yurtdışına kaçmak zorunda kalan bazı gençlerle Paris’te karşılaştığını belirten Türel, bu gençlerin sağ-sol kavgalarının ne kadar yersiz olduğunu sonradan nasıl anladıklarını şu örnekle anlatıyor: “İzmir’den kaçıp Paris’e gelen genç şöyle diyordu: Ah bir yurduma ve aileme kavuşabilsem. Pasaportumu yırtar, ömrüm boyunca bir daha yurtdışına çıkmamaya yemin ederdim.”
     <br/>
     <br/>
     “PAPATYA MEMDUH”
     <br/>
     <br/>
     Dönemin Deniz Kuvvetleri Komutanı Oramiral Kemal Kayacan, bir yakınını tedavi eden doktora, “Seni de tutuklayacaklar, kendine hemen bir avukat bul” haberini gönderir. Doktor, Avukat Türel’e gelir. Doktor tutuklanır ve cezaevine gönderilir. İstanbul’daki bombalama eylemlerini örgütlemekle suçlanan doktor, duruşma günü mahkemede şu savunmayı yapar: “Gençliğimde Fenerbahçe kulübünde futbol oynadım. İleri üçlüde görev alıyordum. Bir Fenerbahçe-Galatasaray maçında takımda yer almıştım. Final maçıydı, şampiyonluk için Fenerbahçe’nin yenmesi gerekti. Beraberlik Galatasaray’ı şampiyon yapacaktı. Maçın sonlarına doğru beraberlik devam ediyordu. Bir ara top önüme düştü. Kaleci ile karşı karşıya kalmıştım. Dokunsam gol olacak. Ama ne var ki, topun altında yeni açmış bir papatya gördüm. Papatyayı ezmemek için topa vurmadım. Nasıl bombacı olurum?” Memduh Eren ismindeki bu doktor, o günden sonra “Papatya Memduh” lakabını alır.
     <br/>
     <br/>
     Avukat Türel’in anılarındaki bir diğer ilginç bölüm ise İstanbul metrosu ile ilgili. Haşim İşcan’ın İstanbul belediye başkanı olduğu 1960’lı yıllarda Ruslarla, İstanbul metrosunun yapımı için ilişki kurulur. Türel’in belediye başkanvekili olduğu 1971’de, konu yeniden gündeme gelir. Ruslar, Levent’ten başlayıp Şişli, Taksim, Eminönü ve Topkapı’ya kadar uzanacak metro için şöyle bir öneri getirirler: “Biz metroyu yapalım. Elektrik idaresi elektriğin kilovat saatine beş kuruşluk zam yapsın. Borcunuzu bu şekilde ödeyin.” Ancak, Ankara’dan onay çıkmaz. Gerekçe şudur: “Ruslar toprak altında ne olduğunu öğrenecekler!” Türel, “O karar, bir büyük hataydı. İstanbul metrosu çoktan yapılmış olurdu. Ama 1970’lerin, soğuk savaşın en şiddetli yılları olduğunu unutmamak lazım.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26010), [web.archive.org (arşiv bağlantısı)](http://web.archive.org/web/20070210143704/http://www.aksiyon.com.tr:80/detay.php?id=26010)
