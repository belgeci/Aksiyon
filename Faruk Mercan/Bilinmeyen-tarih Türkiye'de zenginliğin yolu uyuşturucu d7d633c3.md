# Türkiye’de zenginliğin yolu uyuşturucu

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20050227092449im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092449im_/http://www.aksiyon.com.tr/resim/372/44.jpg" vspace="5"/>
  </p>
 </font>
 <font class="content">
  Bir memur çocuğu olarak Bingöl Solhan’da dünyaya geldi. Kaderin cilvesi, yarım yüzyıl sonra İstanbul Devlet Güvenlik Mahkemesi’nde önüne gelen Susurluk davasının en esrarengiz sanığı Yeşil kod adlı Mahmut Yıldırım da Solhan doğumluydu.
 </font>
 <br/>
 <p>
  <font class="content">
   İstanbul Üniversitesi Hukuk Fakültesi’nden 1967’de mezun olduktan sonra, 1970—77 döneminde Hazine avukatı olarak, Türkiye’de toprak reformu çalışmalarını ilk yürüten isimlerden biriydi Sedat Karagül. Ancak annesi avukatlığı sevmiyordu ve hakim olmasını istiyordu. Arkadaşlarının da zorlamasıyla o da kararını verdi.
   <br>
    <br>
     Ve, 29 Mayıs 1977 günü Ordu’da “sorgu hakimi” olarak kürsünün öteki tarafında cüppe giymeye başladı. İki sene sonra “Ordu Hakimi” unvanını aldı. 1982 sonunda, Gümüşhane’ye “Ağır Ceza Reisi” olarak atandı. Artık Reis Bey’di.
     <br>
      <br>
       Sıkıyönetim Komutanı çağırınca
       <br/>
       <br/>
       Gümüşhane’deki görevindeyken, Erzurum’daki Sıkıyönetim Mahkemesi’nin de başkanlığını yaptı. Erzurum’da önünden büyük davalar geçti. Alevi—Sünni çatışmasına dayanan 1977’deki Sivas olayları davası, Kars olaylarının davası, DEV—Sol davaları bunlardan birkaçıydı. Bu dosyalar, Erzincan Sıkıyönetim Mahkemesi kapanınca Erzurum’a gelmişti:
       <br/>
       <br/>
       “Erzurum’daki duruşmaları Topçu Alayı’nın sinema salonunda yapıyorduk. Hoparlör kullanıyordum. Beşli heyet olarak, iki hakim sağımda, ikisi solumda, sanık sayısı 300’ü geçen davalardı. Sıkıyönetim’in öyle bir kanunu da vardı. Sanık sayısı 300’ü geçti mi heyet beşliydi.”
       <br/>
       <br/>
       Erzurum’da Reis Bey için, “Cezaevini boşaltıyor” dedikoduları yayılmıştı. 9. Kolordu Komutanı İrfan Yay’la karşı karşıya geldi:
       <br/>
       <br/>
       “Sıkıyönetim’deki askerlerle geçinemedim. Bayağı şiddetli çatışmalar oldu. Çok değerli bir paşa vardı, 9. Kolordu Komutanı İrfan Yay. Bir gün bir haber göndermiş. Bütün hakimler ve savcılar 9. Kolordu’da toplansın diyor. Dedim ki hakimler bağımsızdır. Kimse emir, talimat veremez. Kimse de makamına çağıramaz diye şerh koydum. Büyük olay oldu.”
       <br/>
       <br/>
       Sivas sanıkları masumdu
       <br/>
       <br/>
       Ancak komutan, yaverini gönderip, “Eğer bir talimat, emir gibi bir şey olursa toplantıyı terketsin” deyince bu toplantıya katılmış ve memnun ayrılmış. Reis Bey, Sivas olayları davası için gidip keşif yaptı. Bir hafta öngörülen keşfi, sabah erkenden başlayıp akşam bitirdi. Ve yedi yıl süren Sivas davası, 1983’te beraatle sonuçlandı:
       <br/>
       <br/>
       “İşin tuhafı, yedi sene tutuklu kalan kişilerin suçsuz olduğu görüldü. Şahitlerin yalan söylediği, bulundukları yerlerden olayları görmelerinin mümkün olmadığı görüldü. Sonunda beraat ettiler.”
       <br/>
       <br/>
       Bu davalardan sonra tekrar Gümüşhane Ağır Ceza Reisi olarak olarak iade edildi. Ardından 1986’da Siirt Ağır Ceza Mahkemesi Başkanlığı’na gitti.
       <br/>
       <br/>
       Siirt’te de çok büyük olaylar vardı. Evinin arkasındaki Tugay’dan her gün asker cenazeleri kaldırılıyordu. Reis Bey’in İstanbul’a gelişi 1990’da oldu. Beyoğlu 6. Asliye Ceza Mahkemesi’ni o kurdu. 1996’nın Eylül ayında, Devlet Güvenlik Mahkemesi’ne gelişi Susurluk kazasından yalnızca iki ay önceydi. Sonraki dört yıl boyunca Türkiye’nin en flaş davalarına bakacak olan 6 numaralı Devlet Güvenlik Mahkemesi’ni o kurdu ve başkanı oldu:
       <br/>
       <br/>
       “Daha evvel Sıkıyönetim’de çalıştım. Zor davalardan geldim. Tekrar böyle bir yere gitmek de hiç hoşuma gitmedi. Devlet Güvenlik Mahkemesi’nde çalışmayı esasen pek istemiyordum. DGM’de çok zorluk çektim. Çünkü olayların en sıkı kaynayan zamanıydı. 1 Mayıs 1986 olaylarının davası bana geldi. Büyük davaların tümü bana verildi. Haftada 15—20 dosya geliyordu. Çok korkunçtu. Bir günü 24 saat değil, 48 saat yapsan yine mümkün değildi. Böyle bir durum vardı. Okunması icab eden dosyalardı. Ve biz üyelerimle beraber, savcımla beraber gerçekten de büyük bir hışımla girdik. Hatta bazı dosyaları çok büyük olduğu için arka arkaya alıyorduk. Mesela 1 Mayıs veya Susurluk davasına dikkat edin. Pazartesiden başlar, her gün arka arkaya giderdi. 1 Mayıs’ta 17 örgüt vardı. Her gün bir örgüt davasına bakıyorduk. Öcalan davası da o şekilde oldu. Bunu ilk defa ben DGM’de yaptım. Gece saat 12’ye kadar duruşma devam ediyordu,  sabah 9.00’da tekrar başlıyordu.”
       <br/>
       <br/>
       “Faşist” sloganı zoruma giderdi
       <br/>
       <br/>
       Reis Bey, bu yoğun temponun ikinci yılında, 1998’de mide kanaması geçirdi. Geçen yıl görevi bıraktığında ise, strese dayalı olarak sağ kolunu kaldıramadığından fizik tedavisi hâlâ sürmekteydi. Sabahleyin erkenden, hastaneye gelen memurun yaptığı tedaviye gidiyordu, bu tedaviden hemen sonra sabahki duruşmaya yetişiyordu.
       <br/>
       <br/>
       Oysa, sporun hemen her dalında çalışmış, sportmen bir hakimdi. Geçirdiği iki hastalığa işaret eden kendi deyimiyle, “iki ağır cezaya kurban gitmesi” pahasına, dört senede 2 bin 500 dosyayı sonuçlandırdı. Hatta ilk yıl rekor sayılabilecek bir rakamla 670 davayı sonuçlandırdı. İstanbul DGM’deki dosyaların, diğer mahkemelerdekilerin 30—40 katı bir hacimde oldukları düşünülürse bu durum daha da iyi anlaşılır.
       <br/>
       <br/>
       İstanbul DGM'nin duruşma salonlarındaki atmosferi görenler, o çatı altındaki duruşmaları idare etmenin ne kadar büyük bir marifet olduğunu bilirler. Kürsüdeki mahkeme başkanı ve üyeler için, dosyayı okumuş olmak, yeterli bilgiye sahip olmak kâfi değildi. Reis Bey, duruşmanın saatini beklemenin bile çok zor olduğunu belirtiyor:
       <br/>
       <br/>
       “Her davada, yeni bir davaya giriyormuş gibi bir stres olur. Terliyorsun. Gömlek su, kravat su. Duruşmalarda bana hep su gelirdi ve ceketime kadar temizlikçiye gidiyordu. Bu büyük stresin suyuydu. Olay olacak diye üyeler de ben de çok temkinliydik. Duruşmada kan gövdeyi götüren  şeyler oldu, sandalyeler kırıldı, hücumlar oldu. ‘Faşist devlet, faşist devletin başkanı’ diye bağırıyorlardı. Çok zorumuza gidiyordu. Halbuki biz kanun adamıyız. Daha sonra güvendiler ki, bağırmadılar.”
       <br/>
       <br/>
       Yeşil ve Tarık Ümit bulunamaz
       <br/>
       <br/>
       Ünlü sanıkları konuşmaya başlarken, ilk olarak “hemşehrisi” Yeşil olayını tercih ediyoruz. Bu konuda son derece kısa ve net sözler söylüyor:
       <br/>
       <br/>
       “Yeşil’in izine rastlamak da mümkün değil. Çünkü sağlam bir yere çalışıyordu... Ajanların kuralı odur, kim parayı bastırırsa ona çalışır. Çok güzel bir prensibi var. Tek başına yeme, seni yerler, yedirmezler. Akıllı adam, o sürümden kazanmak istiyor.”
       <br/>
       <br/>
       Susurluk olayları döneminde kaçırılıp ortadan kaybedilen Milli İstihbarat Teşkilatı’nın 18 yıllık görevlisi Tarık Ümit olayına geliyoruz. Yeşil örneğinde olduğu gibi en ufak bir bilgi bulamadıklarını belirtiyor:
       <br/>
       <br/>
       “Bir damla delil bulamadık. Yalnız Tarık Ümit’i bunların içinde en zeki adamlardan biri olarak biliyorum. Hatta amcasına da sormuştum. Bu kadar kurt bir adam nasıl tuzağa düştü? ‘Arkadaşlarına inanmanın cezasını çekti’ dedi. Çok komple bir adam, uyuşturucudan tutun Çeçenistan işlerine, para toplamalardan banka işlerine kadar, yapmadığı, girmediği iş yok. Bosna’ya bile para toplamış. Acaba gerçek midir, kendisine mi topladı? Ne olduğu belli değil ki. Her faaliyetin içinde adam. Her şeye giriyor. Oradan çıkıp oraya giriyor.”
       <br/>
       <br/>
       Zengin olmanın yolu uyuşturucu
       <br/>
       <br/>
       Konuşma Tarık Ümit’ten uyuşturucu konusuna kayıyor. Reis Bey, DGM’de çok sayıda uyuşturucu davasının dosyasına baktı. Örneğin Hurşit Han onun döneminde yargılandı. Türkiye’de kısa yoldan zengin olmanın tek yolunun uyuşturucu olduğunu belirtiyor ve şöyle devam ediyor:
       <br/>
       <br/>
       “30 yaşında bir delikanlı. İlkokul mezunu ve yüksek tahsilli hanımı var. Şaşırdım kaldım. Hanım üniversiteyi bitirmiş, zor konuşan ilkokul mezunu ile evlenmiş. Hem de adamın resmi nikahlı karısı varken üstüne geliyor. Bu olacak iş mi? Herbirinin altında araba, tapular korkunç, dükkanlar korkunç, çiftlik evleri, yazlıklar. Bunlardan biri Malatyalıydı. Dedim ki ben Malatya’yı tanıyorum, ekonomik durumunu biliyorum. Beni kandıramaz ki kimse. Ağırlık kayısı, onu kuruturlar. Hatta Malatyalılar, ‘Yaş satsak da kâr etsek’ derler. Çok meşakkatli bir şeydir. Kayısıyı toplamak, kurutmak, fırınlamak, çok meşakkatlidir. Bu kadar malvarlığını ufacık bir kayısı bahçesinden elde edebilir misin, mümkün mü? 30 yaşında kısa zamanda milyarder olmuş.”
       <br/>
       <br/>
       Bütün zenginlerle ilişkisi vardı
       <br/>
       <br/>
       Ünlü uyuşturucu sanıklarını anlatırken, “Çok kibar davranırlardı. Görseniz takım elbiselerini güzel güzel giyip, kokular sürerek gelirlerdi” diyor. Sıra, diğer ünlü sanıklarından Alaattin Çakıcı ve Salih Mirzabeyoğlu’na gelince de ilginç açıklamalar yapıyor. Bu ikili için, “En zeki sanıklarımdı” deyimini kullanıyor.
       <br/>
       <br/>
       Sözlerinden, Çakıcı olayı üzerinde epeyce kafa yorduğu anlaşılıyor. Çakıcı’nın Amerikan ve İtalyan mafyalarında olduğu gibi, toplantılar yapan bir lider olmadığını,  görünmeyen bir organizasyon kurduğunu belirtiyor:
       <br/>
       <br/>
       “24 saat telefonla konuşuyordu, bütün işi telefonla. Hiçkimse ile teması yok adamın. Üç dört adamı var, onları arıyor. Çakıcı’nın adamları denilen çoğu ‘Tanımıyoruz’ diyorlardı. Tanımıyorlar, doğrudur. Hiçbiri görmüyor. Görünmeyen biriydi. Organizasyonu çok güzel. Akıllılığı burada.”
       <br/>
       <br/>
       Çakıcı’nın basit olaylarla uğraşmadığına, zeki olmasa bu teşkilatı, o kadar  komple olayları yürütemeyeceğine işaret ediyor:
       <br/>
       <br/>
       “Türkiye’nin bütün zenginleriyle ilişkisi vardı. Bunu kimse inkar edemez. Hatta dikkat ederseniz, hemen hemen bütün zenginleri çağırmıştım. Onların mal varlıklarını sormuştum. Ben holdingi orada öğrendim. Şirket bilirim. Meğer bunların toplamı holdingmiş. Hepsi holding sahibi. Kimi 33 şirket, kimi 34 şirket diyordu. Bu da zenginleri çok seviyordu. Herkesten para alıyordu. Çakıcı telefon eder, para istemesine gerek yok. Çünkü ben onun bütün konuşmalarını biliyorum. Banttaki bütün konuşmaları kulağımda, okumadığım şey yok. Sesini de biliyorum, küfürlerini de biliyorum. Küfür edebiyatı çok gelişmiş. Gerçekçi de konuşuyordu. Siyasetin tozunu yemiş adamlar hep böyle yapar gibi çok da güzel lafları vardı. Siyasi hayata geçecek lafları vardı.”
       <br/>
       <br/>
       Konuşturamadığım tek sanık Çakıcı
       <br/>
       <br/>
       İbda—C lideri Salih Mirzabeyoğlu’na bir duruşmada, “İbda ne demek?” sorusunu yöneltiyor. Mirzabeyoğlu, “İbda demek herkes benim eserlerimi okur, kendi kendine karar verir. Bu bir kişi, üç kişi, beş kişi olabilir. Herkes kendisinden sorumludur. Benimle alakası yoktur” cevabını verir. Mirzabeyoğlu’nun bir duruşmada, “Ben bıçak yaparım, isteyen adam keser, isteyen ekmek keser” demesi üzerine ise, “Sen niye bıçaktan bahsediyorsun ki? Un yapsan da, ben un yaparım millet ekmek yapar, pasta yapar desene?” karşılığını vermiş. Bunun üzerine İbda—C lideri hemen toparlanmış ve “O, yoruma bağlı” demiş.
       <br/>
       <br/>
       Acaba Çakıcı mahkemede konuşturulamaz mıydı? Bu soruya, “Konuşmazdı” cevabını veriyor:
       <br/>
       <br/>
       “Belki konuşsa bizim için çok iyi olurdu. Diğer olaylara ışık tutabilirdi. Zaten basında da okumuştum, ‘Anlaşmalı geldi’ diye. Herhalde öyle gibi geldi bana. Çünkü Amerikalılar bile bana sormadı sen niye soruyorsun diye bana sert çıktı hatırlarsınız. Çok sorum vardı, korkunç sorularım vardı. Ama hiçbirini soramadım. Tek konuşturamadığım adam odur.”
       <br/>
       <br/>
       İstanbul DGM’nin en renkli duruşmaları, Reis Bey’in başkanlık yaptığı 6 numaralı mahkemenin salonunda yaşanırdı. Örneğin Susurluk davasında Sami Hoştan, “İbrahim Şahin’le Fenerbahçe maçında tanıştım” deyince, “Hepiniz Fenerbahçe sebebiyle tanışıyorsunuz, sportif faaliyetler mi bunlar?” dedi.
       <br/>
       <br/>
       Sanıklara dikine sorardım
       <br/>
       <br/>
       Türkbank duruşmasında tanık olarak dinlenen MNG Holding’in sahibi Mehmet Nazif Günal, “Çakıcı beni arıyor, abi diyor” deyince, “Peki para verdin mi, para istedi mi?” sorusunu yöneltti. Günal’ın, “Memleketlim olduğu için beni sayar. Benden para istemez demesi üzerine de Reis Bey, “Ama o zenginleri çok seviyor” dedi. Bu diyaloğun son sözünü işadamı Günal’ın şu cümlesi oluşturdu: “Herhalde beni yeteri kadar zengin görmedi.”
       <br/>
       <br/>
       Doğal olarak, Reis Bey’in sanık ve tanıklarla bu renkli diyalogları gazetelerde ve televizyonlarda geniş yer bulmaktaydı. Hatta bir gün bir bayan hakim, “Hakim bey çok medyatiksiniz. Her gün televizyonlarda ve gazetelerde resminizi ve konuşmalarınızı görüyoruz” demiş. Reis Bey, duruşmalarda hiç  konuşma yapmadığının altını çiziyor:
       <br/>
       <br/>
       “Biraz da bir hukukçu olarak dikine sorardım. Yani bunu sorarsam şu tehlike gelir mi, şunu sorarsam şu zarar eder mi, benim öyle bir düşünme tarzım olmadı.”
       <br/>
       <br/>
       Yiyenin Allah belasını versin
       <br/>
       <br/>
       Reis Bey’in en hararetli duruşmaları nasıl idare ettiğini gösteren ilginç olaylardan biri, Hizbullah davalarının birinde yaşandı. Hizbullah mensupları, grup halinde Gölcük Adliyesi’ne ifadeye çağrılmış, burada slogan atmışlardı. Hakim de, bu sloganları örgütsel bir faaliyet olarak kabul etmiş ve dosyayı İstanbul DGM’ye göndermişti.
       <br/>
       <br/>
       Çoğunluğu idam cezası ya da 24 yıl hapis cezası almış bu kişilerin sözcüsü ‘Hakim bey biz ne dersek diyelim siz gene bildiğinizi okuyacaksınız’ deyince, “Hayır, eğer yaptığınız harekette suç yoksa beraat yersiniz. Varsa nedenlerini gösteririz, ceza yersiniz” cevabını verir. Sözcü, “Siz emir alarak ceza verirsiniz” deyince o, “Biz kimsenin emir kulu değiliz. Ben hem kendi adıma, hem heyetim adına teminat olarak söylüyorum” der. Diyalog  şöyle sürer:
       <br/>
       <br/>
       “Peki, zaten biz buraya gelirken, bu dava 6 numaraya düştü. Sizin çok iyi bir başkan olduğunuz söylendi. Hatta 350 tane sloganımız var, bunları atacaktık burada. Size saygı için bu sloganları atmıyoruz. Girerken sarıkları da çıkardık size saygıdan dolayı. Dışarı çıktıktan sonra sloganlarımıza devam edeceğiz”. “Yok” der Reis Bey, “Dışarıda da atmayın, DGM’nin önünde de atmayın. Arabaya binin yolda atın.” Bu sözler üzerine başlarlar gülmeye.
       <br/>
       <br/>
       Reis Bey’in 1996’da DGM’ye gelmesinin öncesinde birkaç hakim ve savcı, bazı uyuşturucu kaçakçılarını rüşvet karşılığı serbest bırakmak suçlamasıyla ihrac edilmişlerdi. Bir duruşmada sanıklar geçmişteki bu olayı hatırlatınca bakın ne olmuş?
       <br/>
       <br/>
       “Dediler ki, gazeteler yazıyor, ne diyorsunuz? Yiyen varsa Allah belasını versin. Niye bunlarla uğraşıyorsun, savunmanı yap, dedim. Herkes başladı gülmeye.”
       <br/>
       <br/>
       Uslu durmadım, başıma bunlar geldi
       <br/>
       <br/>
       Olaylı bir trafik kazası geçirip İstanbul DGM Başsavcılığı görevinden ayrılmak zorunda kalan Oktay Çakır konusuna geliyoruz. “Oktay Çakır olayında ne oldu bilemiyoruz tabii. Aleyhinde, lehinde konuşanlar var. O hususta bir görüşüm yok.”
       <br/>
       <br/>
       25 yıl süren hakimlik hayatının son yıllarını kapsayan İstanbul DGM'yi anlatırken, “Ben burada çok şeyler yaşadım. Herşeyi İstanbul DGM’de yaşadım” diyor. Bazı dosyalar kendisine gelmeden önce gazetecilere verilince, parasını cebinden ödeyip mahkeme kaleminin kapısını değiştirmiş.
       <br/>
       <br/>
       İstanbul DGM’den alınınca Sultanahmet Adliyesi’ne Reis olarak atanması gerekirken, mahkeme üyesi olarak atanmasını, “Türkiye’de hakim bağımsızlığı olmadığının en güzel örneği benim” sözleriyle değerlendiriyor.
       <br/>
       <br/>
       “Halbuki kural olarak bizim teşkilatta herkes istediği yeri alır ve istediği zaman kalabilir de. Düşünebiliyor musunuz Anadolu’nun her yerinde reislik yapıyorum. Buraya da reis geliyorum. Beni alıp sıfıra indiriyorlar. Anadolu’nun çeşitli yerlerinde sicil verdiğim hakimler var. Sicil vermişim, cübbe giydirmişim, ya da stajını benim yanımda yapmış. Sen gel de onun yanında üye ol. İnsanın kabul edebileceği bir şey değil. Ben de görev yapmam dedim.”
       <br/>
       <br/>
       Hakimler ve Savcılar Yüksek Kurulu Başkanı’nın, “Sen bizim gözbebeğimizsin, bu durumu telafi edeceğiz” sözlerine, “Gözbebeğine böyle mi yapılıyor” cevabını vermiş. 11 ay 26 gün oyalanmasını, “Bakanın herhalde bana karşı büyük bir tepkisi vardı” cümlesiyle anlatan Reis Bey’in son sözleri, “Türkiye’de hakimler bağımsız mı?” sorusunun da galiba en güzel cevabını oluşturuyor: “Tepki vermeyip uslu uslu otursaydık, mümkün değil bunların hiçbiri başımıza gelmezdi.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12473), [web.archive.org (arşiv bağlantısı)](http://web.archive.org/web/20050227092449/http://www.aksiyon.com.tr:80/detay.php?id=12473)
