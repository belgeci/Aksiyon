# Devlet Planlama Kulübü

*Faruk Mercan 2004.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Cumhuriyeti"nin iki cumhurbaşkanı, başbakanları, birçok bakanı, aydınları, siyasetçileri hep bu kurumdan geçti. Devlet Planlama Teşkilatı, bir nevi "devletlu" yetiştirme teşkilatı olarak görev yaptı yıllar yılı. Önemli adamların DPT"de mesai arkadaşlığıyla başlayan ilişkileri, sonraki yıllarda kimi zaman dostluklarla, kimi zaman da rekabetle devam etti.
  </font>
 </div>
 <div id="newsText">
  <font class="detail-text">
   Belki şaşıracaksınız ama, şu isimlerin hepsinin ortak bir özelliği var: Turgut Özal, Yalçın Küçük, Emin Çölaşan, Mahir Kaynak, Deniz Gezmiş ile birlikte idam edilen Yusuf İnan ve Hüseyin Aslan, Güngör Uras, Adnan Kahveci, Süleyman Demirel, Murat Karayalçın, Reha Denemeç (AK Parti Genel Başkan Yardımcısı), Talat Halman, Işın Çelebi, Hikmet Çetin, Kaya Erdem, Vehbi Dinçerler, Mehmet Yeğinmen (Semra Özal"ın kardeşi), Ekrem Ceyhun, Ekrem Pakdemirli, Mustafa Taşar, Hüsnü Doğan, Mehmet Dülger, Onur Kumbaracıbaşı, Yusuf Bozkurt Özal, Beşir Atalay, Yaşar Yakış, Nevzat Yalçıntaş, Temel Karamollaoğlu, Vahit Erdem, Kazım Oksay, Yıldırım Aktürk, Kutlu Savaş, Yılmaz Karakoyunlu, Erol Çevikçe, Agah Oktay Güner, Avni Akyol, Yücel Yener (Eski TRT Genel Müdürü), İlhan Kesici, Algan Hacaloğlu, Mehmet Keçeciler, Halil Şıvgın, Veysel Atasoy... Bu onlarca ismin tamamı, bir dönem Delet Planlama Teşkilatı"nda (DPT) çalıştı ve her birinin ayrı ayrı bir DPT macerası var. Örneğin yazdığı kitaplarla günümüz Türkiyesinde yapılmakta olan "Sabetaycılık" tartışmasının odağındaki isim olan Profesör Yalçın Küçük, DPT"ye kurulduğu yıl (1960) ilk alınan mülkiyeli uzmanlardan. Kavgalı ve zor kişiliği daha o günlerde ortaya çıkan Dr. Yalçın Küçük, henüz uzman yardımcısı iken Uzun Vadeli Planlar Şubesi"nin başına getirilmiş. Küçük"ün şubesinde çalışanlar arasında Hikmet Çetin ve Mahir Kaynak da var. İşte bütün bu "Plancılar"ın hikayesi, kendisi de bir plancı olan Günal Kansu"nun yazdığı "Planlı Yıllar, Anılarla DPT"nin Öyküsü" kitabıyla ortaya çıktı.
   <br/>
   <br/>
   Bunca isim arasında özellikle Mahir Kaynak, Yalçın Küçük, Emin Çölaşan ve Deniz Gezmiş"in iki arkadaşının DPT maceraları kısa sürüyor. Sonraki yıllarda Milli İstihbarat Teşkilatı"na katılarak 1971"de Ordu"nun içindeki "9 Mart Cuntası"nı deşifre ederek tarihe geçen Mahir Kaynak, 1965"te DPT"de iken koyu bir solcu ve Marksist olarak biliniyormuş. Üstelik Kaynak"ın 9 Mart cuntası ile ilk teması DPT"de iken gerçekleşmiş. 9 Martçıların en büyük ilham kaynağı olan Doğan Avcıoğlu, Yön dergisinde yayınlanmak üzere Kaynak"tan bir yazı istemiş, ancak Kaynak"ın yazısı için, "Böyle bir yazı gönderen adam ya anormaldir, ya da MİT ajanıdır" yorumunu yapmış. Kaynak, İstanbul İktisat Fakültesi"nin verdiği altı aylık iznin bitiminde DPT"den ayrılmış ve üniversitedeki asistanlık görevine geri dönmüş. Avcıoğlu tarafından "ajanlıkla" suçlanmasına yol açan o yazının konusunu sorduğumuz Kaynak, "O tarihte Avcıoğlu"nu tanımıyordum. Yön dergisine de hiçbir yazı göndermedim" deyip Kansu"nun iddiasını reddetti. Kaynak, "O zaman Marksistti" iddiası için ise, "Ben solda tarif ediliyordum. Çünkü mevcut düzeni eleştiren herkes solcu sayılıyordu. Marks"ı bilirim ama Marksist değildim" diyor.
   <br/>
   <br/>
   Yalçın Küçük"ün altı yıl çalıştığı DPT"den ayrılması ise kişiliğine uygun olarak olaylı gerçekleşmiş. İkinci beş yıllık kalkınma planı çalışmaları sırasında Küçük ile diğer plancılar arasında tartışma çıkıyor. Hazırladığı model yetersiz bulunan Küçük istifa ediyor. 1963-66 arasında DPT"ye giren isimlerden biri olan günümüzün ünlü köşe yazarı Emin Çölaşan"ın ise, 1967"de DPT"ye Müsteşar olan Turgut Özal ile yıldızı bir türlü barışmıyor. Kansu"nun deyimiyle, Özal"ın ilk fırsatta teşkilattan attığı kişilerden biri Çölaşan.
   <br/>
   <br/>
   1972"de Deniz Gezmiş ile birlikte idam edilen DEV-GENÇ"li Yusuf Aslan ve Hüseyin İnan, arkadaşları Sinan Cemgil ile birlikte 1960"ların sonlarında üç ay kadar DPT"de çalışıyorlar. O sırada Deniz Gezmiş de arkadaşlarını ziyaret için sık sık DPT"ye geliyor. 12 Mart 1971 muhtırasından sonra bu DEV-GENÇ"lilerin DPT"ye nasıl alındığı soruşturma konusu oluyor, ancak bir sonuç çıkmıyor.
   <br/>
   <br/>
   Hikmet Çetin"in MİT dosyası
   <br/>
   <br/>
   Turgut Özal"ın DPT"ye girişi, Elektrik İşleri Etüd İdaresi"nde mühendis olarak çalışırken, 27 Mayıs 1960 ihtilalinden sonra askerliğini yapmakta olduğu Genelkurmay"ın İlmi İstişare Dairesi"nde canının sıkılması ile başlıyor. Özal, askerliğinin geri kalan kısmını DPT"de yaparken, Süleyman Demirel de Genelkurmay Araştırma-Geliştirme Dairesi"nde asteğmen olarak askerliğe başlıyor. Demirel de, Özal"ın tavsiyesiyle DPT"ye alınıyor.
   <br/>
   <br/>
   Yalçın Küçük ve Vehbi Dinçerler gibi kişilerle aynı dönemde DPT"ye giren, 1990"lı yıllarda CHP Genel Başkanlığı, Meclis Başkanlığı, Dışişleri Bakanlığı kariyerlerinden sonra şimdi Afganistan"da NATO"nun en üst düzeydeki sivil temsilcisi olarak görev yapan Hikmet Çetin"in, genç bir planlamacı iken Özal ve Demirel ile ilgili çok çarpıcı iki anısı var. Uludağ Kebapçısına gittiklerinde Çetin ve diğer planlamacılar birer porsiyon ısmarlarken, Özal üç porsiyon ısmarlarmış ve tabağını herkesten önce bitirirmiş. Hikmet Çetin bir gün Demirel için Özal"a, "Odasına kapanıyor ve daire başkanları dışında pek kimseyle görüşmüyor" deyince Özal"dan şu cevabı alıyor: "Sen öyle diyorsun ama, Süleyman Abi ileride çok önemli bir kişi olacak, dikkatli ol."
   <br/>
   <br/>
   Uzman yardımcısı olarak DPT"ye giren Hikmet Çetin, birkaç yıl sonra daire başkanlığına atanacağı sırada MİT"ten gelen dosyası oldukça "kabarık" çıkıyor. Çetin"in tayin işi uzayınca, konu dönemin Cumhurbaşkanı Cevdet Sunay"a kadar ulaşıyor. Sunay, "Dosyası o kadar kabarık ki, nasıl imzalayayım?" deyince dosyadaki bilgiler merak konusu oluyor. Meğer MİT dosyasında, askerliğini yaptığı sırada Doğan Avcıoğlu"nun bürosuna birkaç kez uğradığı yazıyormuş.
   <br/>
   <br/>
   Vehbi Koç ve Erbakan
   <br/>
   <br/>
   İlk yıllarında solculuğun Türkiye"deki kalesi sayılan Planlama"dan istifa eden bazı DPT uzmanlarını evine yemeğe çağıran ünlü işadamı Vehbi Koç, "Size iş önerecektim. Ama kendi şirketinizi kurmuşsunuz. Diyelim ki size bir milyon lira para verdim, bununla nereye yatırım yapardınız?" sorusunu yöneltir. Sol çizgideki bu plancılar, "Bir gazete çıkarırdık" cevabını verince Vehbi Koç sohbeti noktalar ve çok güvendiğini söylediği bu plancılara şirketinde hiçbir iş vermez. Vehbi Koç"un, Necmettin Erbakan"la ilk karşı karşıya gelmesi de DPT vasıtasıyla olmuş. Türkiye"nin ilk otomobil fabrikasını kurma iznini koparmak için dönemin cumhurbaşkanı Cemal Gürsel"i, "Planlamacıların beni dinleyeceği her saat için o kadar ay Aşkale"deki taş ocaklarında taş kırmaya hazırım" sözleriyle ikna eden Erbakan"ın, otomobil üreteceğini söylediği Gümüş Motor fabrikasına planlamacılarla birlikte Vehbi Koç da gidiyor. Koç, "Bu ne adamdır" sözleriyle Erbakan"a ve otomobil fabrikası girişimine öfkesini belirtiyor.
   <br/>
   <br/>
   Günal Kansu"nun kitabındaki ilginç bilgilerden biri de şöyle: DPT"nin ilk döneminde Milli İstihbarat Teşkilatı, buraya emekli albay iki mensubunu yerleştirmiş. DPT çalışanlarının politik eğilimleri hakkında bilgi toplayan MİT görevlisi bu iki DPT"li, ortaya şöyle bir proje atmışlar: "Karadeniz kökenli bazı vatandaşları Güneydoğu"da iskan edelim. Böylece zaman içinde buradaki Kürt nüfus asimile olur." Bu projeye karşı çıkan kişi, günümüzün ünlü ekonomi profesörlerinden ve Dünya Bankası"nın önde gelen yöneticilerinden Oktay Yenal olmuş. Yenal, "Kürtlerin dilini anlamakta bile bu kadar güçlük çekerken, oraya yerleştireceğimiz Karadenizlilerle ortaya çıkacak Laz-Kürt kırması şiveyi nasıl anlayacağız?" demiş. Aynı dönemde, CIA ajanı olduğu iddiaları ortalığı karıştıran Ed Cohen adlı bir Amerikalı da DPT"de çalışıyormuş.
   <br/>
   <br/>
   Güneydoğu"ya Karadenizli yerleştirme projesi, sonraki yıllarda ordu içinde de gündeme gelmişti. Emekli Korgeneral Faruk Güventürk, 1966-67 döneminde Cevdet Sunay"a sunduğu bir raporda, Silopi, Cizre, Şırnak bölgelerindeki boş ve verimli arazilere topraksız bulunan 50-100 bin Karadenizlinin yerleştirilmesini istedi. Güventürk bu önerisinin gerekçesini, "Karadenizlilerin çalışkanlıkları, devlete bağlılığı ve cesaretleri sebebiyle bu bölgede teröristlerin yaşaması mümkün olmazdı" diyerek açıklamıştı.
   <br/>
   <br/>
   Kasadan çıkan komünistler listesi
   <br/>
   <br/>
   Planlamanın ilk kadroları arasında yer alan isimlerden biri, sonraki yılların ünlü politikacısı Vehbi Dinçerler. Günal Kansu kitabında Dinçerler"i anlatırken onun dinine düşkünlüğü sebebiyle adının "sofu"ya çıktığını belirtiyor. Dinçerler"i içki içmeye zorlayan bazı solcu arkadaşları bunu başaramayınca içtiği meyve suyuna votka karıştırırlarmış. Bu olayı sorduğumuz Vehbi Dinçerler, "O zaman DPT"de bir sürü muzip adam vardı. Bu tür muziplikler yapmış olabilirler. Ama, bizim şube müdürümüz olan Günal Kansu, bunların hiçbirisinde Vehbi Dinçerler"e bir kere dahi votkalı meyve suyu yutturduklarına şahit olduğunu söyleyemez" diyor.
   <br/>
   <br/>
   Kansu, Turgut Özal"ın 1967"de DPT Müsteşarı olmasıyla Dinçerler"in, "Özal"ın en yakını" haline geldiğini belirtip, "İlk plancılar ne kadar laik cumhuriyetçi, devletçi ve solcuysa, Özalcılar o kadar mukaddesatçı ve özel sektörcüydüler. Özal gelir gelmez müsteşarlık makamına bir seccade getirtti. Onu lavaboda abdest alırken gören plancılar gözlerine inanamadılar" diyor. Bu yüzden "Takunyalı" lakabı takılan Özal"ın etkileyici kişiliğini anarken, "Onda Allah"ın çok az kişiye nasip ettiği şeytan tüyü vardı" demekten de kendini alamayan Kansu, tespitlerini şöyle sürdürüyor:
   <br/>
   <br/>
   "DPT"deki bütün başkaldırılara rağmen inançla ve kararlılıkla özel sektörün teşviki sistemini kurdu ve yönetti. Kalkınma onun için bir tutku, bir aşk gibiydi. Özal, Türkiye"de küreselleşme olgusunu ilk sezinleyen, bu yönde gerekli ilk adımları atabilen kişidir. 1980"lerden itibaren yaptıklarını ancak onun gibi inançlı ve gözü kara biri gerçekleştirebilirdi.  Türkiye  2000"li yıllarda  Avrupa Birli-ği yolunda ciddi adımlar atabilmişse, bunu Özal"ın başlattığı reform ve değişim hareketine bağlamak yanlış olmaz."
   <br/>
   <br/>
   Ünlü politikacılardan Hasan Celal Güzel, 1969"da uzman yardımcılığı sınavını birincilikle kazanarak DPT"ye giriyor. Mülkiye"den (Ankara Siyasal Bilgiler Fakültesi) sınıf arkadaşı olan Murat Karayalçın"ı DPT"ye sokan da Güzel oluyor. Ancak ilginç olan Güzel"in okuldayken birlikte Hür Fikir Kulübü"nü kurduğu sınıf arkadaşı Karayalçın"ı DPT"den attıran kişi de olması. Bu olay şöyle: 1971"de DPT Müsteşarlığı"nı bırakıp Amerika"ya giden Özal, 1979"da yeniden DPT Müsteşarı olunca, bu sefer Hasan Celal Güzel, DPT Genel Sekreteri olarak görev alıyor ve Güzel"in hazırladığı bir listeyle 38 "solcu DPT uzmanı" teşkilattan uzaklaştırılıyor. Bu sırada Murat Karayalçın ve Işın Çelebi de DPT"den çıkarılıyor. Karayalçın, ayrılmasına engel olamayan ve üzülen sınıf arkadaşı Güzel"e, "Önemi yok. Benim buraya girmeme zaten sen ön ayak olmuştun, şimdi de sen attırıyorsun" diyor. Kansu"nun ididasına göre 12 Eylül 1980 ihtilalinden sonra DPT"deki bir kasadan; "DPT"de çalışan komünistler listesi" çıkıyor ve ihtilalciler bu listeyi Hasan Celal Güzel"in hazırladığına inanıyor. Ancak Hasan Celal Güzel bu iddia için tamamiyle uydurma diyor: "1980"de Turgut Bey Başbakanlık Müsteşarı ben de Müsteşar Yardımcısıyım. DPT"de çalışan bazı kişilerin mukavelelerini feshetmem istendi. Çünkü bunlar kendilerini yenileyemeyen ve işleri askıda bırakan bürokratlardı. Benim DPT"de bir çekmecem yoktu ki böyle bir liste çıksın."
   <br/>
   <br/>
   İlginç olan, Özal"ın sonraki yıllarda hem Murat Karayalçın"ı hem de Işın Çelebi"yi ANAP"a davet etmesi oldu. Özal, milletvekilliği önerdiği Işın Çelebi"den, "Ben sosyal demokrat bir adamım, nasıl ANAP"tan aday olayım?" cevabını alınca, "İstersen Mao"nun oğlu ol. Artık sağ-sol tartışmasının modası geçti" deyip kendisini bakan yapmıştı. Özal"ın Murat Karayalçın"a ise ANAP"tan Ankara Büyükşehir Belediye Başkanlığı önerdiği, ancak Karayalçın"ın ANAP"a geçişinin gerçekleşemediği biliniyor.
   <br/>
   <br/>
   Özal"ın ikinci DPT Müsteşarlığı sırasında meydana gelen bir diğer önemli olay ise şöyle: 12 Eylül"den kısa bir süre önce Genelkurmay"da komutanlara iki saatlik bir ekonomi brifingi veren Özal"a, Genelkurmay Başkanı Kenan Evren, "Biz askerlerde alkışlamak adeti yoktur, ama seni kutlarız" deyip teşekkür ediyor. Nitekim, 12 Eylül"den sonra kurulan hükümette Özal başbakan yardımcısı yapılıyor ve ekonominin dizginleri ona teslim ediliyor.
   <br/>
   <br/>
   MİT"çilerin istediği lüks arabalar
   <br/>
   <br/>
   Günümüzün ünlü ekonomi yazarı Güngör Uras, DPT"de çalıştığı sırada, devletin idari yatırımlarından sorumlu iken MİT"ten ilginç bir talep geliyor. Ankara"yı casusların bastığı, bunların takibi için 11 adet lüks Mustang marka otomobil alınması gerektiği belirtiliyor. Bu araba o yıllarda özellikle gösteriş meraklısı gençlerin rağbet ettiği bir otomobil ve yılın arabası seçilmiş. Casusların bu şekilde gösterişli arabalarla takip edileceğine ikna olmayan Uras, ikna edilmek üzere MİT tarafından Atatürk Orman Çiftliği içinde yer alan ünlü Marmara Köşkü"nde yemeğe davet edilmiş. Ancak Uras, Marmara Köşkü"nde geçirdiği o keyifli geceye rağmen MİT"e bu arabaların alınması iznini vermemiş.
   <br/>
   <br/>
   Ancak görüşlerini aldığımız Güngör Uras, MİT"e ait Ankara"daki Marmara Köşkü"ndeki bu yemeği doğrulamadı: "O yıllarda ben Planlamaya girdiğim zaman, odacılar da dahil hepimiz 65 kişiydik. İki sene hem askeriyenin hem de MİT"in yatırımlarına baktım. Çok sıkı bir plan vardı, harcama kalemlerini kontrol ederdik. O arada ben MİT"ten de sorumluydum. MİT"in harcama kalemleri arasında, mustang otomobil alımı için de tahsisat isteniyordu. Bu arabaların niçin lazım olduğunu anlayamadım. Bu arabaları ne yapacaksınız diye tartıştık. Eskiden Atatürk Orman Çiftliği, şimdiki gibi tarumar edilmemişti. Bir Marmara Köşkü, bir de Karadeniz Köşkü vardı. Marmara Köşkü MİT"in merkeziydi. Bize orada brifing verirlerdi, verdiğimiz paranın nereye gittiğini sorardık. Köşk"te akşam yemeği yediğim bilgisi tamamen yanlış. MİT"in yemeklerini hiç yemedim. Oraya gece gitmedim, hep gündüz giderdik.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9372-34-devlet-planlama-kulubu.html), [web.archive.org (arşiv bağlantısı)](http://web.archive.org/web/20120707210025/http://www.aksiyon.com.tr:80/aksiyon/haber-9372-34-devlet-planlama-kulubu.html)
