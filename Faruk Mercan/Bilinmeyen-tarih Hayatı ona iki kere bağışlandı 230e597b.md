# Hayatı ona iki kere bağışlandı

*Faruk Mercan Bilinmeyen-tarih*

<div>
 <font>
  <img border="0" height="1" src="/web/20030704142203im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030704142203im_/http://www.aksiyon.com.tr/resim/43/36.jpg" vspace="5"/>
  </p>
 </font>
 <font class="content">
  Spastik bir kardeşin acılarını her zaman yüreğinde taşıyan işadamı Yavuz Kocaömer, bütün zamanını engellilerin bir meslek edinmesi ve spor yoluyla günlük hayata intibakları için harcıyor. İki özürlü çocuk babası olan Sakıp Sabancı, spastik oğlu Metin Sabancı’nın adını taşıyan Baltalimanı’ndaki kemik hastanesi başta olmak üzere özürlüler (engelliler) için sayısız tesis açtı.
 </font>
 <p>
  <font class="content">
   Sağır ve dilsiz bir kız çocuk babası olan Eskişehir Belediye Başkanı Profesör Yılmaz Büyükerşen, Avrupa’nın en modern sağır–dilsiz laboratuvarlarından birini Eskişehir’de kurdu.
   <br/>
   <br/>
   Yıllar önce vefat etmiş  bir özürlü kardeşi olan ünlü Avukat Hüseyin Yarsuvat, İstanbul Fatih’te özel eğitime muhtaç çocuklar için bir okul kurdu. Yine engelli bir çocuğu olan İstanbul’un en büyük ilçesi Bakırköy’ün Belediye Başkanı Ahmet Bahadırlı, Bakırköy’ü engelliler için adeta yeniden dizayn ediyor.
   <br/>
   <br/>
   İşadamı Yavuz Kocaömer’in de ağabeyi bir bedensel engelliydi ve öldüğü tarihe kadar 22 yıl sadece yatarak yaşadı. 22 yıl hiç yürümeden vefat eden spastik bir kardeşin acılarını her zaman yüreğinde yaşayan Kocaömer; Sakıp Sabancı, Yılmaz Büyükerşen, Ahmet Bahadırlı ve Hüseyin Yarsuvat’tan bir adım daha ileri gidip bütün hayatını engellilere adadı. Şimdi, bütün zamanını Türkiye’deki engelli vatandaşların bir meslek edinmeleri ve spor yoluyla günlük hayata intibakları için harcıyor. Kurduğu vakfın mütevelli heyetinde emekli komutanlar Çevik Bir ve İlhan Kılıç, işadamları Mehmet Nazif Günal, Emin Cankurtaran, gazeteci Fatih Altaylı, Sibel Çarmıklı, Gürbüz Refioğlu gibi çok sayıda ünlü isim bulunuyor.
   <br/>
   <br/>
   Sınıf arkadaşı Mesut Yılmaz
   <br/>
   <br/>
   O, hayatını engellilere adarken, Çırağan Sarayı’nda yaşadığı bir ölümcül kazayı atlattı ve depremin bir gün öncesi Sakarya’da kaldığı oteli terk edip İstanbul’a gelerek 200 kişinin öldüğü bu otelin enkazında kalmaktan kurtuldu.
   <br/>
   <br/>
   Yavuz Kocaömer, bankacı bir baba ve Elektrik İdaresi’nde görevli bir annenin çocuğu olarak 1948’de İstanbul’da dünyaya geldi: “Geçenlerde Almanca bir kitap okudum. Adı Kısaltılmış Çocukluk. Bu kitapta, engelli kardeşle büyüyen 15 insan hayat hikayesini anlatmış. Benim hayatım onların bir çoğu ile örtüşüyor. Bir ailede engelli bir çocuk olduğu zaman, doğal olarak bütün ilgi onun üzerine yöneliyor. Zaten evden biraz uzaklaşayım diye beni yatılı okula verdiler.”
   <br/>
   <br/>
   Böylece İstanbul Erkek Lisesi’ne gelen Yavuz Kocaömer’in sınıf arkadaşlarından biri Mesut Yılmaz’dı. Ancak bu yıllardan itibaren ikisi de “Alman ekolü”yle yetişmelerine rağmen birbirlerine pek ısınamadılar. Liseden sonra İstanbul İktisadi Ticari İlimler Akademisi’ni bitiren Kocaömer’in gençlik arkadaşlarından biri de Güneş Taner’di.
   <br/>
   <br/>
   Üniversiteyi bitirdikten sonra Almanya’ya gidip Frankfurt Üniversitesi’nde master yapan Kocaömer, burada tanıştığı Alman bir kızla 1973’te evlendi. 1979’da, Türkiye’de giderek yoğunlaşan terör ortamının da etkisiyle, kayınpederinin Almanya’daki ticaret şirketini canlandırdı ve 1980’de buraya yerleşti. Bu tarihte babası Cahit Kocaömer, uzun yıllardır çalıştığı İş Bankası’nda en tepeye yükselmiş ve bankanın genel müdürü olmuştu: “Aile olarak Frankfurt’a taşındık. 25 senedir Almanya’da yaşıyorum. Ama Türkiye ile iş yaptığım için, hayatımın yarısı hep burada geçti. Türkiye’den hiç kopmadım. Almanya’da iki tane ticaret şirketim var. Biriyle 22 senedir Şişecam’dan düz cam alıyorum, Almanya’da pazarlıyorum. Diğeriyle Türkiye’deki bazı holdinglerin kullandığı hammaddeleri Almanya’dan gönderiyorum.”
   <br/>
   <br/>
   Demetaş’ı Özal’la birlikte kurdum
   <br/>
   <br/>
   Yavuz Kocaömer’le bu görüşmeyi yaptığımız İstanbul Karaköy’deki Demetaş şirketinin de, 8. Cumhurbaşkanı Turgut Özal’a kadar uzanan ilginç bir hikayesi var: “Demetaş çok tarihi bir şirket. 1976 senesinde Turgut Özal’la beraber kurdum. Yüzde bir hisse ile kurucu üyelerimizden biri de rahmetli Özal’dır. O zaman bu şirketin yüzde 75’i Çelik Endüstrisi Grubu’nundu ve rahmetli Özal, Çelik Endüstrisi’nin İdare Meclisi Başkanı’ydı. Ben de küçük ortak olarak işin başındaydım. Turgut Bey, Milli Selamet Partisi’nden aday olup politikaya girince bu hissesini devretti. Bilahare Çelik Endüstrisi’nin hisselerini Şarık Tara aldı. Ben de ondan devraldım.”
   <br/>
   <br/>
   Uzmanlık alanı “finansman” olan işadamı Yavuz Kocaömer, bugüne kadar ENKA ve Yaşar Holding başta olmak üzere bir çok holdingde yönetim kurulu üyeliği ve danışmanlık da yaptı. Uzunca bir süredir de İhlas Holding Yönetim Kurulu Başkanı Enver Ören’in başdanışmanlığını yapıyor.
   <br/>
   <br/>
   Kocaömer, aynısını Almanya’da da kurduğu Türkiye Engelliler Spor ve Yardım Vakfı çatısı altında yürüttüğü faaliyetlerini anlatırken şöyle diyor: “İşlerimi profesyonellere devrettim. Artık, 24 saat bu işle uğraşıyorum. Elimdeki bütün maddi imkanları bu işe harcıyorum. Eşimin, dostumun maddi imkanlarını da bu işe yönlendiriyorum.”
   <br/>
   <br/>
   Kocaömer’in aktif olarak bu işe girmesi, Perihan Savaş’ın Türkiye Engelliler Spor Federasyonu Başkanı olduğu dönemde başlıyor. Eşi Yılmaz Zafer acı bir trafik kazası geçirip felç olunca, ölümüne kadarki zorlu mücadelesinde hep yanında olan Perihan Savaş, bu göreve kimse talip olmayınca, dönemin spor bakanının ricasıyla başkan olmuştu.
   <br/>
   <br/>
   O gece Elmas Otel’de olsaydı
   <br/>
   <br/>
   Yılmaz Zafer’i tanıyan Kocaömer, Perihan Savaş’ın yaptığı bu göreve katkı sağlamak isteyince asbaşkan görevi verildi. Bir süre sonra Perihan Savaş ayrılınca başkanlığı o üstlenir. Federasyonun bir etkinliği tam da 17 Ağustos depreminden bir gün önce Sakarya’da yapılmaktaydı. Eğer Kocaömer, o gün görevinden istifa etmeseydi bugün hayatta olmayacaktı: “16 Ağustos 1997 günü Sakarya’da Elmas Otel’de tekerlekli sandalye basketbol antrenörleri seminerimiz vardı. Üç–dört gün sonra da Hakkari’ye gidecektik, orada bir federasyon kupası düzenlemiştim. Hakkari’ye spordan sorumlu Devlet Bakanı Fikret Ünlü de gelecekti. Bunun için telefonla konuştum. Katılmayacağını söyledi. Ben ısrar edince, “Bakanın programını sen belirleyemezsin. Kamu görevi yapıyorsun, beni eleştiremezsin” dedi. Ben de o zaman istifa ediyorum dedim. Kader işte... İyi ki de istifa etmişim. Hayatım kurtuldu. Yoksa Elmas Otel’de o gece Alman arkadaşlarım gibi ben de ölecektim.”
   <br/>
   <br/>
   O akşam, seminer katılımcıları da dahil Elmas Otel’de 220 kişi vardı. Sabahleyin depremin yerle bir ettiği enkazdan ancak 19 kişi sağ çıkabildi. İlginç olan, o gece Elmas Otel’de kalan ikisi dahil, seminere katılan engellilerden hiçbirinin depremde ölmemesiydi: “Alman profesör, 28 yaşındaki asistanı ve kursiyerlerimiz İl Spor Müdürlüğünün barakalarında kalıyordu. Fakat bizim federasyonun asbaşkanı ve Almanya’da yaşayan bir tekerlekli sandalye bağımlısı otelde kalıyorlardı. İkisi de sağ çıktı. Belden aşağısı felç bu iki insan sürünerek çıktılar. Öldürmeyen Allah öldürmüyor.”
   <br/>
   <br/>
   Çırağan’daki şemsiye kazası
   <br/>
   <br/>
   Yavuz Kocaömer, ölümden döndüğü ikinci olayı, Almanya’dan Türkiye’ye geliş gidişlerinde altı yıl kaldığı Çırağan Otel’de yaşadı. Havuzun kenarında bulunan şemsiyelerin altındaki ağırlık kum gibi kalıcı bir madde yerine su ile doldurulmaktaydı. Bu su güneşte buharlaştığından, Boğaz’ın sert rüzgarı şemsiyeleri uçurabilir ve beklenmedik bir kaza olabilirdi. Uyarılarına rağmen otel yönetimi gerekeni yapmadı ve bir gün kaza tam da Kocaömer’i buldu: “Arkadaşlarımla otururken bir şemsiye rüzgarla uçarak kulağımın arka kısmına girdi. Hastaneye götürüldüm, geçici duyma kaybı yaşadım ve en önemlisi iki santim mesafe ile hayatta kaldım.”
   <br/>
   <br/>
   Çırağan Otel’in müdürü bir Alman’dı. Çiçeklerle özür diledi ama Kocaömer, yaralamaya sebebiyet suçundan müdür hakkında dava açtı.
   <br/>
   <br/>
   Bunun üzerine müdür, “Günlüğü 22 bin dolar olan Kral dairesinde bir yıl bedava kalın, davanızdan vazgeçin” diyor. Kocaömer’in  teklifi ise şöyle oluyor: “Siz bana otelin balo salonunu bir gece bedava vereceksiniz, engelliler yararına bir balo yapacağım.”
   <br/>
   <br/>
   Böylece bir gecelik maliyeti 150 bin dolar olan bu salonda, Hülya Avşar’ın verdiği konser eşliğinde  Çevik Bir ve İlhan Kılıç paşalar, Mehmet Emin Karamehmet, Sakıp Sabancı, Murat Vargı, Selahattin Beyazıt, Ersin Özince, Sibel Çarmıklı gibi isimler dahil, 700 kişilik bir katılımla gece yapılıyor.
   <br/>
   <br/>
   O geceden sonra işadamı Selahattin Beyazıt vakfın hesabına önemli bir bağış yaparken, Turkcell projesinin fikir babası Murat Vargı 22 tane bilgisayar gönderiyor. Kocaömer, işadamı Emin Cankurtaran’ın vakfa 100 milyar liranın üzerinde malzeme verdiğini, Hülya Avşar’ın da vakıf yararına teklif edilen her konseri kabul ettiğini aktarıyor.
   <br/>
   <br/>
   Çankaya Köşkü’nden gelen tepki
   <br/>
   <br/>
   Bu arada, geceye katılması için davetiye gönderilen Cumhurbaşkanı Ahmet Necdet Sezer’den ilginç bir tepki geliyor. Cumhurbaşkanlığı Genel Sekreterliği’nden gelen telefonda, “Bir engelliler vakfı Çırağan’da balo yapacak parayı nereden buluyor? Üstelik davetiyeleri de ücretsiz veriyorsunuz?” deniyor. Kocaömer, cevaben Köşk’e gönderdiği mektupta, şemsiye hikayesini anlatınca Çankaya Köşkü’nden teşekkür alıyor.
   <br/>
   <br/>
   Çırağan kazasını bu şekilde bir etkinliğe dönüştüren Kocaömer, Türkiye’de bir işini hallettiği büyük bir Alman bankasına da benzer bir öneriyle gidiyor. “Ben de sizden 100 tane tekerlekli basketbol sandalyesi istiyorum” diyor. Banka tanesi 4 bin mark olan bu sandalyeler için 400 bin mark tahsis ediyor. Kocaömer MYRE firmasıyla pazarlık edip bu parayla 120 tane tekerlekli sandalye alıyor: “O sandalyelerle birlikte Kahramanmaraş, Diyarbakır, Hakkari, Tokat, Adana, Samsun illerini dolaştım. Orada engelli spor kulüpleri kurdum. Engelliler bu kulüpler sayesinde evden çıkabiliyor ve sosyal hayata sahip oluyorlar.”
   <br/>
   <br/>
   Jandarma Bölge Komutanlığı ile çalışma
   <br/>
   <br/>
   Yavuz Kocaömer, Türkiye’de yaşanan son büyük iki depremden sonra 40 bin civarında insanın sakat kaldığına dikkat çekiyor. Ayrıca Güneydoğu’da yaşanan terör sebebiyle yaklaşık 30 bin askerimizin sakat döndüğünü hatırlatıyor. 22–30 yaşları arasındaki bu gençlere yönelik olarak Gülhane Askeri Tıp Akademisi’nde verdikleri seminerlerden söz eden Kocaömer, Marmara Jandarma Bölge Komutanı Tümgeneral Abdulkadir Eryılmaz ile birlikte, engellilerin oynadığı çıngıraklı top olan “gool ball” turnuvası, bilgisayar kursu ve bu askerler için Çanakkale ile Gelibolu’ya gezi düzenlenmesine kadar bir dizi projeyi de yürürlüğe koyduklarını belirtiyor.
   <br/>
   <br/>
   Kocaömer, engelli insanlarımızın aktif hayata kazandırılmasını çarpıcı bir örnekle aktarıyor: “Satrançta Türkiye şampiyonumuz Kerim Altınok adlı bir genç. Kardeşi ve aynı yumurta ikizi Selim Altınok da ikinci. O da göremiyor. Ama ikisi de hukuk mezunu ve doktoralarını yaptılar. Dünya satranç şampiyonu Karpov Türkiye’ye geldiğinde 32 kişiyle satranç oynadı. Berabere kaldığı iki kişiden biri Kerim oldu.”
   <br/>
   <br/>
   Kocaömer özellikle bir konuda hassas davranıyor. Ona göre “özürlü” kelimesi yerine artık “engelli” deyimi yerleşmeli. Nitekim başkanı olduğu dönemde, adı Türkiye Özürlüler Spor Federasyonu olan kurumu, Türkiye Engelliler Spor Federasyonu olarak değiştirmiş.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2401), [web.archive.org (arşiv bağlantısı)](http://web.archive.org/web/20030704142203/http://www.aksiyon.com.tr:80/detay.php?id=2401)
