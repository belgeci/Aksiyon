# Peh; komploymuş!

*Ahmet Turan Alkan Bilinmeyen-tarih*

<div>
 <font>
  <img border="0" height="1" src="/web/20050226010445im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226010445im_/http://www.aksiyon.com.tr/resim/397/blank.gif" vspace="5"/>
  </p>
 </font>
 <font class="content">
  Siyasi hayatımızı zeki aktörler yönlendirdiği varsayımını ciddiye alacak olursak, bizimkilerin daha ziyade “komplo zekâsı”nda üstün hünerler gösterdiğini, buna mukabil meselâ kamu yönetimi veya iktisadi yönetimde -sersem demeyelim ama- hayli saf davrandıklarını kabul etmek zorundayız
 </font>
 <br/>
 <p>
  <font class="content">
   Bizde siyasetin neredeyse 
hep komplo ile yürüdüğüne veya daha vahim olmak üzere öyle inanıldığına ne 
demeli? Komplo kurmak şüphesiz zekâ eseridir; öyleyse siyasi hayatımızda hayli 
zeki aktörlerin rol aldığına inanmak gerekiyor. Ne var ki zekâ hayli esnek bir 
kavram; kime “zekisiniz” deseniz hoşuna gider çünkü kimse zekâsından şüphe 
etmez. İşin uzmanları zekânın muhtelif bölümlere ayrıldığını söylüyorlar: Sayı 
zekâsı, bedenî zekâ, görmekle ilgili zekâ veya düpedüz hâfıza dediğimiz meleke. 
Komple zekâ pek nâdir bir haslet olmalı ki zekâsıyla meşhur insanların, hayatın 
başka alanlarında —sersem demeyelim ama— hayli saf olduklarını hayretle fark 
ederiz.Siyasi hayatımızı zeki aktörler yönlendirdiği varsayımını ciddiye alacak 
olursak, bizimkilerin daha ziyade “komplo zekâsı”nda üstün hünerler 
gösterdiğini, buna mukabil meselâ kamu yönetimi veya iktisadi yönetimde —sersem 
demeyelim ama— hayli saf davrandıklarını kabul etmek zorundayız zira Türkiye’de 
iktisadi hayatın birileri tarafından yönetildiğini vehmetmek için hayal gücünün 
hayli zorlanması gerekiyor.
   <br/>
   <br/>
   Dünya üzerinde zaten kıt olan kaynakları bizim kadar 
kötüye kullanan ve israf eden ülke sayısı her halde bir elin parmaklarını 
geçmez; dış borçlarımız daha şimdiden milli gelirin bir buçuk katını aşmış 
durumda. Neticede bütçe yapmak hakkımızı IMF ve Dünya Bankası gibi Amerikan 
güdümünde olduğu âşikâr kuruluşlara kaptırmış bulunuyoruz. Bütçesini yapamayan 
bir ülkede siyasetin hâlâ çok cazip meşgaleler arasında başta gelmesi de 
şaşırtıcıdır. Durum kötüye gittikçe memleketi kurtarmak isteyenlerin sayısında 
da artış görülüyor. Siyasi partiler önce iktidara gelmek için didiniyor, 
iktidara geldikten sonra hemen “enkaz devraldık” tekerlemesiyle hazin bir 
atâlete teslim oluyorlar. Bu durumda siyaset heveslilerini kabaca üç gruba 
ayırmak mümkün gibi görünüyor: İlki memleketi kurtarmak isteyen safderunlar; ne 
yazık ki bunlar, niteliksizlikleri sebebiyle kısa zamanda memleketin en kısa 
zamanda kendilerinden kurtulması gereken bir ağırlık mevkiine düşüyor ama 
yerlerini korumak için “zekice” —belki de kurnazca demeliydik— manevralarla 
kendileri gibi başka niteliksizlerin memleketi yeniden kurtarma hevesine 
kapılmalarını kışkırtıyorlar.
   <br/>
   <br/>
   Örnek vermeye gerek var mı; o kadar çoklar ki! 
İkinci gruptakiler siyaseti pratik bir araç olarak algılıyor ve bu tarife uygun 
davranıyorlar; onları kısa zamanda, önceki halleriyle nisbetsiz tarzda 
zenginleşen mal varlıklarından, kapılandıkları yerde kendi yakınlarından 
müteşekkil bürokrat hanedanları tesis etmelerinden ve ezcümle devlet 
kaynaklarını gayet ustalıklı ama çoğunlukla kaba bir üslupla yağma etmelerinden 
ve ettirmelerinden tanıyabiliyoruz. Üçüncü sırada gelenler ise gerçekten siyaset 
yapmaya ehil, dürüst, nitelikli ve şahsiyetli insanlardan meydana geliyor; bu 
topluluk içinden pek azı fiilen ve etkili tarzda siyaset yapabilme imkânına 
sahip olabiliyor; büyük kısmı çok kısa bir zaman içinde siyasi hayatın dışına 
itiliyor veya etkisiz kalarak savrulup gidiyorlar. Zannımca bu gruba girenler, 
daha siyasi hayatın basamaklarında, ikinci grup mensupları tarafından anında 
tesbit edilerek eleniyorlar.
   <br/>
   <br/>
   Vaktiyle siyasi ikbalin yüksek katlarında hayli 
kariyer yapmış bir siyasetçiden dinlemiştim. Siyasetin ve bürokrasinin 
zirvelerinde hiç kimse, yanında günah işleyemeyeceği bir adamı görmek istemez, 
demişti. Şu şahsî ve keyfî kıymet hükmünün pek çok kanundan daha ziyade 
mer’iyette kaldığını ve etkili olduğunu kabul etmek insana hüzün veriyor ama ne 
yazık ki “hayır, bu hüküm doğru değildir” diyebilecek durumda değiliz.Biz yine 
komplo meselesine gelelim; bildiğiniz gibi geçen hafta ülke bir siyasi komplonun 
yol açtığı seri istifalar ve hareketlilikle çalkalandı.
   <br/>
   <br/>
   İddiaya göre büyük bir 
medya grubu tarafından desteklenen bir siyasi lobi, başbakanın hastalığını 
bahane edip olağanüstü derecede sömürerek mevcut hükümeti yıkmak ve özellikle AB 
muhaliflerini ekarte etmek maksadıyla yeni bir hükümet kurmak şeklinde bir 
komplo kurmuş. Hükümetin iki ortağı işte bu “komplo”yu anında fark ederek 
harekete geçtiler ve o günden beri olaylar hızla akmaya başladı. Daha önce bir 
Buda heykeli gibi seçilmiş bir suskunluğu tercih edenler ve durgun halleriyle 
siyasi zekâsından şüphe edilenler derhal “karşı komplo” tedbirlerini alarak yeri 
gelince pekâlâ “zeki” ve hareket ehli olduklarını isbâta koyuldular. Bu esnada 
gerek komplocuların ve gerekse komployu göğüsleyerek püskürtenlerin serdettiği 
zekânın kalitesini büyüteç altına almayı teklif ediyorum: Hiç şüphesiz bu, 
renklerin “intellect” dedikleri türden bir zekâ değil, tam aksine daha çok 
“insiyâki” diye tâbir edebileceğimiz, ayakta kalmak, hayata tutunmak cinsinden 
bir içgüdü olarak târif edilebilir pekâlâ.“Sen bana kalleşlik yaparsan, ben 
âlâsını bilirim” veya “biz kaçın kurrasıyız” neviinden bir karşı hamle 
gösterisi.
   <br/>
   <br/>
   Aynı zekâ ibrâzının ekonomi yönetiminde veya sosyal problemlerin 
hallinde gösterilememesi tabiidir ve yukarda izaha çalıştığımız siyasetçi 
kategorisine uygundur. Dolayısıyla bugünlerde gazetelerin ballandırarak hikâye 
ettiği komplo kurguları için harcanan zekânın kalitesinden şüphe etmek hakkına 
sahibiz. Olup bitenler şaşırtıcı değildir; siyasi hayatımız yekûn itibariyle 
zekâdan mahrum olduğu kadar insanî hasletlerden de ırak görünmektedir. Sıradan 
bir vatandaşın, bu baş döndürücü hareketlilik karşısında “analar ne yiğitler 
doğuruyormuş da haberimiz olmamış” şeklinde hayret göstermesini tabii 
karşılıyorum. Sahi, zekâ ile kurnazlığın, haricen birbirine çok benzemekle 
beraber birbirinden son derece ayrı şeyler olduğunu kaydetmemiştik değil mi?
   <br/>
   <br/>
   SAKLI HAYATLAR
   <br/>
   <br/>
   Hayat hikâyeleri herkesi meraklandırır ve biz tecrübemizin büyük kısmını başkalarının hayat hikâyelerinden ediniriz. Cemal Kalyoncu, “Saklı Hayatlar” isimli kitabında, Türk burjuvalarından hayli ilginç bir tabakanın hayat hikâyelerini, aile bağlarını ve kariyer çizgilerini ustalıkla sergileyerek bir araya getirmiş bulunuyor; ortaya çıkan tablo, biraz da Türkiye’nin tablosudur ve bir ülkeyi tanımak, daha ziyade o ülkenin etkili isimlerini, aile münasebetlerinin aralanmış perdesi arasından seyretmektir.Yaz tatilinde yanınızda bulunması gereken kitapların içinde “Saklı Hayatlar” da bulunmalı bence; sürükleyici, kışkırtıcı ve öğretici bir çalışma. Zaman Kitap yayını.
   <br/>
   <br/>
   http://www.zamankitap.com)
   <br/>
   <br/>
   ALINTI
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1556), [web.archive.org (arşiv bağlantısı)](http://web.archive.org/web/20050226010445/http://www.aksiyon.com.tr:80/detay.php?id=1556)
