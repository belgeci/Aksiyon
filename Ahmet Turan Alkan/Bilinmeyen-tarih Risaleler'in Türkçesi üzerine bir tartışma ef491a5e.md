# Risaleler'in Türkçesi üzerine bir tartışma

*Ahmet Turan Alkan Bilinmeyen-tarih*

<div>
 <font>
  <img border="0" height="1" src="/web/20050331001508im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050331001508im_/http://www.aksiyon.com.tr/resim/488/20.jpg" vspace="5"/>
  </p>
 </font>
 <font class="content">
  Sadeleştirmeye şiddetle muhalifim ancak Fethullah Gülen"in vaktiyle giriştiği teşebbüsler, Risalelerin sadeleştirilmesinde -en azından didaktik mülahazalarla- bir nevi müşterek mutabakat bulunduğu intibaını güçlendiriyor.
 </font>
 <br/>
 <p>
  <font class="content">
   Fethullah Gülen, yankıları hâlâ sürmekte olan röportajında Said Nursi"nin Risalelerini sadeleştirmek konusunda önemli şeyler söyledi; bu vesileyle Türkçe meselesi etrafında verimli tartışmaların açılabileceğini ümid etmek isterim. Sayın Gülen, vaktiyle Necip Fazıl"ın Kırklareli"nde kendisine şöyle söylediğini hatırlatıyor: "Bediüzzaman, Sultanahmet"in mimarı gibi büyük bir adamdır. Bu büyük insanın büyük düşünceleri var. Fakat köprünün altında, dubalarda yaşayan insanlar var. Bunlar Bediüzzaman"ı, bu büyük mimarın sözlerini anlamazlar. Bana müsaade edilse de o dubalarda yaşayan insanların diline göre onu sadeleştirsem." Akabinde sadeleştirme yolundaki samimi gayretler, "Bu kitaplar böyle isteyene uluorta verilmez. O kim oluyor sadeleştirecek?" mülahazasıyla akamete uğratılıyor. Sayın Gülen, şahsi gayretleriyle bazı sadeleştirme denemelerinde bulunmakla beraber, kendi ifadesiyle "iki defa zılgıt" yiyor ve mesele kapanıyor.
   <br>
    <br>
     Abartılı bir tez münasebetiyle
     <br>
      <br>
       Edebi ve tarihi kıymet taşıyan hiçbir metnin sadeleştirilmesine taraftar değilim; nerede sadeleştirilmiş bir metin görsem, sadeleştiren kişinin, anlamı nerede, kaç defa, neresinden bıçakladığı suali içimi kemirip durduğu için bu kabil gayretlere hoşgörüyle bakamaz oldum. Bu genel çerçeve ışığında Risaleler"in sadeleştirilmesine de karşı çıkmam gerekiyor lakin benim açımdan meselenin başka boyutları var.
       <br>
        <br>
         Bundan dört sene önce Köprü dergisinde bir yazar, "Said Nursi Türkçesi" başlığıyla katılmama imkân olmayan fikirler ileri sürdü; buna göre (özetliyorum) Said Nursi Türkçe"yi yeniden ihyâya karar vermiş ve bunun için İstanbul ağzı yerine Osmanlı Türkçesi"ni esas almıştı. Keza Nursi, Arapça ve Farsça yanında Kürtçe, Ermenice, Süryanice, Zazaca gibi mahalli dillere ilaveten Azeri ve Tatar şivelerine de aşina olduğu için neredeyse bütün Türk ve İslâm dünyasına hitab edebilen ve "hepsinin ortak hususiyetlerini taşıyan müstesnâ bir dil terennüm" etmişti. "Üstâd"a duyduğu sevgi ve saygının aşırılığına mağlub olan yazar, bununla da iktifa etmeyerek Said Nursi"nin kelimeleri seçerken "Sinan"ın mâbedine taş, Itrî"nin tamburuna tel, Karahisârî"nin hattına mürekkep alırken göz önünde bulundurduğu hassasiyeti" gösterdiği, hatta "böylece yalnız dinî meselelerde değil, dil ve üslûp sahasında da içtihat yaptığı kanaatini savunmuştu. Yazar, külliyatın Yahya Kemal, Mehmed Akif, Ahmed Haşim"in eserleriyle mukayese edildiğinde onlardan "çok daha sade, akıcı ve anlaşılır bir dille yazıldığı" iddiasında bulunmaktan da çekinmemiş ve nihayet Türkçe"nin, "Osmanlı Devleti"nin cihan hakimiyetinden sonra ilk defa Risale-i Nur Külliyatı sayesinde milli hudutları aşarak yeniden dünya dili olma şansını yakaladığı" gibi aşırı tezler seslendirmişti.
         <br>
          <br/>
          İlim vadisinde fart-ı muhabbete mesağ yoktur!
          <br/>
          <br/>
          Üzerime vazife olmadığı halde, tekzibe uğramadığı için doğru zannedenler çıkabilir endişesiyle Köprü dergisine yazılı itirazlarımı göndermiştim; nezaket gösterip yayınladılar ve bu tavırlarından ötürü hâlâ müteşekkirim; ne var ki, ismini kasden belirtmediğim yazar, mukabilinde yeni ve bu defa tartışmaya lüzum görmediğim bir üslup kullandığı yazısında fikrini değiştirmediğini beyan edince susmayı tercih etmiştim. Kimseye bühtan etmiş olmak istemem ama, "o kim oluyor sadeleştirecek" zılgıtı ile, Türkçe"nin Said Nursi sayesinde dünya dili olma şansını yakaladığı yolundaki aşırı iddia arasında bir zihni akrabalık gördüğümü de itiraf etmeliyim. Bu noktada, "literal", yani söylenenleri lâfzıyla değerlendirmek yerine "empati" hassasını kullanarak değerlendirme yapmalıyız: Bana göre Said Nursi"nin bağlıları, üstadlarına büyük bir hayranlık ve muhabbet duydukları için ondan sâdır olabilecek her şeyi mükemmellik nümûnesi gibi görme eğilimi içine giriyorlar; bu, anlaşılabilir, hattâ anlamak gereken bir tutumdur ama o tip hükümlere katılmak noktasında kimseyi bağlamaz.
          <br/>
          <br/>
          Bu terazi bu sıkleti çekmez!
          <br/>
          <br/>
          Şahsi kanaatim itibariyle Said Nursi"nin Türkçesi hakkındaki kanaatlerimi (delillendirmeksizin) burada belirtmek isterim:
          <br/>
          <br/>
          1- Said Nursi"nin Türkçesi, İslâmi ıstılahlara âşinâlığı ve Arapça"ya vukufu yüzünden "Osmanlı Türkçesi" görüntüsü veren, ancak klasik ve edebî Osmanlıca zevkini dikkate alma gereği duymayan bir lisandır; ben onun yazdıklarını, manevi yıkıntıya uğrayan gönülleri onarmak ve güçlendirmek, imânî nokta-i nazardan cemiyeti güçlendirmek maksadıyla bütün ömrünü hâlisâne mesâiye vakfetmiş bir insanın geride bıraktığı mânidar bir iz olarak görüyorum.
          <br/>
          <br/>
          2- Said Nursi"nin Risalelerdeki Türkçe tasarrufuyla "estetik bir ihyâ" inşâ etmeye çalıştığı kanaatinde de değilim.
          <br/>
          <br/>
          Keşke Necip Fazıl'a şans verilseydi...
          <br/>
          <br/>
          Dolayısıyla bugünün meselesi, herşeyden önce Risalelerin diliyle klasik Osmanlı Türkçesi arasındaki âşikâr farkları görüp değerlendirebilecek kıratta dil zevkine sahip insanların sayıca giderek azalmakta oluşudur. Bu haliyle Risaleler"in genç okuyucularda "klasik Türkçe budur" intibaı verecek tarzda örnek ittihaz edilmesinden rahatsızlık duyuyorum. Vaktiyle keşke Necip Fazıl"ın teklifi ciddiye alınmış olabilseydi; kaldı ki Üstad Necip Fazıl"ın böyle ciddi ve lisânî bakımdan kendi içinde hayli riskler taşıyan bir projeyi hangi noktada yarım bırakacağı meselesi, tilmizlerinin daha iyi tahmin edebilecekleri bir spekülasyon olurdu. Herşeye rağmen Necip Fazıl"ın, o renkli ve revnâkli Türkçesiyle neler yapabileceğini görmüş, bilmiş olurduk.
          <br/>
          <br/>
          Niyet varsa acelenin vaktidir
          <br/>
          <br/>
          Başta da ifade ettik; sadeleştirmeye şiddetle muhalifim ancak Fethullah Gülen"in vaktiyle giriştiği teşebbüsler, Risalelerin sadeleştirilmesinde -en azından didaktik mülahazalarla- bir nevi müşterek mutabakat bulunduğu intibaını güçlendiriyor. Eğer böyle bir mutabakat hâlâ devam ediyor ise vakit kaybedilmemesi lüzumu açıktır, zira "eyvâh"larla ilân etmek durumundayız ki, klasik Türkçe"nin sırrına ve zevkine âgâh bulunan nâdidelerin sayısı hızla azalırken bu vadide ihtiyat kuvvetleri de imdâda yetişecek gibi görünmüyor. Bundan belki de elli sene sonra klasik Türkçe zevki ve tasarrufu, üniversite koridorlarının loş odalarına sığınmış birkaç arkaik diller uzmanının insâfına terkedilmiş olacaktır.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


## Yorumlar

### ali aktas, 11-Ekim-2004
> Anlamadan tatbik edemeyiz: 
> Risale-i Nur'ların yazılmış olmasının nedeni, imana muhtaç gönüllerin susuzluğunu gidermektir. Bediüzzaman, Arapça yazdığı Mesnevi-i Nuriye'nin Türkçeye tercüme edilmesine karşı mı çıkmıştır? Böyle bir sadeleştirmeye günümüz insanının ihtiyacı var mıdır, yok mudur? Cevaplanması gereken soru budur. Üstad'ın Risale-i Nur'ları sıkıntılar içinde yazmasının nedeni açıktır. Bugün -istemediğimiz hâlde- dilimizde önemli değişiklikler olmuştur. Yeni nesil, risaleleri maalesef anlayamıyor. Elbette ki, onları orijinalinden okumak en güzelidir. Ancak, imanını kaybetmekte olan  kişilerin öncelik vereceği mesele imanını kurtarmaktır. İmanını kurtaran, bu eserleri orijinalinden okuyabilir ve okuyacaktır da. Susuzluktan ölmekte olan kişinin önceliği su bulup içmektir. Suyun tadına, kaynak suyu olup olmadığına bakmaz. Sadeleştirmek, bütün kelimeleri değiştirmek değildir ki. Anlam bakımından hiçbir kayıp olmayacaksa, birçok kelimenin yerine yenisinin konulmasında bir sakınca yoktur. Üstad, risaleleri şimdi yazsaydı, büyük ihtimalle bugünkü kelimeleri kullanacaktı. Anahtar yerine miftah demeyecekti sanırım. 'Miftah'ı anahtar kelimesi ile değiştirsek ne olur? Anlamından ne kaybeder?  Üstad, eserlerinde aklımıza ve mantığımıza hitap ediyor. Aklımızı kullanmamızı, muhakeme gücümüzü çalıştırmamızı öğütlüyor. Benim akıl ve mantığım,  uygun ve ölçülü bir sadeleştirmenin, iman hakikatlerinin yeni nesillere ulaştırılmasında yararlı olacağını söylüyor.

### s merdan, 10-Haziran-2004
> sadeleştirme...?: 
> son yıllarda bir çok dış ülkelerde risaleler vasıtasıyla İslamiyeti tanımış zat gördüm. Türkiyeye geldiler ta ki risaleleri orjinal diliyle okusunlar...?  Bazı zatlar da ise Risaleleri Kur'an la  bir tutuluyormuş gibi sözlerini görüyorum..

### İbrahim Yetiş, 31-Mayıs-2004
> Türkçeleşmeye dair: 
> Muhterem Fethullah Güğlen Hocaefendi Türkçeleşmeye karşı söylediği sözlerler ortada buyrun kendilerinden dinleyelim.  .Fethullah Gülen Hocaefendi'nin bazı talebelere Risale-i Nur'u anlamak üzere ve sadeleştirme hakkında sohbetinde, talebelerin kaydettiği bazı beyan ve ifadeleri:  Arapça'da 62.000 kelimenin Türkçe karşılığı yoktur. Siz isteseniz de tam tercüme yapamazsınız. Mesela Rububiyet, Uluhiyet..., gibi. Bu kelimelerin karşılğı yoktur. Arapça'dan tercüme kesinlikle orjinal olmaz ve mana bozulur. En az verim de maalesef Türkçe tercümede olmaktadır. Risaleleri anlamak için sadece dilde ısrar etmemelidir. Biraz sabır, azıcık gayret ve dikkat inşallah hedefe ulaştırır.  Kitap sadeleştirme speküle bir meseledir, mevzudur. Tercüme edilen eserler bir bakıma incil akibeti gibidir. Her sadeleştirmede bir çok tavizler verilir. Ve açılan kapı kapanamaz. Risalelerin en ağır yerleri ya Medrese-i Yusufiye'de ya da 10-12 hastalığın insanın üzerinde abandığı dönemlerde katip usulü yazılmıştır

### Uğur KARABULUT, 28-Mayıs-2004
> SELAMÜN ALEYKÜM: 
> Arkadaşlar bu risale'leri sadeleştirilmesi gerekseydi zaten şu an yaşayan Üstad'ın talebeleri böyle bir şey yapardı.bu insanlar iman ve hizmet noktasında çok ileri gitmişler.Bu insanlar cesaret edemezken ve hizmeti etmsil erken biz neci oluyoruzda bunları sadeleştirelim diyoruz.hem nasıl sadelerştireceksiniz ki RİSALE-İ NUR KURAN'IN MALIDIR.Herkezin de ihtiyaçları farklıdır ve her insan ihtiyacı nisbetinde bu eserlerden yaralanabilir.hem kelimelerin lugatta bir anlamı yok ki durum böyle olduğu halde sadeleştirmeye kalktığımız zaman başkalrına haksızlık etmiş olmazmıyız.UNUTMAYIN Kİ KOLAYI HERKES BAŞARABİLİR AMA ÖNEMLİ OLAN ZORU BAŞARMAKTIR.AHİR ZAMAN İNSANLARI NEFS'LERİNE ÇOK DÜŞKÜN BİR HAYAT YAŞIYORLAR.HEM NE OLUR SANKİ ALLAH RIZASI UĞRUNDA BİRAZCIK SIKINTI ÇEKSEK.BUNUN İÇİN ASHABI GÜZİN EFENDİLERİMİZİ ÖRNEK ALSAK KONUNUN EHEMMİYETİNİ ALNARIZ GALİBA!Acizane kardeşinizin bir kusuru olmuşsa af ola hakkınızı helan edeniniz VESSELAM.

### hasan Üzüm, 25-Mayıs-2004
> Üstada danistik mi acaba?: 
> Ben kücük bir anektodeu paylasayim sizinle:  Üstadin bir talebesi Risalelerde kücük bir degisiklik yapiyor ve Üstada götürüp güzel olup olmadigini soruyor. Üstad cok hiddet ediyor ve sunu diyor:  "Ben bile dokunamiyorum. Titremeliydin!"  Evet Risalenin özelligi uslubundadir ve sunuhat ve ilham yoluyla yazilmistir. Bugün hicbir yazi Risale kadar cekici ikna edici ve dehset bir usluba sahip degildir. Risaleler hususunda "Lafiz ehemmiyetli degil, önemli olan hakikatler diyemeyiz. Cünkü Risalelerin uslubu lafiz ile tesirlidir.Üstelik Risaleler Kuran terminolojisi ile yogrulmustur.Onu dalestiren bizi kuranin terminolosindenuzaklastir

### abdullah karagöz, 19-Mayıs-2004
> yeni türkce heveslilerine::: 
> islam yazisinin ilgasi ve güzel türkcemizdeki tahribatazametli imparatorlugumuzun mübarek ecdad kanlariyla yogrulmus, 20 milyon km kareden daha ziyade olan topraklarini kaybetmemizden daha büyük bir felakettir.bin yildir kullanageldigimiz ve lisanimizda cesitli incelikleri bulunan mense itibariyle türkce olmadiklari esbabi mucibesiyle terk ederek ölmüs kelimeleri, veyahud hic bir ilmi esasa dayanmadan gelisigüzel uydurulmus nevzuhur birtakim güya mukabillerini icad ederek ikame etmege calismak türkceye ve türk kültürüne tam manasiyla bir suikasttir..yüz seneyi asan bir zamandan beri türkiyemizde islama karsi tevali eden umumi suikasdin bir cüzinden baska bir sey degildir. ne yazikki islami vecd ve heyecani terennüm eden bazi yazarlarimiz da bu suikasdin dümen suyundan kurtulamamaktadir.ilk ortaya atildiklari sirada tamamen gayri menus telakki olunarak alaya alinan bircok kelime artik simdi sagci mevkutelerin bas köselerinden mimber ve vaazlara kadar her yerde ragbet buluyor.

### OZKAN AVCI, 04-Mayıs-2004
> hiç: 
> bu kadar açıklanmak, aNLAŞILMAK İSTENEN BU KONU İÇİN NEDEN KARAN-I KERİM İÇİN AYNI ÇABA GÖSTERİLMEZ. KURANIN AÇIKLAMASI OLDUĞUNU SÖYLÜYORSUNUZ DA NİYE DAHA DA KAPATIYORSUNUNZ ANLAMI. HANGİ DEVİRDEYİZ. BİZİM O KELİMELERİ DEĞİŞTİRMEMİZ KUTSALLIĞINI MI ETKİLER. BİZ DE KUTSAL KİTAP KURANDIR.

### murat ahlat, 30-Nisan-2004
> sebeb?: 
> benim anlamadığım bu ihtiyacın nereden tevellud ettiği?  necip fazıl zamanında değiliz ki...  risleleri anlamak isteyen alır lügatı eline çatır çatır okur.  bütün risale-i nur'da belki 300-400 eski kelime var. bu kadar kelimeyi öğrenmek istemeyenlerin çeviri yapılınca okuyacaklarını hiç sanmam.  sıradan bir öğretim görevlisi olmak için bir kaç bin ingilizce kelime ezberlemekten yüksünmeyen veya argo kelime hafızası bini bulan insanlar bu kadarcık kelime için ne kadar tekasül gösteriyorlar.

### z taskesen, 26-Nisan-2004
> merhaba...: 
> bu konuda kullanilan dilin kesinlikle sadelestirilmesi gerektigin inaniyorum. İslamiyeti anlamaya calisan insanlar bu yazilardan, eserlerden dil engeliyle karsilasmadan yararlanabilmeli.yoksa faydayi kisitlamis oluruz. ozellikle gencler, dini bilgisi az olan, inanci tam yerlesmemis olup da arastirma yoluyla bir arayis icinde olanlar, boylesine agir bir dille yazilmis eserleri anlamakda gucluk cekiyorlar. en bastan engel koyarsak bu insanlara nasil ulasacagiz?onlari tesvik edip imana giden yolda  destek olacagimiza boyle engeller koyarak yakinlasmalarina engel oluyoruz. ozellikle gencler, boyle bir uslupla yazilmis eserleri anlamiyorlar. anlamadigin bir seye nasil inanacaksin? inancsiz olanlar veya bocalama yasayanlar da bu eserlere bas vurabiliyor.daha sade, anlasilir bir dille onlara kolaylik saglayalim ki bu guzel eserler onlara da fayda versin... ayni mesaji verdikten, saptirilmadiktan sonra eserlerin sadelestirilmis bir dile cevrilmis hallerinin cok daha etkili olacagina inaniyorum

### şule çomak, 24-Nisan-2004
> neden: 
> haddim olmayarak yine neden diye sormak istiyorum.neden oukyup anlama yerine sadeleştirmeyi seçiyoruz.özümüz olanı anlamak için bir fırsattır risaleler. henüz 8 yıldır okuyorum.düşünme ve cevaplama yeteneğimi artırdığı gibi her türlü soruya ve soruna sakince çözüm bulmayı öğreniyorum.nasıl KURAN-I KERİM türçeleşince anlamlar değişiyorsa ve bilmediğimiz edebi sanatlar ortadan kakıyorsa(müstetbeatül terakip ve maarizul kelam )gibi..rRİSALELER sadeleşinde bunula karşılaşabiliriz.üstelik risale dilini anlamak ve öğrenmek yerine neden kolaya gidiyoruz...?bir gün ÜSTADI gören bir büyükle karşılaşmış ve heyecanla bize bir şeyler anlatın demiştim.cevap çok düşündürücüydü.EVLADIM SEYDA AÇIKÇA YAZDI YORUM KATMAK BİZE DÜŞMEZ.SİZ ANLAMAYI DİLESENİZ....MUTLAKA SİZ HERKESE ULAŞSIN DİYE BUNU İSTEMEKTESİNİZ.AMA TAHRİF YERİNE APAÇIK OLANI ANLAMAK DAHA MANTIKLI DEĞİLMİ????

### Kadir Turgut, 23-Nisan-2004
> Kitapların Manası: 
> Efendim, güzel şeyler yazmışsınız. Teşekküarler. Fakat burada ve başka yerlerde size karşı yazılanlardan anlıyorsunuz ya bu kitaplar başka kitaplar. Bildiğimiz dille, bildiğimiz yazılarla ve bildiğimiz insanlarca yazılmış değillerdir. Hakeza mevzuları ve nevileri de bildiğimiz türden değildir. Risaleler acaba dini ilimlerin hangi sahasına girer? Yakın zamana kadar Risaleler için tefsir ibaresi kullanılmazdı. Şimdi Kur'an tefsiri olduklarında ittifak var gibi. Bu ve başka kitaplarn 'kitap' mefhumu ile akla gelen yazılmış ve basılmış insan eserlerinden pek başka anlaşıldığı ve bunun asıl problem olduğu aşikar. Normal bir kitap için yapılacak muamelenin bu kitaplar için bazen yetersiz ve bazen de müellifi için hakaret olarak anlaşıldığı da açık. Bütün bu sebeplerle hem ilim kitapları arasına koyup tenkitli, izahlı olarak okumak ve hem de okuma, yayınlara ilişkin problemleri tartışabilmek çok müşkül. Bunu ben daha önce tecrübe ettim şimdi de siz tecrübe ediyorsunuz. Bunu da yazınız lütfen.

### Necmi Munir, 22-Nisan-2004
> Elhayru fi mahtaarahullah: 
> Kiymetli Alkan hoca'nin acik bir yaramizi tekrar sedye uzerine yatirmasiyla konunun uzerinde kisa ama envai cesit mutalaai efkar zuhur etmis oldu. Tullabi Seyda'dan mumtaz Badilli hocanin soyledikleri esasen cok acik bir gedigin tamirine muteveccih idi. Bir baska yabanci dilde bu eserleri tanimis kardesimizin iddialari bastan ciddi bir mesned uzerine mebni degildi. Filhakika, bir meyve bahcesine giren bir zatin kameti nisbetinde olgun meyveleri toplayacagi misillu; hakeza bu risalaleri bir yilda tasdik ve kabul uzre kiraat eyliyenin ancak manai etemm'de olacagi Dellali Kur'an tarafindan kerrat ile beyan edilmis. Yirmisekizinci sozun katiblerinden Kuleonulu Ali'nin hatiratindan mesmuatimda kalan ibret-amiz, layetezelzel hakikat 'Ne zaman ki Ustad Nur ile muzeyyen gozlerini diktigi semadan basini bize cevirdi, iste ancak o zaman onun yuzune bakabildik' idi. Herseye ragmen Hocaefendinin Yoldaki Isaretciler ismi altindaki tercemeleri bihakkin mustefid birer dersi Kur'an idi. Istifade edile

### Ali güllü, 19-Nisan-2004
> "bana ihtar edildi","bana yazdırıldı": 
> üstad risale-i nurdaki parçaları yazarken "bana ihtar edildi","bana yazdırıldı", "yazmaya daha izin verilmedi" şeklinde ki tabirleri kullanıyorsa, "bunu sadeleştirrelim" diyenler korkmalı  ve kendilerini sorgulamalıdırlar. Bir cümle daha ekleyeyim: risale-i nur iman hakikatlarına, susamışlara bir gıdadır. İh tiyacını hissedenler ancak anlarlar ve suya susamışlar ne şekilde olursa olsun suyu arayıp bulurlar. Hem risale-i nur türkçe yazılmış, İngilizce,Fransızca, ....,vb. yazılmamış. Onun kaynağı türkçedir. Onu Fransızlar, İngilizler ,...,vs. çevirsinler.

### ORHAN BAŞGEL, 19-Nisan-2004
> Hocam haklı Olabilirsiniz ama...: 
> Sayın Hocam Rahmetli N.Fazıl  belki ihlasla bu mesele üzerinde durmak istemiş olabilir.Ancak bu eserleri okuyan bizler şunu çok iyi biliyoruz ki,Bazı tamlamalar Günümüz Türkçesinde karşılık bulamamaktadır.Bu eserler bu dille daha tatlı ve güzel...Okudukça yeni şimşekler çakıyor,yeni manalara uçuruyor kariyi...Hatta Kur'anın manasını bilmediğimiz halde okuyunca başka,meali veya tefsiri okuyunca başka olması buna bir misal olabilirmi? Bu eserlerin Kur'andan süzülmüş gıdalar olması sebebiyle bunlarında yazıldığı gibi okunması daha evladır.selam ve saygılarımla....

### adem ekinci, 19-Nisan-2004
> risale-i nur ve türkçeleştirme: 
> bu konuda yorum yapmak isteyen kardeşlerin, lütfen nurlara sathi değilde şöyle bir müzakereli ders yapıp sonra yorum yapmaları. ayrıca yok başka dillere çevirilmiş effendim, ya kardeşim lütfen ya alında şu risaleleri bir bilenle müzakereli okuyun ve sonra yorum yapın. hem başka dillere çevirilmiş olması o dillerdeki çevirisinin risalei nurun hakikatlarına tam havi olduğu anlamına gelmez.

### Osman Sen, 19-Nisan-2004
> Risale dilinin ogrenimini kolaylastirmak: 
> Kanaatimce, eger sadelestirmeden maksat daha fazla kisi tarafindan anlamasilmasi ise yapilmasi gereken sadelestirmeden ziyade anlasilmasinin onundeki engellerin kaldirilmasidir.  Bunun icin en iyi cozum Risale dilinin ogrenilmesini kolaylastirici calismalara agirlik vermektir:  * Busbutun bir sadelestirmeden ziyade araya aciklamalar eklemek daha makul olabilir.  * Ister sadelestirilsin ister sadelestirilmesin risalelerden ornek okuma parcalar iceren dili ogretme hedefli ek bir kitap yazilabilir.  Son olarak merak ettigim birsey var:  Acaba Kur'an-i Kerim'in meallerinin yazilmasi gundeme geldiginde "Kur'an'in dili ile lafzi etle kemik gibidir" diye bir yorum yapan cikmis midir? Her ne kadar bu sorunun ilk cevabi "Risaleler zaten Turkce" olacaksa da artik gunumuz Turkce'sinin aradaki makasi iyice actigi asikardir. Turkiye'deki bircok genc icin kurdugum cumleler  sadelestirmeye muhtactir.

### Nusret Tumay, 18-Nisan-2004
> Ucu her yere dokunur: 
> Akıılı ve istekli olan herkesin bu eserleri anladığı,  Nur talebeleri sayısı kadar şahit ile ortadadır. amaç nedir. Aded çoğaltmak mı. o zaman bunu bireysel olarak yapma tembelliğinin arkasına sığınmak ve sadeleştirilmesini istemek risale-i Nur'un tarzına uymuyor. Zamanında Necip Fazıl da böyle bişey istemişti. ama Bediüzzaman hazretleri bizzat zübeyr ağabeyi göndererek bundan vazgeçmesini istemiştir.  Bediüzzamanı ve risale-i Nur'u tanımak ve anlamak isteyenler, başkalarının akıl penceresinden geçen şekli ile okuyarak anlamış ve tanımış olmazlar. .

### MEHMET NUHOĞLU, 18-Nisan-2004
> SADELEŞTİRELİM HER ŞEYİ BU YAZIYI DA: 
> SADELEŞTİRELİM HER ŞEYİ BU YAZIYI DA  Sadeleştire sadeleştire dili Afrika kabilelerinin dillerine çevridik. Risalelerdeki dil tam olarak Osmanlı Türkçesi ya da klâsik Türkçe değil bunun farkındaym. Hatta Said Nursi o içine doğduğu gibi yazdığı için zaman zaman kimi noktalarda anlatım bozukluğuna kayıyor. Bazen de kendisi Doğu Anadolu ağzıyla konuştuğu için İstanbul Türkçesi'nin dışına da çıkıyor. bunlar benim zaviyemden yada benim aynamdan yansıyanlar. Ne var ki hemen her tarafı İslam dinini istılahlarıyla yoğrulmuş yoğun bir fikir hamulesinin olduğu bu koca külliyatı sadeleştirrmede nasıl bir orta yol bulunacak? ben sadeleştirmenin karşısındayım. Zaten üstad yaşarken buna karşı çıkmış duyduğum kadarıyla. Ben kendim öğretmenin. öğrencilerimiz bu kabile dili yüzünden ne Atatürk'ü ne Mehmet Akif'i anlayamıyorla. Bunun çözümü sadeleştirmekte mi, uydudukçada mı? başka nerde?

### Nebi Bal, 17-Nisan-2004
> Tercumeler: 
> Yorumlarinda sadelestirmeye karsi cikanlar, nedense roportajda bu konuyla alakali soruyu atlamislar ve ceviriler konusuna yeni bir yorum getirmiyorlar.   Ben Risale-i Nur'larla yurtdisinda tanistim. Ilk okumalarimda hic birsey anlamiyordum. Dogrusu bu durum, sabir gostermeyenlerin bu isi birakmasina sebep oluyor. Benim sansim, ingilizcelerini okuyup daha iyi anlayabilmekti. Daha sonra zamanla Turkce terminolojiye alistim.  Kanimca herkesten sabir gosterip butun kelimeleri ogreninceye kadar tekrar tekrar okumalari beklenemez. Genci veya yaslisi farketmez, bu sekilde 5-10 sayfa okuyup birakan insanlarin da bu kitaplara yaklastirilmasi adina sadelestirilme yapilmasi gerektigi kanaatindeyim. Yoksa onlarin da bir yabanci dil ogrenip de ancak tercumelerini okumalarini mi bekleyecegiz, hem de bu eserler kendi dilimizde yazilmisken?  Saglicakla.

### tlkirnk, http://groups.yahoo.com/group/tlkirnk/, 17-Nisan-2004
> Sadece sadeleştirilmeli mi? Sadeleştirilmeli mi sadece ?: 
> Sevgili dostlar, Ahmet Turan Alkan beyin yaptığı yorumlar hakkında, çok değişik açılardan hareketle yapılan yorumları inceledim. Risale-i Nur'ların hem sadeleştirilmesi gerektiğine, hem de kesinlikle sadeleştirilmemesine  yönelik ifrat ve tefrit yaklaşımlar sergilenmekte. Bu tarz yorumlar, aslında bir çözüme gidilmesini önlüyor. Şimdi bütün dostlarımıza seslenmek istiyorum: Sadeleştirilmenin taraftarı olan arkadaşlar, acaba ortaya genel kabul görebilecek bir örnek çalışma koyabiliyorlar mı? Acaba bu tartışmalar bu örnekler üzerinde mi yürütülüyor?

### Memis Cetinkaya, 17-Nisan-2004
> Risale-i nurdaki manalar sadece iki kapak arasinda mahpus olmasin: 
> Risale-i nurlaru anlayarak okumanin tatı elbette hiçbirşeye benzemez benim şahsi kanaatim bu eserlerden herkesin kapasitesi yettiğince faydalanması ve risalei nur türkcesine vakıf olmayanlarında bir sekilde bu eserlerden mahrum bırakılmamasıdır, buna müsade edilmese bile bu meseleye başka bir çözüm bulunmalıdır. diger bir mesele bu eserlerin yabancı dillere tercümeleri tam manası ile aslına benzemiyor ve bu da risalelerin tam manası ile anlasılamamasına sebebiyet veriyor bu da aslına bakarsanız bir nevi tahribat, acaba bu eserler sadece bu eserleri anyanlar için mi yazıldı, yoksa bu iman hakikatlerinden bihaber yasayan talihsizler için mi?

### M. Said Bayrak, 17-Nisan-2004
> Sadeleştirilsin fakat ben yine aslından okuyacağım: 
> Risaleler sadeleştirilsin. Her isteyen okuyup anlayabilsin. Buna niye karşı çıkıldığını anlayabilmiş değilim.  Herkes uğraşsın risaleyi anlamaya çalışsın diye beklemek bence Kuran meali yapılmasın herkes Arapça öğrenip aslından Kuran okusun demek gibi birşey. Sadeleştirilse ben yine aslını okumaya devam edceğim. Çünkü sadeleştirmek bir eserin derisini yüzmek gibi bir şey... Fakat, risaleler kimsenin malı değil herkesin diyorlar sonra da sadeleştirilip herkesin istifade etmesine karşı çıkıyorlar. Bu durumu anlamakta zorluk çekiyorum.

### Yücel Türk, 16-Nisan-2004
> Eleştiri: 
> Konu önemlidir ve usule ilişkindir. Değil böyle yapmak, mutlaka bir dosya halinde dergide işlenmelidir. Özellikle A. Badıllı'nın konuya ilişkin çalışmasına da yer vermek suretiyle, Üstadın yaşayan ve vekil tayin ettiklerinin görüşlerine de yer vermek yolyla.   Zira, madem hakikat ayan beyan tebeyyün etmeli, madem demokratız, fikir hürriyetini savunuyoruz, diyaloğu hristiyanlara kadar uzatmak gerekir, madem mevzu hepimizin hassas olması gereken bir konuya ilişkindir. Her kesim delillerini serdetmeli ve bu deliller olduğu gibi yayınlanmalıdır.

### Mehmet Öztürk, 16-Nisan-2004
> Hakperest olalım.: 
> Üç nokta söylemek istiyorum: Birincisi:Bir fizik kitabının tercümesini veya sadeleştirilmesini bir fizik profesörüne değilde bir edebiyatçıya yaptırmak ne kadar makulse Risaleleri Necip Fazıl çevirseydi demekte o kadar makuldür.  İkincisi: Risale-i Nur talebeleri üstatlarına ve risalelere aşıktır. Fakat bu sevgi tahkikidir. Niye ve nasıl sevdiklerini de akli delilleriyle de ispatlayabilirler. Öyle basit tarafgirlikler ve menfaatler icabı olan sevgilerden değil. Üçüncüsü:Risaleler edebiyat fizik kimya kelam... ilimleri açısından incelenebilir. Risalelerde bunlarla alakalı bazı konular vardır. Sizin edebiyat açısından incelemenize katılmıyorum ve eminim katılmayacak çok edebiyat alimi vardır.

### Murat Faruk Kolcu, 16-Nisan-2004
> zamani gelmistir: 
> Mantik olarak sunu dusunun; eger bir Ingiliz, bir Fransiz yada herhangi baska bir milletten olan birisi kendi diline cevrilen Risale-i Nur kulliyatini okuyup anlayabiliyor ve bunun zevkine varip imanina vesile oluyorsa, bunu  kendi kardeslerimize cok gormememiz lazimdir. Hatta bu olay biran once gerceklestirmemiz gereken, boynumuzun borcu en ehemmiyetli hizmetimizden biridir. Ustad hazretleri yasamis olsaydi belki zamanini bu muhim ise adayacakti. Allah'a emanet olun.

### kürşat özkaya, 16-Nisan-2004
> Risale sadeleştirilemez: 
> Tüm yorumlarınızın Risaleleri okumak,öğrenmek,yaşamak olması konusunda hüsn-ü zan besliyorum ve zaten okumak,öğrenmek ve yaşamak noktasında hususi olarak yapacağınız tüm çalışmalara şimdiye kadar bir yorum yapılıp "yok sen yanlış yapıyorsun" dendiğini sanmıyorum...burada konu iman kurtarmak için her türlü müsbet yola başvurulur olmasımıdır?İman bir Kemalatdır...buda mevhibeyi ilahidir...yoksa okuduklarımızı anlamamız la ve üzerinde yorumlar yapmamızla biz marifet elde etmiyoruz.Bunu bize ihsan etmesi için ALLAH(c.c)'ın rahmetine bir vesile yapıyoruz.Biz okuduklarımızı tam anlamasakta kamil bir mümin olabiliriz.Okuduklarımızı anlayarakta adi bir mümin veya hafizanallah Kafir olabiliriz... Burada sadeleştirmek anlamak için olmalıdır külfeti Nurların üzerinde taşıdığı diğer sorumlulukları kaldırmaktadır. Risalelerdeki Kur'anın lafzı için verilen elma misalini hatırlatmak isterim sizlere Elmanın kabuğu soyulduktan kısa bir süre sonra elmanın o taze görüntüsü gider,siyahlaşır...

### huseyin karakelle, 16-Nisan-2004
> çerçevesi genişlemeli: 
> bence sadece risale-i nurlar değil.. hoca efendinin risale-i  nurdan aldığı yerler.. sızıntı dergisi de sadeleşmeli diyorum.

### Gökhan Yüksel, 16-Nisan-2004
> Risale-Nurun lafızları et ile deri gibidir: 
> Risale-i Nur'da ki kelimeler Üstadın dahi seçtiği sözler olmayıp tamamen mülhem lafızlardır. Bunun sonucunda da hocaefend'nin bile abim dediği; Hulusi Abi gibi risaleleri müdakkikane okuyan bir zatın "..bir harfine dokunmayı azim bir günah işlemiş gib sayıyorum.." dediği risaleler umumun malıdır.

### Nebil, 15-Nisan-2004
> Korku..: 
> Korku... Elindeki imkanların uçması korkusu.. kendine müracaatın sona erme korkusu.. Kendine ihtiyaç kalmama korkusu.. Bu gün, Bediuzzaman Hazretlerinin eserleri, kendilerine müracaat edilmeden anlaşılmayacağını bilen bir kesim var.. o kesim biziz.. Otuz yıldır bu eserleri tanıdığı halde, otuz günlük bir irfan miktarınca onlardan istifade edemeyen bizler, bizden daha iyi anlayanın çıkmasından korkuyoruz sanki.. Risalelerin bir başkası tarafından bizlere ihtiyaç kalmadan anlaşılmasından mı korkuyoruz acaba?.. Kanaatimce artık aradan çekilme vakti gelmiştir.. Şimdiye kadar bizler konuştuk.. Bediuzzaman hazretlerini en iyi bizler anladık (!).. anladığımız şekilde anlaşılmasını dikte ettirdik.. (bu sözlerimden birilerini itham anlamı çıkarılmamasını hasseten istirham ediyorum.) Müsaade edelim de biraz da Bediuzzaman hazretleri kendisi konuşsun.. Kur"an-i Kerim ve hadisler başta olmak üzere her bir söz, ilk muhataplarının bizzat bulunmadıkları yerde yanlış mı anlaşıldı? Bir hadiste Efendimiz, "nice ikinci muhataplar, siz ilk muhataplardan daha kavrayış sahibi olabilirler, anlamadığınız manaları anlayabilirler" mealindeki hadisinin başında, "sizler, benim dediklerimi aynen nakletmeye bakın.. böyle yapanın yüzünü Allah ak eylesin!" buyurmaktadır. Biz kendimizi gerçekten nefyetmemiz gerekmiyor mu? Aradan çekilelim.. Şimdiye kadar aradaydık, bu görüşler olması gerektiği yerde mi? Bu yüzden aradan hicabı kaldırmak gerekmez mi?..  Sen tecelli eylemezsin perdede ben var iken,  Şart-ı izhar-ı vücudundur adîm olmak bana... (Gavsî) Evet, Kur"an"ın getirdiği mesajı nasıl ki diline feda etmeme sonucunda onu diğer dillere çeviriyorsak, Risale-i Nur"un da diğer dillere tercümesi gibi, yeni Türkçe"ye tercüme (sadeleştirme) etmek gerekmez mi? Bazı metinler için (mana dile feda edilmiş) eleştirisi yapılırken, mananın dile feda edilmediği, ancak zamanın tasarrufu ile dilinin zor anlaşılır olduğu, bu dilin A. Turan beyin ifadesiyle yavaş yavaş "üniversite koridorlarının loş odalarına sığınmış birkaç arkaik diller uzmanının insâfına terkedilmeye" doğru gittiğini neden artık görmüyoruz.. "ihtiyacı olan beri gelsin, defalarca okuduktan, sıdkını ıspat ettikten sonra anlamaya başlar.." demek, defalarca Ebu Cahil"in ayağına gitmek suretiyle mesajını ona iletme tehalükünü gösteren ve bu tehalükü Kur"an"ın "bu söze inanmıyorlar diye, onların ardına düşüp nerdeyse kendi kendini yiyip tüketeceksin!" (Kehf, 18/6) ayetine konu olan Efendimizin mesleğine sizce ters değil midir? Buradan Risale-i Nur"a iltifat etmeyenleri Ebu Cahil"e benzetme gibi kesinlikte bir niyetimizin olmadığını belirtelim. Ancak Risale-i Nur"un, Bediuzzaman hazretlerinin fikirlerini, bu irfanla dolup taşanlarca, ehli olanlarca temsil edilmesinden ve bizlerin geri plana düşmemizden niye korkuyoruz.. Şahsen yıllarca Risalelerin diline takılan biri olarak, eserlerin sadeleştirilmiş metinlerden okumak bana da tuhaf geliyor. Hatta merhum Elmalı tefsirini aslından okumak daha fazla hoşuma gidiyor.. Ancak bilmeliyiz ki, hakikata giderken, her insan bazı şeylere takılabiliyor.. Vaktiyle bana biri tarafından 50 lira verilmişti.. Değerli bir paraydı o zamanlar.. Para yeni olmasına rağmen, kenarındaki çamurdan dolayı kabul etmemiştim.. Mahiyetindeki değerli fikirleri idrak ettikten sonra takıldığı şeylerin küçük olduğu farkına varan birileri olarak, bu tip aldanma noktalarından başkalarını kurtarmak gerekmez mi? Bir hikaye anlatılır: vaktiyle iki kişi tartışmaya girerler.. Biri "sıgara içilirken incil okunmaz" derken, diğeri de "okunur" iddiasında bulunur. Bir papaza müracaat ederler.. Her biri ayrı ayrı papazın yanına girer ve sorusunu sorar.. bir cevap alır ve çıkar.. İkisi cevabını aldıktan sonra, sıgara içen içmeyene "sana demedim mi, sıgara içilirken incil okunur diye" diğeri ise tam ters bir cevap almıştır papazdan.. O da "ama papaz efendi, bana incilin okunurken sıgara içilemeyeceğini söyledi" diye ekler.. Sonunda sorularını hangi ifadelerle sordukları dikkatlerini çeker.. Sıgara içen, papaza "sıgara içilirken incil okunur mu?" şeklinde tevcih ettiği sorusuna "evet" cevabını aldığı halde, sıgara içmeyen ancak incil okumaya başlamış diğer şahıs ise "incil okunurken sıgara içilir mi?" şeklindeki sorusuna "hayır" cevabını almıştır.. Papazın niyeti, incili okutmak olunca, şahsın durumuyla mukayyet fetva vermiştir.. Bizler de, Risalelerle aradaki engelleri kaldırmaya çalışırsak, okumaya başlandıktan sonra, bazı hususları hatırlatmak daha etkili olacağı kanaatindeyim. Yani, sadeleştirilmiş metinden okuyup da hayran kalanlara, "hele bir de aslından okusanız, kim bilir nasıl irfanınız artar" diyebiliriz. Üç boyutlu resimleri hiç görmeye muvaffak olmamış, bu zevke varamamış birine, ilk etapta anlaşılmayan bir tablo karşısında saatlerce bekletip de "ha gayret, göreceksin gibi" demek, onu ne kadar orada tutabilir.. Ancak o zevke varan birini, bundan nehyetseniz bile, o, ilk etapta göremezse dahi, tablodaki görüntünüyü görmesi adına harcadığı zamana değeceğine inanır.. Bir hususu daha belirtmek isterim ki, hiçbirimiz Risale-i Nur"a Fethullah Gülen Hocaefendi kadar vakıf olduğunu zannetmiyorum.. Ve yine hiçbirimizin bu eserleri ve merhum müellifini onun kadar sevdiğini de düşünemiyorum.. Böyle birinin bu derece sevdiği ve istifade ettiği eserlere, gadretmeyi düşünmesi sizce makul mudur?

### Murat Balkas, 15-Nisan-2004
> Doğru gün gibidir...: 
> Önce bu fikre katıldığımı ifade eder, ve sonderece de gerekli olduğu kanaatimi bildiririm. Maalesef her açıdan dumura uğratılmış bir toplum olarak ,bugün bile konuştuğumuz türkçeyi ne kadar bildiğimiz şüpheliyken, risaleleri okurken anlamamız ne kadar gerçektir.Bir elimizde sözlük, bir elimizde risale olduğu halde tam anlamıyle birçok şeyi anladığımızı zannederek ,ama anlamadan geçtiğimiz ortadadır.

### ihsan erbil, 15-Nisan-2004
> O zaman olur: 
> "Bundan belki de elli sene sonra klasik Türkçe zevki ve tasarrufu, üniversite koridorlarının loş odalarına sığınmış birkaç arkaik diller uzmanının insâfına terkedilmiş olacaktır" cümleniz herhalde risaleler sadeleştirildiği takdirde vuku' bulacaktır. Zira şimdi 7'den 70'e herkes (hatta her millet) risale okuyor ve bunun verdiği huzur mütebessim simalarından okunuyor.

### Elşad Miri, 14-Nisan-2004
> Azerice: 
> Kucuklugumden itibaren risaleleri bir kac defa okumak firsatini buldum. Ilk defa okudugum halde anlamadigimi bilen insanlara soyluyordum. Okudukca acilacak dendi. Fakat ilahiyat egitimi almasaydim belki hiz anlayamazdim. Ben bir Azeri olarak risalelerin ingilizceye cevrildigi gibi Azericeye de cevrilmesini, turkcesinin sadelestirilmesini arzu ediyorum. Elmalili Hamdi Yazirin yaptigi tefsir sadelestirile bildigi halde risalaler neden sadelestirilemesin?  Azeri kardesinizden sevgilerle...

### Emrah Çakman, 14-Nisan-2004
> VELHASIL, HOCAEFENDİ İMDADA YETİŞTİ..: 
> Uzun zamandır, risalelerin türkçeleştirilmesi gerektiğini düşünyordum. Bunu insanlara sorduğumda Risale'lerin değiştirilemeyeceğinden bahsediyorlardı. Ancak bir türlü tatmin olmuyordum ve susuyordum. Velhasıl, hocaefendi imdada yetişti ve bu çok önemli mevzuda görüşlerini en güzel şekilde bildirdi. Bu kitaplardan toplumdaki herkesin istifade etmeye ihtiyacı var diyorum. Tabii oluşturulacak eserler orjinal Risale-i Nur olmayacaktır. Olamaz da. Ancak nasıl Kur'an'ın mealler var ki bu mealler ile Kur'an'ı birbirinden kesin çizgiler ile ayırıyoruz. Aynen öylede Risale'lerin mealleri farklı bir eser olacak ve kimi insanlar için bu bir başlangıç olacak. Aşama aşama yani...Hatta bence aynı eserde hem risalelerin meali hem de orjinali olmalı...

### Abdulkadir BADILLI, 14-Nisan-2004
> Sadeleştirme Asrî Bir Tahriftir. Risale-i Nurlar Sadeleştirilemez: 
> Aksiyon Dergisinde, sadeleştirme mevzuunda mülâhazalarını yazan Ahmet Turan Alkan Beyin yazısına mukabil cevap vermek değil, meselenin mahiyet ve asliyetiyle ilgili bir-iki söz söylemek isterim.  1. Sadeleştirme mevzu'unda Risale-i Nur müellifi Bediüzzaman Hazretleri hayatta iken, başta rahmetli Necip Fazıl olmak üzere, edip zatlardan bazıları (kimisi Necip Fazıl gibi) izin almadan teşebbüse giriştiler. Kimisi Müelliften izin istediler. Müellif, merhum Necip Fazıl'ı talebeleri vasıtasıyla durdurduğu gibi, sadeleştirme iznini isteyenlere de izin vermemiştir. Bu gerçeğin belgeleri "Sadeleştirme Asrî Bir Tahriftir. Risale-i Nurlar Sadeleştirilemez" adındaki kitapçıktadır. Ahmet Turan Beyin bu kitabı okumasını isterdim. 2.  ... (Devamı buraya sığmayacağı için http://groups.yahoo.com/group/risale/message/7542 linkine bakmanızı rica ederim)  Binler Selam Abdulkadir Badıllı

### huseyin ozsoy, 14-Nisan-2004
> guzel konu: 
> Kur'an-ı Kerim'in anlasilabilmesi icin bile mealler, tefsirler yazilabilmektedir. Bu çabalar, mananın daha iyi anlaşılabilmesi ve her seviyeden insanın ulasabilmesi içindir. Kanaatimce böyle bir çalışma yapılması doğru ve yerinde bir iş olacaktır. saygılarımla.

### Sadık KAYAR, 14-Nisan-2004
> Türkçesi üzerine...: 
> Yazınızı dikkatle okudum "sadeleştirmeye şiddetle karşıyım" lafzıyla başlayıp yazının içeriğinde ise bu sadeleştirmenin gerekliliğine dair görüşlerinizin hangi mantık silsilesi içinde izah edilebilieceğini anlayamadım..  Zira sadeleştirmeye karşı olmak demek eserlerin sadeleştirilmemesini istemek demektir. "Risale-i Nur'dan insanlar kendi hissiyatlarını ve anlayışlarını farklı mülahazalar ile ve herkes kendi zaviyesince istifadesi cihetiyle bildiği lisanla yazabilir" demek istiyorsanız bunu anlamak mümkün-en azından tarafımca-. Ancak bunu değil de sadeleştirme yapılmalı meali verilmeli diyor iseniz o zaman Sadeleştirmeye şiddetle kaşı değilsiniz demektir.. Saygılarımla Sadık KAYAR

### Kadri ARI, 13-Nisan-2004
> Tebrik ve teşekkürler...: 
> Sizi,hâdiseler karşısındaki objektifliğiniz ve bana göre,bakış açınızdaki isabet dolayısıyla kutluyor,teşekkür ediyorum.

### veysel caparlar, 13-Nisan-2004
> RISALE-I NUR NEDIR?: 
> Acaba risale-i nur  kendi okuyuculari  tarafindan cok abartilmis bir esermidir yoksa,Bediüzzaman namiyla tüm islam alemine ilmiyle kendini kabul ettiren sahsin" bu eserler bana yazdirildi" demesiyle eserlerin ciddiyetini ileri süren sahismi asiriya gitmis sormak lazim.Hayir kesinlikle risale-i nur bu zamanin iman vesikasidir ve bu vesikayi almak isteyen onun seviyesine cikmasi lazimdir.bence risalei nur sadelestirilsin demek bir nevi tembel ve ukala bir ögrencinin hocasina " gel bana dersimi ögret " gibi bir durumdur.Hem sadelestirme ile islami ifadeelrin yeni türkce ile ne kadar ruhuna uygun bir kelime bulunacak cidden merak ediyorum.Bir meyvenin kabugunu soydugunuz vakit  o meyvenin güzel bir sekli vardir ama zamanla o hali bozulur kokusur ve bakilmaz bir hal alir.Aynen öylede belki bazilarina sadelestirme güzel görünebilir ama zamanla samimi ve tam karsiligi bulunamayan ifadeler yüzüne bakilmaz hale gelcektir.Almanlar Ruslar INgilzler bu eserlerin orjinal dilden okumak isterken.....

### Fadıl DALAR, 13-Nisan-2004
> risalelerdeki zevk ve manayı ancak Bediuzzaman'ın tabirlerinden alıyoruz: 
> Risale-i Nur kulliyatını tam okuyan bir insanın riale-i nura kendi tabirlerini ve fikirlerini katmaya teşebbüs etmesini büyük bir cinayet olarak biliyorum. Böyle bir insan her kim olursa olsun ya risalei nuru sıradan bir fikir kitabı sanıyor ya da kendi eserleri ve fikirlerinin satılması için risalei nuru alet ediyordur. Riselei nur Kuranın semasından süzülmüş hakikatlerdir. Buna el uzatmaya, kıymetini düşürmeye kimsenin haddi değildir. Risalei nurdaki hakiki zevk ve mana Bediuzzamanın tabirlerindedir. başkasının fikri ve tabirleri o zevke ve manaya perde olur, Gerçi bu fikirleri öne sürenler risale-i nur niçin sadeleştirilemez ; çok iyi biliyorlar. bediuzzaman izah ve şerhin nasıl olacağını özellikle lahikalarda tam olarak belirtmiş. Ancak ilim bazen insanı aldatır. İlim sahibi olan insan kendi fikirlerini satmak için kalben takdir ettiği  eserlerin mağlubiyetini arzu eder.

### M. Latif Salihoğlu, 13-Nisan-2004
> Yanlış bilgi: 
> Değerli A. Turan Alkan  Sadeleştirmeye şiddetle karşı olduğunuzu belirtmenizden evvelâ memnuniyet duyarak, sonra da cesaret alarak birkaç noktayı nazar-ı dikkatinize sunmak istiyorum. * Sadeleştirme tartışması ile bağlantılı olarak, Yeni Asya'da 7-8 adet araştırma ve bilgilendirme yazısı yayınlandı.  *Necip Fazıl'ın sadeleştirme teşebbüsü, Üstad Bediüzzaman'ın itirazı ve müdahalesi ile akamete uğramıştır. Z. Gündüzalp isimli talebesini N. Fazıl'a göndermiş ve onu bu teşebbüsünden vazgeçirmiştir. * Sadeşeltirme ile, sizin de belirttiğini gibi asliyet bozulur ve Risâle-i Nur'da öncelik taşıyan "kudsiyet-i mânâ" yara alır. * Bediüzzaman, "Safiye'yi kafiyeye fedâ etmeme" tarzını tercih ettiğinden, karışık da olsa, lisan ve üslubunun düğmelerine müdahale edilmesini doğru bulmuyor.

Kaynak: [www.aksiyon.com.tr](http://www.aksiyon.com.tr:80/detay.php?id=11362&yorum_id=1319), [web.archive.org (arşiv bağlantısı)](http://web.archive.org/web/20050331001508/http://www.aksiyon.com.tr:80/detay.php?id=11362&yorum_id=1319)
