# Pennsylvania'da bir ev ve içindeki gönüllü sürgün...

*Ahmet Turan Alkan 2008.03.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080616161453im_/http://www.aksiyon.com.tr/images/yazar_31.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Fethullah Gülen için geleneğini iyi tevârüs etmiş bir din âlimi, bir kanaat önderi demeliyiz belki de. Entelektüelden farkı, hakikati ararken pergelin bir ucunu daima “nass” noktasında sâbit bulundurmayı epistemik bir vecibe bilmesindedir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080616161453/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616161453/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616161453oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616161453oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    New York’tan batıya doğru otomobille iki saat kadar gittikten sonra Pennsylvania eyaletinin hudutlarını gösteren bir turnikeli kapıdan geçiliyor; bu kapıda yakın zamanlara kadar “Gerçek Amerika’ya hoş geldiniz” yazısı asılı iken, itirazlar üzerine kaldırılmış; bu nüktenin doğru tarafı, New York’un başka hiçbir yerle kıyaslanmayacak kadar sıradışı, yoğun ve farklı bir şehir olması kadar Pennsylvania’nın, o hep filmlerde gördüğümüz standart gündelik Amerikan hayat tarzını ve yerleşim yerlerini temsil eden özelliği imiş.
    <br>
     <br>
      İşte o kasabalardan ikisinin arasında orman arazisi içinde, ağaçlar arasında kaybolmuş bir yol sapağına girince basit bir bekçi kulübesiyle karşılaşıyorsunuz; ikiyüz metre kadar ilerde hafif bir tepe üzerinde iki katlı, o bildik Amerikan evlerinden biri yer almakta.
      <br>
       <br/>
       Fethullah Gülen’in on senelik ABD ikametinin yarıdan çoğunu geçirdiği ev işte bu. Evden 50 metre kadar uzakta, misafirlerin ikameti için ayrılmış daha küçük birkaç ev daha bulunuyor; hemen aşağıda ise 30 metre çapında minik bir sun’i göl. Söylenenlere göre Fethullah Fülen bu gölün kenarına, rica üzerine sadece bir kere inmiş. Daha önceki ziyaretlerinde birkaç eyalette bulunup hayli şehir gezdiğini söylemiş olmasına rağmen gönüllü sürgünlüğünde, zaruri hastane ziyaretleri hariç evinden çıkmamış.
       <br/>
       <br/>
       Fethullah Gülen’le daha önceleri hiç yüzyüze gelmemiştik; kaderde vatandan on bin kilometre uzakta karşılaşmak varmış. Bizi, misafirlerini kabul ettiği giriş katındaki salonda ayakta karşılıyor. Geçirdiği ciddi rahatsızlıklara nazaran oldukça dinç ve sıhhatli görünüyor, fakat birlikte bulunduğumuz üç gün zarfında hemen hiç değişmeyen hâleti rûhiyesi dikkatimi çekiyor; daima mahzun, bir şey sorulmadıkça konuşmaya isteksiz ve daima son derece nâzik.
       <br/>
       <br/>
       Kendisiyle üç gün boyunca, misafirlerini kabul ettiği salonda tertiplenmiş geniş masanın etrafında en az onbeş kişiyle birlikte beş kere yemek yiyip sohbet ettik; bu sohbetlerin belli bir konusu olmadı; sohbet ikliminin sevk-i tabiisi içinde akıp giden hoş ve samimi konuşmalardı. Devamlı hizmetinde bulunanlar, oldukça kalabalık topluluğumuzun ziyaretinden pek memnun kaldığını, açıldığını, hatta alışagelenin aksine neşelendiğini söylediler.
       <br/>
       <br/>
       Önceleri pek hafif, ancak yanındakilerin duyabileceği derecede kısık bir sesle konuştuğunu farkedip şaşırmıştım; sonraki konuşmalarda bu pes konuşma tonu giderek yükseldi ama hiçbir zaman salonu dolduracak dereceye erişmedi; elbette imâmet sadâsı müstesnâ. Ayrılışımızdan bir gece önce yatsı namazına imâmet ederken, sohbet esnasında pek hafif ve nâzik ses tonunu tanımakta zorlandım; dâvûdî, tok ve okuduğu sûre’nin (Âdiyât) mazmûnunu aksettiren metîn ve kararlı bir seda.
       <br/>
       <br/>
       Salonun duvarlarında hüsn-i hat levhaları; en dikkatimi çekenleri, ebrûlu kâğıt üzerine “bu da geçer yâ hû” ve “hey gidi günler hey”. Bir duvarı bütünüyle kuşatan yeşil kumaş üzerine sırma iple yazılar işlenmiş geniş örtünün Fethullah Gülen nazarında başka bir değer ifâde ettiğini öğreniyorum; bu örtü İmâm Rabbâni’nin merkadi üzerinde örtü iken hediye olarak gönderilmiş.
       <br/>
       <br/>
       Kıyâfeti sâde; koyu gri takım elbise içinde yakalı kazak; ayağında bizde “mokasen” diye bilinen (mocassin) tipinde hafif, terlik niyetine ev içinde giyilen rahat ayakkabılar. Daima traşlı; başında daima namaz takkesi. Zaman gazetesinin fotoğraf editörü Selahhatin Sevi’nin ricası üzerine fotoğraf çektirirken takkesini çıkarması arzusuna gülümseyerek muvafakat gösteriyor.
       <br/>
       <br/>
       Sohbet esnasında bir yerde “üslûp nâmus gibidir” diyor. Unutmamak için masa üstündeki en yakın peçeteye yazıyorum.
       <br/>
       <br/>
       Bir entelektüel mi? Bence değil. Fethullah Gülen gibilerin geniş ve şaşırtıcı genel kültürünü, hemen her mesele üzerine yayılmış dikkatlerini, aktüaliteyi takipteki titizliğini ve hâfıza gücünü bir başka kavramla ifâde etmek gerekirse şöyle denilebilir: ezeli ve ebedi hakikate kilitlenmiş ve ananevi irfân menbâlarına yönelmiş olmasına rağmen günün en basit ayrıntılarını dahi kavramaya azimli bir tecessüs. Daha doğrusu geleneğini iyi tevârüs etmiş bir din âlimi, bir kanaat önderi demeliyiz belki de. Entelektüelden farkı, hakikati ararken pergelin bir ucunu daima “nass” noktasında sâbit bulundurmayı epistemik bir vecibe bilmesindedir.
       <br/>
       <br/>
       Yakınında bulunan birinden dinledim; bir sohbet esnasında biri, gurbetten bahsedecek olmuş; cevap, “onu siz bir de bana sorun”. Vaktiyle çay içtiği çay ocaklarının iskemlelerinden söz ederken bile göz yaşlarını kontrol edemeyen bir insanın, onca yıl boyunca bu gönüllü gurbete nasıl dayanabildiğini kendime sormuştum ama yüzüne karşı sormayı edebe aykırı gördüm. Hissi kırılma noktaları, rikkat derecesinde pek nahif.
       <br/>
       <br/>
       Bir gün küçük kardeşi ziyaretine gelmiş; oradakilerden biri ayrıldıkları sahneyi anlatmaya çalıştı, daha doğrusu anlatamadı.
       <br/>
       <br/>
       Bir vücuttan canlı bir uzvun koparılışı gibi miydi?.. Akl-ı selîmin icâbını yerine getirmek bazen ne kadar zordur ve karşıdan bakanlara ne kadar zâlimâne görünür; tahayyül edilsin!
       <br/>
       <br/>
       Sohbet esnasında Amerikalı yetkililerin, kendisine sanki her an ülkeden çıkması için ikamet iznini iptal edebilecekleri intibaı edindiğini söyledi; sesinde üzüntü veya ye’se benzer bir titreşim hissetmedim, “keşke” der gibiydi.
       <br/>
       <br/>
       Çok az yiyor ve sevgili doktoru Kudret Bey’in sıkı denetiminden geçtiği anlaşılan sıkı bir perhiz uygulaması altında. Birlikte yemek yerken hiçbir porsiyonunu bitirdiğini görmedim. Her Erzurumlu gibi çay tirkayisi (ama açık). Yemeğin sonuna doğru küçük bir porselen kâsecik içinde irili ufaklı haplar; çay keyfine ise memleket malı bir avuç yemiş refakat etmekte; iki parça ceviz içi, üç dört tane Antep fıstığı içi ve birkaç bâdem.
       <br/>
       <br/>
       Etrafında huşû ile ona hizmet edenler mutlak bir hürmet ve tâzim ifadesi içindeler. Bizim ziyaretimiz, her gün tekrar edildiğinde pekâlâ can sıkıcı olabilecek o tâzim protokolünü galiba biraz yumuşattı; hele hele çok büyük meseleler yerine daha ufak tefek ve sıradan şeylerden, özellikle hâtıralardan ve eski günlerden söz ederken nisbeten rahatladığını hissetmek bizler için memnunluk vericiydi. Belli bir yaştan sonra “yetîm-i akran” olmak herkesin başına gelen tabii bir hadise; siz buna bir de, hafifletilemez bir muhabbet ve hürmet hâlesinin ortasında yaşamak mecburiyetini ekleyiniz...
       <br/>
       <br/>
       Ezcümle: ilk defa tanışıp sohbet ettiğim Fethullah Hocaefendi’yi fevkalâde sohbet ehli, tatlı ve sevimli bir yol arkadaşı hâliyle gördüm ve sevdim. Biz orada iken henüz beraat kararı açıklanmamıştı. Dileğim odur ki, bir an evvel aziz Türkiyesine sağlıcakla döner ve gönüllü sürgünlüğü sona erer.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ali Karakaya, 11-Mayıs-2008
> Kaleminize sağlık: 
> Böyle güzel bir yazı için A. Turan Alkan Beyefendi'ye sonsuz teşekkürler. Yazılarını zevle okuyan bir hayranı olarak yıllardır hayalini kurduğum bir yazıydı. Başlığı görünce sevinç izinde bir solukta okudum. Tabii bu sevincim yazının sonunda yerini hüzne bıraktı. A. Turan Alkan Beyefendi'den bu ziyaretini bazılarının yaptığı gibi kitap haline getirmesi bizi çok memnun eder. Onun kaleminden ve onun yorumları ile Muhterem Büyüğümüz ile ilgili yeni şeyler öğrenebilmek benim için büyük bahtıyarlık olur. Muhterem Büyüğümüzle ilgili ne bir yorum yapabilir ne de bir söz söyleyebilirim. Sadece dua edebilirim: Alla onu başımızdan eksik etmesin. Dilediği her şeyi ona nasip etsin. Bizi de yolundan ayırmasın.

### Rıdvan Gök, 09-Nisan-2008
> Hüzün paratoneri: 
> "İnsanlığımızın ızdırap yükünün muhteşem paratoneri Doruk İnsan"ın büyük aşığı, aziz ve muhterem Büyüğümüze, en içten sevgi ve selamlarımızı sunarız. Onun gönlünün büyüklüğü, bütün dünyamızı bir sevgi halesi içinde sarıp sarmalamaktadır. Onun hüznünü anlayabilen gerçekten bahtiyardır... Gönül bahçelerimizden derlediğimiz en nadide çiçekleri onun için buket yaptık, kabul etmeleri dileğiyle...

### Salih Pek, 28-Mart-2008
> Hasret: 
> Hasretle hocamızın geri dönmesini bu fakir de bekliyor. İnşallah Mevla o güne bizi en kısa zamanda ulaştırır.

### Ali Beyru, 26-Mart-2008
> Bize on yıl, ona kimbilir kaç bin yıl?: 
> Hüzünlü gurbetin garibine belki bir gün 10 yıl kadar ızdırap veriyor. Günümüzün hicret erinin derdinden bir katre dertlense bu ülkenin evlatları; inanın ne Ergenekonlar ne Atabeyler ne Saunalar kalacak. Türkiye cennet olacak. Ama olmuyor işte. Olmak ümidi ve duasıyla...

### Mehmet Kaya, 24-Mart-2008
> Biz de özlemişiz: 
> Sayın Ahmet hocam çok teşekkürler. İçimizi ısıttınız. Anladık ki bizler de özlemişiz. Kaderimizi çekeriz.

### Kübra Tercan, 22-Mart-2008
> Muhabbet fedaisi: 
> Muhterem hocamız gençlere bir ufuk açtı. İnsanlık ona onun yandığına ne kadar muhtaç. Izdırapla ağlamaktan göz pınarları kurumuş yanık bir gönül. Senin kıymetin ne zaman hakkıyla anlayacağız. Izdırabın gözyaşların neşv_ü nema buldu hocam şimdi o beklediğin nesil destanlar yazıyor.

### Bahattin Karaca, 21-Mart-2008
> Allah dostu: 
> Allah dostu olan hocamızın, başımızda uzun  ve sıhhat içinde yaşamasını dilerim.

### Saime Yalçın, 20-Mart-2008
> Ziyadesiyle memnun oldum: 
> Ahmet Bey, bu değerli insandan bize haberler getirmeniz beni ziyadesiyle memnun etmiştir. Rabbim kendisine sağlık, sıhhat, afiyet versin. İnşallah bir an evvel ülkemize döner ve kendisinden sohbet dinleme şerefine nail oluruz. Bu yazınız için size çok teşekkür ederim.

### Nurullah Kaya, 20-Mart-2008
> Bir parmak bal...: 
> Ahmet Turan Alkan Bey’in kaleme aldığı bu yazı fevkalade güzel. Bir çırpıda okuduğumuz yazı bir parmak bal hüviyetindeydi. Ne olurdu sanki biraz daha uzun betimleseydi o güzeller güzeli mümtaz insanı ve nezih ortamı.

### Asım Uysal, 19-Mart-2008
> Teşekkür: 
> Bir yazıyla da olsa bizi okyanusun ötesine, Hocaefendi’nin huzuruna götürdüğünüz için teşekkür ederim.

### Ergül Ark, 19-Mart-2008
> Miskler kokan yazıya teşekkür: 
> Saygıdeğer Ahmet Bey, yüreğinize sağlık. Allah (c.c.) ömrünüze bereket versin, Peygamber Efendimiz’e komşu olasınız inşallah. Yazınızda bahsi geçen muhterem zata Allah uzun ömürler versin. Allah onu başımızdan eksik etmesin. Miskler kokan bu yazınız için size çok teşekkür ederiz.

### Ahmet Şanlı, 19-Mart-2008
> Çok özledik: 
> Ah bir de biz görebilseydik, onun ruhet-i haletine bürünebilseydik.

### Mehmet Kurt, 18-Mart-2008
> Dünyanın kendisi gurbet: 
> O bizim başımızın tacı, gözümüzün nuru, hocamız, büyüğümüz. Bu çapta büyük zatlar için dünyanın kendisi bir gurbet. Allah (c.c.) yar ve yardımcısı olsun, dualarımız onunla...

### Mustafa Durmaz, 18-Mart-2008
> Ellerinden öperim: 
> Kimisi basit bir makama ulaşmak için ızdırap çeker, kimi tüm hayatı boyunca çalışıp bir almak için. Bunları takdir ederim; ama kimileri de vardır ki mukaddes bir davanın ızdırabını çeker ve bunu diğer gönüllere lisan-ı hâlle hissettirir. İşte böyle insanlar takdirden ziyade elleri öpülesi insanlardır. Sayın Gülen’in ellerinden öperim.

### Fatih Yılmaz, 18-Mart-2008
> Sohbetleri merak ediyoruz: 
> Ahmet Turan Alkan Bey’in Hocaefendi’yle yaptığı sohbetleri merak ediyoruz. Bu yazının devamı niteliğinde o güzel, şerbet tadındaki Türkçesiyle hitamı misk olarak yazsa çok  şey mi istemiş oluruz acaba? Rabbim sizi kalemsiz bırakmasın.

### Fuat Ağırman, 18-Mart-2008
> Bu da geçer yâ hû: 
> “Korkma! Allah bizimledir.” buyuran Efendimiz (sav), “Korkma! Sönmez bu şafaklarda yüzen al sancak!” diyen vatan şairimiz M. Âkif Ersoy gibi, şimdi bizler de bir ağızdan "Allah dostlarını ne umutsuz bırakır, ne de (haşa) zayi eder" diyelim ve muhterem büyüğümüzü sabırla bekleyelim.

### Metin Dokuz, 18-Mart-2008
> Çok özledik: 
> Sizi çok özledik hocam. Allah başımızdan eksik etmesin.

### Fethullah Şahin, 18-Mart-2008
> Allah kendisinden ebeden razı olsun: 
> Hocamızdan Allah (cc) razı olsun. Allah ömrünü uzatsın inşallah. En kısa zaman da Türkiye'ye dönmesini bekliyoruz.

### Ferat Albayrak, 18-Mart-2008
> Okyanuslar ötesindeki 'gönüllü sürgün'e selam olsun: 
> Yazınızı okurken üzülmemek elde değil. Rabbim en erken bir vakitte aziz ülkesiyle onu buluştursun. Sizlerin de kaleminize sağlık.

### Ahmet Uzun, 18-Mart-2008
> Teşekkürler: 
> Çok tatlı bir üslupla ve gayet samimane kaleme alınmış ve o huzurun tadını yansıtabilen bir yazı olmuş. Teşekkürler...

### Celal Bayraktar, 18-Mart-2008
> İnsan ardına düştüğü dava kadar değerlidir: 
> Kendi kıymetlerini bilmeyen insanların kıymetini bilemedikleri bu değerli din âlimine gönüllü sürgün yaşatması çok üzücü bir durum. Fakat şu da tarihten öğrendiğimiz bir gerçek ki büyük insanların çilesi bizim gibi küçük insanlarınkine nispeten büyük olur. Fakat onlar kendilerini küçük görmenin yanı başında büyük işlere talip olmanın bedelini her zaman bilirler. Bu bedeli inandıkları hakikat adına görmezden gelir, kendilerini sevenlere ümit, sabır ve inanç aşılarlar. Bizim sürgünümüz inşallah cennet yamaçlarında bitecek.

Kaynak: [www.aksiyon.com.tr](http://www.aksiyon.com.tr:80/detay.php?id=29823&yorum_id=27062), [web.archive.org (arşiv bağlantısı)](http://web.archive.org/web/20080616161453/http://www.aksiyon.com.tr:80/detay.php?id=29823&yorum_id=27062)
