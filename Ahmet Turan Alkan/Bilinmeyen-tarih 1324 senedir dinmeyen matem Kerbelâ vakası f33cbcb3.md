# 1324 senedir dinmeyen matem: Kerbelâ vakası

*Ahmet Turan Alkan Bilinmeyen-tarih*

<div>
 <font>
  <img border="0" height="1" src="/web/20050114194931im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050114194931im_/http://www.aksiyon.com.tr/resim/483/20.jpg" vspace="5"/>
  </p>
 </font>
 <font class="content">
  İnançlar tartışılmaz, irdelenmez, onların tabiatına beşeri bilimlerin metodları uygulanarak nüfuz edilemez ama tarihte nelerin olup bittiğini "anlamak" için soğukkanlı ve ilmî okumalara her zaman ihtiyaç vardır. Kerbelâ vakası, "anlayış"la "anlamak" arasındaki ince sınırda duran bir hadise. Kerbelâ vakası"nın miladî hesapla 1324, hicrî takvime göre 1364. sene-i devriyesi İslâm coğrafyasında törenlerle idrak edildi. Özellikle Şia dünyasında Kerbelâ"nın derin gönül yanıkları bırakmış olması tarihin en mühim ve tâyin edici hadiselerinden biridir; bu hicrân, bu matem 1324 seneden beri, acısı her defasında yeniden hissedilerek tazeleniyor ve dinî kimliği perçinleyen bir tesir yapıyor.
 </font>
 <br/>
 <p>
  <font class="content">
   Kerbelâ, Sünnîlerin çoğunlukta olduğu yerlerde daha ziyade, Muharrem"in 10"unda aşure pişirilip konu-komşuya dağıtılması gibi folklorik tarafıyla yankı buluyor; buna mukabil Şiiler için Muharrem"in ilk on günü, kollektif dinî şuuru inşâ ve ihyâ eden, dini heyecanı tazeleyen yanıyla neredeyse Ramazan"a denk bir yoğunlukla yaşanmaktadır.
   <br>
    <br>
     İnsan rakama gelmez
     <br>
      <br>
       Bakış açısı ve hadisenin konulduğu çerçeve, hadisenin anlam ve önemini de tayin eder. Şiiler için insanlık tarihinin en trajik kırılış ânını temsil eden Kerbelâ vakası, tarih disiplininin soğukkanlı nazarında basit bir iktidar mücadelesi, küçük çaplı bir askerî çatışma gibi görünür; Bedir Muharebesi de öyleydi meselâ: Hicretin 2. yılında meydana gelen bu birkaç saatlik küçük çatışma, Müslümanların 300, Müşriklerin ise bin civarında savaşçıyla iştirakiyle başladı ve Müslümanların galebesiyle sonuçlandı. Bedir"de Müslümanlardan 14, Mekkeli Müşriklerden ise 70 civarında insanın öldüğü kaydedilmiştir. Kerbelâ vakasında başta Hazreti Hüseyin olmak üzere kafilesindeki (kadın ve çocuklar dahil) 72 insanın katledildiği biliniyor. Rakamlar bazen hiçbir şeydir!
       <br/>
       <br/>
       Çetrefil bir tarih meselesi: "Dinî"
       <br/>
       <br/>
       olanla "insanî" olanı tefrik edebilmek
       <br/>
       <br/>
       "Kerbelâ niçin ve nasıl oldu?" sorusuna sade ve kısa bir cevap aramadan önce, İslâm tarihinin en karakteristik vasfını hatırlatmakla işe başlamalıyız. "Efendimiz"in hayatta olduğu zamanlar, bu tarih telakkisinde "Asr-ı Saadet" diye bilinir ve çok özel bir parantez teşkil eder. Asr-ı Saadet, Müslüman tarihçiler tarafından çok güçlü dinî heyecan ve idealist yaklaşımlarla tasvir edilmiştir; öyle ki, bu zaman zarfında Müslümanların, Hz. Muhammed"in (selâm ona) tartışılmaz otoritesi etrafında, sair zamanlarda tabiî görünen insanî zaaflarından bile arındıkları ve bu olağanüstü devri pastel renklerle süsledikleri intibaına kapılmamak mümkün değildir. Efendimiz"in ufûlünden sonradır ki etrafındakiler -âdeta- birer insanoğlu olduklarını hatırlayarak ait oldukları zamana, zemine, tabiata ve elbette zaaflarına avdetle, mensup oldukları klanı, Hicaz"ın mahalli göreneklerini, asabiyye hissini hatırlarlar ve sair zamanlar için her toplulukta normal kabul edilen davranış ve tepkilerini yeniden keşfederler. Siyaset kavramının gerekleri, sanki bu topluluk için Efendimiz"in ufûlünden sonra keşfedilmiş gibi bir manzara çıkar ortaya. Mesela Hz. Ebubekir"in halife seçimi bazı kırgınlıklara yol açmıştır ve cemaat içinde derinden de olsa huzursuz kıpırtılar hissedilmiştir. Bu konuda kırgınlık, haset, hırs gibi "insanî" tepkiler Hz. Osman zamanında zirveye ulaşır ve Hz. Osman, siyasî muhalifleri tarafından kamu işlerini lâyıkınca yönetememek, kendi ailesine lüzumundan fazla iltimas göstermekle alenen itham edilerek neticede kendi harîminde (evinde) siyasî bir suikast neticesi katledilir.
       <br/>
       <br/>
       Bu noktada kısa bir "es" verelim!
       <br/>
       <br/>
       Bu âna kadar olup bitenleri hangi çerçeve ve kapsam içinde değerlendirmeli: Mümkün görünen iki izah tarzı var. İlki dinî çerçeveyi tercih etmek; ikincisi ise "insanî": İnsanî, yani politik, yani iktisadî, yani psikolojik, yani sosyolojik, yani tarihî çerçeve. Hz. Peygamber"den sonra "dinî" olanın "insânî" olanla birlikte yürütülmesi ve eski tâbirle "tedvir" edilmesi gerekiyordu ve tabii olan da bu idi. Halbuki karşılaştığımız mesele, dinî olanla insanî olanın iç içe geçirilerek neticede insanî işlerin "din" çerçevesinde mütalaasından doğan zihniyet ayrılıkları meselesidir.
       <br/>
       <br/>
       Kerbala'ya adım adım
       <br/>
       <br/>
       Devam ediyoruz: Hz. Osman"ın toplumda yeni düşmanlıklar yaratacak tarzda katledilmesi ile Hz. Ali"nin hilafeti, kendiliğinden tartışmalı bir siyasî süreç başlattı. Bu süreçte Efendimiz"in eşi Hz. Aişe ve "aşere-i mübeşşire"den bazı sahabenin askerî bir güç tertipleyerek Hz. Ali"nin hilafetine karşı kılıç çekmesi, esasında dini değil, başta siyasî olmak üzere sair sebeplerle (mesela psikolojik; kırgınlıklar, nefretler, intikam hissi, asabiye içgüdüsü gibi) izah edilmesi lazım gelen insanî nitelikte bir iktidar mücadelesiydi. Cemel vakası diye bilinen bu olayda Hz. Ali üstün geldiyse de siyaseten zaafa uğramıştı ve öteden beri zekâsıyla tanınan Şam valisi Muaviye, bu iktidar sarsıntısından yararlanarak Hz. Ali"ye o âna kadar vermediği biatı, silahlı muhalefete çevirerek isyan etti. Sıffin diye bilinen yerde, aralarında Sahâbeden nice değerli zâtın mücahit sıfatıyla yer aldığı İslâm"ın iki güzide ordusu karşılaştı. Galip asla belli olmadı ve Muaviye, politik bir entrika ile bu badireden sıyrılarak kendi hilâfetini ve dolayısıyla devletini ilân etti. Hz. Ali"nin bir Haricî tarafından katline dek Müslümanlar iki devlet ve iki halife arasında kaldılar. Katl hadisesinden sonra Hz. Ali"yi destekleyen Kûfe ahalisi oğlu Hz. Hasan"ı politik lider olarak tanımakta ısrar ettiyse de, Hz. Hasan Muaviye"nin baskı ve entrikaları neticesinde eşsiz bir feragat örneği göstererek hakkından vazgeçti. Böylece Muaviye, problemli bazı bölgeler dışında ümmeti yeniden tek devlet haline getirebildi.
       <br/>
       <br/>
       Muaviye"nin hilafeti dinî nokta-i nazardan ümmeti yaralamıştı ama politik ve beşeri kriterler bakımdan kurduğu kamu nizamının, kısa zamanda bir dünya devleti haline dönüşmesindeki başarıya dikkat etmelidir. Emeviler hanedanı Muaviye ile başladı, öldüğünde yerine oğlu Yezid geçti. Yezid"e Hz. Ali"nin küçük oğlu Hz. Hüseyin biatte isteksizlik gösterdi zira Yezid"i halife vasıflarına uygun görmüyordu. Bu tereddüdü sezen Kûfeliler, kendisini Kûfe"ye davet ederek ona biat edeceklerini açıkladılar. Kerbelâ hadisesi, bu tehlikeli politik teşebbüsü haber alan Yezid kuvvetlerinin, kafileyi yarı yolda Kerbelâ denilen mıntıkada kuşatarak katletmesiyle meydana gelmiştir.
       <br/>
       <br/>
       Zâlime lanet, mâsuma rahmet
       <br/>
       <br/>
       Bu tarz okuma biçimi, hadisenin politik ve insanî yönlerine ağır veren bir tercihtir ve bir Şii için herhalde olduğu gibi kabulü imkânsızdır; zira Şii akidesi, Kerbelâ"yı, insanî olmaktan ziyade dinî çerçeveye koymuş ve o muvacehede ona büyük bir ehemmiyet atfetmiştir. Öyle ki Kerbelâ vakası, Şii dünyasında müşterek motif ve heyecanları hareket geçirip birbirine bağlayarak "Şii" kimliği inşâ eden bir faktördür ve aradan 13 asır geçtikten sonra inanca mesned teşkil etmiş hadiseleri, sıradan bir politik olay vasfıyla yeniden nitelemeye kalkışmanın mânâsı da yoktur.
       <br/>
       <br/>
       İnançlar tartışılmaz, irdelenmez. İnançların olduğu gibi kabul ve hürmet görmesi gerekir.
       <br/>
       <br/>
       Bu vesileyle Yezid"in şahsında bütün zâlimleri lânetliyor, Hz. Hüseyin"in şahsında bütün mâsumlara rahmet diliyorum. Allah"u a"lem b"is-savab!
      </br>
     </br>
    </br>
   </br>
  </font>
 </p>
</div>


## Yorumlar

### Ahmet AYDIN, 18-Mart-2004
> Amacin ne oldugu önemli: 
> "EGER AMAC TOPLUMLAR VE INSANLAR ARASINDA, DUYGULARI KULLANARAK SÖZ SAHIBI OLUP YER EDINMEKSE BU DA EN AZ MUAVIYE VEYA YEZIDIN ZULMU KADAR BIR ZULUM DEGIL MIDIR?  KERBELA OLAYININ BICIMI DEGERLENDIRILIRSE, HÜSEYININ ATALARINI DA SÖMÜREN, KUFE HALKI YANI ALININ TARAFTARI OLDUGUNU SÖYLEYEN KIMSELER ONU KÖTÜ BIR TUZAGA DÜSÜREREK COCUKLARIYLA BIRLIKTE KATLETMISLERDIR.   BURADA LANETLENENLERIN ICINE PARANTEZ ICINDE HÜSEYINI TUZAGA DÜSÜRENLER DE EKLENMELIDIR" DIYE DÜSÜNÜYORUM.

### kasım alcan, 13-Mart-2004
> kerbela tarihine kısa bir bakış: 
> 05/03/2004 tarihli Cuma Hutbesi Tıklayınız...   KERBELA TARİHİNE KISA BİR BAKIŞ   H. Selahattin ÖZGÜNDÜZ    بسم الله الرحمن الرحيم                 Alemlere rahmet olarak gönderilen Allah"ın rasulü ve  islam Peygamber"i Hz. Muhammed (s.a.v) şu vasiyetiyle beka alemine intikal etti: "Aranızda iki paha biçilmez emanet bırakyorum. Biri Allah"ın kitabı  diğeri itretim Ehl-i Beyt"imdir. Bunlara sarıldığınız müddetçe asla azıp sapmazsınız." Ama ne yazık ki, kendini bu ümmetten sayan Emevi hanedanı adeta Bedir'deki yenilgisinin intikam gününü bekliyordu.  Peygamber(s.a.v)'in bu iki emanetinin ikisini de ortadan kaldırmak için ellerinden gelen herşeyi yaptılar. Nasıl mı? İkinci Halife Ömer döneminde Şam valiliğine getirilen  Muaviye üçüncü halife Osman döneminde Şam"da dev bir güç haline gelmişti.  Osman"dan  sonra devletin başına getirilen Hz. Ali(a.s), Muvaviye gibi kendi başına buyruk ve sorumsuz kimselerin görevlerine son vermek zorundaydı. Ne yazık ki Muaviye, makam ihtirası  yüzünden azlini kabullenmeyip isyan başlatarak, bütün barış yollarını tıkadı ve  savaş çıkardı..     Elli bin kayıpla yenilgiye uğradığını gören Muaviye, Kur"an yapraklarını mızraklara takarak Hz. Ali(a.s)"yi,  ordusu içindeki, Muaviye"ye gizlice satılmış olanlarla ve onlara uyan ahmakların da baskısıyla meşhur"hakemiyet" olayına zorladı. Bu olaydan sonra "Hariciler" fırkası ortaya  çıktı.   Hz. Ali (a.s)bu sorunu çözdükten sonra , yeniden Muaviye sorununu çözme hazırlıkları içerisindeyken Abdurrahman ibn-i Mülcem adındaki bir Harici terörist tarafından Kufe  Camii"nin mihrabında sabah namazı kılarken şehid edildi.              Bilindiği gibi hilafet, İmam Hasan"a intikal etti. Bir taraftan Hz. Ali(a.s)"nin beş senelik hükümetinde  tam üç büyük iç savaşla yorgun düşmüş, İmam"ın şehadetiyle de müthiş bir deprasyona uğramış olan Kufelilerin savaşa pek istekli olmayışları, gözünü makam ihtirası bürümüş olan Muaviye"yi yeniden bir iç savaşa cüretkar etmişti. Diğer taraftan sorumsuz muhalefet yüzünden iç savaşlarla meşgul gencecik İslam devletini  yok etmek isteyen Bizans"ın saldırı hazırlığı  içinde olduğu haberleri İmam Hasan"ı sulha mecbur etmişti. Tabi ki onun için İslam, Müslümanlar ve Ülkenin korunması iktidarı kendi elinde bulundurmaktan, daha önemliydi.  İmam Hasan, Muaviye gibi  makam uğruna bütün değerleri hiçe sayamazdı. Sulh yapılmış, iktidar Muaviye"ye bırakılmıştı. Buna karşın Muaviye , Hz. Peygamber(s.a.v)'in uygulamalarına aykırı bir uygulama içinde olmayacak, adalet ve eşitlik ilkesini çiğnemeyecek, bölgecilik, kabilecilik ve ırkcılık yapmayacak, Geçmişte yaşanılan ihtilaflardan dolayı Ehl-i Beyt taraftarlarına karşı,düşmanca davranmayacak, Hz. Ali(a.s)"ye sövülmeyecek, yerine kimseyi halife olarak tayin etmeyecek ve iktidarı kendisinden sonra İmam Hasan(a.s)"a, eğer onun başına bir iş gelecek olursa İmam Hüseyin(a.s)"e devredecekti.      Muaviye orada bulunan binlerce insanı şahid tutarak ve galiz yeminlerle bu şartlara bağlı kalacağını taahhüd etmiş ve şartnameyi imzalamıştı. İmam Hasan(a.s)"da bu haraktiyle daha fazla Müslüman kanının akmasını önlemiş, ülke bütünlüğünü  ve ümmet birliğini sağlamış ve Bizans"ın istilasını önlemiş oldu.     Ama Muaviye iktidarı eline geçirdiken sonra bu şartların hiçbirisine uymamış hepsinin tam aksini yapmış ve İmam Hasan(a.s)ı" da zehirleterek şehid etmişti. Ayrıca nice Müminlerin kanını akıtmış müthiş bir baskı düzeni  kurmuştu. Arap olmayan Müslümanlara "Mevali" adını takarak onlara karşı köle muamelesi yapıyordu.      Ömrünün sonlarına doğru da fasıklığıyla , sapıklığıyla ve laubaliliğiyle tanınan oğlu Yezid"i  yerine veliahd olarak tayin etmiş, karşı çıkanları ise kimini satın alarak, kimini zorla susturmuştu. Ölümü sırasında da oğlu Yezid"e,  Ebu Bekr oğlu Abdurrahman,  Ömer oğlu Abdullah, Zübeyr oğlu Abdullah ve özellikle de , Ali oğlu  Hüseyin(a.s)"den ne pahasına olursa olsun biat almasını vasiyet etmişti.      Yezid Medine valisine bir mektup yazarak İmam Hüseyin(a.s)'in ya biatini ya kellesini almasını istemişti.      Medinvalisi Velid,Hüseyn(a.s)"i valiliğe çağırarak  biatla canı arasında bir tercih yapması gerektiğini bildirdi. Hüseyin(a.s) bir günlük mühlet alarak valilikten ayrıldı.        Peygamber(s.a.v) evladı Hüseyin(a.s)  biat edecek olsaydı , Yezid"in uygulamalarını Peygamber(s.a.v) adına onaylamış olacaktı ve bu onay, İslamın bütün değerleriyle birlikte insani değerlerin, hak-hukuk ve adaletin  sonu lacaktı.  Yani dedesi Peygamber(s.a.v)"in bunca zahmeti boşuna gitmiş yeniden cahiliye devrine dönülmüş olacaktı.   Böyle bir vebalin altına girmesi İmam Hüseyin(a.s)"den beklenemezdi. Biat etmeyince de öldürmeye kalkışacaklardı. Medine toplumu Peygamber(s.a.v)"in ashabı ve ensarıydı; Peygamber(s.a.v) evladının öldürülmesine seyirci kalamazlardı. O zaman da  müthiş bir katliam yaşanırdı.   İmam Hüseyin Medine"de kalarak böyle bir katliama sebep olmak yerine  aile efradıyla birlilkte, Mekke"ye sığınmayı tercih etti. Ama ne yazık ki Yezid"in terör çeteleri İmamın peşini orada da bırakmadılar.  Bunu fark eden imam Hüseyin(a.s) Mekkenin  kan dökülmezlik hariminin bozulmasını ve Kabe"nin  kudsiyetinin üzerine  kan lekesinin  düşmesini istemiyordu. İhramını yarıda keserek Mekke"den ayrılmak zorunda kaldı.Yezid"in hükmettiği bu ülkede, Allah(c.c)"ın eman evinde dahi rahat bırakılmayan Hüseyin(a.s) başka nereye gidebilirdi?   İşte böyle bir ortamda birileri , biat edip canını, aileni ve çocuklarını kurtarsan olmaz mı, demiş olmalı ki; İmam Hüseyin(a.s) yeryüzünde bir kaçış yolu ve de hiçbir sığınılacak yer olmasa dahi ben böyle bir vebalin altına girmem. Dedemin getirdiği , bu aziz ve bu mukaddes dini Yezid gibi birine uzatacağım biat eliyle öldüremem buyurdu.              Hüseyin(a.s) için en uygun yer, halkı kendisine binlerce imzalı mektup yazarak davet eden Kufe olacaktı.   İmam Hüseyin(a.s) ailesiyle birlikte yola çıkmış,  1300 kişilik bir grup insan da  bu yolculukta ona katılmıştı.İmam Hüseyin, "bu çıkışım ,saltanat,dünya malı ve ifsat için değil, iyiliği emretmek ,kötülükten nehy etmek ve Ceddim peygamber(s.a.v)"in ümmetini ıslah etmek içindir" diyerek, arkasında yazılı bir belge de bırakarak gitmişti.   Allah(c.c)"ın beytinde bile güvende olmayan bu kervan, nerede ve nasıl bir ıslah haraketi gerçekleştirecekti?   Nasıl bir son bekliyordu onları?  Bilinmeyen bir sona doğru mu yola çıkmışlardı?   Kum fırtınalarının tozlandırdığı bu nurlu yüzler,nasıl bir akibete yönelmişlerdi?  O derin ve keskin bakışlar, o kararlı  duruşlar hangi hedefe kilitlenmişlerdi?!  İnsanlığın kurtuluşunun bu kervana bağlı olduğunu kim bilebilirdi?               Ama Hüseyin(a.s) nereye gittiğini  biliyordu. Bir ara "Ölüm bizi bir gölge gibi takip ediyor" demiş Oğlu Aliekber de O"na ; "Babacığım, İnsan ve insanlık uğruna ölümü seçmekle haklı bir tercih yapmış mıyız?" Deyip "evet" cevabını alınca da "öyleyse bu uğurda ölümden asla çekinmeyiz biz." diye karşılık vermişti.   Demek ki, hedefini belirlemiş ve nereye ve nasıl bir sona doğru niçin gittiğini çok iyi biliyordu. Bu kervanın kahraman imamı ve onun yiğit erleri..  Aslında bu kafilede, kadınlı erkekli, büyüklü, küçüklü herkesin bir görevi bir misyonu vardı.Veballe yaşamayı değil,haklı ölmeyi, zilletle yaşamayı değil, izzetli ölümü seçmişti onlar.   Hüseyin(a.s),görüyordu ki Emevi saltanatının tüm mezalimi İslam"a mal ediliyor.Ceddinin aydınlık yolu yeşil sarayda, karanlık bir irticaya dönüştürülmüş; Peygamber(s.a.v) evladını bîata zorlayıp şeriat diye, "peygamber(s.a.v) hilafeti" adına uyguladıkları bu çirkef yönetimin vebalini, muazzez peygamber(s.a.v)"in ve onun getirdiği mukaddes dinin üzerine yıkmak istiyorlar.  Bu yönetim altında zaten kimi kaygı, kimi kuşku içinde olan ümmetin hepten imanı sarsılacak, akidesi bozulacaktı.   Her inanç ve her dava kendisine gönül bağıyla bağlananlarla ayakta durur. Kendisine inananlarını kaybeden bir din de yok olup gidecekti.Onun için peygamber(s.a.v) evladı Hüseyin(a.s)"in, Yezid"e uzatacağı biat eli İslamın şah damarına uzanmış olacaktı.               Kendisine üçüncü bir yol bırakılmayan Hüseyin(a.s), İslam"ı kendi eliyle boğazlamak yerine, kendisi boğazlanarak islamı ve insanlığı kurtarmayı tercih etmişti.Ona yakışan da bu değil miydi? Evet "Zıbh-ı azim" kurbanlığı, gözyaşının kana karışıp sıcak kumların üzerinde buharlaşacağı Kerbela Mina"sına doğru kararlı adımlarla yürüyordu.Ölüme meydan okurcasına.. Adeta ölüm ondan kaçıyordu.    Kıstırdı ölümü Hüseyin Sahray-ı kerbela"da.  Seçmişti bu yolu o, mîsak-ı "kâlû bela"dâ.  Ölüm nasılmış gösterdi Hüseyin ehl-i sefaya  Aldı ayağı altına, yükseldi arş-ı alaya..  Götürdü arşa Hüseyin aşkının nişanesini  Abbas"ın kesik kolları, Ekber"in emmamesini  Süslemişti semayı Aliasgar kanıyla,   Aşkına kurban olmuştu, canıyla, cananıyla.              Velhasıl konakladı o bela çölünde ölüm ve gözyaşı kafilesi.                Ama Yezid ordusu bir türlü cesaret edip Hüseyn(a.s)"in 1300 kişilik birliğine saldıramıyordu. Çünkü bu birliğin başında Alemdar  Abbas gibi bir komutan ve içinde Haydar-ı Kerrar oğuları, torunları ve yeğenleri vardı.Yezid ordusu durmadan takviye birlik istiyor sayılarını on binlere vardırıyordu. Oysa Hüseyin(a.s) 1300 kişilik birliği  ısrarla geri gönderip , sadece kendi ailesi, çoluk çocuğuyla ve sayıları elliyi bile bulmayan, tüm ısrarına rağmen gönderemediği bir  bölük insanla kaldı o deniz gibi,  kana susamış canavarlar arasında.  İmam Hüseyin(a.s) bunu yapmakla, istedi bütün dünya bilsin ve tarih şahitlik etsin ki o, altı  kundaktaki aylık yavrusuyla, üç yaşındaki kızıyla, hanımı, bacısı ve gelinleriyle isyan çıkarıp, savaş yapmak için bu bela çölüne gelmemiştir.  Nitekim sözlü olarakta onlara, "Benim buraya gelmemden rahatsızsanız geldiğim gibi dedemin Medine"sine döneyim. Herkes gibi beni de kendi  halime bırakın.Dedemin ülkesinde yaşamayı bile bana çok görüyorsanız, sınırdışına çıkayım."dedi.  Buna da karşı çıktılar. Yezid Hüseyin(a.s)"in biat etmediği taktirde dirisini değil kellesini istiyordu. Böylece Peygamber evladını katletmenin sosyal vebalini "Ben olsaydım yapmazdım" diyerek suçu başkalarının boynuna yıkmak istiyordu. Nitekim öyle de oldu.  İmam Hüseyin(a.s) de bu planı bozmaya yönelik olmalı ki, "Beni Yezid"e götürün, öldürecekse o öldürsün" dedi.  Keder, hüzün ve bela günü Aşura gelip çatmıştı.  Ölmeye gelmişti ama, ölümü haketmiş bir mahkumun teslimiyeti içerisinde değil , özgürlük meşalesi yakan eşsiz bir kahraman gibi duracaktı karşılarında.. Ve İmam Hüseyin'(a.s) işte bunu yaptı...  Selam olsun Hüseyin'e, Ali b.Hüseyin'e,Evlad-ı Hüseyin'e, Ashab-ı Hüseyin'e ve Hüseyin'i sevenlere.

Kaynak: [www.aksiyon.com.tr](http://www.aksiyon.com.tr:80/detay.php?id=11244&yorum_id=1), [web.archive.org (arşiv bağlantısı)](http://web.archive.org/web/20050114194931/http://www.aksiyon.com.tr:80/detay.php?id=11244&yorum_id=1)
