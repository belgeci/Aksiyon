# Silâh ve siyâset: 'Takma yüreklilerin iktidar kavgası

*Ahmet Turan Alkan 2009.03.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090323173636im_/http://www.aksiyon.com.tr/images/yazar_31.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090323173636im_/http://www.aksiyon.com.tr/resim/744/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Anadolu'da küçük çaplı silâhlara verilen isimlerden bi-ri de "takma yürek"tir. Silâh öyle bir şeydir ki, ona sa-hip olan kişiye, daha önce kendisinde mevcut bulun-mayan yüksek bir cesaret aşılar; onu, daha önce aklın-dan geçmeyecek davranışlarda bulunmaya sevk eder.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090323173636/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090323173636/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090323173636oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090323173636oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Thomas Hobbes, en ünlü eseri Leviathan’da devletin nasıl doğduğunu izah etmek için hayalî bir duruma atıfta bulunarak insanların devlet nizamına geçmezden önce tam mânâsıyla şahsî hürriyete sahip olduklarını, bu hürriyetin “hak arama, haksızlıkları bizzat düzeltme ve dolayısıyla intikam alma” gibi hakları da kapsadığını ileri sürmüş, bu hayalî duruma da “tabiat hâli” adını vermişti. Tabiat hâlinde insanlar, modern haleflerinden çok daha fazla hür oldukları hâlde, onlarla kıyaslanmayacak kadar güvensizlik içindeydiler çünkü her ferdin tek başına “adaleti yerine getirme” hakkıyla donatılmış olması, tarifi imkânsız bir karışıklığa yol açıyordu; Hobbes’un o meşhur, “İnsan insanın kurdudur” vecizesi, tabiat hâlinde insanın ne kadar dehşet içinde yaşamak zorunda kaldığını imâ eder.
    <br>
     <br>
      Hobbes’a göre tabiat hâlindeki insanlar, doğuştan kazandıkları tabii haklarından, “devlet” denilen hayalî kurum lehine feragat ederek, “az hürriyet ama yüksek güvenlik”i tercih etmişlerdir. Güvenliği sağlayan, topluluk içinde yaşayan bazı insanlara özel bir imtiyaz ve statü sağlanması olmuştur; buna göre bazı insanlar hukuk çerçevesinde silâh taşıma ve gerektiğinde bu silâhı kullanarak zora başvurma görevini üstlenmişler ve bu hizmeti profesyonel bir meslek edinmişlerdir. Eflatun bu insanların teşkil ettiği sınıfa “koruyucular” adını vermişti. Diğer insanlar kazançlarından bir kısmını koruyucu sınıfta görevli olanlara veriyordu; koruyucular ise buna mukabil o insanları saldırganlara karşı muhafaza edeceklerdi.
      <br>
       <br/>
       Tabiidir ki bu görevlendirmenin altın kuralı, koruyucuların kendilerine emanet edilen silâhı, korumaları gereken insanlara karşı kullanmamalarıdır fakat siyasi tarih, bize bu kuralın hemen her devirde defalarca çiğnendiğine dair ümit kırıcı bilgiler sunmaktadır. Koruyucu sınıfa mensup olanlar arasında, kendisine emanet edilen silâhı, o silâhın sahiplerine karşı kullanarak toplumda sıradışı bir yer ve daha yüksek bir imtiyaz ve güç elde etmek isteyenler daima mevcut olagelmiştir; hâlbuki her devlet, kendi koruyucularına emanet edilen silâhın o topluma karşı kullanılmamasını sağlamak için tedbirler almış, kanun ve yönetmelikler yayınlamış, ceza ve caydırıcı şartlar ileri sürmüştür. Bu tedbirlerin kâğıt üstünde yeterli görünüyorsa da pratikte pek işe yaramadığı anlaşılmıştır; çünkü, koruyucu sınıfın silâh taşıma ve zor kullanma üstünlüğü o kadar “anlaşılır bir dil”dir.
       <br/>
       <br/>
       Size birisi silâh doğrultmuş ise iki tercihiniz vardır; itaat veya itiraz etmek; ikinci şık, nâdiren görülür hâllerdendir; insanların büyük çoğunluğu, -o silâh kendi paralarıyla satın alınmış olsa bile- silâhlı tehdide diklenmeyi akıllarından geçirmezler.
       <br/>
       <br/>
       Anadolu’da ahali arasında küçük çaplı silâhlara verilen muhtelif isimlerden birisi de “takma yürek”tir. Silâh öyle bir şeydir ki, ona sahip olan, onu kuşanan veya onu kullanma imkânına sahip olan kişiye, daha önce kendisinde mevcut bulunmayan bir özgüven hissi, yüksek bir cesaret aşılar; onu, daha önce aklından geçmeyecek davranışlarda bulunmaya sevk eder.
       <br/>
       <br/>
       Askerî darbelerin temelindeki yanlışlık işte budur: Askerlerin kullandığı silâh, devletin, yani halkın vergileriyle satın alınmış silâhlardır; koruyucuların silâh taşıma imtiyazı bir anlam kazansın diye halk, şahsi silâh taşıma ve bulundurma hakkından vazgeçmiştir (parayı verene silâh ruhsatı dağıtmak, işte bu gerekçeden ötürü mantıksız ve yanlıştır). Askerlerin ise o silâhla kendi toplumunu tehdit etmesi, toplumun yönetimine müdahale etmesi, koruyucu sınıfın meslek ahlâkına tam mânâsıyla terstir.
       <br/>
       <br/>
       Eski Yunan düşüncesinden bu yana birbirinden dikkatle tefrik edilmiş bulunan koruyucular ve yöneticiler arasındaki işbölümü, modern demokrasilerin alfabesi hükmünde bir kural teşkil ediyor: Demokrasilerde koruyucular, yönetici sınıfa bağlıdır ve onların “ast”ı olarak görevlendirilirler. Askerlerin doğrudan yönetici yetkileri kullandıkları rejimlere eskiden “örfî idare” sıkıyönetim adı verilirdi ki bu idare biçiminin ancak olağanüstü kriz zamanlarına mahsus geçici bir uygulama olduğu açıktır. Bir demokrasi için olgunluk işaretlerinden ilki, askerlerin sivil iradeye ne derece tâbi olduğunun incelenmesidir.
       <br/>
       <br/>
       Türkiye, bu kriter itibariyle hâlâ, “tam demokrasi” sayılmıyor; Türkiye, daha ziyade “askerî vesâyet” altında imiş gibi görünen bir ülkedir ve bunun başlıca göstergesi, son yarım asır içinde ordunun ikisi doğrudan, haylicesi dolaylı olarak sivil yönetime müdahale etmeyi “görev” addetmiş olması ve yanlış kanaatin bir kısım “siviller” tarafından desteklenmesinden doğan mânâ karışıklığıdır.
       <br/>
       <br/>
       Hâlbuki durum, tartışılmayacak kadar nettir:
       <br/>
       <br/>
       Ordu, son elli yıl içinde yönetime iki kere, bizzat silâhlı kuvvetleri, yani halkın vergileriyle satın alınan silâhları ve  genel askerlik hizmetini yerine getirmek için mecburi olarak silâh altına alınan gençleri kötüye kullanmak suretiyle seçimle gelen sivil yöneticileri devirmiş, akabinde iki kere yeni anayasa yaptırmıştır.
       <br/>
       <br/>
       İki kere yeni anayasa yaptırmak, iki kere “önceki” anayasayı çiğnemek anlamına gelir; darbeci askerler ayrıca ülke parlamentosunu dağıtmak suretiyle millî iradeyi hiçe saymışlar ve açıkça anayasa suçu işlemişlerdir.
       <br/>
       <br/>
       Diğer müdahaleleri, dolaylı müdahale biçimlerini saymıyorum bile...
       <br/>
       <br/>
       Bir askerî darbeden daha vahim ve yanlış olan şey, o ülkedeki bir kısım hukukçuların, akademisyenlerin, entelektüellerin, gazetecilerin, aydınların, bürokratların askerî darbeyi, “askerî darbe” bile saymayarak, “ülkeyi karmaşadan kurtaran bir temizlik harekâtı” olduğunu ileri sürmeleri olmuştur. Bu aydınlar, o derece gemi azıya almışlardır ki, işler ne zaman istedikleri gibi gitmese, “ordu göreve” yazılı pankartlar açarak askerleri darbeye dâvetten çekinmezler ve bu davranışlarını “vatanseverlik” ismi altında kamufle ederler.
       <br/>
       <br/>
       Ve ne yazık ki, bu ülkenin ana muhalefet  partisi bile, darbe taraftarlarıyla arasına kesin, net ve anlamlı bir ayrılık hattı çekmeyi başaramamıştır.
       <br/>
       <br/>
       O yüzden Türkiye, hâlâ askerî vesayet altında yaşayan bir ülkedir; çünkü böyle olmasını bir kısım aydınları, gazetecileri, hukukçuları, profesörleri istemektedir.
       <br/>
       <br/>
       Bu hâl, Türkiye’de bazı “sivil”lerin esasen askerî bir ruh taşıdıklarını, militarizme taraftar olduklarını göstermez; bil’akis onların “takma yürek” desteğinde iktidar savaşında haksız avantaj sağlamak arzusu içinde olduklarını işaret eder; buna mukabil aynı hâl, “askerî vesâyet rejimi”nden yakınanların “asker düşmanı, ordu aleyhtarı” olduklarını göstermez, bil’akis onların meşrû ve demokratik idare tarzına taraftar olduklarına işaret eder.
       <br/>
       <br/>
       Ve Türkiye’de, 2009 miladi senesinde Türk siyasi hayatını en belirgin çizgileriyle târif eden olgu, silâh gücüyle yönetimi elde etmek isteyenlerle, meşruiyet çizgisini savunanları ayıran, dramatik fay hattının hâlâ varlığını sürdürebilmesidir.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32569), [web.archive.org (arşiv bağlantısı)](http://web.archive.org/web/20090323173636/http://www.aksiyon.com.tr:80/detay.php?id=32569)
