# Marmara kıraathanesinin romanı: Deliler ve Dâhiler

*Ahmet Turan Alkan Bilinmeyen-tarih*

<div>
 <font>
  <img border="0" height="1" src="/web/20050226010527im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226010527im_/http://www.aksiyon.com.tr/resim/398/blank.gif" vspace="5"/>
  </p>
 </font>
 <font class="content">
  Bilmem farkında mısınız; kahveler gündelik hayattan çekilmeye başladı; işsizi çok olan ülkenin kahvesi de bol olur hükmüyle mahkum ettiğimiz kahvelerin, o kadar ucuza harcanmaması gereken birer sosyal mahfil olduğunu, işbu çöküntü devrinde fark etmemiz acıdır.
 </font>
 <br/>
 <p>
  <font class="content">
   KIRAATHANEDE İSTANBUL FARKI
   <br/>
   <br/>
   Mehmed Niyazi Bey’in, Marmara Kıraathanesi 
etrafındaki hayatı anlattığı, “Dahiler ve Deliler” isimli kitabı bir gecede 
okuyup bitirdikten sonra, vaktiyle İstanbul’da okumadığıma esef ettim. Yıllardan 
beri “Marmaratör” lakabını kazanamamış olsa da en azından kahveye bir kaç kere 
uğrayan, o meşhur sohbetlere ucundan—kenarından iştirak eden arkadaşların 
anlattıkları ve aynı kıraathaneyi tasvir eden sair kitaplardan okuduklarım, 
Marmara’nın benzeri olmayan ve kendi başına bir fakülte “nosyon”u kazandıracak 
ölçüde renkli ve hareketli bir mekân olduğunu hatırlatıyordu hep. Ankara’da 
böyle bir mekân var mıydı; olsa bile bizim varlığından haberdar olmadığımız 
kesin. Ankara, İstanbul’dan hep farklı olmuştur. Siyasi gelişmeleri daha 
doğrudan yaşayan ve hisseden, ufku dar, dedikoducu ve sıkıcı bir şehirdir 
Ankara. Öğrencilik yıllarında bazen İstanbul’dan gelen arkadaşlarla karşılaşır, 
anlattıklarını hayretle dinlerdik. Aynı “teşkilat”, yani Ülkü Ocakları çatısı 
altında bulunmamıza rağmen onlar bizden çok daha farklıydı: Modaya uygun ve spor 
giyinirler, o yıllarda pek rağbet bulan uzun favori ve saç stilini takib ederler 
ve Ankara’daki sert disiplin atmosferini sıkıcı bulurlardı. Ankara’yla 
İstanbul’u farklılaştıran yüzlerce ayrıntıdan birinin de Marmara Kıraathanesi 
olduğunu şimdi daha iyi anlıyorum. Gariban bir fakülte talebesinin iki çay 
parasına devrin ünlü fikir adamlarını, akademisyen ve yazarlarını yakından 
tanıyabilmesi, onların münakaşalarını kenardan da olsa dinleyebilmesi çok 
önemlidir.
   <br/>
   <br/>
   ROMAN MI VESİKA MI?
   <br/>
   <br/>
   Deliler ve Dahiler kitabını sevdim. Mehmed 
Niyazi Ağabeyimiz kitabı roman tarzında kurgulamış. Zihnimi hiç terk etmeyen 
yazar kıskançlığı ile hemen, “ben olsaydım hâtıra türünde kaleme alırdım” diye 
geçti içimden. Bir mekânın etrafında yaşayan insanların romanını kağıda aktarmak 
herhalde kolay iş olmasa gerek. Yazar da, “Kartal” isimli sanata ve edebiyata 
düşkün, başarısız ve hayalci bir genci romanın mihrakı haline getirerek yan 
planlarda kıraathane müdavimlerinin hayatını hikâye ediyor ve bu hikayelerde her 
biri kendi başına roman teşkil edecek kadar canlı karakterler de zaman zaman öne 
çıkıyorlar. Mesela “Mu Mehmed” böyle bir tip; kezâ kitabın ithafedildiği Hilmi 
Oflaz ve Binbaşı Hüsrev de öyle. Zaman zaman romanda bu insanlar Kartal’ı 
unutturacak derecede öne çıkıyor veya önemsizleştiriyorlar ama romanda asıl 
kahramanın bir mekân olduğunu unutmamak gerek. Hal böyle olunca roman tekniği ön 
plana alınarak yapılacak bütün tenkidler arka planda kalıyor ve biz okuyucular, 
en fazla günaşırı aralıkta Marmara Kıraathanesi’nde bir araya gelip düğümlenen 
ve tekrar çözülerek İstanbul’a dağılan kahramanların müşterek hikâyesini zevk ve 
merakla takib edebiliyoruz. Romana ara sıra iştirak eden işte bu insan kadrosu, 
adeta devrin fikir ve karakter icmâlini flu renklerle inşâ etmek bakımından 
esere bir “belgesel” çeşnisi veriyorlar.
   <br/>
   <br/>
   ROMANDAN DIŞARI TAŞAN KAHRAMANLAR
   <br/>
   <br/>
   Kıraathaneye ara sıra gelen Necib Fazıl 
merhumun gönüllü hizmetinde bulunan Duvarcı Salim’in hikâyesini bilmelisiniz 
meselâ; Duvarcı Sâlim, ayak işleriyle üstadın vakit kaybetmemesi için kendisini 
vazifelendiren ve Üstâd’ı devrin en büyük fikir ve sanat adamı kabul eden bir 
insan. Ara sıra kendini kederli, dalgın veya endişeli görüp hâtırını soranlara 
verdiği klasik cevabı eminim siz de beğeneceksiniz, “fikir çilesi çekiyorum”; 
kıratın yanında duran ya huyundan ya suyundan misâli hani! Necib Fâzıl Üstad, 
bir gün evden çıkarken Duvarcı Salim’e, evin bahçesindeki ceviz ağacının bazı 
dalları komşu bahçeye sarktığı için gereken dalları budamasını istemiş. “Salim 
bakmış ki ağaçta yirmi dal var, bu yirmi dalı kesmek için ağaca çıkacak ve 
herbirini ayrı ayrı kesecek. Kolaya kaçıp ağacı kökünden devirivermiş. Üstad 
akşam eve gelince kıyametler kopmuş tabii. Bunun üzerine kalbi kırılan Duvarcı 
Sâlim, “fart—ı muhabbetten maraz doğar” sözünü doğrularcasına Üstad’a kızıp 
komünist olmuş. O günlerdeki “komünistlik” tavrını hep şu cümleyle ifade 
edermiş: —İslâm fakire kırkda bir veriyor; Marks ise tamamını veriyor. Aradaki 
farkı siz hesab edin artık! Hele bir Hilmi Oflaz portresi var ki, tek başına 
roman olmaya ve Necip Fâzıl Kısakürek fenomenini izah etmeye lâyık özellikler 
taşıyor: Hilmi Oflaz geçimini işportacılıkla kazanan, gün kazanıp gün yiyen bir 
“üstad” hayranıdır ve gecekondusu ağzına kadar kitap doludur; sadece kitap 
edinmekle kalmaz, dikkatle okur da; hatta günün birinde “üstad” yakın tarihle 
ilgili yeni bir kitap yazmaya karar verdiğinde ilk iş olarak Hilmi Oflaz’ın 
“arşiv”ine müracaat edecektir. Bir gün Park Otel’e beraberinde götürdüğü Oflaz’ı 
üstad, lobideki milletvekillerine şöyle takdim ediyor: —Fare tıkırtısından 
ürkecek kadar hassas; kralları önünde bükecek kadar gözü kara, irade sahibi; 
arslanların önüne çırılçıplak atlayacak kadar cesur, aziz dostum işportacı 
Hilmi! Hilmi Oflaz, üstâdının hapishaneye düştüğünü öğrenince İstanbul 
yakasındaki tezgâhını kapatıp işportasını Toptaşı Cezaevi’nin önüne kurar ve 
tahliye olduğu güne kadar, sırf üstâdına yakın olabilmek ve ihtiyaçlarını görmek 
maksadıyla gönüllü bir yarı—açık mahpusluğa katlanır.
   <br/>
   <br/>
   TENKİD EKSİK KALMASIN DİYE...
   <br/>
   <br/>
   Roman ama romandan daha ziyade bir devrin 
panoraması; işte bu yüzden —usûle aykırı görünse bile— müteakip baskısı 
yapılırken kitabın sonuna bir isimler indeksi ilave etmek gerekir bence. 
Romanda, zaman ve tarih tayininde zaman zaman tereddüde düşüyoruz; genel hatları 
itibariyle 1965—70 yılları arasına tarihleyebileceğimiz hadiselerde takdim—tehir 
hatâları gördüm; meselâ kahvede cumhur—cemaat televizyon haberlerinin izlenmesi 
ile MTTB etrafında cereyan eden kavgalar arasında hayli zaman farkı olduğunu 
sanıyorum. Kahvede cereyan eden bazı sohbetlerin bazen roman temposunu 
naksedecek derecede uzun tutulması hoşgörülebilir zira herbirinin devrin fikri 
panoramasını anlamak için vesika niteliğini haiz bir lezzeti var. Dahiler ve 
Deliler(*) lezzetle, merakla ve kısa sürede okunabilecek bir eser; nefis bir 
“İstanbul Kitabı”; içinde zevkle, kahkahayla ve ibretle okunabilecek daha nice 
hâtıra ve anekdot yer alıyor. Gıyabında çalışkanlığı ile tanıdığım Mehmed Niyazi 
Ağabeyimizin ellerine sağlık.
   <br/>
   <br/>
   Mehmed Niyazi, Dâhiler ve Deliler, Ötüken 
y., İst., 2001, 303 s.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1566), [web.archive.org (arşiv bağlantısı)](http://web.archive.org/web/20050226010527/http://www.aksiyon.com.tr:80/detay.php?id=1566)
