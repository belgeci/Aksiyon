# Köpürttüğümüz için hızla tükenen değerlere dair

*Ahmet Turan Alkan Bilinmeyen-tarih*

<div>
 <font>
  <img border="0" height="1" src="/web/20050125234008im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050125234008im_/http://www.aksiyon.com.tr/resim/481/20.jpg" vspace="5"/>
  </p>
 </font>
 <font class="content">
  Açıkçası işin tadı kaçtı ve Atatürkçülük bahis mevzuu olduğunda kimin samimi, kimin riyâkar olduğunu tespite yarayacak kriter de kalmadı. Kendi bankasının içini boşaltıp trilyonlarca liralık banka mevduatının hesabını veremediği için haklarında işlem yapılan Uzan grubuna ait Star televizyonu, bir ay kadar önce bir kampanya başlatarak, Cumhuriyet"i korudukları ve kolladıkları sebebiyle iktidarın hışmına uğradıklarını ilan etmişler, son derece theatral birtakım gösteriler düzenleyerek açlık grevine gitmişlerdi. İşin hakiki mahiyetini biraz olsun tahmin edenler, Uzanlar"ın, kendi şirketlerinde çalışan insanları bir nevi rehine gibi kullanarak hükümet üzerinde manevi baskı yaratmak istediklerini hissettikleri için bu gösteriyi fazla ciddiye almadılar.
 </font>
 <br/>
 <p>
  <font class="content">
   Ama -iddia edildiği kadarıyla- trilyonlarca liralık usulsüz işlemden ötürü itham edilen bir şirketler grubunun, başı dara düştüğünde Cumhuriyet ve Atatürk gibi sembollerin arkasına sığınarak kendi meselelerini ideolojik bir düzleme çekmeye gayret etmesindeki komedi lâyıkınca değerlendirilmedi. Bu gülünç gösteride Cumhuriyet, Atatürk veya laiklik gibi kavramların, olur olmaz zamanda ve mekânda bolca suiistimal edilmesinden doğan bir laubalilik vardı. Nitekim bu tiyatroyu tertipleyenler de, koparılan "Cumhuriyet tehlikede" feryadını en azından ordunun ciddiye alarak Star televizyonuna yardıma koşacağını ve hükümete sert bir muhtıra vererek, "Bu çocuklar cumhuriyetçi, niçin bunları üzüyorsunuz bakayım" şeklinde azarlayacaklarını ümit ediyorlardı.
   <br>
    <br>
     Ümit edilen olmadı; "bir ümit" diye sahneye konulan gösteri, Uzan grubuna ait bütün şirketlere devletin, "borcunuzu ödeyin" anlamına gelen ihtarıyla sona erdi. Bu finali, "en azından Uzan şirketlerinde yolsuzluk yapılması iddiası ile Cumhuriyet"in geleceği arasında doğrudan bir ilgi olmadığı" şeklinde anlamak da mümkün.
     <br>
      <br>
       Polis copuna karşı İstiklal Marşı...
       <br/>
       <br/>
       Bu ümitsiz eylem, bugün kamuoyuna en azından yakışıksız gibi görünüyorsa da Türkiye"de defalarca denenmiş ve büyük çoğunluğunda netice alınmış olduğunu da hesaba katmak gerekir. En basit ve naif hâliyle devlet arazisi üzerine gecekondu kurarak ileride "rantiyer" olmayı hesaplayan bazı insanlar, yıkıma gelen zabıta ekiplerini, ellerinde Türk bayrakları ve Atatürk büstleri ile karşılayarak güvenlik güçlerine, "siz basit bir zabıta işlemi yaptığınızı zannediyorsunuz ama işin ucu rejimin temel direklerine kadar gider ha!" mesajı vermeye çalışıyorlardı. 70"li yıllarda öğrencilerin yaptığı izinsiz gösteri ve yürüyüşlerde ne zaman polis kalabalığı dağıtmak için güç kullanmaya kalkışsa hep bir ağızdan İstiklâl Marşı okunması da âdettendi. Ne de olsa İstiklâl Marşı okuyan bir topluluğu polisin coplaması düşünülemezdi. Polis de bu basit gerçeği bildiği için, cop faslını marşın bitimine ertelerdi.
       <br/>
       <br/>
       "Son durak; kara toprak"
       <br/>
       <br/>
       Yetmişli yıllarda komünizmin Sovyet uygulaması "kesmediği" için Maocu çizgiyi tercih etmesiyle tanınan bir siyaset adamı, son birkaç yıldan beri çok hızlı Atatürkçü, Kuva-yı Millici, hatta MHP"lileri bile komplekse düşürecek kertede milliyetçi kesiliverdi. Kendisinden bu mânidar dönüşü izah edecek bir "özeleştiri" duymadık; herhalde "siyasi çizgimde bir değişiklik yok" diyerek kendisini avutup duruyordur ama deniz bitince Atatürkçülük limanında demir atması, garip olmaktan ötede Türkiye"de Atatürkçülüğün, Cumhuriyetçiliğin ve benzeri değerlerin nasıl çürütüldüğünü izah eden bir hadise.
       <br/>
       <br/>
       Kim daha "hakiki" Atatürkçü?..
       <br/>
       <br/>
       Aslında bu kabil samimiyetsizliği çoğaltan şey, resmi ideolojinin lüzumundan fazla gündelik tüketimini rağbetlendiren "fikri" ortamdır. Atatürkçülük, Cumhuriyet tarihi boyunca her cinsten ve meşrepten fikir erbabının gerektiğinde ardına gizlendiği bir "sütre" haline getirildi. Dindarlar Atatürk"ün eski TBMM önünde dua ederken çekilmiş resmini duvarlarına asmayı tercih ederken, komünistler Lenin"i hatırlattığı için kalpaklı fotoğrafında karar kıldılar. Modacıların favorisi, Atatürk"ün son yıllarında Florya plajında çekilen mayolu pozu oldu, enteller ise çelik çerçeveli bir portrede karar kıldılar. Böylece Atatürk, her meşrebi meşrulaştıran bir deterjan niyetiyle tüketildi; öyle ki, kavgada alta düşeceğini hisseden açıkgözler bile, son raddede Atatürk"e, Cumhuriyet"e sarılıveriyorlar.
       <br/>
       <br/>
       Açıkçası işin tadı kaçtı ve Atatürkçülük bahis mevzuu olduğunda kimin samimi, kimin riyâkar olduğunu tespite yarayacak kriter de kalmadı.
       <br/>
       <br/>
       Benzinlikteki Atatürk heykeli
       <br/>
       <br/>
       Geçen sene yaz aylarında Ankara-Eskişehir yolunda dinlenme molası verdiğimiz bir benzinlikte gördüğüm manzara, işin tadını kaçırmakta hangi aşırılıklara vardığımızı açıkça gösteriyor. Bir sivil toplum kuruluşu (yanılmıyorsam Şoförler Derneği olmalı) tarafından kurulup işletilen bu tesiste, benzin pompalarının hemen yanıbaşında bir Atatürk heykeli vardı. Hayır büst cinsinden ufak tefek bir şey değil, (resimde de gördüğünüz gibi) orta halli bir şehrin hükümet meydanına yaraşır cesamette bir heykel. Fark ettiğimde ilk düşüncem, "galiba tesisin ruhsatında bir problem çıktı ki, böyle bir jeste ihtiyaç duyuldu" biçiminde oldu. Belki de benzinlikteki heykel son derece samimi bir niyetin eseridir ama hayli yadırgatıcı bir örnek teşkil ettiği de açık. Heykelin sanat değerinin ne kadar düşük olduğunu erbabı bilir fakat dünyanın neresinde bir benzinlikte devlet başkanının heykeli dikilse yadırganır. Biraz düşündükten sonra, "galiba gariplik bende" diye geçti içimden; her gün o işlek karayolundan geçen binlerce araç içindeki yüzbinlerce insan benzinlikteki heykeli tabii karşıladığına göre benim bakış açımda bir yanlışlık olmalıydı.
       <br/>
       <br/>
       Hâlâ kararsızım; belki de benzinliğin sahipleri benim aklıma gelmeyen bir ince fikirlilik göstererek, çağdaş Atatürkçü anlayışa yeni bir yorum getirmişlerdir, bilemiyorum; en iyisi az önce sarfettiğim bir cümleyi tekrarlayarak sözü tamamlamak:
       <br/>
       <br/>
       "Açıkçası işin tadı kaçtı ve Atatürkçülük bahis mevzuu olduğunda kimin samimi, kimin riyâkar olduğunu tespite yarayacak kriter de kalmadı."
      </br>
     </br>
    </br>
   </br>
  </font>
 </p>
</div>


## Yorumlar

### Mustafa Döşdemir, 23-Mart-2004
> ATATÜRK'Ü DAHA GENİŞ ÇERÇEVEDE DEĞERLENDİRMELİYİZ: 
> Bana kalırsa bizler ve atatürkçüyüm diyenler atatürkü tam manasıyla anlamıyorlar.Atatürkü tammanasıyla anlayabilmek için her yönünü değerlendirmeliyiz,sadece bir olaya bakışını ön plana çıkaracak olursak atatürkü anlama noktasında eksik bir tutum izlemiş oluro,uz.Atatürkü eleştirenlerde ilahlaştıranlarda devrin şartlarını göz önünde bulundurarak değerlendirmeleri lazım.Olaya bu açıdan bakıldığında atatürkün o anki durum gerği nekadar olgun bir tutum içinde bulunduğu görülecektir,ancak atürkte netice itabariyle bir beşerdir onu böyle her şeyin önüne koymanında bir mantığıve gereğide yok.Ataqtürkün ne bizim nede atürkçü olduğunu söyleyen ama atatürkçülüğün "A"sından haberi olmayanların gereksiz yüceltme girişimlerine ihtiyacı vardır.Bu arada atatürk'ü korumak ve sahiplenmek sadece bir zümrenin işi değildir,cumhuriyetin koruyuculuğuna soyunmakta bir zümrenin işi değildir.Bucumhuriyeti Atatürk önderliğindeYürk milleti olarak biz kurduk ve Atatürk hepimizin Atası,onu hepimiz sevmeliyiz....

### serdar akyay, 24-Şubat-2004
> ATA'ya saygı: 
> Herşey bir yana ATATÜRK'ü bukadar seviyor ve değer veriyorsak,önce onu korumalıyız. Önüne gelen ATATÜRK büstü,portresi yapar. Sonrada satar. Biblolar tablolar yapılır.Açıkça ticari bir meta olarak bakılır ATATÜRK'e.  Herkes yapamamalı bunları.Bayramlarda seyranlarda,seçimlerde mitinglerde, olsa olsa bu ATATÜRK'tür dediğimiz portreler boy gösteriyor. Bu böylemi olmalı? Bu ne saygısızlık.Saygı sadece harp okulundaki numarası ve yerinin kimseye verilmeme-sindemi kaldı.Onun kurduğu ve çok partili tarihimizin ilk partisinin ne adı ne logosu nede harfleri dahi kullanılmadan korunmalı.Hatta paramızın değeri hiç olmazsa bir avusturalya yada canada doları seviyesine gelene kadar Atatürk portreleri kullanılmamalı paramızın üzerinde.Bu kadar yüzgöz oluşluğun ortasında O'nu pervasızca harcayıp tüketiyorsak, ilkelerini de fütursuzca harcar sahip çıkmayız. ATATÜRKçülük deyince sadece LAİKlik akıllara geliyor,diğer ilkeleri perdeleme adına. Çıkın arkasından, saklanmayın ve rahat bırakın ATA yı.

### serdar akyay, 24-Şubat-2004
> Memleketin başına gelenler: 
> Ben hep derim; Bu memleketin başına gelenler, bu hallere düşürenler hep ATATÜRK'çüler diye. Derim de beni hep yanlış anlarlar. Sonra da bana hak verirler. O, bir avuç ordusuyla yedi düvele meydan okuyup dize getiren ulu komutan, CUMHURİYET'izin kurulmasında izası bulunan insanmı dedi; tembellik edin, memleketi hortumlayın kasaları boşaltın, muhasır medeniyetler seviyesine çıkmak için uğraşmayın, memleketi 70 cent'e muhtacedin diye. 1933 yılnda Sovyetlerin birgün yıkılabileceğini ve orada bulunan dil, din,kültür birliğimiz olan soydaşlarımıza hazır olmamız gerektiğini, ve bunun ogünlerin gelmesini oturup beklemek olmadığını söylediğini kaç ATATÜRK'çü biliyor ve kaçı hazırlandı? Türk Cumhuriyetlerinden hangisine layıkıyla el uzatabildik, burnumuzun dibindeki Azerbaycan dahil? 1938 den bu yana gelip geçenler dahil O'nun arkasına sığınıp memleketin soyulmasına sebep olanların mezarlarında dahi yargılanması gerekir. Çocuklarımızın emanetine hıyanetlik ettik.

### Yakup Kaçar, 24-Şubat-2004
> KARNIMIZ TOK: 
> BİR GÜN TELEVİZYON SEYREDİYORDUM.TELEVİZYONU ZAMPİKLERKEN STAR TV'NİN SOL KÖŞESİNDEKİ YAZI DİKKATİMİ ÇEKTİ.ACABA RESMİ BİR BAYRAM VAR MI?DİYE DÜŞÜNDÜM.FAKAT SONRA ÖĞRENDİMKİ STAR ÇALIŞANLARI, HÜKÜMETİN KENDİLERİNE UYGULADIĞI POLİTİKAYI PROTESTO EDİYORLARMIŞ. EKONOMİNİN ESKİYE NAZARAN İYİMSER TABLO SEYRETTİĞİ, ENFLASYONUN %20'LERİN ALTINA İNDİĞİ GÜNLERDE BÖYLE CUMHURİYETİN ARKASINA SIĞINARAK, SİZİNDE DEDİĞİNİZ GİBİ ASKERİYENİN ARKASINDAN GELECEĞİ ZANNINA KAPILMAK 28 ŞUBATLARDA KALDI. TABİİ BU İLK DEĞİL SONDA OLMAYACAK!HÜKÜMETE KARŞI AÇLIK GREVİNE GİRİŞEN STAR ÇALIŞANLARI HALA İŞLERİNİN BAŞLARINDALAR.EN SON CUMHURİYET İÇİN 24.GÜNÜ HATIRLIYORUM.KENDİLERİNİ KADIRDILAR.FAKAT HALKI KANDIRAMADILAR.

Kaynak: [www.aksiyon.com.tr](http://www.aksiyon.com.tr:80/detay.php?id=11195&yorum_id=939), [web.archive.org (arşiv bağlantısı)](http://web.archive.org/web/20050125234008/http://www.aksiyon.com.tr:80/detay.php?id=11195&yorum_id=939)
