# Trafik Kanunu ve medenilik seviyemiz

*Ahmet Turan Alkan 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164151im_/http://www.aksiyon.com.tr/images/yazar_31.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bir kural saçma olabilir; o zaman yapılacak şey, kuralın saçmalığını ilgili mercilere izah ve isbat ederek düzeltilmesi için gayret göstermektir; kaldı ki söz konusu ettiğimiz trafik kuralları saçma olmak bir yana, son derece hayatî, faydalı ve gerekli tedbirler ihtiva ediyor; yani trafik kurallarına uymak, en evvel kişinin can güvenliği için şart. Kaldı ki kurala uymak ikinci safhada bir medenîlik göstergesidir. Daha önceleri çok “medenî” olduğunu savunan ve bununla övünen bir toplumun, kurala itaat etmeyi medenî bir vecibe olarak kabullenmesi lâzımdır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Karayolları Trafik Kanunu” diye bir kanun metninin varlığını hemen hepimiz biliriz ama eminim ki kırk yıllık tecrübeli sürücüler de dahil kimse bu kanunu bulup “içinde ne var” merakıyla şöyle bir okumamıştır. İçinde “ne ararsan bulunur derde devadan gayrı” hesabınca yok yok! Trafikte karşılaşılması mümkün ve muhtemel bütün durumlar öngörülerek kanun haline getirilip maddeleştirilmiş.
    <br>
     <br>
      Bir şeyi kanun kitabına yazmak, meseleyi çözmek anlamına gelmiyor demek ki; geçiyoruz.
      <br/>
      <br/>
      Karayollarında gece seyahat ediyorsunuz; yolun bir yerinden sonra beyaz çizgiler, trafik ikaz levhaları, sağ ve sol tarafta bulunması gereken yansıtıcılar sırra kadem basıyor. Tarla gibi geniş, dümdüz uzanan, stabilize veya yarım asfaltlı bir yola düşüyorsunuz. Elbette dikkatlerini daha fazla yoğunlaştırarak hızınızı azaltıyor ve dünyanın hiçbir trafik kanununda yer almayan bu gayrinizami berzahtan sağ-salim kurtulmanın yolunu arıyorsunuz.
      <br/>
      <br/>
      Bahsettiğim yer, Erzincan Refahiye karayolunun 10 ilâ 20. kilometreleri arası.
      <br/>
      <br/>
      Aynı lâkaydinin Ankara’nın batısına düşen herhangi bir şehirlerarası yolda tekrarlandığını tahayyül edebilir misiniz? O zaman fark ediyorsunuz ki, pek çok kamu hizmetleri açısından Türkiye’nin doğusu ile batısı arasında mühim farklar, hatta uçurumlar vardır. Yukarda bahsettiğim örnek ne yazık ki münferit vaka değil; o yol üzerinde buna benzer onlarca ‘ihlâl vakası’na bizzat şahit oldum.
      <br/>
      <br/>
      Karayollarının teknik altyapıdaki eksiklik ve kusurdan ötürü cezaya uğratıldığı çok az dava ile karşılaştığını zannediyorum; belki de bu vurdumduymazlık, devletin vatandaşlarına ikram olsun diye yol yaptığı anlayışından kaynaklanıyor; biz hâlâ devletin inşa ettiği büyük tesislerden istifade ederken “Allah devlete zeval vermesin” duasını eksik etmeyen bir topluluğuz. Kadirşinaslık elbette güzel ve gerekli fakat öyle zannediyorum ki, devletin yerine getirmesi gereken altyapı eksiklikleri karşısında çoğumuz, “bahşiş atın dişine bakılmaz” anlayışıyla meseleyi görmezden gelmeyi tercih edebiliyoruz. Devlete saygı duymak çok hoş ama nihai kertede o yatırımlara harcanan paraların vergilerle finanse edildiğini de hatırlamak gerek.
      <br/>
      <br/>
      Bizde trafik denetimi, ne yazık ki sadece bazı sürücülerin bazı yerlerde hız sınırlarını aşması halinde uygulanabilen, varlığı ile yokluğu belli olmayan bir kavram. Hatalı sollama, şerit ihlâli, seyir halinde başka araçları tehlikeye sokmak, aşırı miktarda gürültü üretmek, sinyalizasyona itaat etmemek gibi ihlâllerin cezalandırıldığı neredeyse hiç görmedim.
      <br/>
      <br/>
      Varsa yoksa “radar”. Hız sınırını ihlâl etmeyi küçümsediğimden değil fakat kontrolün neredeyse tek maddeye indirilmesi ciddi bir denetim eksikliği değil midir?
      <br/>
      <br/>
      Siz hiç direksiyonda iken telefonla konuştuğu veya sigara içtiği için, ön koltuğa küçük yaşta çocuk oturttuğu, seyir halinde karayoluna çöp attığı, egzoz dumanıyla çevreyi kirletecek derecede zehir salgıladığı veya kusurlu farla araç kullandığı için sıygaya çekilen bir sürücü gördünüz mü?
      <br/>
      <br/>
      Kabul ediyorum; ne kadar güçlü ve büyük olursa olsun bir devletin gözü ve eli her ihlâli caydırıp cezalandıracak kadar muktedir olamaz; kurallara riayeti sağlayan şey, vatandaşın zihnindeki kurala itaat fikridir. Bizde ise kurallar, “ancak yakalanırsan cezalandırılırsın” mantığıyla bakılan ve yakalanma tehlikesi yoksa rahatça ihlâl edilen lüzumsuz bir angarya şeklinde görülüyor. Trafik polisleri ile tartışmak veya daha çirkini pazarlığa kalkışmak geleneksel bir sürücü refleksi haline geldi. Kendisine kesilen cezaları ödemeyen ve daha sonra bir şekilde bu gibi mükellefiyetlerden kurtulan çok insan tanıdım; üstelik bana “cezayı ödeme, boş ver, nasıl olsa affa gider” diye tavsiyede bulunmayı da ihmâl etmediler.
      <br/>
      <br/>
      Bir kural saçma olabilir; o zaman yapılacak şey, kuralın saçmalığını ilgili mercilere izah ve isbat ederek düzeltilmesi için gayret göstermektir; kaldı ki söz konusu ettiğimiz trafik kuralları saçma olmak bir yana, son derece hayati, faydalı ve gerekli tedbirler ihtiva ediyor; yani trafik kurallarına uymak, en evvel kişinin can güvenliği için şart. Kaldı ki kurala uymak ikinci safhada bir medenîlik göstergesidir. Daha önceleri çok “medenî” olduğunu savunan ve bununla övünen bir toplumun, kurala itaat etmeyi medenî bir vecibe olarak kabullenmesi lazımdır.
      <br/>
      <br/>
      Kısaca ifade etmek lâzımsa, sadece karayollarımızda birkaç saat yolculuk etmek suretiyle medenilik seviyemiz hakkında derli-toplu bir fikre varmak mümkündür ve bu kanaatin hiç de parlak olmadığını üzülerek kabul etmek zorundayız. Galiba biz ‘medenilik’i yeniden keşfetmesi veya ona yeniden erişmesi gereken bir ülkeyiz.
      <br/>
      <br/>
      <br/>
      AKLINIZDA BULUNSUN:
      <br/>
      İSTANBUL ZARAFETİ, İSTANBUL TÜRKÇESİ, İSTANBUL HANIMLARI
      <br/>
      <br/>
      “Kadıköylü Yıllarım”, Hicran Göze’nin çocukluk ve gençlik hatıralarını anlattığı çok dikkate değer bir eser. Bu kitabı okurken ön planda anlatılan hadiselerin kendisine teksif ettiğimiz dikkatin bir mislini arka planda görünen ikinci derecede mâlumata da ayırmamız gerekiyor: Bu ayrıntıların başında Hicran Göze’nin güzel Türkçesini zikretmek lâzımdır; hele 50’li yıllarda bir üniversitesi öğrencisi olarak Hicran Hanım’ın babasına, babasının ise kızına hitaben kaleme aldığı iki mektup var ki, ayrıca dikkati hak ediyor ve anlıyoruz ki bugün tasarruf ettiğimiz Türkçe, 50 sene öncesinin lisanına göre ne yazık ki pek gerilemiş ve zevk duygusunu neredeyse kaybetmiştir; baba kız arasında yazılan bu mektupların Türkçesi, o günler için belki sıradandır fakat bugün için edebî kalite sergilemektedir.
      <br/>
      <br/>
      Kadıköylü Yıllarım’da eski İstanbul hayatından çok dikkat çekici ayrıntılar bulacaksınız; bu kitapta İstanbul hanımlarını tanıyacak, o dillere destan İstanbul zarafetinin gündelik hayatta nasıl işlediğine dair derin dikkatlerle karşılaşacaksınız.
      <br/>
      <br/>
      Kitap, Kubbealtı tarafından yayımlandı; yazarını tebrik ediyor, güzel Türkçesi ve İstanbul görgüsü ile irfanımıza başka eserler hediye etmesini de diliyorum.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27813), [web.archive.org (arşiv bağlantısı)](http://web.archive.org/web/20071104164151/http://www.aksiyon.com.tr:80/detay.php?id=27813)
