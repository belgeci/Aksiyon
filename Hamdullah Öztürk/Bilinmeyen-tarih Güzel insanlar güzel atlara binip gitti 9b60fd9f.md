# Güzel insanlar, güzel atlara binip gitti

*Hamdullah Öztürk Bilinmeyen-tarih*

<div>
 <font>
  <img border="0" height="1" src="/web/20050225005154im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005154im_/http://www.aksiyon.com.tr/resim/381/16.jpg" vspace="5"/>
  </p>
 </font>
 <font class="content">
  Aklı binlerce kilometre ötelerdeydi. Kafasında evirip çevirdiği şeylere kendisini öyle kaptırmıştı ki yüreğindeki sıkıntıyı farkedemiyordu. Daralan damarlar ve sıkışmaya başlayan kalp, beyne ihtiyacını arzedecek bir yol bulmaktan aciz kalmıştı. O esnada telefon çalmaya başladı.
 </font>
 <br/>
 <p>
  <font class="content">
   Telefonun öbür ucunda bulunan Kadir Bey, Hocent şehrinde okul açmak için yaptıkları başvuruya olumsuz cevap verildiğini bildiriyordu. Telefonu kapattı. Ardından bir telefon daha geldi. Aldığı ikinci haber de pek iç açıcı değildi. Zihni dağılmış ve biraz kendine döner gibi olmuştu ki kalbindeki sıkışmayı farketti. Çocuklarını çağırdı, borçlarını, verdiği sözleri ve üzerindeki emanetleri bir bir saydı. Ardından vasiyyetini bildirdi. Hastaneye ulaştıklarında komaya girmişti. Dokuz gün komada kaldı. Rabbine yürüdüğü zaman takvimde 13 Mart 1997 Perşembe yazıyordu. Şanlı tarihimizi sırtında taşıyan küheylanlar gibi koşmuş.. Koşmuş.. Ve bir seher vakti kalbi çatlamıştı. Taciklilerin Hacı Atası, Türklerin Hacı Ağabeyi Hacı Kemal Erimez artık aramızda olmayacaktı...
   <br>
    <br>
     Kendisine has tebessümü ile “Bizi Tacikistan kurtardı” demiş Hacı Ata rüyada bir sevenine. Biz de Kadir Tufan Beye sorduk o yılları. Okulların eğitim temsilciliğini yapan Kadir Bey, Tacikistan yıllarında Hacı Ata’nın hep yanında olmuş birisi. Anlatmaya yolculuktan başlıyor Kadir Bey. “Direkt uçuş yoktu Tacikistan’a” diyor. Önce Özbekistan’ın başkentine iniyor uçak. Oradan ikinci bir uçakla Sarasya şehrine gidiliyor. Sonra başka bir vasıtayla sınıra geliniyor ve 300 metrelik tanpon bölge yaya olarak geçiliyor. Ardından bir başka vasıtayla 70 kilometre daha katedilerek Duşanbe’ye varılıyor. Kalp damarları kapalı ve defalarca kriz geçirmiş bir pîr–i fâninin sık sık yapmak zorunda olduğu seyahatin en kestirme yolu böyle.
     <br>
      <br>
       Tabii ki bu yolculuğa bir de Hacı Ata’nın prensiplerini ilave etmek gerekiyor. Hacı Ata asla eli boş gitmezmiş ziyaretlere. Bu sepeble yolculuktan üç gün önce alışveriş stresi sararmış yaşlanmış yüreciğini. “En az beş bavulla yola çıkardık” diyor Kadir Bey. Bir keresinde uçak küçük olduğu için bavullarının uçağa sığmadığını görmüş ve yolculuğu ertelemiş, Hacı Ata. Nasıl gitsin ki? Uğradığı yerlere küçük de olsa bir yadigâr bırakmadan geçmek olur mu?
       <br/>
       <br/>
       Devlet ricaline karşı çok saygılıymış Hacı Ata. Bakanlarla direkt görüşebildiği halde asla bu yolu kullanmazmış. Sekreteri arar, randevu yazdırır ve öyle gidermiş rical–i devletin ziyaretine. Protokol kurallarını bir bir yerine getirirmiş. Kendisini Ata kabul eden genç bürokratlar karşısında bile ceketinin düğmesi hep ilikli, kendisi de bir adım geride olurmuş. Taşkent’e indiği zaman önce oradaki okulları tek tek ziyaret edermiş. Ardından Özbekistan Eğitim Bakanına, Valiye ve Taşkent Eğitim Müdürüne uğramak yer alırmış rutin programında.
       <br/>
       <br/>
       Yolculuğun en zor kısmını eldeki bavullarla 300 metrelik tanpon bölgeyi geçmek oluştururmuş. Ne var ki, Duşanbe’ye ulaşmakla da bitmezmiş bu uzun yol. Hacı Ata, Dursunzâde kentinde kalmayı tercih edermiş. “İlk okulumuzu buraya açtık. Burası bizim ilk göz ağrımız” dermiş. Duşanbe ile Dursunzâde arasında 12 polis noktası varmış ve bu noktaların hepsinde kontrolden geçerlermiş. Kontrol noktası bol bu etap, Hacı Ata’nın her gün iki defa katettiği yolmuş, çünkü işler Duşambe’de görülüyormuş.
       <br/>
       <br/>
       “İlk göz ağrımız” deyince duraklıyor Kadir Bey. Birlikte o günlere gidiyoruz. Tacikistan’a okul açmak için geldikleri zaman bir otele yerleşmişler. Çalışmaları devam ederken iç savaş patlak vermiş. Eğitim Bakanı: “Sizin hayatınızı garanti edemiz. Türkiye’ye dönün” demiş. “Karşımda bir yangın var. Alevi göklere yükseliyor. İçinde evladım yanıyor. Onu kurtarmaya koşarken yolda biri beni kösteklemek istemiş de ayağım ona çarpmış, ne ehemmiyeti var” sözleriyle yola çıkmış bir şefkat abidesi hiç geri döner mi? “Sayın Bakanım! Bize isabet edecek kurşunda adımız yazılıdır. Biz buraya okul açmaya geldik. İzniniz olursa açmadan dönmek istemiyoruz” demiş.
       <br/>
       <br/>
       “Bize isabet edecek kurşunda adımız yazılıdır” sözü bizi tarihin derinliklerine götürüyor. Plevne müdafaası esnasında Gazi Osman Paşa’nın tüm apoletlerini takarak avcı hattında dolaşması geliyor aklımıza. Askerler “Paşam, düşman sizi farketti, atışlarını üzerinizde yoğunlaştırdılar” ikazında bulunur. Paşa zaten bu refleksi beklemektedir. Gelecek yardımdan ümidini kesmiş, eldeki kıt imkanlarla sonuna kadar birlikte dayanmak zorunda olduğu kader arkadaşlarına moral vermek istemektedir. “Evladım” der, “Bize isabet edecek kurşunun üzerinde ismimiz yazılıdır. Endişe etmeyin.”
       <br/>
       <br/>
       Milli ruh kimbilir kaç defa ve değişik insanların dilinde aynı kelimelerle ifadesini bulmuştu.
       <br/>
       <br/>
       İç savaşa rağmen 1993 yılında Allah, Dursunzâde kentinde ilkokulu açmayı nasip eder. Bu arada iç savaş bütün hızıyla devam etmektedir. Hacı Ata ve öğretmenler okulun kalorifer dairesini sığınak olarak kullanır ve geceleri orada yatarlar. 80 bin kişinin ölümüyle sonuçlanan savaşta öfke silah olup patlarken, şefkat mermi vızıltıları arasında eğitim gergefi üzerinde sevgi nakışları işlemektedir. Kadir Bey sert bir şekilde çalınan kapının sesiyle uyanır bir gece. Endişe içinde kapıyı açar. Karşı odada uyuyan Hacı Ata kalp krizi geçirmiş ve yerde sürünerek Kadir Bey’in odasına ulaşmaya çalışmaktadır. Ulaşamayacağını anlayınca ayağındaki terlikle kapıya vurmaya başlamış. Hemen doktor çağırmışlar. Krizi atlatan Aksakal, hiç birşey olmamış gibi kaldığı yerden devam etmiş. Ardından bir kiriz daha gelir, o yine aldırmaz. Bu arada altı kolej, bir international school, bir üniversite yurdu, bir tane de bilgisayar ve dil kursu açılmıştır. Hacı Ata’nın aklı ise Hocent’te açmak istediği okulda kalmıştır. Muhtemelen kalbi krizle pençeleşirken dili açılmasını istediği okul için dua ile meşguldu ki, vefatının ardından beklediği izin resmi makamlardan çıktı ve dualar dünyada karşılığını buldu.
       <br/>
       <br/>
       Hacı Ata’nın kalorifer dairelerinde yatarak inşasına çalıştığı okullar mezun veriyor şimdi. Kalbi vefa ile çarpan Tacik gençlerini Hacı Atalarının kabrini çevrelemiş görünce ağaç misali geldi aklıma. Ağaç, meyve yüklü dallarını yere doğru eğerek tohumuna sanki şöyle der: “Bak ben vefasızlık etmedim. Sen kendini feda ederek beni doğurdun. Ben de üzerimdeki binlerce meyvenin kalbine senin gibi olsun diye çekirdekleri gömdüm.” Acaba hangi gencin yüreğinde Hacı Kemal ağabeyin niyyeti ve iradesi yatıyor?
       <br/>
       <br/>
       Kim bilir?
       <br/>
       <br/>
       Belki birinin, belki de her birinin...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11909), [web.archive.org (arşiv bağlantısı)](http://web.archive.org/web/20050225005154/http://www.aksiyon.com.tr:80/detay.php?id=11909)
