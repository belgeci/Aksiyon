# Kur'an'ın tarihselci yorumuna eleştirel bakış

*Hamdullah Öztürk 2003.10.06*

<div bgcolor="#FFFEF6">
 <font>
  <img border="0" height="1" src="/web/20060105163218im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105163218im_/http://www.aksiyon.com.tr/resim/461/72.jpg" vspace="5"/>
  </p>
 </font>
 <font class="content">
  Tarihselciliğin ortaya çıkması, Schleiermacher"in hermenötik düşünceleri ile Hegel"in akıl vasıtasıyla dünya tarihinin tamamını kavrama ve gelecek hakkında öngörüde bulunma düşüncelerinden sonradır.
  <br>
   <br>
   </br>
  </br>
 </font>
 <p>
  <font class="content">
   Hegel"in, tarihi, özgürlüğe doğru ilerleyen bir süreç olarak görmesine karşılık tarihselcilik gelecek hakkında öngörüde bulunmak istemez. Aksine, tarihi bir bütün olarak değil, ele alınan olay, kişi ya da eserin zamanıyla sınırlı olarak anlamaya çalışır. Bu yönüyle tarihselcilik hermenötikle buluşur. O, geleceği planlamayı değil, geçmişi anlayarak bugünü daha şuurlu yaşamayı hedefler. Geçmişi anlamak bir başka kavramı daha zikretmeyi gerektirmektedir ki, o da tarihselliktir. Tarihsellik, bir şeyin ortaya çıktığı zaman açısından değerini, onu ortaya çıkartan şartlarla irtibatını ve kendinden sonraki zamanlara etkisini ifade etmek için kullanılmaktadır. Dolayısıyla tarihsellik geçmişi, tarihselcilik ise bugünü ilgilendirmektedir ve iki aşamalı bir hareket gerektirmektedir. Birincisi, geçmişte olup bitmiş "şey"leri kendi tarihsellikleri içinde anlamaktır. İkincisi de, o "şey"in bugün için ne ifade ettiğini bulmaktır. Kısaca ifade etmek gerekirse, geçmişte olmuş şeylerin kendi zamanlarına bakan ve o zamanla sınırlı taraflarını ayırarak, bugün için kullanılabilir yanlarını almak ister. Bunun anlamı, hem tarihî sürekliliği sağlamak, hem de bugünü geçmişin vesâyetinden kurtararak özgürleştirmektir.
   <br/>
   <br/>
   İnsanî konuları anlamak üzere geliştirilmiş bir yöntem olan tarihselcilik Allah"ın kelamına uygulanmaya çalışılırsa ne olur? İşte bu soru yaklaşık on yıldır ilahiyat câmiâsının gündemine girmiş olmakla beraber, asıl etkisini 1997 yılında yapılan "İslam ve Modernizm: Fazlur Rahman Örneği" sempozyumu ile gösterdi. Sempozyum, Lütfi Kırdar gibi büyük bir mekanda ve gazete ilanlarıyla desteklenerek yapıldığı için, ilmî toplantı sınırlarını aşarak entelektüel meraka mahzar olmak istemişti. Bu istek belli bir ölçüde amacına ulaştı ve tarihselcilik Kur"an"ı anlama yöntemi olarak tecrübe edilmek istendi. Böylece lehte ve aleyhte bir çok makale ve tebliğle tarihselcilik konusu tartışılmaya başlandı. Sonuçları itibariyle birisi lehte birisi de aleyhte olmak üzere konuya dair iki tane de doktora çalışması tamamlandı.
   <br/>
   <br/>
   İşte Yeni Ümit Dergisi bu çetrefilli konuyu 58. sayısında (2000:4) dosya konusu yapmış ve meseleye eleştirel bir açıdan yaklaşmıştı. Konu değişik açılardan masaya yatırılmış; fıkıh, hadis ve felsefe açısından incelenmişti. Tahsin Görgün, Ali Ünal ve Ali Bulaç felsefî ve antropolojik açılardan konuyu ele almışlardı. Ali Ünal konuyu mahrûtî bir bakışla çevrelemeye çalışırken, Tahsin Görgün, Hegel felsefesi açısından yaklaşmış ve dikkatleri sonuçlarına çekmişti.
   <br/>
   <br/>
   Hayrettin Karaman fıkıh usulü açısından, Ergün Çapan ise yine fıkhî açıdan ama örnekler üzerinden hareket ederek konuyu incelemişti. Özellikle Hz. Ömer"in tarihselcilik açısından örnek gösterilen uygulamalarını ele almıştı. Ayhan Tekineş ise hadisçi olarak konuya yaklaşmış, "hak, hududullah ve sünnetullah" açısından konuyu incelemişti. Derginin tarzı ve konuyu işleme biçimi yoğun bir ilgiye mazhar olunca, dosya, kitaplaştırıldı. Böylece dergi içinde bir ilk gerçekleşmiş oldu. "Kur"an-ı Kerim, Tarihselcilik ve Hermenötik" adıyla kitaplaştırılan dosya Işık Yayınları arasından çıktı. Kitap Ali Bulaç"ın önsözü ve Fethullah Gülen Hocaefendi"nin "Din Ufku" yazısıyla da zenginleştirilmiş. Kitabın üzerine "Yeni Ümit Kitaplığı 1" yazıldığına göre benzer çalışmaların yapılacağı ve onların da kitaplaştırılarak okura ulaştırılacağı anlaşılıyor.
   <br/>
   <br/>
   Ciddi konulara merakı olanlara kaçırmamalarını tavsiye edebileceğimiz eserin bir de kusuru var. Eğer müstakil makalelerin art arda dizilmesiyle yetinilmeyip, kitap formatına göre düzenlenseymiş daha derli toplu bir eser olurmuş.
   <br/>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3052), [web.archive.org (arşiv bağlantısı)](http://web.archive.org/web/20060105163218/http://www.aksiyon.com.tr:80/detay.php?id=3052)
