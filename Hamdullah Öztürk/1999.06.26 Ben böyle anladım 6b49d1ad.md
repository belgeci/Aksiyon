# Ben böyle anladım

*Hamdullah Öztürk 1999.06.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gülen, ortaya koyduğu başarı ile sıradan bir insan olmadığını ispatlamıştır. Bu sıradışı insanı ve onun kullandığı bazı kavramları açıklamanın bana düşmeyeceğini çok iyi biliyorum.
  </font>
 </div>
 <div id="newsText">
  <font class="detail-text">
   Ama yine de böyle bir şeye kendimi mecbur hissettim. Çünkü, Sait Nursi'nin eserlerini okuyan ve Fethullah Gülen'in eserlerini okumakla beraber yüzlerce defa sohbetini dinlemiş birisi olarak benim bu kavramlardan anladığım bir mana var. Bu mana aynı kavramlarla Gülen'i DGM'ye sevkettirmek isteyenlerin anladıklarına hiç uymuyor. Ben Gülen'i yıllardır dinliyorum, onlarsa sadece bazı kasetleri adeta cımbızlayarak dinlemekle kararlarını verdiler. Dolayısıyla, benim anlayışım ve düşünme biçimim DGM'ye ihbar edildi aynı zamanda. Ben de mağdur edilmiş birisi olarak medya mahkemesinde açıklama yapma gereği hissettim. İşte ihbar edilen konularda benim Fethullah Gülen'in sözlerinden yıllardır anladıklarım:
   <br/>
   <br/>
   NİHAİ HEDEF
   <br/>
   <br/>
   Risalei Nur Külliyatı'ında ısrarla belirtilen, Gülen'in de hemen her sohbetinde sözü döndürüp dolaştırıp getirdiği nokta Allah'ın rızasını kazanmaktır. Said Nursi bunu "Maksadınız rızai ilahi olmalıdır" sözüyle ortaya koyar. Bunun dışında hiç bir hedef insan için gerçek hedef olamaz. Allah rızasını elde etmenin yolu da yapılan işi hiç bir çıkar gözetmeden sadece ve sadece Allah için yapmaktır. Bunun İslami terminolojideki adı "ihlas"tır. Said Nursi, "İhlasla yapılan küçücük bir iş, ihlassız yapılan dağlar kadar amelden daha hayırlıdır" der. Yani, maksadın Allah rızası değilse yaptığın işin ne önemi var, demektir. Bu anlamda maksadı ihbarcıların tabiriyle devleti ele geçirmek olanlar zaten nihai hedeften ayrılmış oluyor. Allah rızasını kazanmanın en önemli yolu ise O'nun adını insanlara ulaştırmaktır. Hz. Muhammed Efendimizin "Senin vasıtanla bir kişinin iman etmesi senin için dünya ve onun içindeki her şeyden daha hayırlıdır" beyanı Fethullah Gülen tarafından hemen her sohbette Allah rızasını kazanmanın yolu olarak hatırlatılmaktadır. Dolayısıyla şöyle bir sonuç çıkmaktadır: Benim açımdan bir insan dünya ve onun içindeki her şeyden daha önemlidir.
   <br/>
   <br/>
   Sistemler insanlarla yürür. En kötü sistem ahlaklı ve becerikli insanların elinde bazı güzel sonuçlar verebileceği gibi en güzel sistem de kötü insanların elinde kötü sonuçlar verir. Bize düşen rengi, ırkı ve memleketi ne olursa olsun insanla ve onun eğitimi ile ilgilenmektir. Devlet de dahil bütün istekler ve hedefler insan eğitimini hayatının gayesi kabul etmiş kimseler için tatmin edicilikten uzaktır. Gülen, bu noktaya vurgu yapan, vatandaşlarımızı eğitimin önemine inandırmayı başarmış, onların eforunu, mali ve fiziki güçlerini insana hizmette, onun eğitiminde kullanmaları yönünde telkinlerde bulunmuş bir büyük mütefekkirdir.
   <br/>
   <br/>
   O, inanların insanca yaşamaları ve Rablerinin huzuruna alnı ak olarak gidebilmeleri için yapılması gerekenleri yapma peşindedir. Bunun için herkesin üzerinde uzlaşabileceği ortak değerler arar. Kavgasız, gürültüsüz, çatışmasız bir dünya için çırpınır. Birileri "Medeniyetlerin, kültürlerin çatışması" tezleri üretirken, o, çatışmaları ortadan kaldıracak ortak değerler üzerinde uzlaşmanın mücadelesini verir. Çevresindekileri yenilenmeye, gelişmeye, başkalarını kabullenmeye çağırır. Allah'a inananları Allah inancında, inanmayanları insan olarak birbirimizi kabullenme bağlamında çatıştırmadan bir arada yaşayabilir hale getirmenin çarelerini araştırır. (Bir düşünür olarak buna sonuna kadar hakkı vardır.) Bunun için yollar arar, teklifler getirir. Kendisinden ilham alanları, insanların imdadına koşma noktasında teşvik eder. Bu samimi, aynı zamanda uygulanabilir teşvikler onu sevenleri devletin içine doğru değil, dünyanın dört bir yanına doğru; makam elde etmek için değil, insanların imdadına koşmak için harekete geçirici olmuştur.
   <br/>
   <br/>
   Bugün gözükmeyen, nereye varacağı belli olmayan bir şey değil, dünyanın dört bir yanına okullar açmış insanlar suçlanıyor. Yaptıklarıyla değil, sabıkalı üçbeş kişinin ihbarına göre yapmaları muhtemel şeylerle itham ediliyorlar. Devletinin adını, milletinin dilini ve sevgisini dünyaya taşıyan insanları devleti ele geçirmek gibi garip bir suçla zan altında bırakmaya yeltenmek kimin hakkı olabilir? Bu insanlar bir başka devletin vatandaşı mı? Neden Türkiye Cumhuriyeti Devletini, yani kendi devletlerini ele geçirmek istesinler. Gülen'in dediği gibi, eğer devleti ele geçirmek isteselerdi Sibirya'da, Afrika içlerinde, Moğolistan steplerinde ne işleri vardı?
   <br/>
   <br/>
   TEDBİR-DAMARLAR-KIVAMA ERMEK
   <br/>
   <br/>
   YA DA HURUÇ, BİR BAŞKA AÇIDAN CEZAYİR
   <br/>
   <br/>
   Gülen, cami imamı sınırları içine sığdırılması mümkün olmayan birisidir. O, Kur'an'ı ve Hz. Peygamberin sözlerini asrımızın ihtiyaçlarına ve anlayış seviyesine uygun bir tarzda ortaya koyabilen ender insanlardandır. Dini bilir, yaşadığı dünyanın farkındadır. Kargaşa değil, çözüm peşindedir. Ziyaretine gelenlere de karışıklık çıkaran değil, çözüm üreten kimseler olmalarını öğütler. Bu da tedbiri gerektirir. Tedbir, düşünmektaşınmak, ölçüpbiçmek ve en doğru şekilde yapılması gerekeni yapmak, demektir. Düşünceyi ya da çözüm önerisini doğru zamanda ve doğru usullerle, ikna edici bir tarzda ortaya koymak anlamına gelir. Tedbirli olmak, devlete karşı tedbirli davranmak değil; aksine bağnaz, yeni düşüncelere kapalı, kendi dediğinden başkasına hayat hakkı tanımayacak kadar hoyrat insanlara karşı yerine getirilmesi gereken önemli bir husustur ki çalışma ortamının huzur ve ahengi bozulmasın. Kendi fikrine, ürettiği projesine, insanlık adına sunacağı yeniliklere saygı duyan onurlu insanların davranış şeklidir. Bu, Gülen'i sevenlerin açtığı okullarda çalışanlar için de, herhangi bir devlet dairesinde çalışanlar için de, özel sektörde ya da kendi işinde çalışanlar için de geçerli bir prensiptir.
   <br/>
   <br/>
   Gülen ne diyor ve ben bundan ne anlıyorum? Gülen, "Adliyede, Mülkiyede veya herhangi bir hayati müessesede yükselmek" diyor ve bir de kumarhane örneği veriyor. Ben bundan ne anlıyorum: Bir Türk vatandaşı olan herkes laikdemokratik Türkiye Cumhuriyeti Devleti'nin, yani değil yedi, yetmiş sülaledir bizim olan devletimizin bütün kurum ve kuruluşlarında görev alabilir. Nerede görev aldıysa orada gördüğü problemleri sevimsiz usullerle, şeflerimüdürlerigenel müdürleriyle... karşı karşıya gelerek dayatmaya kalkmak yerine, çözüm olacağına inanılan şeyi, onların kabul edebilecekleri formatta sunmalıdır. Buna rağmen kabul edilmiyorsa çekip gitmek, olayı rejim meselesi yapmak, sokaklara dökülüp protesto gösterileri örgütlemek çözüm değildir. Orada çalışan birisi olduğunu, çalıştığı kurumun bazı tüzük ve yönetmelikleri olduğunu kabullenerek daha çok çalışıp, daha üst yönetim kademelerine geldiği zaman projelerini uygulamaya koyarsın, demektir. Sayın Cumhurbaşkanımızın da konuyla alakalı olarak söylediği gibi her Türk vatandaşının devletin başına geçmek isteme hakkı vardır. Bunun için Meclise girilir, prosedür ne ise o takip edilir.
   <br/>
   <br/>
   Sait Nursi'nin meşrutiyet tartışmalarının yaşandığı yıllarda dediği gibi medeniler arasında galibiyetin yolu iknadır. Bedevilerde olduğu gibi güç ve zorbalık değildir. Yüz yıl önce kaba kuvveti reddeden Sait Nursi'den ilham alan Gülen ve onu sevenlerin yüz yıl sonra ikna yerine kaba kuvveti koyacaklarını düşünmek için en azından bazı örneklerin olması gerekir. Bu noktayla ilgili olarak "kıvama ermek", "gücü yanına çekmek" konumun müsait olmadığı yerde sabretmekbir kurumda güç yetkili makamdır, bu arada düşüncelerini tekrar tekrar gözden geçirmek, kendisinin de hatalı olabileceği fikrinden hareketle kendini sorgulayarak eksiklerinden, hatalarından, uygulanması mümkün olmayan düşüncelerinden kurtulmak demektir. Pek çok insan, görevi üstlenmeden evvel acımasızca eleştirdiği şeyleri göreve gelince aynen yapmak zorunda kalır. Belki daha kötüsünü yapar. Dolayısıyla ne getireceğini bilmediğimiz teorilerimizi tartışmasız doğrular gibi hemen uygulamak için çırpınmak, olmuyorsa sisteme karşı yürüyüşe geçmek doğru değildir. Bunu din adına yapmak hiç doğru değildir. Çünkü din, çok saygın bir şeydir ve din adına kendini yetkili görebilecek kişi ancak o dinin peygamberi olabilir. Bugün, kimse peygamber olmadığına göre eksikler ve yanlışlar düşünülerek iddiadan uzak durulmalıdır. Din kamplaşma sebebi yapılmamalıdır. Allah'a inanan insanlar, Allah adına, yine ona inananları karşılarına alamaz, gırtlak gırtlağa gelemez. Cezayir ve Suriye'de bu hatalar yapıldı. Birleşme unsuru olması gereken dinimiz katliam sebebi haline getirildi. Gülen ve onu sevenler ise hiç de öyle değil. O, değil Müslümanları cephelere bölmek, dini, tüm dünyada birleşme ve uzlaşma noktası haline getirme çabalarına önderlik etti. Hıristiyan ve Musevi din temsilcileriyle görüşmeler gerçekleştirdi.
   <br/>
   <br/>
   Üçbeş ziyaretçiyle yapılan ve onları teskin etmeye yönelik sohbeti bile hazmedemeyen, şikayetlerini yetkili mercilere değil de medyaya taşıyarak kampanyaya çeviren, devletin en saygın kurumlarını baskı altına almaya çalışan, atmış yaşlarına geldiği halde hâlâ terör mantığıyla hareket etmekten kurtulamayanların varlığı Gülen ve sevenleri gibi hafiye gibi başkalarını takip edeceklerine onu devletin kurumlarına bırakıp kendi çabalarıyla sevgi ve barış tohumları ekmeye çalışanların ne türlü engellerle karşı karşıya olduğunu açıkça gösteriyor. Buna bir de kasette yer alan kumarhane örneğini eklersek durumun vahameti ortaya çıkar.
   <br/>
   <br/>
   Gülen ne diyor? Mesela; taşrada bir yere gittiniz, gördünüz ki sizden önce, öyle veya böyle, kanunsuz olarak bir kumarhane açılmış. Onun üzerine gözü kapalı gitmeyin. Nabız yoklayın. Siyasileri yanınıza çekin (Taşradaki siyasi her halde ilçe başkanlarıdır). Ben bundan ne anlıyorum: Kumarhaneyi arkadan kollayanlar olabilir. Bu desteği sağlamadan üzerine gitmeye kalkarsanız bir taşra hakim veya kaymakamı olarak devleti temsilde zaafa uğratabilirsiniz. Üzerinize baskı uygulanabilir. Hani bu ülkede "Topal" olayları yaşanmamış olsa; uyuşturucu meselesine bilmem kimlerin adı karışmamış olsa, Susurluk yaşanmamış olsa "Yanlış mı anlıyorum acaba?" diye düşüneceğim.
   <br/>
   <br/>
   ATATÜRK SEVGİSİ
   <br/>
   <br/>
   Ülkeyi sevmek, devleti sevmek, Atatürk ilke ve inkılaplarına sahip çıkmak demek iç düşman üretmek anlamına gelmese gerek. Bu konuları tekelleştirerek bölünme unsuru haline getirmeye kimsenin hakkı olmasa gerek. Ülkenin kurtuluşu ve bütünlüğünün sağlanmasında birinci öneme sahip bir insanı bölünme sebebi haline getirmek üzerinde düşünülmesi gereken ciddi bir konudur. Bugün bazıları Gülen'in Atatürkçülüğünü test etme hakkını kendisinde görmeye kalkabiliyor. Halbuki Atatürk, çaresizlikten başarı çıkarmanın sembol ismidir. Linç edilmiş bir milleti toparlayıp hürriyete taşımanın remzidir. Gelin Atatürk sevgisini onun gibi ülke için fedakârlık yapmak olarak, millete yeni ufuklar açmak, insanımızın başını diğer milletlerin başından daha dik hale getirmek için her türlü çabayı hiç bir çıkar gözetmeden ortaya koymak şeklinde anlayalım. Ben Atatürkçüyüm sen değilsin gibi objektifliği olmayan noktalarda ısrar etmenin yararı olmasa gerek. Atatürk sevgisini ülke ve millet sevgisinden ayırmak mümkün değildir. Atatürk demek, Trablusgarp'tan, Çanakkale'den, Kurtuluş Savaşı caphelerine kadar sırtında sako, ayağında postalla gecelemek; ardından da darmadağın olmuş bir mirası yeniden toparlayıp modern devlet kurmak için geceyi gündüze katmak demektir. (Kabe'yi tavaf ederken sıkışsan orada bile durmayacaksın, zıplayacaksın sözü hatırlanmalı.) İsterseniz bunu ölçü yapalım. Görünür şeyler üzerinde konuşalım. Mesela; Kemal Yavuz Paşa, Haşmet Atahan, Gülseren Yaşer, Necip Hablemitoğlu ve arkadaşları buyursunlar problem olmuş bir iki çocuk bulup televizyon televizyon gezdireceklerine bir eğitim modeli geliştirsinler. Aldıkları öğrencileri öyle yetiştirsinler ki Eyüp kardeşimiz gibi hiç problemli öğrenci çıkmasın. Tek firesi olmayan ki gelen çocukların bir kısmı aileden problemli gelir, onlar bunu da hallederler mutlaka görelim. Kendi adıma söylüyorum, eğer kabul ederlerse MEB'in verdiği öğretmen maaşıyla onların okulunda çalışayım. Ya da, mesela Tuva'ya 400 dolar maaş karşılığında gidip orada hizmet etsinler. Sevgi, fedakârlık ister. Atatürk'ü seviyorsak, onun silah arkadaşlarının torunları olan bu millete hizmette yarışalım. Yoksa, canla başla hizmet eden insanları yaftalamak için kapı kapı gezmek, ne Atatürkçülüktür, ne bu ülkeyi sevmektir ve ne de bu aziz milletin bir ferdine yakışacak bir davranıştır.
   <br/>
   <br/>
   TAKİYYE
   <br/>
   <br/>
   Takiyye kavramı ehli sünnet arasında kullanılan bir kavram değildir. Şiiler arasında bilinen bir kavramdır. Bir de son zamanlarda çıkan Ilgaz Zorlu'nun kitabından öğrendiğimize göre Türkiye'de de Sabatay Sevi'ye nisbet edilen dar bir kesim tarafından aynı davranış şekli benimseniyormuş.
   <br/>
   <br/>
   IŞIK EVLER
   <br/>
   <br/>
   Işık evler Kur'an'da, iki ayette (Yunus 87 ve Nur 36) geçen "ev" kelimesinin tefsirini ihtiva ediyor. Kur'an tefsirlerine bakılınca Gülen'in ne dediği açıkça ortaya çıkar.
   <br/>
   <br/>
   DOĞRU ANLAMAK
   <br/>
   <br/>
   En büyük talihsizliklerden birisi maalesef yanlış anlama ve yanlış değerlendirmelerden kaynaklanıyor. Bugün Gülen hakkında kuşku duyanların ileri sürdükleri gerekçelere dikkat edilirse endişelerinin, özellikle sol çizgiye mensup olanların onu, kendi anlayış ve düşünüş zeminlerine çekerek yorumlamalarından kaynaklandığı görülür.
   <br/>
   <br/>
   Yakın zamanda tankın üstüne çıkmak konusundaki şevkini bütün heyecanıyla dile getirmiş kişilerin, 30 yıl önce tanklar eşliğinde düzeni devirmek isteyenler olduğunu hepimiz biliyoruz. Bugün aynı kişiler ısrarla Gülen'in devlet içinde kadrolaştığını ileri sürüyorlar. Kendi örgütlenme ve özledikleri düzeni getirmekte kullanmayı düşündükleri metodu aynen Gülen'in de izleyeceğini var sayarak onun hakkında kuşkular ortaya atıyorlar. Oysa Gülen, ne sol çizgiyi izliyor, ne de devrim düşünüyor. Onun ne düşündüğünü anlamak ancak onu kendi çizgisi ve takip ettiği düşünce geleneğini bir bütün olarak değerlendirmekle mümkündür. Bu da ciddi bir gayret ister. Artık, günübirlik işleri, sathi değerlendirmeleri, bencil yaklaşımları, ben merkezli düşünceleri aşmak zorundayız.
   <br/>
   <br/>
   Düğmeye basan yasadışı gruplar neden MGK toplantısı, Öcalan davası ve 30 Ağustos öncesini seçti?
   <br/>
   <br/>
   "İrtica nöbetleri" haziranda tutuyor
   <br/>
   <br/>
   Türkiye'de bazı çevreler, kasıtlı olarak hazırlanan çarpıtılmış kaset ve raporlar ile yine samimi Müslümanları hedef alan medya destekli yeni bir "irtica nöbetine" tutulmuş durumdalar. Medya vasıtasıyla yargısız infaz uygulanan kampanyanın bu seferki hedefi de daha önce birkaç kez olduğu gibi yine Türkiye'de hoşgörü ve diyalog ortamının yayılması için yaptığı çalışmaları ile tanınan, yurt içinde ve dışında teşvik ettiği eğitim projesi ile herkesin ve her kesimin takdirini kazanan Fethullah Gülen oldu.
   <br/>
   <br/>
   AleviSünni, laiklaik olmayan ve TürkKürt çatışmalarına karşı çıkarak; gerçek laikliğin uygulandığı, uluslararası arenada ağırlığı olan, güçlü ve demokratik Türkiye için çalışan Fethullah Gülen, her zaman devletin yanında ve kanunlara uygun olarak yaşamış aydın bir insan. Gülen, her zaman, her türlü şiddetin karşısında olmuş ve "Müslüman terörist olamayacağı gibi, terörist de Müslüman olamaz" diyerek bu tavrını açıkça ortaya koymuş, başörtüsü gibi hassas konularda da verdiği mesajlarla halkı teskine çalışmış, hatta bu özellikleri sebebiyle "radikal kesimler" tarafından sık sık "devletçi olmakla" eleştirilen bir insan.
   <br/>
   <br/>
   Bayram sevinci...
   <br/>
   <br/>
   Siyasetten uzak duran ve kendi ifadesiyle "hiçbir zaman devleti ele geçirmeyi gaye edinmeyen", hatta bunu "inançları ile çelişir bulan" Gülen, bu sıra dışı kişiliği ile 40 yılı aşkın süredir irşad vazifesini ifa etmiş bir din adamı. Gülen, "irtica nöbetine"tutulmuşların "idamla yargılansın" çığlıklarına da, "Benim için bu, yolda bulunmuş bir inci, bayram sevinci gibi olur, şehadetime vesile olursunuz" diyor ve hiç bir siyasi beklentisi olmadığını ortaya koyuyor.
   <br/>
   <br/>
   O halde, Fethullah Gülen'in yargısız infaza tutulduğu son "irtica kampanyası"nın sebebi nedir? Kimler bu kampanyadan çıkar sağlamaktadır? Fethullah Gülen ve hizmetleri 30 yıla yakın süredir mevcut olduğuna göre, neden şimdi böyle bir kampanyaya ihtiyaç duymuşlardır? Aksiyon Dergisi olarak yaptığımız araştırmada, düğmeye basanların neden özellikle geçtiğimiz haftayı tercih ettikleri ve bununla neyi hedefledikleri konusunda ilginç bilgi ve bulgulara ulaştık. İyisi mi herşeye baştan başlamak. Yani birinci raunddan...
   <br/>
   <br/>
   Fethullah Gülen ile ilgili ilk iddialar Ankara Emniyet Müdürlüğü içerisinde bir grup polisin usulsüz ve Anayasa'ya aykırı bir şekilde yetkilerini aşarak, Cumhurbaşkanlığı, Başbakanlık, Genelkurmay Başkanlığı... gibi devletin çok hassas birim ve yöneticilerinin dinlendiğinin ortaya çıkarılması ile başladı. İçişleri Bakanı Sadettin Tantan bu skandal üzerine gayrihukuki dinlemeyi gerçekleştiren polisleri, "başlatılan soruşturmanın selameti için" görevden alınca, görevden alınanlardan Ankara Emniyet Müdürü Cevdet Saral; "İlk raundu biz kaybettik. Ama bunun ikinci ve üçüncü raundları da var..." diyerek, başlayacak olan karalama kampanyasının da sinyallerini veriyordu. Başka bir deyişle, gayrihukuki işler yapanlar, bunlara yeni halkalar ekleyeceklerini "müjdeliyorlardı".
   <br/>
   <br/>
   Yapılan gayrihukuki dinlemelerin "irticaya hassas birimler" için "Fethullahçılar" hakkında bir rapor hazırlamak gayesiyle yapıldığını iddia eden Saral, görevden alınma gerekçeleri olarak da emniyet içinde teşkilatlandığını iddia ettiği "Fethullahçı" polisleri gösteriyordu. Görevden alınan emniyetçiler, alelacele hazırlatılmış, baştan savma ve yüzlerce çarpıtma ile dolu raporu bu arada kendine yakın bazı basın mensuplarını kullanarak bir basın organında sansasyonel biçimde yayınlattılar. Rapor o kadar kasıtlı ve çarpıtılmış bilgiler ihtiva ediyordu ki, "şevk mezhebi" ifadesi, 'şevk'i 'şavk'a yani ışık kelimesine dönüştürerek "Işık Tarikatı" olarak çarpıtılmıştı. Böylece "tehlike ve tehdidi" daha büyütüp, örgütlü bir yapılanma imajı vermeye çalışmışlardı.
   <br/>
   <br/>
   Bunun gibi bir çok çarpıtma ile dolu söz konusu rapor, neden usulsüz dinlemeler yaptıklarını izah etmeye yetmiyordu. Zira iddiada yer alan "mevhum yapılanma" ile ilgili hiç kimse dinlenmemiş, aksine devletin en hassas kişi ve kurumları bu kisve altında dinlenmişti. Yani iddianın yakından uzaktan gerçekle bir ilgisi yoktu. Daha ilginci Saral'ın başı sıkışınca bu tür karalama metoduna 12 yıl önce de başvurduğu ortaya çıkıyordu. Saral'ın da içinde bulunduğu bir grup emniyetçi, usulsüz uygulamaları sebebiyle başları sıkışınca "İçişlerindeki Takunyalılar" diye bir raporu kendilerine yakın bir muhabir vasıtasıyla basına sızdırmış ve gündemi saptırarak kurtulmayı başarmışlardı.
   <br/>
   <br/>
   Çarpıtılmış raporlarla, uydurma tehdit oluşturmaya çalışıyorlar
   <br/>
   <br/>
   Saral'a bu usulsüz dinleme ile ilgili emri veren "irticaya hassas birimlerin" kim olduğu netleşmedi, ancak ikinci ve üçüncü raund saldırıları için işbirlikçileri, daha doğrusu kendileri için dinleme yaptığı birimler boş durmadılar. "Emniyetteki Fethullahçılar" raporu tutmayınca, bu kez ortaya "BÇG" yani "Batı Çalışma Grubu" tarafından basına sızdırıldığı iddia edilen çarpıtma kaset ve raporlar sunulmaya başlandı. Kaset ve raporların, emniyet raporu ile ortak yanı bilgileri çarpıtmaları. Kasetlerin başını ve sonunu kesip cımbızlayanlar, raporlarda da Bediüzzaman ile Şeyh Sait'i kasıtlı olarak birbirine karıştırıyor ve Fethullah Gülen'i "devletten intikam almakla" suçluyor. Bunun yanı sıra, Gülen'in devlet içinde kadrolaştığı da iddia edilirken, işi "3 bin intihar bombacısı yetiştiriyor" diyecek kadar ileri götürüp, olmayan bir şeyi "tehdit" haline getirebilmek için çırpınıyorlar.
   <br/>
   <br/>
   Oysa, raporların sızdırıldığı iddia edilen BÇG  eline geçen bilgileri araştırılması için artık BTK'ya yani Başbakanlık Sivil Takip Kurulu'na gönderiyor. Kaldı ki, 23 Haziran'da MGK toplantısı olduğu biliniyor ve BÇG bu toplantı için içerisinde Fethullah Gülen'in de bulunduğu bir rapor hazırladığına göre, daha toplantı yapılmadan neden bu bilgileri basına sızdırsın? Bu durum Gülen karşıtı kampanyaya dönüşen çarpıtma kaset ve raporların devletin resmi kurumları tarafından değil, bir ucu devletin içine de uzanan "yasadışı bir yapılanma" tarafından siviller de kullanılarak sızdırıldığına da netlik kazandırıyor.
   <br/>
   <br/>
   Peki, devletin yasal kurumları arasında yer almayan birileri devleti gizli dinleyerek ve devletin zirvesini etkileyecek yayınlar yaptırarak neyi hedefliyor? Akla ilk gelen şey, bazı basın yayın organlarında da yer aldığı gibi devletin ileri gelenlerini kendi usulsüzlükleri doğrultusunda yönlendirmek veya onlara bazı istekleri için "şantaj" yapmak. Devletin en üst kademelerini usulsüz dinleyenler neyi hedefliyorsa, devletin en üst istişari kurumunun gündeminde olan bir konu için, toplantısından üçdört gün öncesinden medyayı da kullanarak kamuoyu baskısı oluşturmaya çalışanlar da aynı şeyi hedefliyor olmalı.
   <br/>
   <br/>
   'Yasadışı yıkıcı-bölücü bir yapılanma'
   <br/>
   <br/>
   Saldırıların hedefindeki insan Fethullah Gülen ilk gün yazılı olarak yaptığı açıklamada kendisini hedef alan bu kişileri, "Özellikle belirtmek gerektir ki, bana yönelik çirkin iftira, somut bir hadiseye veya gerekçeye değil devlet içindeki bölücü, yıkıcı ve yasa dışı yapılanma içinde olan kişilerin bir tezgahına dayalıdır" şeklinde tanımlıyor. Başbakan Bülent Ecevit ise, devletin bu şekilde bypass edilmesine sert çıkarak, "Görevlilerin belgeleri medya yoluyla kamuoyuna yansıtmak yerine BTK'ya veya ilgili bakanlıklara vermesi gerekirdi. Bu devlet ciddiyeti ile bağdaşmayan bir olay" tespitinde bulunuyordu. "Bu kasetler belirli zamanlamalar ile mi ortaya çıkarılıyor" diyerek şüphelerini dile getiren hükümet ortaklarından ANAP Genel Başkanı Mesut Yılmaz ise, "Devlet kimseye tuzak kuramaz. Kasetler MİT, emniyet veya başka bir kurumdan, belli bir zamanlama ile veriliyorsa durum vahim demektir" şeklinde tepkilerini ortaya koyuyor. Yılmaz'a göre 28 Şubat depremi  hafif şiddetle sürüyordu.
   <br/>
   <br/>
   Peki usulsüz yapılanan, yasadışı bu gruplar, başka bir deyişle "şantajcılar" neden şimdi ortaya çıkarak medyadaki kampanyayı yönlendiriyorlar?
   <br/>
   <br/>
   Bunun birden fazla cevabı var. Birincisi, aslında yukarıda verilmiş durumda, MGK toplantısı öncesinde MGK'nın gündeminde olan bir konuda sivil ve askeri kanadı kamuoyu baskısı altına almak. Ki bu, kendisini yürütmenin üzerinde gören ve devletin özellikle irticaya karşı hassas olan en yüksek kurumuna bile güvenmeyen birilerinin olduğunu gösteriyor. (Montaj kasetlerin ve çarpıtma raporların bazı basın yayın organlarında iddia edildiği gibi "BÇG veya MGK" tarafından sızdırıldığını kabul etmek, hükümetin sivil kanadına yönelik kamuoyu baskısı oluşturmak anlamına gelir ki, bunun doğruluğu daha doğrusu askerlerin bağlı bulunduğu sivil yürütmeye yönelik böyle bir girişimde bulunmaları Türkiye gibi demokratik bir sistemle yönetilen bir ülkede mümkün değildir.)
   <br/>
   <br/>
   "Devlete yönelik yeni bir tehdit kampanyası" ile Fethullah Gülen aleyhindeki kampanya için geçtiğimiz hafta düğmeye basılmasında ikinci sebep ise, üst bürokratların terfi ve kararnamelerinin netleştiği günlerde birilerinin daha etkin olmak istemesi olabilir. Bu konuda ilginç bir "tesadüf" olarak, geçtiğimiz yıl haziran ayında da basın aracılığıyla çok ciddi bir Fethullah Gülen aleyhtarlığı yaşanmış, yine "BÇG"ye isnad edilen raporlar ile "irtica nöbetleri" geçirilmişti. Yine garip bir tesadüftür ki, geçtiğimiz hafta bir gazetecilik başarısına imza atan Aksiyon Dergisi 612 Haziran 1998 tarihli sayısında da Fethullah Gülen'le görüşmeyi başarmış ve "Fethullah Gülen'den Hakkındaki Bütün İddialara Cevap" kapağı ile çıkmıştı. Fethullah Gülen'in o dönemdeki cevaplarına bakanlar, aslında bugünkünden hiç de farklı olmayan iddiaların o dönemde de dile getirildiğini göreceklerdir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=96A67D8EFB973A48FDB59B433ADE2D95?newsId=5225), [web.archive.org (arşiv bağlantısı)](http://web.archive.org/web/20140116101322/http://www.aksiyon.com.tr:80/aksiyon/newsDetail_getNewsById.action;jsessionid=96A67D8EFB973A48FDB59B433ADE2D95?newsId=5225)
