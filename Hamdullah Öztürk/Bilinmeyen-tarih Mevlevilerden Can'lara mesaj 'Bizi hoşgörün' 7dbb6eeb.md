# Mevlevilerden Can'lara mesaj: 'Bizi hoşgörün'

*Hamdullah Öztürk Bilinmeyen-tarih*

<div>
 <font>
  <img border="0" height="1" src="/web/20050216190742im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050216190742im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Son yıllarda Cem Vakfı'nın amaçları ile Mevleviliğin özdeşleştirilmeye çalışılması Mevlevileri üzüyor. Bu üzüntüsünü kendi nezaketleri içerisinde dile getirenlerden biri de Şefik Can Bey.
 </font>
 <br/>
 <p>
  <font class="content">
   Cem Vakfı tarafından yürütülen faaliyetlerin Mevlevîleri de içine alacak şekilde genişletilmesi tedirginliğe yol açıyor. Şeb-i Arus törenleri öncesinde Hürriyet gazetesinde yayınlanan röportajında Mevlânâ"nın 22. batından torunu Faruk Hemdem Çelebi bu konudaki endişelerini dışa vurmuş, Mevlevîler adına konuşma yetkisi bulunmayan kişilerin açıklamalarından huzursuz olduğunu belirterek; özellikle Prof. Dr. İzzettin Doğan"ın Alevi, Bektaşi ve Mevlevîler adına konuşarak ayrı bir diyanet örgütü talep etmesi ve devletten para istemesinden duyduğu rahatsızlığı dile getirmişti.
   <br>
    <br>
     Endişelerin kaynağı sadece yetki meselesi değil. Asıl problem, Cem Vakfı tarafından dile getirilen taleplerle Mevlevîliğin özde uyuşmamasından ve Prof. Dr. Doğan"ın, Mevlevîlerin de temsilcisi olduğunu özellikle vurgulamaya başlamasından kaynaklanıyor.
     <br>
      <br>
       İzzettin Doğan'ın Alevi tanımı
       <br/>
       <br/>
       Doğan"ın yanında Mevlevî olarak bilinen sadece Hasan Dede var. Hasan Dede"nin kendi dergahını zikretmekle yetinmeyip, genelleme yaparak, Aleviliği bir üst kimlik olarak göstermesi, Mevlevîliği de onun alt grupları arasında mütalaa etmesi dikkat çekiyor. Özellikle, Cem dergisinde ve Cem Vakfı"nın internet sayfasında yayınlanan röportajlarda Aleviliğin bir başka anlayışını, Mevlânâ Hazretlerinin temsil ettiğinin söylenmesi; semahlarında ney, darbuka ve kudümü kullanan, Aleviliğin saz çalmayan kesimine Mevlevî dendiğinin ileri sürülmesi ve bu iddiaları tarihî gerçeklerle destekleme gayreti yadırganıyor.
       <br/>
       <br/>
       Doğan"ın yaklaşımından endişe duyan Sadece Faruk Hemdem Çelebi değil. Şefik Can Beyde de benzer kaygılar taşıdığını ince bir üslupla ifade ediyor.
       <br/>
       <br/>
       İlahî coşku disiplin altına alındı
       <br/>
       <br/>
       Şefik Can"ın vasfı olarak anılan "Mesnevîhân" tabiri, Hazreti Mevlâna'nın en meşhur eseri olan Mesnevi'yi sahip olduğu İslâmî ve Tasavvuf bilgisiyle açıklayabilen, şerhedebilen kimseye denir. Bu, genellikle icazetle olur. Mevlevîlik, velayet yollarından birisi olarak, kendi ciddiyeti ile mütenasip bir disipline ulaşmış ve Mesnevî okuma konusunda olduğu gibi, diğer alanlarda da kendi geleneğini oluşturmuş köklü bir yol. Hazreti Mevlânâ"nın yaşam tarzı ve âdetleri vefatından sonra sevenleri tarafından tespit edilip Mevlevîlik yolu tesis edilmiş. Şehir kültürü içinde şekillenen tarikat, Şefik Can"ın ifadesiyle, "ilahî coşkuyla sema etmeyi" de disiplin altına almış: "İlahi aşkla insanın kalkıp oynaması mânâsına gelen semâın benzeri Kadirilikte de var, diğer tarikatlarda da. Ama Mevlevîlikte bu bir usûle bağlanmış. Büyük bestekârlar çıkmış, onların besteleri meşkedilince insan ruhu gaşy oluyor, kendisinden geçiyor. Bunlarda inleme var, sızlama var. Onun ahengine uyarak semâ adeta manevi bir hal oluyor. Ney ve kudüm gibi enstrümanlar eşliğinde yapılan semâ, tasavvufi derinliğin bir boyutu olarak disiplin altına alınmış ve zirveye taşınmış, Mevlevîlikte. Dede Efendi gibi musiki üstatlarının oradan yetişmiş olması da bu durumun açık bir göstergesi."
       <br/>
       <br/>
       Bu durumda Mevlevîliği, "Aleviliğin saz çalmayan kolu" gibi tanımlarla sınırlamak mümkün değil. Zira, "ney" ile "saz" aynı olmadığı gibi, Mevlevîlikteki "semâ" ile Alevilikteki "semah" da aynı değil. Hele semah, Cem Vakfı"nın web sayfasında yazıldığı gibi namaz yerine geçen bir etkinlik olarak anlaşılırsa, Mevlevîlikteki semâ ile hiçbir alakası kalmıyor. Ney ve saz gibi, def, kudüm, bendir ve benzeri enstrümanlar eşliğinde icra edilen zikirler, Kadirilik gibi tarikatlarda da bulunuyor. Bu yüzden sadece enstrüman kullandıkları için Mevlevîliği Alevilikle ilişkilendirmek mümkün değil.
       <br/>
       <br/>
       Folklorik "Semâ"a hayır
       <br/>
       <br/>
       Semâın, işitmek anlamına gelen Arapça bir sözcük olduğunu söyleyen Şefik Can Beyefendi, "Semâda işitilen, kulaklarımızla işittiğimiz sesler değil, gönül kulağımızın hissedebildiği Hakk"ın sesidir" diyor. Şefik Bey, semâı birincil kaynaktan yani Hz. Mevlânâ"dan nakille şöyle anlatıyor: "Semâın ne olduğunu biliyor musun? Allah"ın "Ben sizin rabbiniz değil miyim?" sorusuna, ruhların "Evet, rabbimizsin" deyişlerinin sesini duymak, kendinden geçmek, rabbine kavuşmaktır." Şefik Bey, bunun için mânevi büyüklerin, hikmet sahibi kişilerin mûsikiyi bizlerden çok daha farklı olarak algıladıklarını belirtiyor.
       <br/>
       <br/>
       İsra sûresinin 44. ayetinde de, "Yedi gökle yer ve onların içindekiler onu tespih eder. Hiç bir şey yoktur ki onu övüp, onu tespih etmesin. Lâkin siz onların tespihini anlamazsınız" buyurulur. Hakkın sesine, gönül kulağıyla aşina olan derviş, cezbeye gelip, coşuyor. Bu aşinalık musikinin ahenkli katkısı ile ruhu kaplayan bir atmosfere dönüşüyor. Gönül aşina olduğu bu manevi hal ile coşunca beden de ona eşlik ediyor. Ve Mevlevî, boynunu belli bir açıyla bükerek, başlıyor gökteki felekler gibi dönmeye; ister kadın olsun ister erkek. Eğer semâ, Hakkın sesini işitmiş bir gönlün cezbesi olarak değil de folklor olarak icra ediliyorsa, bunu Mevlevîlik yolundan ziyade kültürel bir zenginlikle açıklamak daha doğru. Arif Hemden Çelebi"nin tabiriyle "Törene dönüşmüş bir Semâ izlemek yerine evde oturup Yasin-i şerif okumak" tercihe şâyân.
       <br/>
       <br/>
       Hz. Mevlânâ Alevi miydi?
       <br/>
       <br/>
       Şefik Can, Mesnevîhân olarak, sadece endişe duymakla kalmamış. Mesnevî ve Divan-ı Kebir"de araştırmalar yapmış. Araştırmalarını Hz. Mevlânâ"nın hayatını anlattığı eserinde "Mevlânâ ve Alevilik" başlığı altında neşretmiş.
       <br/>
       <br/>
       Şefik Bey"in araştırmalarına göre, İsmailiyye mezhebine mensup kişilerce Hz. Mevlânâ"nın şiirleri arasına, Hz. Ali"yi tanrılaştıran şiirler karıştırılmış. Bu şiirlerin gerek üslup, gerekse anlam bakımından Mevlânâ"nın şiirleri ile hiçbir ilgisi bulunmuyor. Mesela, İranlı edip Hidayet Han"ın Dîvân-ı Şemsü"l-Hakâyık adı ile hazırlayıp 1280/1863 senesinde Tahran"da bastırdığı Divan"da Mevlânâ"ya ait olmayan birçok şiir bulunmakta. Yine 1302/ 1884 senesinde Hindistan"da basılan 1036 sayfalık Külliyât-ı Şems-i Tebrîz adlı kitapta da, Mevlânâ"ya ait olmayan pek çok şiir onun adına kaydedilmiş.
       <br/>
       <br/>
       Müfrit fırkalar tarafından yapılan bu tür karıştırmaların amacı, Mevlânâ"nın adından yararlanma isteği ile açıklanıyor. Zira Mevlânâ"nın ismi ülke sınırlarını aşan önemli bir etkiye sahip. İnsanı yücelten, herkesi hoş gören Mevlânâ"nın bu geniş görüşü herkesin onu kendinden sayması anlamına gelmiyor tabii ki. Aksine bu, herkesin onda kendisine ait bir şey bulmasını sağlayan bir genişlik. Benzer karıştırmaların, daha evvel, Hz. Peygamberin (s.a.v) hadisleri arasına, hadis süsü verilmiş sözler sokarak denendiği de biliniyor.
       <br/>
       <br/>
       Bu tür faaliyetlerin yanı sıra bilimsel titizliği elden bırakmayan insanlar da yok değil. Bunlardan birisi de Tahran Üniversitesi profesörlerinden Fîrûzanfer. Merhum Prof. Fîrûzanfer, Şia tarafını tutmadan, ilmî bir çalışma yapmış. Bu çalışmada, Hz. Mevlânâ"ya ait basılmış ve basılmamış bütün divanları incelemiş, nüsha farklarını da göstererek, Mevlânâ"ya ait şiirleri titizlikle seçmiş ve Dîvân-ı Kebir adıyla yedi cilt halinde bastırmış. Fîrûzanfer"in eserinde Hz. Ali ile ilgili müfrit yaklaşım ihtiva eden şiirlerin hiç birisi yer almıyor.
       <br/>
       <br/>
       Şefik Can"a göre, Hz. Mevlânâ"nın eserleri incelendiği zaman Alevî anlayışı ile uyuşmayacak pek çok şey bulmak mümkün. Bunların varlığı da Mevlânâ"nın durduğu yer hakkında açıkça fikir veriyor. Mesela, Hz. Ebu Bekir"den Mesnevî"de 10 yerde, Dîvân-ı Kebîr"de 8 yerde bahsedilmekte. Hz. Ömer"den Mesnevî"de 18, Dîvân-ı Kebîr"de 20 yerde bahsedilmekte. Aynı şekilde Hz. Osman"ın Mesnevî"de 4, Dîvân-ı Kebîr"de 8 yerde bahsi geçiyor.
       <br/>
       <br/>
       Ayrıca, Mesnevî"nin altıncı cildinde yer alan ve 777 numaralı beyitle başlayan bölümde Âşûre günü yas tutan ve acı çekme gereği hissedenlere Mevlânâ"nın verdiği cevap da bu konuda fikir vermektedir. Mevlânâ onlara şöyle der: "Siz Kerbelâ faciasını yeni mi duydunuz ki yas tutuyor, üstünüzü başınızı yırtıyorsunuz. (...) Hz. Hüseyin ve etrafında bulunanlar din-i mübinin en ileri gelenleri, hükümdarları idiler. Onlar esirlik bağlarını kopardılar, zincirleri kırdılar. Onlar için matem değil, mutluluk, neşe ve sevinç vakti geldi. Onların halinden zerre kadar haberin olsaydı, bilirdin ki bugün onların saltanat günüdür. Güzellik, mutluluk günüdür. Haberin yoksa, yürü, git kendi haline ağla, feryat et. Çünkü sen, ahirete göçmeyi, dirilip, haşr olmayı inkar ediyorsun. Kendi harap gönlüne, yıkık dinine ağla, feryat et. Çünkü senin gönlün şu eski ve köhne dünyadan başka bir şey görmüyor."
       <br/>
       <br/>
       Alevî-Mevlevî ilişkisi
       <br/>
       <br/>
       Mevlânâ"dan sonra Mevlevîlik ikiye ayrılmış. Birisi, babasının yolunda şeriata sımsıkı bağlı olarak yürüyen Sultan Veled Hazretlerinin yolu, diğeri de rindane tutum ve davranışları, neşeli ve coşkun edasıyla Şems kolu. Şefik Can Beyefendi, "hem âşık, hem rind, hem coşkun fakat "Yaşadığım müddetçe Kur"an"ın kuluyum" diyen ve sabahlara kadar ibadet eden Mevlânâ"nın tam manasıyla izinden yürüyen yolun Sultan Veled Hazretlerinin takip ettiği yol" olduğunu belirtiyor. Kendi görüşünü de açıklayan bu yaklaşımın ardından hemen ekliyor: "Hz. Mevlânâ"nın hudutsuz müsamahasına güvenerek, hiç kimseyi düşündüklerinden, hissettiklerinden ve yaptıklarından dolayı kınamaya hakkımız yoktur."
       <br/>
       <br/>
       Peki böyle bir hoşgörü varken neden rahatsızlık duyuluyor? Rahatsızlığın sebebi, Alevilerin inançları ya da yaşam tarzları değil. Nasıl isterlerse öyle davransınlar. Neye inanırsa inansınlar. Bu konuda herhangi bir söz söylemeyi ya da bir eleştiri getirmeyi Mevlevîliğin hoşgörüsüne uygun bulmuyor Üstat Can. Onun incindiği nokta, yapılan şeylerin Mevlânâ"nın yoluna uymadığı halde, Mevlevîleri de temsilen yapıldığının ilan edilmesi. Yani bir nevi Cem Vakfı"nın amaçları ile Mevlevîliğin özdeşleştirilmesi. Bugün için dünyanın dört bir yanında etkisini gösteren Mevlânâ ruhunun, tabir yerindeyse, siyasallaştırılmasından ve mesajın evrenselliğinin daraltılmasından duyulan endişe.
       <br/>
       <br/>
       Tarihten iki anekdot
       <br/>
       <br/>
       Şefik Can Bey, Alevi-Mevlevî birlikteliği konusunda tarihten iki noktaya dikkatleri çekiyor. Birincisi, bugünkü mânâda Alevîlik, Osmanlı Devleti ile Safevîler arasındaki siyasi ilişkilerden sonra şekillenmiştir. Mevlanâ, bu olaylardan çok önce yaşamıştır. Bu tarihi kamplaşmada herhangi bir tarafta olması tarih olarak da mümkün değildir.
       <br/>
       <br/>
       İkinci olay ise Yeniçeri Ocağının kapatılması. Şefik Bey, bu olayı şöyle anlatıyor: "Meşhur kitapçılardan Raif Yelkenci Bey vardı. Eskiden bütün profesörler onun dükkanında toplanırlardı. Bir gün bana Mısır Mevlevîhânesi şeyhinin el yazısıyla bir defterden bir hatıra okudu. Yeniçeri Ocağı lağvedilince, İkinci Mahmut Bektaşi tekkelerini kapatmış. Bu sırada bazı Bektaşi şeyhleri, Mevlevî dergahlarına sığınmışlar. O dönemden itibaren bazı Mevlevî dergahlarında Bektaşi adetleri başlamış. Mesela İstanbul"da Yenikapı Mevlevîhanesi tamamen Sünni. Oraya mensup olan Tahirü"l Mevlevî hacca gitmiş. Bahariye Mevlevihanesindeki Mevleviler ise daha çok rindane ve Bektaşi meşrep bir anlayış sergilemişdir."
       <br/>
       <br/>
       Aslında söylenmek istenen, fakat Mevlevî nezaketi izin vermediği için söylenemeyen cümle şu mealde: Prof. Dr. Doğan ne yapmak istiyorsa, kendisine katılanlarla birlikte yapsın. Bunda özgürdür. Mevlevîler"in temsilcisi olarak Cem Vakfı"nı göstermesine ve yaptıklarının aynı zamanda Mevlevîleri de temsil ettiğini üstüne basa basa söylemesine razı değiliz. Çünkü biz Alevi ya da Bektaşi değiliz. Biz Mevlevî"yiz.
       <br/>
       <br/>
       CEM VAKFININ MEVLEVÎLERİ DE KAPSAYAN ÇALIŞMALARI
       <br/>
       DEDELER / BABALAR MECLİSİ
       <br/>
       <br/>
       CEM Vakfı öncülüğünde Dedeler/Babalar Çalışma Komisyonunun çalışmaları, Türkiye"nin sosyal, kültürel ve inançsal kimliğine damga vuracak, Alevilik-Bektaşilik-Mevlevîlik konularında da tarihi dönüşümleri simgeleyecek büyük bir atılıma dönüşüyor. (Cem Vakfı web sayfası, Dedeler Babalar Haber Bülteni Yıl: 1, Sayı: 1, Ocak 2003)
       <br/>
       <br/>
       NİÇİN DEDELER/BABALAR MECLİSİ?
       <br/>
       <br/>
       Bizim koyduğumuz başlıkta isimlendirmelerimiz de hep tarihsel sürece uygun başlıklardır. Aleviliğin bir başka anlayışında Mevlânâ Hazretlerinin temsilcisi olduğu, semahlarında daha çok ney kullanan darbuka ve kudümü kullanan, Aleviliğin saz çalmayan kesimine Mevlevî diyoruz. (...)Bu itibarla da biz dede ve baba meclisi derken Alevilik, Mevlevîlik ve Bektaşiliğin inanç önderlerini kapsayacak mânâda kullandık.
       <br/>
       <br/>
       BU MECLİS NELER YAPACAK?
       <br/>
       <br/>
       Bu meclis Alevi-Bektaşi-Mevlevî yurttaşların tüm inanç ihtiyaçları ile ilgilenecek. Ne ihtiyaçları varsa; nerelerde cemevi yapılmalıdır, nerelerde kimler görev almalıdır, bu görev alacak kişilerin nitelikleri ne olmalıdır, hangi eğitimlerden geçmelidir, eğer din dersi mecburiyeti devam edecekse Alevi-İslâm anlayışı nasıl ifade edilmelidir, hangi ölçülerde ifade edilmelidir gibi, yani bütün inanç dünyasına ait olan sorunların cevabını bundan böyle devlet adına ama devletin Alevilere ilişkin politikasını, yaklaşımlarını vs. icra edeceği kurum bu olacak. (Prof. Doğanla röportaj: Ayhan Aydın, Cem Dergisi, 2003)
       <br/>
       <br/>
       MECLİSİN HEDEFİ
       <br/>
       <br/>
       -Anadolu ve Balkanlar"daki tüm ocakları ve ocak temsilcilerini,
       <br/>
       -Ebul Vefa ve Anadolu başta olmak üzere; Hacı Bektaş, Mevlânâ ve tüm dergah temsilcilerini, dergah postnişinlerini,
       <br/>
       -Tüm Çepnileri, Tahtacıları, Nusayrileri, Abdalları, Sıraçları (alt gurupları da dahil olmak üzere),
       <br/>
       -Bu arada Bektaşilik içindeki Balım Sultanlı, Babai, Bedreddini, Ali Koçlu, Kızıldelili, Gülşeni, veya tümüyle bağımsız Bektaşi babası... gibi alt gruplarının tüm inanç önderleri temsilcilerini,
       <br/>
       -Mevlevî inanç önderlerini,
       <br/>
       -Arnavutluk, Bulgaristan, Yunanistan başta olmak üzere Balkanlar"daki milyonlarca Alevi, Bektaşi, Babai, Bedreddini, Kızılbaş topluluklarını temsil eden dede ve babaların, Otman Baba, Demir Baba, Musa Baba, Kızıldeli, Akyazılı, Sarı Saltuk Ocaklarına/Dergahlarına bağlı babalardan, dedelerden en azından temsilcilerin bulunması,
       <br/>
       -Orta Asya, Ön Asya"daki guruplar bu arada; İran (Ehlihak Seyitleri"nden), Azerbaycan; Türkmenistan, Kazakistan, Özbekistan, Kırgısiztan vd. Türk Cumhuriyetlerindeki Alevilerin inanç temsilcilerini, en azından gözlemci düzeyinde, bünyesinde toparlayacak bir yapının oluşturulması bir zorunluluktur. (Bu konuda ülke sınırları anıldığı anda Devletimizin yetkili organlarının müsaade ve onayı alınacaktır.) (Cem Vakfı, web sitesinden)
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11426), [web.archive.org (arşiv bağlantısı)](http://web.archive.org/web/20050216190742/http://www.aksiyon.com.tr:80/detay.php?id=11426)
