# Bakü-Ceyhan hayâlle gerçek arasında

*Enis Öznük 1998.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1400'lü yıllarda at ve katır sırtlarında taşınan Azerbaycan petrolünün önemli bir gündem maddesi olacağını belki de hiçkimse düşünmemişti.
  </font>
 </div>
 <div id="newsText">
  <font class="detail-text">
   "Yanan su" 12 metre derinlikten çıkarılıp meşalelerde ya da Hindistan'da ölülerin mumyalanmasında kullanılmıştı ilk yıllarda. Rusya 1918 yılında bu toprakları esaretine alınca zengin petrol yataklarına da hakim oldu. SSCB, tam 73 yıl 3 ruble gibi komik bir fiyatla aldığı Azerbaycan petrolünü Moskova'daki rafinerilerde işleyip kat kat fazla fiyata geri sattı.
   <br/>
   <br/>
   1991 yılında bağımsızlığını kazanan Azerbaycan'da iç karışıklıklar, petrolü düşünmeye fırsat bırakmadı.
   <br/>
   <br/>
   1993'te cumhurbaşkanlığına gelen Haydar Aliyev, huzuru temin edip "yanan su"yu yurtdışına pazarlamak için kolları sıvadı. 20 Eylül 1994'te imzalanan ilk konsorsiyumdan sonra 18 ayrı petrol anlaşması daha imzalandı. Dünyanın en büyük petrol şirketleri pay kapmak için yarışıyorlardı. Türkiye bu konuda oldukça yavaş kalmıştı. 1994 yılında imzalanan anlaşmada payı sadece %1.75 idi. Bu oran 1995 yılında Cumhurbaşkanı Süleyman Demirel ve dönemin Başbakanı Tansu Çiller'in ricasıyla Aliyev tarafından 6.75'e çıkarılıyordu. Amaç sadece petrolün taşınacağı güzergaha ortaklıktı.
   <br/>
   <br/>
   Petrol nereden taşınacak?
   <br/>
   <br/>
   Shell, Gazprom, BP gibi şirketlerin payı bulunan Azeri petrolünün taşınma zamanı gelmişti. Türkiye ısrarla BaküCeyhan üzerinden taşınmasını istiyordu. Ama karşısında Rusya gibi bir yaralı dev vardı. Ukrayna, İran, Bulgaristan da pay almak istiyorlardı.
   <br/>
   <br/>
   9 Ekim 1995'te Uluslararası Konsorsiyum ilk kararını açıkladı; erken Azeri petrolü BaküNovorossisk ve BaküSupsa üzerinden, Kazak petrolleri ise Tengiz Novorossisk hattından taşınacaktı. BaküCeyhan'ın adı dahi açıklamada yer almıyordu.
   <br/>
   <br/>
   Bu anlaşmanın Türkiye'ye faydası olabilecek tek yanı ana petrol hattının resmen açıklanmamasıydı. Türkiye bölgede aktif bir rol üstlenebilirse ana koridorun BaküCeyhan olmasını sağlayabilirdi. BaküSupsa'nın kapasitesi 5 milyon tondan 8 milyon tona çıkarılacaktı.
   <br/>
   <br/>
   BaküCeyhan hattı gerçekleştiğinde rantabl olarak kullanılması için yılda 45 milyon ton petrol taşıması gerekiyordu. Bu kapasitenin tamamlanması için Kazak petrollerine de ihtiyaç vardı. Kazak petrollerini BaküCeyhan'a ulaştıracak boru hattı şirketlerin planına göre 2003 yılından sonra bitirilebilecekti. Bu tarihin gerçekleşmesinde en etkili rol Türkiye'ye ve konsorsiyuma düşüyordu. Hattın yapımına başlanması için BaküCeyhan konusunda ilk adımın atılması temel şarttı.
   <br/>
   <br/>
   Karar Azerbaycan'ı da memnun etmemişti. Gelişen olaylardan sonra konsorsiyumun kararına ana petrol boru hattı olarak BaküCeyhan'ı yazdıran Aliyev'in amacı siyasi açıdan Türkiye'nin desteğini almaktı.
   <br/>
   <br/>
   1998'e gelindiğinde sürekli düşüş gösteren petrol fiyatları Azeri petrolünü de vurmuştu. Kredi verecek olan Amerikan şirketleri BaküCeyhan'ın ertelenmesi telebinde bulunuyorlardı. Ayrı bir gelişme de BaküNovorossisk hattından petrol taşınmasının durdurulmasıydı.
   <br/>
   <br/>
   Haziran 1998'de gerçekleştirilen Hazarneftgaz fuarına bir mektup göndererek Tranzhazar ve BaküCeyhan koridorunu desteklediğini açıklayan ABD Başkanı Bill Clinton'ın bu açıklaması BaküCeyhan'a finansman sağlayacak şirketlerde yankı bulmazken, kendi kendine gelin güveyi olan Türkiye, konsorsiyumun ana hat olarak BaküCeyhan'ı açıklayacağını ümit ediyordu.
   <br/>
   <br/>
   Fuarın ardından Uluslararası İşletme Şirketi'ne bir mektup gönderen Azerbaycan Cumhurbaşkanı Aliyev, net bir cevap talep etti. Ekim ayı başına gelindiğinde Türkiye dahil hiçbir ülke ana koridor ile ilgili herhangi bir raporu konsorsiyuma iletmemişti. Bu konsorsiyumun da işine geliyordu. Böylece Aliyev tarafından ısrarla istenen BaküCeyhan ertelenebilecek ve BaküSupsa üzerinden petrol nakledilebilecekti.
   <br/>
   <br/>
   Türkiye'nin Boğazlar konusundaki hassasiyetini bilen Azerbaycan, kısa sürede BaküCeyhan'ın yapımının gerçekleşmeyeceğini anlayınca, yeni alternatifler arama yoluna gitti. Oluşturulan Çalışma Grubunun Başkanı ve Azerbaycan Başbakan Yardımcısı Abid Şerifov, Ukrayna, Bulgaristan ve Romanya'yla görüşüp, Türkiye'nin müsaade etmemesi durumunda petrolün nasıl taşınabileceğinin yollarını aradı. Sorularımızı cevaplandıran Şerifov amacının kendilerine yapılan teklifleri yeniden gözden geçirmek olduğunu açıklıyor. Romanya'nın petrolün Supsa'dan takerlerle Konstansiya limanına taşınmasını teklif ettiğini bildiren Şerifov, buradan boru hatlarıyla Macaristan, Yugoslavya ve Almanya'dan geçirilerek İtalya'nın Triyest limanı veya Dunay çayından Roterdam'a götürülmesinin amaçlandığını söyledi. Ukrayna'nın Supsa'dan alınacak petrolü Odesa limanına, oradan ise Avrupa'ya taşınarak Drujba kemeri ile dünyaya iletebileceğini teklif ettiğini kaydeden Şerifov, Bulgaristan'ın ise, Supsa'dan tankerlerle Odesa limanına, daha sonra ise kemerle Ege Denizi'ndeki Dedeağaç bölgesine taşınmasını teklif ettiğini anlatıyor.
   <br/>
   <br/>
   Geri sayım başlıyor
   <br/>
   <br/>
   Ana koridorun BaküCeyhan olacağının resmen duyurulmaması Aliyev'i ciddi manada rahatsız etmişti. Azerbaycan Petrol Şirketi Başkanı Natık Aliyev'i 25 Ekim'de Gürcistan'a gönderen Aliyev'in amacı Svardnadze'nin kararını son kez öğrenmekti. Gürcistan'da BaküSupsa hattı ile ilgili çalışmaları da izleyen Aliyev, Azeri petrolünün 1999 Şubat ayından itibaren Supsa üzerinden nakledilmeye başlanacağını açıklıyordu. Bu açıklama BaküSupsa'yı ön plana çıkarsa da, herkes Aliyev'in 29 Ekim'de Türkiye'ye yapacağı ziyarette BaküCeyhan'la ilgili nihai kararı açıklayacağını bekliyordu.
   <br/>
   <br/>
   Ziyaretten bir gün önce Azerbaycan Uluslararası İşletme şirketi AOIC'in Başkanı John Legata'yı kabul etti. BaküCeyhan cümlesini ağzına almaktan kaçınan Legata, BaküSupsa koridorunun işletilmeye açılması için çaba sarfediyor, 1 Nisan 1999 tarihinden itibaren BaküSupsa hattına petrol pompalanabileceğini belirtiyordu. Aliyev sert bir çıkış yaparak konsorsiyumun kararını kabul edemeyeceğini ifade etti. Aliyev'in BaküCeyhan'la ilgili soruları karşısında açıklama yapmaktan kaçınan Legata, basın mensuplarının dışarı çıkarılmasını talep etmişti. Bu hareket şüpheleri doruk noktasına çıkardı.
   <br/>
   <br/>
   Ankara deklarasyonu
   <br/>
   <br/>
   Ankara'da, AOIC'nin BaküSupsayı tercih ettiğini açıklayan Aliyev herşeye rağmen Bakü Ceyhan hattının kabul edileceği müjdesini Demirel'e veriyordu. Cumhuriyetin 75. yıldönümü törenleri esnasında imzalanan Ankara Deklarasyonu aslında çok taraflı düşünülebilecek bir deklarasyon. Birinci maddede yer alan Hazar bölgesi hidrokarbon kaynaklarının birden fazla hattan taşınmasının açıklanması alternatif yolların da işletime açılabileceğinin bir işaretiydi aynı zamanda. İki, üç ve dördüncü maddelerdeki BaküCeyhan hattının kabul edildiği ve ülkelerin bunun gerçekleşmesi için gereken tüm hazırlıkları yapması yolundaki beyana iliştirilen bu hat için gerekli petrolün temin edilmesi maddesi Kazak petrollerine ihtiyacı teyit eder mahiyetteydi. Fakat Kazakistan Cumhurbaşkanı Nazarbayev,  yılda 20 milyar metreküp gazın da bu hat üzerinden transfer edilmesini şart koşuyordu. Beşinci maddeye göre Boğazlar'ın güvenliği her halükârda sağlanacaktı. Hatta BaküCeyhan koridoru yapılmasa dahi Türkiye'nin Boğazlar'dan yılda 30 milyon ton petrolden fazlasını geçiremeyiz isteği, bulunan diğer alternatif yollarla kabul edilmiş oluyordu.
   <br/>
   <br/>
   Deklarasyona imza atmayan Türkmenistan Cumhurbaşkanı Saparmurat Niyazov'un gerekçesi gazetecileri geçiştirmekti. Asıl sebep ise Azerbaycan ile Türkmenistan arasında çözümlenmeyi bekleyen Hazar'ın statüsü meselesiydi.
   <br/>
   <br/>
   Sonuç
   <br/>
   <br/>
   9 Kasım'a ertelenen toplantıda hangi kararın alınacağı henüz belli değil. Ancak belli olan birşey var ki, petrollerin taşınmasında en etkin olacak faktör siyasi çıkarlar. Amerika ve Rusya dahil ilgili tüm ülkeler ekonomik çıkarın dışında siyasi çıkarlarını düşünmekteler. Nitekim şimdiye kadar Azerbaycan petrollerinin BaküNovorossisk üzerinden taşınmasında ısrar eden Rusya 26 Ekim tarihinde AOIC'ye yeni bir teklif daha gönderdi. Henüz açıklanmayan bu teklifin asıl amacının ortalığı bulandırmak olduğu kesin.
   <br/>
   <br/>
   BaküCeyhan hattı gerçekleştiği takdirde Azerbaycan, Kazakistan petrolleri ile ileride Hazar geçişli Özbekistan, Kırgızıstan ve Türkmenistan petrol ve gazı da bu koridordan dünyaya nakledilebilecek. Bu, Türkiye açısından büyük bir siyasi güç demek. BaküCeyhan diye sesini yükselten ABD'nin de bu yönüyle bu hattı desteklememesinin ve Ankara Deklarasyonuna birden fazla boru hattı yazdırmasının sebebi burada yatıyor.
   <br/>
   <br/>
   Kısacası Orta Asya petrol ve gazının BaküCeyhan koridorundan dünyaya nakledilmesi ne Amerika'nın, ne de Rusya'nın işine gelmemekte. Haydar Aliyev'in 1999 sonunda BaküCeyhan'ın bitirilmesi isteğinden sonra şimdilerde 2003 olarak açıklanması bu işin 2003 yılından da öteye sarkacağının açık işareti. Olayların bu şekilde gelişmesinin en büyük suçlularından birisi de kuşkusuz Türkiye. 1994 yılından beri bu konuda ciddi bir politika takip edemeyen Türkiye bu son virajda da etkisiz kalıyor. Amerikan şirketlerinin kredi vermekten kaçındıkları BaküCeyhan'a, 1999 bütçesinde az da olsa bir pay ayrılabilseydi, hem ilgili şirketler, hem de bölge ülkeleri için yeni bir moral olabilirdi.
   <br/>
   <br/>
   Şimdi gözler Aliyev'de. Ya AOIC'nin kararını kabul ederek BaküSupsa'yı kerhen de olsa kabul edecek veya Türkiye'nin yanında yer alarak Kazakistan'ı ikna edip, Amerikan şirketlerinin BaküCeyhan'a finansman vermesini sağlayacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3E2D5994A5496993216E37ACA4BFB367?newsId=4421), [web.archive.org (arşiv bağlantısı)](http://web.archive.org/web/20141030071143/http://www.aksiyon.com.tr:80/aksiyon/newsDetail_getNewsById.action;jsessionid=3E2D5994A5496993216E37ACA4BFB367?newsId=4421)
