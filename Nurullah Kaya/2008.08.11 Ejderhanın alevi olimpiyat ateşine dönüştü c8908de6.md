# Ejderhanın alevi, olimpiyat ateşine dönüştü

*Nurullah Kaya 2008.08.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Olimpiyat heyecanı, Çin’in simgesi olan efsanevi yaratık ejderhanın da yer aldığı açılış töreniyle resmen başladı. Geçişini dördüncü sırada gerçekleştiren Türkiye’nin ay-yıldızlı bayrağını güreşçi Mehmet Özal taşıdı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131165729im_/http://www.aksiyon.com.tr/resim/714/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131165729/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131165729/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131165729oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131165729oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye, 2008 Olimpiyatları’nı almak için 7 yıl önce büyük bir heyecan yaşamıştı. Ev sahipliği için Çin, Kanada, Japonya ve Fransa’yla kıyasıya bir yarışa girmiştik. 2008 Olimpiyatları’nı düzenlemek isteyen adaylar arasında kendimizi son derece güçlü hissediyorduk. Ülkemizin hemen her yerinde özellikle de İstanbul’da fevkalade bir heyecan vardı olimpiyatlara karşı. İstanbul’un caddelerinde, otobüs duraklarında, kısacası her yerde olimpiyatların 5 ünlü halkasını ve ‘2008 İstanbul’ logolarını görebiliyorduk. Hatta bugün bile bazı yerlerde o günlerden kalma afişlere rastlamamız mümkün. Ancak bu heyecanlı adaylık sürecinde kazanan taraf, Çin’in başkenti Pekin olmuştu. İstanbul ise hayallerini bir başka bahara ertelemek zorunda kalmıştı (önce 2012, şimdi de 2020).
   <br>
    <br>
     1,3 milyarlık Çin için olimpiyatlara ev sahipliği yapmak çok farklı anlamlar ifade ediyordu. Çin hükûmetinin 1980’den itibaren reform niteliğinde başlattığı kalkınma hamlesinin önemli yapı taşlarından biriydi 2008 Olimpiyatları. Bu gaye doğrultusunda ciddi planlar yapmıştı ülke. Rejim ve iç işlerindeki sıkıntılar uluslararası kamuoyunda büyük bir dezavantaj olarak karşılarına çıksa da mükemmel bir organizasyonla dünyaya güçlerini göstermek arzusundaydılar. Tibet’te uyguladığı politika ve Sincan Uygur Özerk Bölgesi’nin bağımsızlık yönündeki istekleri en ciddi problemleri olsa da gelişen ekonomi ve ucuz iş gücü bu ülkeyi kısa sürede dünyanın gündeminde söz sahibi bir konuma getirmişti. Çekik gözlü bu insanlar, ekonominin yanı sıra kültür ve spor gibi sosyal alanlarda da 7 kıtada konuşulan ve tanınan olma arzusundaydı. Çin’deki insanların Batı’ya karşı duyduğu hayranlık, zamanla Batı’yla yarışma ve onu geçme şeklinde tezahür etmişti. Bunun için Batı’ya karşı en güzel rekabet ortamlarından biri de hiç şüphesiz spordu. Uzakdoğu spor sanatlarının menşei olan bu ülke, spora hiç de yabancı değildi.
     <br/>
     <br/>
     SIRADA ÇİN’İN BİRİNCİLİĞİ VAR
     <br/>
     <br/>
     Büyük bir nüfusa sahip olan Çin, olimpiyatlardaki 28 spor dalında yarışacak yetenekli sporcuları bulmakta hiç zorlanmadı. Sabretmeyi çok iyi bilen Çinliler, rejim itibariyle de disiplinli çalışmayı alışkanlık hâline getirmiş. Bunların spora yansımasını ise şöyle değerlendirebiliriz. Sporda başarılı olmak için gerekli 5 unsur gerekli: yetenek, disiplinli çalışma, sabır, modern tesisler ve eğitimli idareciler. Tüm bu parametreleri bir araya getiren Çinliler, sporda başarıyı yakalıyor. Böylece, ekonomide olduğu gibi spordaki yatırımlarının semerelerini almaya başlıyorlar. Çin malları dünyaya nasıl yayıldıysa, çekik gözlü sporcular da pistlere ve salonlara o kadar hızla yayılıyor. Çin, 1996 Atlanta Olimpiyatları’nın madalya sıralamasında dördüncü geliyor. 2000 Sydney’de üçüncü, 2004 Atina’da da ikinci oluyor. Ev sahipliğini gerçekleştirdiği 2008 Pekin’de ise hiç kuşkusuz birinciliğin en büyük favorisi.
     <br/>
     <br/>
     Olimpiyatların ev sahibi Pekin, Çin’in çok farklı bir yüzü. Hükûmetin pilot olarak seçtiği 4-5 kentten biri olan Pekin, yatırımda ve yenilenmede birinci önceliği alıyor. Devletin âdeta üssü konumundaki Pekin’de bürokrasinin seçkin zümresi, ülkenin en güçlü zenginleri, dünyaca ünlü markaların fabrikaları ve 100’e yakın üniversite bulunuyor. Binlerce yıllık şehrin neredeyse tamamı yıkılarak tekrar inşa ediliyor. Yaşam alanları, alışveriş merkezleri, ulaşım, binlerce gökdelen ve harika bir altyapı, Pekin için dizayn ediliyor. Devlet bu şehir için hiçbir masraftan kaçınmıyor. Tüm bunlara olimpiyatlar için inşa ettikleri modern spor tesisleri de eklenince mükemmel bir şehir havası kazanıyor Pekin.
     <br/>
     <br/>
     Ancak bu şehrin makyajlı yüzüne bakarak tüm ülkeyi aynı genellemeye sokmak son derece yanlış bir düşünce. Çünkü 1,3 milyarlık ülkenin 900 milyonu hâlâ açlık ve yoksulluk sınırında. Rakama dikkat ettiğimizde yoksul sayısının yaklaşık 13 tane Türkiye nüfusu yaptığı karşımıza çıkıyor. Çin hükûmeti için de dağ gibi bir sorun olan bu durum, öyle kısa sürede aşılacağa benzemiyor.
     <br/>
     <br/>
     Bütün bu genel hatlardan 2008 Olimpiyatları’na dönersek, açılış törenine kadarki süreçte her şeyin yolunda gittiği görülüyor. Halk olimpiyatlar için o kadar şartlanmış ki herkes olimpiyatla yatıp olimpiyatla kalkıyor. Yaşam düzeni tamamen olimpiyatlara göre kurulmuş. Trafikten mağazaların açılışına ve kapanışına kadar her şey olimpiyatlar için. Bazı örnekler vermemiz gerekirse… Olimpiyat araçlarına ayrılan sol şeride hiç kimse girmiyor. Taksicilerin hepsi aynı tip elbise giyiyor. Caddelerde, sokaklarda, araçların üstünde Çince halkın görgü kurallarına uyması gerektiği yazılıyor, Çin ekonomisinin kalbi olan fabrikaların yarısı hizmet dışı bırakılıyor.
     <br/>
     <br/>
     OLİMPİYAT KÖYÜ MÜ, OLİMPİYAT HAPİSHANESİ Mİ?
     <br/>
     <br/>
     Pekin’in merkezine inşa edilen olimpiyat alanı son derece geniş. Olimpiyatların iki önemli spor dalı olan atletizm ve yüzme karşılaşmalarının yapılacağı tesisler bu ana alan içinde yan yana bulunuyor. Diğer branşların salonları ve tesisleri ise ana merkeze gayet yakın mesafelerde. Harika bir plan ve program eşliğinde hareket eden Çinli yetkililer, olimpiyat alanı içinde her organizasyonu dakikası dakikasına gerçekleştiriyor.
     <br/>
     <br/>
     Sporcuların konakladığı olimpiyat köyü ise uzmanların ve sporcuların görüşüne göre şu ana kadarki en kusursuzu. Köyde yok yok. Olimpiyat alanında yapılan medya merkezinde de her şey saat gibi işliyor. Fakat medya mensuplarının olmazsa olmazı olan internet, bu alanda parayla hizmet veriyor. 500 doları verdiğinizde internete bağlanabiliyorsunuz. Tüm şehirde olduğu gibi olimpiyat alanında mükemmel bir güvenlik alanı oluşturulmuş. Kameralar, tebessüm dahi etmeyen askerler, köpekler, X ray cihazları… Uzayıp gidiyor güvenlik önlemleri.
     <br/>
     <br/>
     Mesela, sporcuların kaldığı olimpiyat köyüne girmek için kaç güvenlik noktasından geçmeniz gerektiğini maddeler hâlinde kısaca özetleyelim:
     <br/>
     <br/>
     1-Olimpiyat alanına girmeden önce aracınız durduruluyor ve yetkili kartınıza bakıyor. Yoksa bu alana giremiyorsunuz.
     <br/>
     <br/>
     2- Kartınız varsa araçtan inip olimpiyat köyüne götürecek otobüslere biniyorsunuz. Buraya geçiş bir havaalanı güvenliğinden farksız.
     <br/>
     <br/>
     3-Otobüse bindikten sonra yaklaşık 3 km gidiyor ve iki ayrı telle çevrilmiş olimpiyat köyüne ulaşıyorsunuz. Otobüsünüz baştan aşağıya köpekler eşliğinde güvenlik kontrolünden geçiriliyor.
     <br/>
     <br/>
     4-Otobüsten indikten sonra yaya olarak bir giriş kapısına daha geliyorsunuz. Burada görevli kartınız bilgisayarda kontrol ediliyor. Henüz her şey bitmiş değil.
     <br/>
     <br/>
     5-Kartınızı vererek geçici olimpiyat köyü kartı alıyorsunuz. Burada bir kez daha kontrol ediliyorsunuz.
     <br/>
     <br/>
     6-Yeni kartınızla sporcuların kaldığı yere giden küçük kapıya yöneliyorsunuz. Orada bekleyen güvenlik güçleri, geçici kartınızın sağ alt köşesini kopararak tekrar kimliğinizi kontrol ediyor. Evet, tam bitti derken son bir noktayı daha aşmanız gerektiğini öğreniyorsunuz.
     <br/>
     <br/>
     7-Köyün olduğu sitenin önünde bir kez daha kontrol edilip sizi köyün içine götürecek eskortu bekliyorsunuz. O an içinizden geçen cümle aynen şu oluyor: “Acaba biz olimpiyatlar yerine, dünyanın en iyi korunan hapishanelerinden birine mi geldik?”
     <br/>
     <br/>
     PEKİN’DE OLİMPİYAT TEMİZLİĞİ
     <br/>
     <br/>
     Pekin sokaklarının ve olimpiyat alanı için ayrılan bölgenin gayet temiz olduğu dikkatlerden kaçmıyor. Yerlerde kâğıt parçası dahi görmeniz çok zor. Ancak otobüste veya herhangi bir yerde bir Çinli ile yan yana oturduğunuzda ya elinizi burnunuza götürmeniz ya da fazla oturmadan oradan kalkmanız gerekiyor. Olur olmadık yerlere tüküren ve terden rengi değişmiş atletlerle sokaklarda dolaşan Çinliler, mevcut temizlikle yaşanan zıtlığı gözler önüne sermeye yetiyor. Birden şehirleşmeye zorlanan Çinliler ne kadar gökdelenler içinde de otursa, son model araçlara da binse, hâlâ pirinç tarlalarındaki davranışlarını terk etmiş değiller. Aslında pirinç tarlalarında ve aylık 100 dolara fabrikalarda çalıştırılan çekik gözlü insanların emeklerinden çalınarak yapılıyordu 43 milyar dolarlık olimpiyatlar.
     <br/>
     <br/>
     Yaklaşık bir haftada edindiğimiz bu izlenimlerin sonunda sır gibi saklanan 2008 Pekin Olimpiyatları’nın açılış töreni gelip çatıyor. Açılıştan hemen önce şehirde herkes çok heyecanlı ve güvenlik önlemleri üst düzeyde. Amerika’dan tutun da Rusya’ya kadar birçok ülkenin devlet başkanı oyunları izlemek için açılış töreninde. Fakat aralarında Türkiye’nin de bulunduğu Müslüman ülkelere vize konusunda çok büyük zorluklar çıkartan Çin, ciddi tepki topluyor.
     <br/>
     <br/>
     Yerel saat 18.45’i gösterdiğinde medya merkezi önünden hareket eden otobüslerle açılışın gerçekleşeceği Kuş Yuvası’na doğru hareket ediyoruz. İlk etapta medya mensuplarının içeriye alındığı stadyumda küçük gösteriler bizi karşılıyor. Yarım saat içinde tüm stadyum doluyor. Binlerce davulcu stadyumun içine simetrik olarak diziliyor. Davulcuların davulları üzerine yansıtılan saniyelik görüntüler Pekin 2008’in başlangıcını geriye doğru sayıyor. Bir anda stadyumun ışıkları kapanıyor. Sahanın ortasında ışıklarla bezenmiş 5 olimpiyat halkası gökyüzüne havalanıyor. Bu arada 5 yaşlarındaki Çinli bir kız çocuğu şarkı söylüyor. Çin’in içindeki 56 azınlık milletin çocukları geleneksel kıyafetleriyle Çin bayrağının göndere çekilmesi için ilerliyor. Çocuklar Çin bayrağını askerlere teslim ederek bayrak törenin başlamasını sağlıyor.
     <br/>
     <br/>
     Stadyumun ortasından çıkan rulo görünümlü alanda Çin’in tarihi canlandırılmaya başlıyor. Kâğıdın bulunuşundan mürekkebe doğru işlenen tema, bir gemiyi andıran ortamla renkleniyor. Gemi tüm dünyaya açılan Çin’i temsili ediyor. Geleneksel kıyafetleriyle sarı ve kırmızı renklerin hâkim olduğu zeminde ilerlemeye başlayan Çinli kadınlar tüm zarafetlerini sergiliyor. Ejderha motifli bloklar üzerinde yükselen her bir Çinli nezih bir görsel şölen sunuyor izleyenlere. Çinlilerin ünlü taiji gösterisi başlıyor. Binlerce sporcu bir anda alanı dolduruyor. Konfüçyüs’ün öğretilerinin işlendiği farklı bir gösteride Konfüçyüs’ün talebeleri dağılıyor alana. Gösteri alanının ortasında yavaş yavaş yukarı çıkan devasa bir balon, dünyayı andırıyor. 28 olimpik spor dalının hareketleri canlandırılıyor balon üstünde. Tellerle havaya asılan insanlar dolaşıyor sahada.
     <br/>
     <br/>
     Daha sonra kafileler girmeye başlıyor gösteri alanına. İlk sırada daha önceki olimpiyatların ev sahibi Yunanistan adım atıyor alana. Türk kafilesi, sadeleştirilmiş Çin alfabesine göre dördüncü sırada yapıyor geçişini. Ekibimizin en önünde ise güreşçimiz Mehmet Özal, ay-yıldızlı bayrakla ilerliyor. Daha sonra sırayla diğer ülkeler yerlerini alıyor dev Kuş Yuvası’nın içinde. Ve olimpiyat heyecanı resmen başlıyor Pekin’de.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30912), [web.archive.org (arşiv bağlantısı)](http://web.archive.org/web/20090131165729/http://aksiyon.com.tr:80/detay.php?id=30912)
