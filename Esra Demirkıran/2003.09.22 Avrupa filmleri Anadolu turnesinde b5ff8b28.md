# Avrupa filmleri Anadolu turnesinde

*Esra Demirkıran 2003.09.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sonbaharda başlayacak film festivallerinden ilki olan 9. Avrupa Filmleri Festivali, 3-28 Ekim tarihleri arasında Ankara, Bursa, İzmir, Malatya, Kayseri ve Kars"ta sinemaseverlerle buluşacak. 21 Avrupa ülkesinden 31 uzun metraj film 6 şehir dolaşacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060520213420im_/http://www.aksiyon.com.tr/resim/459/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yine sonbahar; festivaller vakti. Eylül ayı boyunca düzenlenen müzik festivallerinin ardından, sıra film festivallerinin boy gösterisinde. Ekim ayı içerisinde takip etme olanağı bulacağımız film festivallerinden biri, 9. kez sinemaseverlerle buluşacak olan Avrupa Filmleri Festivali nam-ı diğer Gezici Festival. Kültür ve Turizm Bakanlığı, Açık Toplum Enstitüsü, Europa Cinemas katkılarıyla Ankara Sinema Derneği tarafından düzenlenen "Gezici Festival" bu yıl 3-28 Ekim tarihleri arasında Ankara, Bursa, İzmir, Malatya, Kayseri ve Kars"ta gerçekleştirilecek. Festival bu yıl 6 şehirde duraklayarak 4742 km. dolaşacak; 21 Avrupa ülkesinden 31 uzun, 80 kısa metraj filmi sinemaseverlerle buluşturacak.
   <br>
    <br>
     Festivalin "Avrupa Avrupa" bölümünde uluslararası festivallerde ödüller kucaklayan ve beğeni toplayan 2002-2003 yapımı filmlerden bir seçki hazırlanmış. Fransız yönetmen Patrice Leconte"un; bir rastlantı sonucu tanışan ve birbirlerinin yaşamına gıpta eden iki adamın sıra dışı dostluğunu sade ve mizahi bir dille anlattığı filmi Trendeki Adam bölümün dikkat çeken yapımlarından. 1996"daki ilk Rus-Çeçen savaşı sırasında bir akıl hastanesindeki hastaların gözünden savaşa eleştirel bakış getiren Deliler Evi"nin (Yön: Andrei Koncholovski) öyküsü gerçek bir olaya dayanıyor. İzlandalı genç yönetmen Dagur Kari"nin yönettiği ve minimalist müzisyenliğini konuşturduğu filmi Albino Noi; kasabanın delisi addedilen ve çevresiyle uzlaşmak istemeyen Noi"nin dünyasını mizah ve metaforlarla sunan çarpıcı bir film.
     <br>
      <br/>
      Fransız sineması"nda Yeni Dalga"nın önde gelen yönetmenlerinden Jean-Luc Godard"ın beş filmini kapsayan bir toplu gösterim de 9. Avrupa Filmleri Festivali"nde hayat buluyor. Godard"ın 1965 tarihli bilim-kurgu denemesi Alphaville gelecekteki ütopik bir dünyada geçiyor. Sinemada montajdan sıyrılıp kolaja yaklaşan Godard"ın; renkleri dramatik ve sembolik anlamlarıyla kullandığı filmleri Çılgın Pierrot (kişisel ve toplumsal şiddeti anlatan bir trajedi) ve Çinli Kız (Maocu öğretiyi ele alan politik bir komedi) da izlenebilir. Bu bölümde ayrıca, ustanın Serseri Aşıklar ve Kadın Kadındır filmleri de boy gösteriyor.
      <br/>
      <br/>
      Festivalin ilgi gören bölümlerinden "Avrupa"nın En İyileri" bu yıl 11 filmle selamlıyor sinemaseverleri. İsveçli usta yönetmen Ingmar Bergman kadın oyuncu yönetimindeki başarısını bir kez daha gözler önüne seren filmi Bir Evlilikten Manzaralar ile; Avusturyalı avangard yönetmen Michael Haneke "huzursuz seyir dilekleri" ile sunduğu, "duygusal buzlanma" üçlemesinin son filmi Tesadüfi Bir Kronolojinin 71 Parçası ile; Konuş Onunla ve Oscarlı filmi Annem Hakkında Her Şey ile ülkemizde de takdir edilen İspanyol yönetmen Pedro Almodovar hızlı tempolu filmi Sinir Krizinin Eşiğindeki Kadınlar ile festivalde yerlerini aldılar. Festivalin bu bölümünde ayrıca, François Truffaut"un Amerikan Gecesi ve Jules ve Jim; Bertrand Tavernier"in Kırda Bir Pazar ve Aki Kaurismaki"nin Sürüklenen Bulutlar filmleri de sinemaseverleri büyüsüyle saracak.
      <br/>
      <br/>
      Bu yıl Cannes Film Festivali"nde Jüri Özel Ödülü ve En İyi Erkek Oyuncu ödüllerini alan Nuri Bilge Ceylan"ın Uzak filmi, geçen yıl trafik kazasında yitirdiğimiz Mehmet Emin Toprak"ın anısına gösterilecek.
      <br/>
      <br/>
      Ankara Sinema Derneği"nin ülke çapında sinemayla profesyonel olarak ilgilenen kişiler arasında düzenlediği "En İyi 10 Türk Filmi" anketinden çıkan filmlerin bazıları da festival kapsamında perdeye yansıtılacak. Bu anketin amacı, seçilen filmlerin tanıtımı ve İngilizce altyazılı kopyaları için gerekli maddi kaynak sağlandıktan sonra filmleri yurtdışında tanıtmak. Festival yetkilileri kopyalar için gerekli maddi kaynağın Kodak tarafından sağlanacağı müjdesini verdiler. Tunca Arslan"ın hazırladığı "En İyi 10 Türk Filmi" kitabı da festivalde satışa sunulacak.
      <br/>
      <br/>
      Festivalin gelenekselleşen bölümlerinden biri de "Kısa İyidir". Bu yıl 80 kısa metraj filmin gösterileceği bölümde; "Avrupa Panoraması" başlığı altında Avrupa"daki festivallerde birçok ödül almış 41 kısa film yer alıyor. Ayrıca, Hiroshima Film Festivali kurucusu Sayoko Kinoshita"nın hazırladığı 12 film "Kinoshita"nın Seçtikleri" kategorisinde gösterilecek. Dünya canlandırma sinemasının ustalarından Raoul Servais"nin 1963-2001 arasında çektiği 10 film de gösterime sunulacak. Son olarak, yalın üslubuyla dikkat çeken Finlandiyalı yönetmen Aki Kaurismaki"nin 1986-1991 yılları arasında yönettiği kısa filmleri de bu bölümde sinemaseverlerle buluşacak.
      <br/>
      <br/>
      Festivalin "Avrupa Panoraması" bölümünde gösterilecek kısa filmlerden izleyicinin oylarıyla seçilecek en iyi kısa filme 1000 EURO"luk "İzleyici Ödülü" verilecek. Oylamaya katılan izleyicilerden 10"u ise 10. Avrupa Filmleri Festivali"ni ücretsiz izleme hakkına erişecek.
      <br/>
      <br/>
      Geçtiğimiz yıl 35.600 kişinin izlediği "Gezici Festival" 3-9 Ekim"de Ankara Ankapol ve Kavaklıdere sinemalarında, 10-12 Ekim"de Malatya Yeşil Sineması"nda, 13-15 Ekim"de Kayseri Erciyes Üniversitesi Sinema Salonu"nda, 13-19 Ekim"de İzmir Sanat ve Fransız Kültür Merkezi"nde, 17-23 Ekim"de Bursa Tayyare Kültür Merkezi"nde ve 24-28 Ekim"de Kars İl Kültür Merkezi Salonu"nda izleyicisiyle buluşacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2991), [web.archive.org (arşiv bağlantısı)](http://web.archive.org/web/20060520213420/http://www.aksiyon.com.tr:80/detay.php?id=2991)
