# Elim... Elim... Sol elim...

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20030826094832im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030826094832im_/http://www.aksiyon.com.tr/resim/47/24.jpg" vspace="5"/>
  </p>
 </font>
 <font class="content">
  Solaklar da, tıpkı vejetaryenler gibi hayatın kıyısında kalan, sosyal bazı yapı ve eylemlerde unutulan biyolojik azınlıklardan. Son günlerde solaklara özgü faaliyetler artmaya başladı. Solak dükkânından sonra, ‘solak’ dergisi de hayat buldu. Bu yazıyı okuduktan sonra, solaklığın şans mı, şanssızlık mı olduğuna siz karar verin. “Alet kullanmak hâlâ bir sorun. İnsanlar, yani sağ elini kullanan insanlar bunu anlayamazlar ama gerçekten zor. Büyüdükçe yeni sorunlar da oldu. Yani  büyüyüp mutfağa girince.
 </font>
 <p>
  <font class="content">
   Örneğin köpüklü kahve pişirmek. Neden köpüksüz oluyordu benim kahvelerim? Neden hep köpükleri mutfak tezgahında makus talihimi öngören kahve falları gibi yayılıyordu? Maalesef olay benim beceriksizliğimden değil, ‘sağak’ cezvelerden kaynaklanıyordu. Olaya anında müdahale ettim, evde kalma riskimi azaltmak için Çıkrıkçılar Yokuşu’na gittim ve bakır bir cezveyi sağak orijininden solak versiyonuna çevirttim. Oh be! Ne kadar kolaymış cezveden fincana, bardağa bir şeyler boşaltmak! O gün bu gündür mutfakta biraz olsun rahatladım ve biricik cezvem de çeyizimin en nadide parçası oldu!”
   <br/>
   <br/>
   Hayata solak olarak başlamış bir bayan, solaklığından dolayı yaşadıklarından küçük bir ‘ayrıntıyı’ bu cümlelerle dile getiriyordu.  Sağaklar olarak solaklar hakkında bir fikre sahip miyiz? Muhtemelen hayır. Her şeyin sağakların ergonomisine uygun olarak dizayn edildiği şu dünyada, belki de solakları anla(ya)mıyoruz. Solak dendiğinde zihnimizde zuhur bulan, yazı yazarken sol elini kullanan insan resminden başka bir şey değildir. Hakikaten nedir solak dedikleri? Bedenin çapraz simetrisinden ötürü beyninin (nükte, görsel bellek, müzik, sanat vb. yeteneklerin yönetildiği) sağ lobunu baskın olarak kullanan kişidir solak.
   <br/>
   <br/>
   Kendisi de bir solak olan Tayfun Polat’ ın yazılarını ve tasarımını hazırladığı Türkiye’nin ilk ve tek solak kültürü dergisi, son günlerde muhtelif dükkan raflarında boy göstermekte. Adı, Solak. Sağak bir dünyada solak yaşamak üzerine yazdığı yazılarından ve bugüne dek solaklıkla ilgili yapılmış araştırmalardan oluşan dergi iki ayda bir yayınlanıyor. İlk sayısı ocak ayı itibariyle Ankara Karum’da Sol Elim ve İstanbul’da Beyoğlu ve Kadıköy Liman dükkanlarında satışa sunuldu. Yazılarında bir solak olarak karşılaştığı zorlukları hafif ironi ile kaleme alan Tayfun Polat, çeşitli araştırmaları baz alarak kendi fikirlerini de ortaya koymuş. Derginin sonraki sayılarında solaklık üzerine enteresan konulara dalacağının müjdesini de veriyor:
   <br/>
   <br/>
   “Yıllar evvel İstanbul’da solaklar için ürünler satan bir dükkan vardı. Benim de aklımda böyle bir şey vardı. Dergi fikri ise sonradan gelişti. Editör solaklıkla ilgili çalışmalarımı incelediğinde ‘kitap olur bundan!’ demişti. Solak, kitap olma yolunda ilerleyecek. Bu dergiyi hazırlarken amacım interaktif bir platform oluşturmaktı. Dünyada solaklık hakkında birçok araştırma ve kitap var. Dergi formatında tek örneği Amerika’da görüyoruz, o da tutunamamış. Dünyanın birçok yerinde solaklığı konu alan fanzineler mevcut. Esasında Solak da bir fanzine. Fotokopi ile çoğaltılmadı yalnızca.”
   <br/>
   <br/>
   En çok sorunu makas kullanmaya çalışırken yaşadığını belirtiyor Polat ve ekliyor: “Kendimi aptal, sakar zannederdim, kapılara çarpardım, konserve kapaklarını açamazdım vs. Ama sonradan farkına vardım ki aslında bu bizim hatamız değil. Hakikaten biz solaklar her şeyi tersten yaşıyoruz.”  Dergi dışında DJ olarak çalışan Solak Editörü, “Şimdi fark ettim de mikserde de her şey sağ ele göre tasarlanmış! Kulaklıkla dinleyip bir yandan da mikserle oynarken bazen eciş bücüş hale geliyorum” diyor ve gülüyor.
   <br/>
   <br/>
   Tarihin erken devirlerinden bu yana solaklık çeşitli millet ve dinlerde kötülükten günaha birçok olumsuz anlamla eşleştirildi. Asri zamanlarda ise insan bilincinin bu olumsuz manalardan yavaş yavaş sıyrıldığını, yapılan bilimsel araştırmalarla da bu tip inanışların çürütüldüğünü görmekteyiz.
   <br/>
   <br/>
   Ankara Karum’da bir süredir, sol elini kullananlar için üretilmiş ürünlerin bulunduğu Sol Elim adında bir mağaza var. Yakın arkadaş olan Bülent Yıldız ile İlker Hüner de uzun süre solakların neredeyse yok sayıldığı bir dünyada yaşamanın zorluklarıyla ilgili araştırmalar yapmışlar ve Sol Elim’i açmaya karar vermişler.
   <br/>
   <br/>
   Yıldız, solaklığın sebepleriyle ilgili konuşurken, “Dünya nüfusunun yüzde 10’unu oluşturan solakların büyük kısmı erkeklerden oluşuyor. Solaklığın nedenleri üzerine çeşitli teoriler ortaya atılsa da, henüz hiçbiri kesinleşmemiş. Kimi teori solaklığın genetik olduğunu savunurken, kimi sonradan öğrenmeyle, kimi de ebeveyni taklit etmeyle ilgisi olduğunu düşünüyor. Hatta solaklığı astrolojiyle açıklamaya çalışan görüşler dahi mevcut! Fakat bizim bu görüşe katılmamız söz konusu bile olamaz” diyor.
   <br/>
   <br/>
   “Özellikle tasarım bölümünde okurken T cetveli kullanmak benim için bir kabustu” diyor İlker Hüner ve ekliyor: “Hele bir de sol kolçaklı sandalyelerin sayısının bir elin parmaklarını geçmeyecek kadar az oluşu yok mu? Koca sınıfta 6 sol kolçaklı sandalye vardı, solakların sayısı ise 10’u buluyordu. Elbette erken gelen kapardı ve bize de sınavı büzüşerek, sırt ağrılarıyla bitirmek düşerdi.”
   <br/>
   <br/>
   Sol Elim’in sıcak atmosferinde söz müzikten açılmışken Bach, Beethoven, Mozart’ın da solak olduğunu öğreniyoruz. “Jimi Hendrix solak olduğu için çoğu zaman gitarının klavyesini sağa alarak çalardı. Belki bu kadar başarılı ve özgün bir stile sahip olma nedeni bununla ilgilidir” diyor İlker Hüner.
   <br/>
   <br/>
   Fakat ‘Öyle çalmak bizi aşar!’ diyorsanız Sol Elim’de solak klasik gitarlar bulmak mümkün. Gözümüz, duvarda asılı ünlü solaklar listesine ilişiyor. Kimler yok ki bu listede: A. Einstein,  Picasso, Leonardo Da Vinci, Arif Sağ, Sergen Yalçın, Cengiz Çandar, Napoleon Bonaparte, Bill Clinton, George (baba) Bush, Charlie Chaplin... Amerika’nın son 10 başkanından 7 tanesi solak. Her fırsatta solaklığın bir ayrıcalık olduğunu vurgulayan Yıldız ve Hüner için bu liste hakiki bir referans.
   <br/>
   <br/>
   “Voleybol, basketbol başta olmak üzere çoğu spor dalında solak olmak bir ayrıcalık. Koçların maç esnasında oyuncularına, karşı takımdaki oyuncular için ‘Dikkat et, solak! Solak!’ uyarılarına denk gelmişsinizdir. Ayrıca tüm dünya sağaklara göre tasarlanmışken çoğu solak her iki elini ve ayağını kullanmak durumunda olduğu için de daha ayrıcalıklı!” diyor Bülent Yıldız ve devam ediyor: “Bunun yanında yapılan araştırmalara göre solaklarda otizm, down sendromu, alkolizm gibi rahatsızlıkların sağaklara nazaran daha sık görüldüğü açıklanmaktadır.”
   <br/>
   <br/>
   Sol Elim’de en çok talep gören ürünler solak cezveler, makaslar, kupalar... Birçok müdavimi olan Sol Elim’e internet üzerinden de ulaşıp sipariş verebilirsiniz. 13 Ağustos Dünya Solaklar Günü’nü geçtiğimiz yıl 100’e yakın Sol Elim üyesi ile kutlayan Yıldız ve Hüner, Ankara Sheraton Oteli’nde içinde solaklar için eşyaların olduğu 5 oda tasarlanmasına katkıda bulunduklarını ifade ediyorlar. Şu anda Türkiye’de tek olan Sol Elim yakında İstanbul’da da bir şube açıyor.
   <br/>
   <br/>
   Özellikle Türkiye’de daha evvel hiç kafa yorulmamış bir husus olan solaklık ve solaklar için ürünler geliştiren Sol Elim ve belge niteliğinde kaynak olmak özelliğiyle Sol Elim’i tamamlayan Solak. Her ikisi de ‘Solağın derdinden yine solak anlar’ mantığıyla yola çıkmış ve birbirlerini besleyen oluşumlar.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2489), [web.archive.org (arşiv bağlantısı)](http://web.archive.org/web/20030826094832/http://www.aksiyon.com.tr:80/detay.php?id=2489)
