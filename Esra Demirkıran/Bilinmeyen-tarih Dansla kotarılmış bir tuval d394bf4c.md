# Dansla kotarılmış bir tuval

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20030626162810im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030626162810im_/http://www.aksiyon.com.tr/resim/445/62.jpg" vspace="5"/>
  </p>
 </font>
 <font class="content">
  Modern Dans Topluluğu, derinlikli anlatımıyla dikkat çeken Seyahatname’den sonra ‘gençler için eğitici dans—drama ’ŞehirOrman’ı sahneledi. İlk gençlik yılları sorunlarına ve ekolojik problemlere değinen oyun, dansın yanı sıra video, müzik, tasarım ve masalı da içeriyor.
 </font>
 <p>
  <font class="content">
   Hatırlanırsa, 2001 Şubatında, Beyhan Murphy’nin koreografisini, Mercan Dede’nin müziklerini hazırladığı çağdaş dans gösterisi Seyahatname sahnelenmeye başlamıştı. Aradan geçen süre içinde bu prodüksiyon geniş bir kesime hitap etti, büyük yankı uyandırdı. Çevre ve doğa kirliliği, eğitim yetersizliği ve yozlaşan kültür gibi sosyolojik hususlardan mustarip Murphy ve ekibi mayıs ayı içerisinde gıcır bir eserle yeniden sahnedeydi: ŞehirOrman. 5 Mayıs’ta Ankara’da prömiyeri yapılan oyun 19 Haziran’da 42. Uluslararası Bursa Festivali kapsamında Bursa Açıkhava Tiyatrosunda.
   <br/>
   <br/>
   ŞehirOrman İngiliz şair-yazar Rudyard Kipling’in Jungle Book (Çengel Kitabı) eserinden uyarlanmış, gençlere yönelik bir eğitim ve iletişim projesi. Beyhan Murphy, Mercan Dede ve Rahman Altın işbirliği ile kotarılmış ŞehirOrman; bir yandan insan olarak var olmanın erdemlerini keşfetmeye çalışan, bir yandan da ergenlik çağı sorunlarıyla uğraşan Mowgli’nin hikayesi. Devlet Opera ve Balesi Sanat Danışmanı Beyhan Murphy ile ŞehirOrman, Seyahatname, dans, yaşam ve insan üzerine bir yolculuğa çıktık.
   <br/>
   <br/>
   - Seyahatname’den sonra nasıl düştü aklınıza ŞehirOrman?
   <br/>
   <br/>
   Seyahatname ile tüm ekip manevi açıdan çok yoğun bir dönemden geçtik. Çok etki yapan, hafife alınamayacak bir oyundu. Hemen onun arkasından, öylesine yoğun birşey yapmak mümkün değildi. Bir yandan da bu işin devam etmesi lazımdı. Ne kadar üretirseniz, üretme dürtüsü o kadar gelişir. 2 çocuğum var, 12 ve 15 yaşlarında. Kentte onlar için yapacak şey, gidecek yer yok. 18 yaş altı gençler çoğu konsere de alınmıyor. Topluma faydalı bireyler olalım, internet kafeden başka oyalanacak pek bir şeyleri olmayan 12—18 yaş için bir gençlik oyunu yapalım istedik. Gayet bilinçli bir amaç doğrultusunda hazırlandık.
   <br/>
   <br/>
   - Seyahatname’nin hazırlık aşamasında dansçılarınızla, müzikleri hazırlayan Arkın Ilıcalı (Mercan Dede) ile metinleri paylaştınız, workshoplar yaptınız. ŞehirOrman’da bu süreç nasıl yaşandı?
   <br/>
   <br/>
   Seyahatname kadar uzun bir hazırlık ve workshop aşaması olmadı ŞehirOrman’da, buna gerek de yoktu. Bu oyunda kesin bir hikaye var. Jungle Book’un Walt Disney imajından uzaklaşıp Kipling’e ve edebi bir eser olarak Jungle Book’a yöneldik. Kitabı ekipteki herkes okudu. Hayvanlar hakkında araştırmalar yapıldı.
   <br/>
   <br/>
   - Athena oyuna nasıl dahil oldu?
   <br/>
   <br/>
   Athena biraz popüler kültür, biraz sokak kültürü özellikleri  taşıyor; ayrıca protest. Gökhan, eve getirdiğinde annenin “Bu da kim?” demeyeceği kadar da tatlı. Gençler “Aa, bak Athena da onları destekliyor, demek ki bunda bir hoşluk var” diyecekler.
   <br/>
   <br/>
   - Oyunda Sosyal Hizmetler ve Çocuk Esirgeme Kurumu (SHÇEK) yardımıyla topluma ‘kazandırılmış’ çocuklar da rol alıyor. Onlar nasıl dahil oldular ve hazırlandılar oyuna?
   <br/>
   <br/>
   O çocuklar, sokakta çalışırken Çocuk Esirgeme Kurumu tarafından koruma altına alınmış, sonradan ailelerine kazandırılmış çocuklar. Yalnızca 3—4 kez prova yaptık onlarla. Çocuklar müthişler. Örneğin küçük M. İstanbul’daki gösteri için salona 2 saat evvel geldi. Kendi provasını yaptı çok profesyonel bir şekilde. Hayretler içinde izledim onu. Bu çocuklara görev verirken asıl amacımız her gittiğimiz ilde Çocuk Esirgeme Kurumu koruması altındaki, kulağı müziğe yatkın, disiplini olan çocukları alıp oynatmak ve onlara bir tat tattırmak. Mesele oyunu kurtarmak değil, oyunun eğitsel ve sosyolojik yapısını canlı tutmak. Hip—hopçular da öyle. Müdürümüz onları İzmir’de dolaşırken sokakta buldu.
   <br/>
   <br/>
   - Çağdaş dans, sahne sanatları arasında belki de içerikte en fazla disiplini bir araya getiren tür. Bilgisayar operatörleri, dansçılar, müzisyenler vs... Bunların tümünü aynı anda yönetmek ve yönlendirmek, yorucu olmuyor mu?
   <br/>
   <br/>
   Çok yorucu, ama çok keyifli. Ekibimiz çok iyi. Yıllar geçtikçe birbirimize alıştık. Sağlam bir empati kurduk aramızda. Aslında işimiz diğer sanat dallarından çok daha zor. Herşeyden evvel, materyalimiz insan. Diğer tüm materyaller -dekor, müzik, ışık vs- yan araçlar. Dolayısıyla en çok emek isteyen, en zor çıkan eserler bunlar. Türkiye’de bu tip işlerin yapılıyor olması bence mucize.
   <br/>
   <br/>
   - Çocuklarınız ŞehirOrman’ın provaları esnasında ziyarete geldiler mi? Önerileri oldu mu?
   <br/>
   <br/>
   Oyun onların ilgi alanlarına girdiği için sıkça geldiler arkadaşlarıyla. Biz de ölçüm yapabildik. Çocuklara ‘Ne ifade etti bu sahne sana?’ gibi sorular sorduk. Örneğin, oyundaki arkadaşına bakmadan kağıt fırlatma sahnesini oğlum önerdi. Lise çağındaki kızımdan da sınıfta bir diyalogun nasıl geçtiğini, ne tip hocaları olduğunu öğrendik, araştırmalar yaptık. Baloo’nun (Mowgli’nin hocası) sınıfta kullandığı replikler hakiki replikler. Her ne kadar öykü masal da olsa, replikler gerçek olsun istedik. O yaşlardaki gençler izleyince çok seviyorlar, gülüyorlar. Aynen onların sınıfı; kendi hayatını, yaşadığı şeyleri görsün istedik.
   <br/>
   <br/>
   Çocukluğun “ileride parlak ışıklar görme” hali
   <br/>
   <br/>
   - Seyahatname’de zaman ve insan üzerine derin açılımlar vardı ve yaşamınızdan birçok şey barındırıyordu. ŞehirOrman önemli sorunlara değinen, somut bir oyun. ŞehirOrman’da kendi hayatınızdan, çocukluğunuzdan neler var?
   <br/>
   <br/>
   Ben de çocukken, oyundaki Mowgli gibi hep özel şeyler yapmak istedim. Hep ileride bir yerlerde parlak ışıklar görürdüm. Heyecan, istek, motivasyon hep vardı. Cüneyt Özdemir haberi sunarken ‘Mowgli’nin başkanlığını yaptığı gençlik derneği...’ diyor. Bu tip ayrıntılar teşvik edici olabilir. Bir genç izlerken ‘O, gençlik derneğinin başkanı olmuş, ben de olabilirim’ diye düşünüp kendini motive edebilir.
   <br/>
   <br/>
   - ŞehirOrman’da sosyolojik sorunların yanında ekolojik problemlere de yer verilmiş.
   <br/>
   <br/>
   En çok ekolojiyi önemsiyorum. İngiltere’de evde de sokakta da birkaç çeşit çöp kutusu vardı; kağıtlar, camlar, tenekeler için. Doğal ürünler marketinden alış veriş yapardık. Toprağa bizler daha yakın olmamıza rağmen, batıdaki bilinç artışı onları doğal yaşama daha yakın kılıyor. Türkiye’de bir sahil kasabasında bir balıkçı, teknesinde kola içip kutuyu denize atabiliyor. Bu bir katliam. Sivil toplum örgütleriyle harekete geçip bir şey yapamıyorum; ama ben de görevimi böyle yerine getiriyorum. Binlerce genç bu oyunu görecek ve belki birkaçı etkilenecek.
   <br/>
   <br/>
   - Seyahatname ve ŞehirOrman’da Arkın Ilıcalı ile çalıştınız. Artık ‘Bir daha bir iş yaparsam Arkın’la çalışırım’ diyor musunuz?
   <br/>
   <br/>
   İnsanların hayatlarının belirli dönemlerinde belirli etkileşimler, işbirlikleri olur. Bu da onlardan biri. ŞehirOrman’ın müzikleri için Arkın’ı düşündük. Bir başka öğe olarak da bambaşka bir müzikal geçmişten gelen Rahman’ı davet ettik. İki sanatçı olarak Arkın ve ben, beraber bir şeyler yapma ihtiyacı hissediyoruz. Bundan sonra da beraber olur diye tahmin ediyorum.
   <br/>
   <br/>
   - Bazen belirli bir sanatın tekniğini bilerek izleyince, işe daha çok teknik gözle bakılır ve eserin ‘keyfi’ sürülemez. Siz izlediğiniz oyunlarda ‘keyfini süremiyorum’un derdinden mustarip misiniz?
   <br/>
   <br/>
   Değilim. O anki oto—kontrole bağlı bir şey bu. Bu meslekte —bilinçli ya da bilinçaltı— çalmak çok kolaydır. Bunu herkes yapıyordur; fakat kendini bilen birinin samimiyetle yapması gereken şey çalıp çalmadığının farkında olmasıdır. Bir de etkileşim denen bir şey var. Örneğin dans dünyasında Pina Bausch’dan etkilenmeyen yoktur. Onun sanatı bana öyle güzel öğretmiştir ki, kendi yaptığım sanata muhakkak yansıyordur. Bu da bir güzellik. Gezegen üstünde insanlar aynı anda aynı dürtüleri hissediyorlar. Diğer yandan, hoca ve direktör olduğum için dünyada yapılan işleri takip etmem, görmem gerekiyor. Bir yandan oyunun keyfini sürerken öte yandan görevimi yerine getiriyorum.
   <br/>
   <br/>
   - Gelecekte, eserlerinizde ne gibi konular, tarzlar izleyeceğiz?
   <br/>
   <br/>
   Zaman ve mekanı büküp geri çevirmeler, flashbackler, bir şeyken aynı anda paralel başka bir şey olmalar vs... Sahnede bunu yapmayı seviyorum. Bir de tarihi, özellikle Türk tarihini severim. Milletçe sosyo-politik korkularımızdan kurtulursak işlenecek bir dolu konu var. Osmanlı tarihinde ne olaylar, ne padişahlar var.
   <br/>
   <br/>
   “Popülarite benden korksun!”
   <br/>
   <br/>
   - Modern dans, opera ve klasik baleye nazaran daha geniş bir kitleye hitap edebilecekken neden hâlâ uzak gündemden?
   <br/>
   <br/>
   Bunda bizim de hatamız var. Sanatta fazla tanıtmamak, popülariteden korkmak var. Popülarite benden korksun! Ben kendi samimiyetimden ve özgün çalışma tarzımdan emin olduktan sonra popüler ya da anti—popüler kültürü kullanmışım fark etmez; hepsi bir araçtır. Yıllardır yurtdışında çalışan operacılardan, klasik balecilerden Türkiye’deki insanların çoğunun haberi bile yok. Eurovision Şarkı Yarışması neden ön sayfalarda boy gösterirken —o da yazılsın elbet—, biz kültür sayfalarına hapsolalım?
   <br/>
   <br/>
   - Oyunlarınız sahnelenirken sansürle karşılaştığınız oldu mu?
   <br/>
   <br/>
   Post’ta oldu; fakat sağduyulu yönetim bunları bertaraf etti. Post ile açıldı birtakım kapılar. Post’ta bir kapı vardır, kapıları açmakla ilgili bir oyundur.
   <br/>
   <br/>
   Yenilikçi isimlere ve ilahilere kulak veriyor
   <br/>
   <br/>
   Ankara’da lise eğitimini sürdürürken klasik bale dersleri almaya başlar Beyhan Murphy. Lise biter ve dans eğitimi almak için İngiltere’nin yolunu tutar. Londra Çağdaş Dans Okulu’ndan mezun olduktan sonra hem dansçı hem koreograf kimliğiyle birçok önemli işe imza atar, ödüllere layık görülür. 92’de -Bauhaus grubundan- eşi Peter Murphy ile Ankara’ya yerleşirler. Modern Dans Topluluğu ile, koreografilerini hazırladığı Post, Afife ve Seyahatname adlı eserleri tarih, zaman, kişinin içsel dünyası gibi konuları deneysel nakışlarla işleyerek sahneye koyar. Dansı en yalın tabiriyle bir ifade biçimi olarak gören Murphy, yapıtlarında beklenilmeyen alanları birbirine çakıştırarak insanların estetik zevklerini sarsmaktan hoşlanıyor. Birkaç senedir ders vermeyi bırakıp koreografiye yoğunlaşmış.
   <br/>
   <br/>
   Bir zamanlar sürekli Brian Eno dinlemiş. “Tıkandı, artık dinlemiyorum” diyor. Yeni elektronika makamından nağmeler; Massive Attack, Asian Dub Foundation dinliyor. Peter Gabriel’in öncüsü olduğu world-etnik tınıları seviyor. Son zamanlarda ise Burhan Öcal, Mercan Dede gibi sufi, yenilikçi isimlere ve ilahilere kulak veriyor. Hayatında yer etmiş en önemli yönetmeni anlatıyor: “Akira Kurosawa’nın insan durumu ve psikolojisini epik tarzıyla yansıttığı eski siyah-beyaz filmleri en’dir benim için.” Zaman zaman ‘kafa boşaltmak’ için ucuz aksiyon ve gerilim izliyor. “Memento’ya uçtum! Keşke Memento gibi bir oyun yapabilsem. Filmlerden çok etkilenirim. Sahne bir dolu gerçekliğin, ifadenin yansıyabileceği bir tuval aslında” diyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2683&yorum_id=1), [web.archive.org (arşiv bağlantısı)](http://web.archive.org/web/20030626162810/http://www.aksiyon.com.tr:80/detay.php?id=2683&yorum_id=1)
