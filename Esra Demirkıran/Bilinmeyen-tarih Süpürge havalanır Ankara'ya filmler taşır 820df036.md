# Süpürge havalanır, Ankara'ya filmler taşır

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20030627170259im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627170259im_/http://www.aksiyon.com.tr/resim/53/68.jpg" vspace="5"/>
  </p>
 </font>
 <font class="content">
  6. Uçan Süpürge Uluslararası Kadın Filmleri Festivali, Türkiye’den ve dünyadan kadın yönetmenlerin filmlerini Ankaralı sinema takipçileriyle buluşturuyor. Festival heyecanını paneller, söyleşiler ve sergilerle de perçinliyor. 8 Mayıs’ta başlayıp 15 Mayıs’ta bitecek, hakiki bir şölen.
 </font>
 <p>
  <font class="content">
   Gün geçmiyor ki Ankara’da kültür ve sanat adına bir etkinlik hayat bulmasın. Gündüz parıldayan güneşin, akşama doğru yerini ılık yağmura bırakmasına iyice alıştığımız şu günlerde başkentte festivallerin biri bitiyor, diğeri başlıyor. Türkiye’nin ilk ve tek kadın filmleri festivali “Uçan Süpürge Uluslararası Kadın Filmleri Festivali” bunlardan biri.
   <br/>
   <br/>
   Festivalin ev sahibi ‘Uçan Süpürge’, kurulduğu 1996 yılından itibaren toplumsal cinsiyet eşitliği konusunda gereken duyarlılığın gelişmesine yönelik çalışmalar yapan bir kuruluş. 1998’den bu yana Türk ve dünya sinemasından kadın yönetmenlerin kadın bakış açısıyla ürettikleri filmlerden örnekler sunan festivalde bu yıl 50 uzun metrajlı, 13 belgesel ve 14 kısa metrajlı olmak üzere 77 film gösteriliyor. Gösterim mekanları: Kavaklıdere ve Ankepol Sinemaları, Alman Kültür Merkezi ve 75. Yıl Kültür Merkezi.
   <br/>
   <br/>
   Festival altıncı yılında birçok yeniliği de bünyesinde barındırıyor. ‘Uçan Süpürge Onur Ödülü’ ve ‘Bilge Olgaç Başarı Ödülleri’ bu yıl ilk kez dağıtılacak. Ödüller, aralarında İstanbul Film Festivali yönetmeni Hülya Uçansu ve yapımcı Leyla Özalp’in de bulunduğu toplam 7 kadına verilecek. Festivalin sürekli bölümlerinden ‘Her Biri Ayrı Renk’te gösterilecek olan 12 film FIPRESCI (Uluslararası Sinema Eleştirmenleri Birliği) jürisi tarafından değerlendirilecek. Bu filmlerden biri festivalin son günü yapılacak törende ‘en iyi film’ ödülüne layık görülecek. Amacı sinema sanatı ve yeni/genç sinemayı desteklemek olan FIPRESCI jürisi, 60 yıllık tarihinde ilk defa kadın filmlerine adanmış bir festivale gelecek, ödül verecek. Aynı zamanda, Uçan Süpürge, Türkiye’de İstanbul Film Festivali’nden sonra FIPRESCI ödülü verilen ikinci festival oluyor.
   <br/>
   <br/>
   ‘Her Biri Ayrı Renk’ adını alan yarışma bölümünde, tüm uğraşlara rağmen bir Türk yönetmene yer verilememiş olması da başlı başına bir tartışma konusu. Yine de Almanya’dan Türk asıllı genç yönetmen Sülbiye Günar’ın filmi Karamuk, FIPRESCI ödülü için yarışacak filmler içinde ilgi odağı. Geçtiğimiz yıl düzenlenen 21. İstanbul Film Festivali dahil birçok festivalde ödül kucaklamış Hollandalı Ineke Smits, filmi Magonia ile; Cannes ve daha birçok festivalde adından övgüyle söz ettiren Fransız Delphine Gleize, filmi Katliam ile FIPRESCI için yarışacak. Bu bölümdeki filmler ‘ait olmak, insan doğasının şaşırtıcılığı, korkutuculuğu ve büyüleyiciliği’ üzerine söyleyecek sözü olan filmler.
   <br/>
   <br/>
   Bilim–kurgu, sinema tarihinde kadın yönetmenlerin neredeyse hiç kafa yormadıkları bir tür. Portekizli yönetmen Solveig Nordlund bu anlamda bir istisna; filmi Alçak Uçuş ile bu türün dehlizlerinde geziniyor. Film ‘Her Biri Ayrı Renk’te gösterilecek. Festivalin geleneksel bölümlerinden ‘Toplu Gösterim’, bu yıl Hollandalı yönetmen Marleen Gorris’i ağırlıyor. Gorris feminist sinemanın en önemli temsilcilerinden. 34’ünde (sene 1982) öyküsünü yazıp çektiği ilk filmi Bir Sessizlik Sorgusu dikkate şayan. Filmdeki kadın karakterler; seri cinayetler işleyen üç kadın ve onların akıl hastası olmadığını savunan bir kadın psikiyatr. Bu filmiyle birçok festivalden ödüller toplayan Gorris’in ‘Toplu Gösterim’deki bir başka ağır topu da 95’te ‘En İyi Yabancı Film’ Oscarını kazanan Antonia’nın Yazgısı.
   <br/>
   <br/>
   ‘Sinemamız’ başlığı altında Türk sinemasının usta kadın yönetmenlerinin filmlerine yer veriliyor. Işıl Özgentürk’ün birçok festivalden ödüllerle dönen Seni Seviyorum Rosa’sı (Sevgi Soysal’ın Tante Rosa’sından) bölümün en göze çarpan filmi. Film, yitmeye yüz tutmuş zamanların İstanbul’unu kişiliğinde yaşatan ve yaşamı gerçek ve düşlerin içiçe geçmişliği üstüne kurulu bir kadının öyküsünü anlatıyor. Füruzan ve Gülsün Karamustafa’nın birlikte ilk denemeleri Benim Sinemalarım da festivalde arz–ı endam ediyor; bu film aldığı ödüllerle dikkat çekmişti. ‘İki Efsane’ kategorisinde 50’lerin ünlü oyuncularından Cahide Sonku ve Marlene Dietrich’in rol aldığı filmler gösterilecek. Bunun yanı sıra, kendileri hakkında yapılmış belgeseller, yazılmış kitaplar ve sergilenmiş fotoğraflar da festival kapsamında.
   <br/>
   <br/>
   Festivalin önemli bölümlerinden biri, ‘İki Ülke’. Türkiye’de ilgiyle izlenen Fransız sineması ve son senelerde kadın yönetmenlerin atağa geçtiği Fin sinemasını daha yakından tanımak isteyenlere. Festivalin can alıcı bir diğer bölümü ise ‘Kısa Olmazsa Olmaz’ adını taşıyor ve anlaşılacağı üzere kadın yönetmenlerin kısa filmlerinden oluşuyor. Bu bölümde Avustralya, İsviçre, Kanada, Rusya, Almanya ve Türkiye’den 13 film gösterilecek. ‘Uçan Süpürge’ bu yıl ‘Belgeseller’ bölümüne ağırlık vermiş. Öncelikli tema ‘savaş ve şiddet’. Dünyanın birçok yerinde savaşlar devam ediyorken, en çok acı çekenler kuşkusuz anneler ve çocuklar. Kadın yönetmenler, gerçek yaşam öykülerini anlattıkları belgeselleri ile festivalde yer almışlar. Amerikan avant–garde sinemasının önemli isimlerinden Maya Deren’i anlatan Maya Deren’in Aynasında (yönetmeni Martine Kudlacek) belgeseli bu bölümün öncülerinden. Yaşadığı dönemde, ‘Hollywood’un ruja ödediği parayla filmlerimi çekiyorum’ diyen Deren, geleneksel Hollywood anlatılarının dışına çıkarak dans, felsefe ve antropolojiyle sinemasını beslemiş, duygu ve hayal dünyasını filmlerine taşımış bir yönetmen.
   <br/>
   <br/>
   Tutkuyu Filme Almak/Filming Desire, bu kategoride pay sahibi bir başka mühim film. Filmde yönetmen Marie Mandy, birçok ünlü kadın yönetmenle konuşarak tutku, aşk ve cinselliği görselleştirmeyi ve erkek yönetmenlerle farklarını irdeliyor. Festival bir ‘filmler rüzgarı’ olmanın yanı sıra, bu yıl sözel bölümleriyle de dikkat çekiyor. Işıl Özgentürk, Füruzan, Sevin Okyay ‘Sinemada Edebiyat Uyarlamaları Üzerinden Kadın Rolleri’ paneline konuşmacı olarak katılacaklar. Hale Soygazi ve Rutkay Aziz’in katılacağı panelin adı ‘Star Olmak’. ‘Tutkuyu Filme Almak’ ve ‘Bir Cahide Vardı’ söyleşileri, konuk yönetmenlerin ve yazarların katılımıyla, onların sinemaya bakışı ve hayatı yorumlayışları üzerinden akacak. Festival çerçevesinde düzenlenen kısa film öykü yarışması her yıl olduğu gibi aylar evvel sonuçlandı. Kadının tüm alanlardaki savaşımını ortaya koymasını sağlamak amacıyla, yarışmanın teması bu yıl tutkunun ve acının renginden yola çıkarak, “Her Yer Kırmızı” olarak belirlendi. Yarışmayı kazanan 10 öykünün sahibi, festival süresince profesyonel senaristler tarafından yürütülecek ‘senaryo yazarlığı’ atölyesine katılabilecekler.
   <br/>
   <br/>
   Türkiye’nin ilk ve tek kadın filmleri festivali
   <br/>
   <br/>
   ‘Uçan Süpürge Uluslararası Kadın Filmleri Festivali’ altıncı kez, daha güçlü bir iskeletle sinemaseverlerle buluşuyor. Tarihi not etmekte fayda var: 8–15 Mayıs. Bir filmden çıkıp bir filme girmeler, günde 100 defa sokaklarda–film aralarında karşılaşan tanışıklar, zihne kazınan festival anekdotları ile bir festival daha başlıyor. Ara sıcaklar ise paneller, söyleşiler, sergiler. Tümü kadın elinden; kadın özverisiyle. Kadının yedinci sanatta varoluşunun resmidir.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2516&yorum_id=1), [web.archive.org (arşiv bağlantısı)](http://web.archive.org/web/20030627170259/http://www.aksiyon.com.tr:80/detay.php?id=2516&yorum_id=1)
