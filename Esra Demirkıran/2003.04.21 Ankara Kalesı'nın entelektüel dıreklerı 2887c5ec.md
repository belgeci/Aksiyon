# Ankara Kalesı'nın entelektüel dıreklerı

*Esra Demirkıran 2003.04.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara Kalesi Bediüzzaman, Yakup Kadri, Tanpınar gibi tarihî simaların ardından, 21. yüzyılın bidayetinde iki aydını daha kendine ‘hapsetti’.
      <br>
       Tamer Korkmaz ve Sadık Yalsızuçanlar, binlerce yıl önce savunma amaçlı kullanılan Kale’yi, tefekkür ve ilham mekanı olarak kullanıyorlar.
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527204106im_/http://www.aksiyon.com.tr/resim/437/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kent merkezleri tanışıksız bireylerin sürekli bir yerlere, bir şeylere yetişme adına ‘zaman’la giriştikleri yarışın tanığıdır. Bitişiğindeki kaldırımlar üzerinde yazılan nice öyküye, kurulan nice düşe hiç ortak edilmemiştir, beton binalar. Pek çok kentli, kentin kaosundan korunabilecekleri 'kent içi' kaçış mekanlarının olduğunu farketmez.
   <br>
    <br/>
    Ankara Kalesi ve Kaleiçi de başkentin beton içre ‘betonlaşmış’ yaşayanlarının unuttuğu, belki de hiç öğrenmediği bir güzellik. Kaleiçi’nde, günümüz entelektüel yazarlarından  Tamer Korkmaz ve Sadık Yalsızuçanlar ile müdavimi oldukları kaleyi, kaledeki değişimleri ve ilgili duygularını konuştuk. Söz tarih, felsefe, edebiyat ve sinemadan açıldıkça Ahmet Hamdi’nin 1928’lerde kale sokaklarında gezerken kaleme aldığı notlar gelip geçti aklımızdan: “...Bu rüzgar bu mucizeli kale ile insanı nerelere götürmez? Buraya çıkarken gördüklerimizle hangi medeniyetlere, hangi çağlara gitmeyiz?...”
    <br/>
    <br/>
    Mekanı kale olan bir roman
    <br/>
    <br/>
    Tamer Korkmaz öteden beri kalenin sürekli ziyaretçisi; fakat onu kaleyi daha fazla ‘içselleştirmeye’ ve ‘anlamaya çalışmaya’ iten sebep 6 sene evvel üzerinde düşünmeye başladığı ve hâlâ hazırlıkları süren romanı olmuş. Yıllardır yakînen izlediği kalenin ve insanının değişimlerini anlatıyor ve romanında kullanacağı mekanların ve karakterlerin gerçek hayatta izdüşümü olduğunu belirtiyor. Kalenin eski sakinlerinden Cuma adlı çocuk Malatya–Ankara Kalesi–Sincan hattını bozmayan ailesiyle birlikte artık Sincan’da yaşıyor. Tamer Korkmaz’a her defasında Hermann Hesse’nin Bozkırkurdu’ndaki ‘kalabalıklar içinde yalnızlık’ tabirini hatırlatan Cuma, kitapta metaforik olarak yer alacak. Romanında sürreel anlatımlara sıkça yer vereceğini ve yaptığı işin bir sinemacıdan çok da farklı olmadığını savunuyor: “Gelip olayların geçtiği mekanlarda zaman geçiriyorum. Kafamdaki olayları klasik roman anlatma tekniğiyle değil de parça parça yazarak, sonunda kurgu aşamasında birbirine bağlıyorum.”
    <br/>
    <br/>
    “Geçmiş şimdiki zamandadır, şimdiki zaman geleceği de kuşatır.”
    <br/>
    <br/>
    Mekanların ruhu insanlarının ruhudur ve mekanla insan arasında daimi bir ilişki vardır. Kalenin Yalsızuçanlar ve Korkmaz’ı böylesine ‘çağıran’ tarafını soruyoruz, yanıtlar farksız: “Kalenin yüksek oluşu ve kaleden kenti izlemek, gündelik yaşamda çok büyük telakki ettiğimiz sorunların ne kadar da küçük olduğu gerçeğini iletiyor. Aynı zamanda kalenin şehirden soyutlanmış olması (bilgelerin mağaralarda ve dağlarda yaşamayı tercih etme sebebiyle paralel olarak) kentteki kaotik hayattan uzaklaşma hissini de beraberinde getiriyor.”
    <br/>
    <br/>
    Kale ziyaretlerinin asla bir kaçış olmadığını, aksine insanın kendi ruhunu koruma çabasına denk düştüğünü ifade ediyorlar: “Bediüzzaman Ankara’ya bir yandan 1. Dünya Savaşı’yla umutları yıkılmış; bir yandan da işgalcilerin def edilmesinin ve kurulan yeni devletin yüklediği umutlarla geliyor. Kalenin burcuna çıkıyor. Oradan şehre bakıyor. Birbiri içinde beşeri dairelerden başlayıp kozmik dairelere doğru genişleyen ihtiyarlayışını görüyor saltanatların, devletlerin. Dünyanın ölümünü hissediyor ve “Geçmiş zamanın derelerine, gelecek zamanın vadilerine baktım. Şimdiki zamandan hem geçmişe hem geleceğe baktım. Ankara’da en kara bir haleti ruhiye gördüm ” diyor.
    <br/>
    <br/>
    Eskinin yeri
    <br/>
    <br/>
    Kale, Ulus ve çevresi Ankara’nın ilk merkezleridir. 80’lerden itibaren bu merkezler değişmiş, başkent çok merkezli bir yapıya bürünmüştür. Ankara’nın gelişme sürecinde kale’nin unutulması ve hor kullanılması toplumsal tarih anlayışımızdaki arızaları gayet iyi resmetmekte. Kale’nin restorasyon ihtiyacı parça parça karşılanmaya çalışılıyorsa da toplu bir iyileştirme projesinin en yakın zamanda hayata geçirilmesi bir zaruret. “Osmanlı ve Selçuklu zamanında yapılmış restorasyonlarda öncekini yok sayarak kendini var etme fikri kesinlikle itibar edilmeyen bir fikirdi. Aksine, evvelki ile yeni yapı arasında diyalojik bir ilişki vardı. Bu nedenle eski yapının belli başlı parçalarını yeni yapıya muhakkak yerleştiriyorlardı. Mescitte Roma figürlerinin varlığı bunu açıklamaktadır” diyor Yalsızuçanlar. Korkmaz, kale içindeki birkaç evin ‘kurtarılması’nı çölde bir damla suya benzetiyor ve bu tip girişimlerin ileride daha da artacağını umuyor. 97 senesinde romanının tohumları henüz atılırken, kalenin tamamen döküntüden ibaret olduğunu söylüyor. Restore edilen evlerin restoran, kafe gibi işletme mekanlarına dönüştürüldüğünü anlatırken mesken edinmenin özendirilmesi gerektiğini savunuyor ve ekliyorlar: “Elbette, bu mekanın kıymetini bilenler için.”
    <br/>
    <br/>
    Tüm zamanların tanığı ‘yok’ sayıldığında...
    <br/>
    <br/>
    Yıllar boyu mazisinde onca çarpışmayı, onca sığınışı saklayan kale, kente ‘egemen’ güruhun el ayak çekmesi ile başı dik ama hüzünlü bir ihtiyar artık. Yalsızuçanlar ve Korkmaz gibi vefalı müdavimlerinden gayrı kapısını pek de çalan yok. “Başkentte yerleşik olan egemenlerin ‘Kale’ ile ilişkileri ara sıra (mübalağa ediyorum) Hillary Clinton ile beraber Kale Washington’a gelmeleri ya da havaalanına giderken Ulus’tan geçen yolu seçmeleri ile sınırlı. Siyasi liderlerin kaçı kaleye gelmiştir ki, benim misafir ettiklerim dışında?” cümleleriyle üzüntüsünü dile getiriyor Tamer Korkmaz. ‘Elit’in, “Buralar teslim alındı” düşüncesiyle Ankara’nın en önemli merkezlerinden çekilmesi modernleşmeyi doğru algılayamamayı açıklıyor. Kalede yılın çoğu döneminde yerli turistten çok yabancı turist olması, suyun öte yanından gelen insanların ilkin kaleyi gezmek istemesi; buna karşılık Ankaralının yanı başındaki tarihi yok sayması tarih ve kültür yaklaşımlarımız arasındaki farkı açıkça gözler önüne sermekte.
    <br/>
    <br/>
    Clinton’ların kızı Chelsea Ankara’yı her iki ziyaret edişinde Samanpazarı ve kaleyi özellikle gezmiş. Samanpazarı’ndaki antika dükkanlarından alış veriş yapmış ve kaledeki lokantalarda yemek yemiş.
    <br/>
    <br/>
    Dönerci Dursun Usta’nın yardımcısı Kazım Usta, “Chelsea ve yanındakiler burada hanı geziyorlardı. Bizim dükkanın önünde taburelerde insanlar yemek yiyordu. O da tesadüf bizim döneri gördü. Epey de kalabalık etrafı; korumalar, tercümanlar vardı. Biz de hazırladık, uzattık, izah ettik, ‘Türk döneri böyle olur’ diye. Tercümana tembih ettim, ‘Düzgün anlat ama’ dedim. ‘Bu hakiki Türk döneri. Amerika’da Yunanlılar bu işi yapıyor.’ Yalakaları atladı hemen. Ne varsa sanki yiyeceğiz, alıp götüreceğiz kızı! ‘Veri gud’ dedi gitti ” diyor keyifli bir ifadeyle.
    <br/>
    <br/>
    Pek naiftir kale insanı
    <br/>
    <br/>
    Teker teker restore edilerek işletmeye açılan konakların arasında yıllardır Kaleiçi’ni mesken bellemiş aileler de yaşıyor. Korkmaz ve Yalsızuçanlar zaman zaman sohbet ettikleri kale insanını ‘yaşam karşısında çok sakin; tevekkül ve huzur sahibi bireyler’ olarak tanımlıyorlar. Kale içinde Arnavut kaldırımlı sokaklarda yürürken yolunuz birkaç çocuk tarafından kesilebilir. Bunlar, merak edip öğrendikleri yahut kulaktan dolma ‘kale tarihi’ bilgilerini sizlere anlatmaya hazır, hızlı konuşan ve insan ilişkileri gelişmiş çocuklar. Korkmaz, “Çocukların harçlığını burada genellikle turistler verir ” diyor. Restore edilmiş ‘boş’ alanlarda ise saha niyetine top koşturuyorlar.
    <br/>
    <br/>
    Tanpınar ‘Beş Şehir’de Ankara’nın temellerinin Hacı Bayram Veli’nin kurduğu Bayramiye tarikatı ile şekillendiğini anlatır. Bayramiler esnaf ve işçinin tarikatı olmanın yanı sıra düşünce aktarımı hususlarında yoğunlaşmış bir ocaktı. Kalenin esnafı ‘ahi’ geleneğini hala sürdüren, dürüst ve paraya öncelik vermeyen bir güruh. Esnaf arasında Bayramilerden beri süregelen bazı geleneksel davranışlar hâlâ itibar görmekte.
    <br/>
    <br/>
    Kalede dost sohbeti ve kahve; büyü gibi
    <br/>
    <br/>
    Evvela İstanbul, daha sonra Anadolu kahve ile Kanuni zamanında tanıştı. Bununla beraber kahvehaneler insanların sohbet ederek kahve içtikleri yerler halini aldı ve sosyal ilişkilerde son derece önemli bir yere sahip oldu. “Avrupa kentlerinde, bilhassa Paris’te kafeler düşünürlerin, sanatçıların düzenli olarak toplandıkları ortamlar olarak büyük öneme sahip. O sohbetlerde birçok eserin temelleri atılıyor, birçok fikir şekilleniyor. Bizdeki kafeler Paris’tekilerin 2.–3. sınıf öykünmesi gibi ” diyor Yalsızuçanlar.
    <br/>
    <br/>
    Korkmaz ise, “Kültürel sohbetlerin yapılabilmesi için öncelikle mekan düzenlemelerinin uygun olması gerekir. Ayrıca kafenin nerede bulunduğu da önemli. Türkiye’de kafe kültürü henüz gelişme aşamasında” diye ekliyor.
    <br/>
    <br/>
    Tamer Korkmaz düzenli olarak kafelere (özellikle kaledekilere) giden bir yazar. Kendisine çalışmak ya da gözlemlemek için neden kafeleri tercih ettiğini sorduğumuzda, “Kafelerdeki ambiyans beni çok etkiliyor. O canlılık... Kentin atmosferi dışarıdan daha farklı, mevcut zaman diliminden kopuyorsun.
    <br/>
    <br/>
    Müzik ve aromalı kahveler de cabası...
    <br/>
    <br/>
    Gurub vaktı ve kuledekı saat
    <br/>
    <br/>
    – Ahmet Hamdi, Ankara kalesinde gün vakti için, “Cam gibi keskin bir ışık altındaki kaleyi ufka hep aynı sükunetle hakim görürsünüz “ der. Kalede gün batımında neler oluyor? Size yaşattığı hislerden bahseder misiniz?
    <br/>
    <br/>
    Yalsızuçanlar: Yakup Kadri Panorama’da olağanüstü güzel bir Ankara gurub tasviri yapar. Orada güneşi kanlı kesik bir baş diye tasvir eder. Türkiye’de farklı yerlerde çok güzel batar güneş ama Ankara’da daha bir güzel batıyor.”
    <br/>
    <br/>
    Korkmaz: Kalede gün batımını kalenin yüksek burçlarından izliyorum. 360 derecelik bir açıdan görülüyor Ankara. Orada tefekküre dalıyorum. O zaman kaleye yaptığım yüzlerce seyahatin enstantaneleri aklıma geliyor. Romana kaynaklık eden şehrin değişik mekanlarına gidiyorum, bir anlamda bir zaman tüneli. Tabii sadece geriye gidişler değil, ileriye gidişler de var. 50 yıl sonra şehrin nasıl olacağını düşünmeye başlıyorum.
    <br/>
    <br/>
    – Kuledeki saatin hikayesini dinleyebilir miyiz?
    <br/>
    <br/>
    –Korkmaz: O kulenin saatine bakan görevli ölmüş, ondan sonra saatle kimse ilgilenmemiş, saat o anda duruyor, paslanmış, görünmüyor. Bu olayın asıl yüzü; fakat ben metaforik karşılığıyla ilgilenerek saatin durmuş olmasında gizli anlamlar buluyorum.
    <br/>
    <br/>
    – Saatin durmuş olması ‘Burada, kale içinde artık zaman yok mu?’ sorusunu gün yüzüne çıkarıyor.
    <br/>
    <br/>
    Yalsızuçanlar: Tarihsel saat yok, durmuş. Zihni tarih bilinci yok hakikaten.
    <br/>
    <br/>
    Kalede zuhur bulan film kareleri
    <br/>
    <br/>
    Kalede gezerken hangi filmlerden kareler gelir zihninize? Başka bir deyişle; buraya hangi filmler yakışır?
    <br/>
    <br/>
    Korkmaz: Yönetmen olarak başta Luis Bunuel; rüyalar, sürrealist anlatım, metaforlar vs. Aynı zamanda Yunanlı yönetmen Angelopoulos’un Ulis’in Bakışı adlı filmi; onun bu filmde kullandığı anlatım tekniği, benim kale metaforuyla anlatmak istediklerimle bağlantılı olması nedeniyle önemli.
    <br/>
    <br/>
    Yalsızuçanlar:'Uzak kaldık birbirimize yanyana' dizelerini hatırlayalım şairin. Ankara ve içerisindeki kale bana bu iki mısrayı hatırlatır.
    <br/>
    <br/>
    Samanpazarı’ndaki meczuplar Kieslowski’nin filmlerindeki kenar mahalle insanlarını, kuytuları, loşlukları, toplumsal tabakaları hatırlatır.
    <br/>
    <br/>
    Kurosawa’nın ‘Dreams’ filmindeki irfan sahibi, dingin, sabırlı, uyumlu insanlar kalenin sakinlerine uymakta.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11661), [web.archive.org (arşiv bağlantısı)](http://web.archive.org/web/20060527204106/http://aksiyon.com.tr:80/detay.php?id=11661)
