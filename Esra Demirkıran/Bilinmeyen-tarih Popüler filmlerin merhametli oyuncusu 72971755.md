# Popüler filmlerin merhametli oyuncusu

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20041226003627im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003627im_/http://www.aksiyon.com.tr/resim/516/75.jpg" vspace="5"/>
  </p>
 </font>
 <font class="content">
  1962’de New York’ta yoksul bir ailenin çocuğu olarak doğar Tom Cruise. Babasının iş bulmak için sürekli taşınmalarından ötürü 14 yaşına dek 15 okul değiştirir.
 </font>
 <p>
  <font class="content">
   Lisede çeşitli spor dallarında kendini gösterir; fakat geçirdiği sakatlık sonucu spora, dönüşü olmayan bir nokta koyar. Gençliğinde oldukça dindar bir Katolik olan Cruise, rahip olmak için bir sene manastırda eğitim görür. Bir yıl sonra manastırdaki eğitimine son verilir. Okuduğu liseyi de kendi bırakır. O yıllarda babası onu, annesini ve kardeşlerini terk etmiş; ailesine izini kaybettirmiştir. Cruise’un oyunculuğa yönelmesi bu tarihlere dayanır. İçindeki bitmek bilmeyen oyunculuk sevdası onu rahip olma fikrinden de, okulundan da uzaklaştırır.
   <br/>
   <br/>
   Zorlu ilk gençlik yıllarından sonra 1981 yılında, 19 yaşındayken ilk oyunculuğunu sergilediği ve başrolünde Brooke Shields’ın oynadığı Endless Love (Sonsuz Aşk) filminde küçük bir rol kapar. Bu ufak sinema deneyiminden beş yıl sonra 80’lerin unutulmaz filmlerinde başrol oyuncusu olmuştur bile. Etkileyici uçuş sahneleri ile birçok çocuğa pilot olma hayali kurdurtan Top Gun (1986) bunlardan ilkidir. Ray-Ban gözlükler, kısa deri montlar, saç şekilleri ve müzikleriyle film, Tom Cruise’un adı geçtiğinde ilk hatırlanan filmlerden. Yine 86’da Martin Scorsese yönetimindeki The Color of Money (Paranın Rengi) ve 88’de Barry Levinson’ın yönettiği, Dustin Hoffman ile başrollerini paylaştığı film Rainman (Yağmur Adam) Cruise’un adını duyuran filmlerden. Özellikle konusuyla hâlâ bir belge niteliğinde olan Rainman; otistik abi ile kardeşi arasındaki ilişkiyi anlatır ve o yıl en iyi film Oscar’ını alır. 1989’da oynadığı ve Oliver Stone’un yönettiği savaş filmi “Doğum Günü 4 Temmuz”, Stone’a en iyi yönetmen Oscar’ı kazandırır.
   <br/>
   <br/>
   1990’da sıkı Katolik inancından uzaklaşıp aralarında John Travolta, Chick Korea gibi ünlülerin de bulunduğu Scientology (Bilimoloji) dinine bağlanır. Scientology’ye göre üyeler seviye atlamak için oldukça yüklü miktarlarda parayı “tarikata” bağışlamak zorundadır. Tom Cruise’un bu dini seçmesinin sebebi yaşamını kendi deyimiyle “zehir eden” Dyslexia (Disleksi) hastalığına bu din yardımıyla şifa bulmuş olması. Disleksi konuşma, okuma, yazma gibi yetilerdeki güçlük olarak ifade edilen bir öğrenme bozukluğu olup; en basit belirtisi ‘b ile d harflerini birbirinin yerine yazmak, okumak, söylemek’tir.
   <br/>
   <br/>
   Tom Cruise, 90’larda film başına aldığı ortalama 15 milyon dolarla, Hollywood’un en çok kazanan aktörleri arasına girse de Amerika’nın göz nuru Oscar heykelciğini hiçbir zaman alamaz. Cruise’a ilk Oscar adaylığı 96 tarihli film Jerry Maguire ile gelir. Aynı yıl Mission: Impossible’da (Görevimiz Tehlike) oynar. İyiden iyiye, aksiyon filmlerinin aranan ismi olan Cruise’a 1999 yılı uğur getirir; çünkü oyunculuğunu sevmeyen insanların bile istisna olarak baktıkları Stanley Kubrick yönetimindeki Eyes Wide Shot (Gözü Tamamen Kapalı) ve Magnolia bu sene içinde çekilir. Magnolia (Manolya) ile kimilerine göre Cruise, oyunculuğunun zirvesini yaşar. Amerikan tarzı yaşamı eleştiren film konusu ve görüntüleriyle dikkat çeker. Film Berlin Film Festivali’nde ödül alır.
   <br/>
   <br/>
   2000’de oynadığı Mission Impossible 2 (Görevimiz Tehlike 2) ile yapımcılığa da soyunur ve kendisine 75 milyon dolar kazandıran bu film tüm dünyada gişe rekorları kırar. İstisnalar dışında 2001’de Vanilla Sky ve 2002’de Minority Report (Azınlık Raporu) ile popüler sinema seyircisinin son yıllarda izlediği en “seyirlik” filmlerin aranan oyuncularından biri haline gelir. Geçtiğimiz sezon sinemalarda izlediğimiz The Last Samurai (Son Samuray) filmi ile yine birçok eleştiri alır. Halihazırda gösterimde olan Collateral’de ise başarılı bir oyun sergileyen Cruise, oldukça serinkanlı bir seri katili canlandırıyor. Yönetmenin (Michael Mann) oyuncu yönetimi ve yakaladığı görüntüler filmin çok iş yapacağını gösteriyor.
   <br/>
   <br/>
   Tom Cruise ya çok sevilen ya da nefret edilen bir oyuncu. Yakışıklılığına, güzel gülüşüne hasta olan eğlenceli film arayışındakiler için vazgeçilmez bir adam Cruise; çoğu zaman kötü oyunculuğunu ve bu oyunculuğa karşı milyon dolarlık kazancını düşünenler için de “at çöpe” bir adam. Hollywood film camiasında merhamet ve cömertliğiyle bilinen Cruise, son yıllarda yaptığı işlerle yükselişe geçmiş bir Amerikalı.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17146&yorum_id=1), [web.archive.org (arşiv bağlantısı)](http://web.archive.org/web/20041226003627/http://www.aksiyon.com.tr:80/detay.php?id=17146&yorum_id=1)
