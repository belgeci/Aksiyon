# Fotoğrafın tercümesi

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20041027113542im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027113542im_/http://www.aksiyon.com.tr/resim/448/72.jpg" vspace="5"/>
  </p>
 </font>
 <font class="content">
  (Hayat boyu) tecrübe edilen her durum beyinde görüntülerle muhafaza ediliyormuşçasına; kâh o eski an ‘kare kare’ ışır zihnimizde, kâh yaşam gözümüzün önünden ‘bir fotoğraf albümü’ olur kayar, geçer. Dünyaya gözlerimizi açtığımız ilk günlerden başlayarak hayatlarımıza giren fotoğraf, yıllar geçtikçe iyiden iyiye yerleşir.
 </font>
 <p>
  <font class="content">
   Zamanla, bakmakla görmek arasındaki ince çizginin idrakine varmaya başladıktan sonra, fotoğrafın sevdiklerimizle geçirdiğimiz an’ları dondurmaktan öte işlevlerine kafa yormaya başlarız.
   <br/>
   <br/>
   Fotoğraf bir ifade biçimidir, ‘taraf tutmak’ dürtüsü içerir. Gördüğümüz olayın/durumun devinimi içerisindeki bir veya birkaç kareyi fotoğraflamak, onu taraflı bir yorumla kareye aktarmak demektir.
   <br/>
   <br/>
   Fotoğrafın öğrenilmesi gereken bir ‘dil’ içerdiği ve öğrenilen dilin başkalarıyla paylaşılması gerektiği noktasında mutabık iki fotoğrafçı Emre İkizler ve Faruk Akbaş. İFSAK üyesi, ‘Fotoğrafevi’nde fotoğraf eğitim seminerleri veren ve MÜ GSF Fotoğraf Bölümü öğretim görevlisi Emre, İkizler ve çeşitli fotoğraf albümleri, yazıları ve gezi belgeselleri yapmış Faruk Akbaş hazırladıkları ‘Fotoğraf Teknik Okumaları’ kitabı ile fotoğrafa başlayan gençlere teknik ve içerik konularında önerilerde bulunuyorlar. Okunması zor olan fotoğraf eğitim kitaplarına nazaran; gerek görselliğiyle, gerek akıcı üslubuyla elden bırakmadan (örneğin bir şehirlerarası otobüs yolculuğunda) okunup, ileride de faydalanılmak üzere sıkça başvurulabilecek bir kaynak.
   <br/>
   <br/>
   Kitapta ‘teknik bilgiler’ başlığı altında fotoğraf makineleri, objektifler ve fotoğrafçılığa ait terimler açıklanmış. ‘Teknik Okumalar’ bölümünde yakın plan, siluet, gülümseten fotoğraflar, eller, flaş vs. başlıklar altında meraklısına mühim notlar aktarılmış. Bu bilgiler fotoğraflarla örneklenerek görsel zenginliğe ve onların okumalarıyla da pratik öğrenme güzelliğine ulaşılmış.
   <br/>
   <br/>
   Yeni başlayanların fotoğrafı daha kolay ve daha zevkli öğrenebilmeleri için en yararlı yöntemlerden biri olan ‘fotoğraf okuma’, bir fotoğrafı inceleyerek nasıl bir ışık altında ve hangi kompozisyon kuralları dahilinde çekildiğini keşfetme keyfini vermesi bakımından önem taşır. Fotoğraf çekerken izlenilmesi, çekenin yararına birçok tavsiye ve onların görsel açıdan pekiştirilmesi de kitabın albenilerinden.
   <br/>
   <br/>
   Çoğu sanat dalında olduğu gibi fotoğrafta da tecrübe edilebilen rastlantısallığın önemine ve anlamına meydan bırakmayan kitap, bir eğitim kitabı olması sebebiyle fotoğrafa ders, izlenilmesi gerekli basamaklar güruhu muamelesi yapsa da yeni başlayanların sıkılmadan meraklarını giderebilecekleri bir kaynak.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2752), [web.archive.org (arşiv bağlantısı)](http://web.archive.org/web/20041027113542/http://aksiyon.com.tr:80/detay.php?id=2752)
