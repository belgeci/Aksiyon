# Börekçi 'Edebiyatçı'

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20041223172050im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223172050im_/http://www.aksiyon.com.tr/resim/452/46.jpg" vspace="5"/>
  </p>
 </font>
 <font class="content">
  Şaban Altay ayakkabı boyacılığı, simitçilik derken, en son börekçilikte karar kılmış. Üç tekerlekli arabasıyla Ulus’ta börek satarak geçiniyor. Okuma-yazmayı kendi çabasıyla öğrenmiş. ‘Ne var bunda, binlerce kişi var onun gibi’ demeyin. Zira o öyküler ve denemeler yazan bir ‘edebiyatçı’. aynı zamanda.
 </font>
 <p>
  <font class="content">
   Yer üzerinde her coğrafyada birbirine benzemeyen yüzler, farklı ve enteresan yaşam öyküleri barındırır. Belki de doğamıza çok da uygun düşmeyen yüksek taş binalar, dar sokaklar arasına sıkışmış; öylece vakar sahibi kalabilmiş onlarca hayat bir sıcak sohbeti bekler.
   <br/>
   <br/>
   Ankara Ulus'ta börekçilik yaparak geçinen Şaban Altay bunun canlı bir örneği olarak çıkıyor karşımıza. Okuma—yazma dahi bilmediği cahillik seviyesinden edebiyatçı—yazar düzeyine gelene kadarki serencâmesi, öyle kolay rastlanılacak cinsten değil. Yaşı 56. ‘Bir şeye küstüğüm zaman, ona sarılmayı iyi bilirim’ diyor sertçe. Belki de bu yüzden; hiç okula gitmediği halde kendi çabalarıyla okuma—yazmayı öğreniyor: “Çorum Ilgaz’ın yoksul bir köyünde geçti çocukluğum. 150 hanelik köyde 3 okur—yazar vardı. Köyün bir ucundaki eve bir mektup geldiğinde, okutmak için bir başka ucuna yürürdü köylüler. O mektuplara bakar, kelimeleri aynen yazmaya çalışırdım”.
   <br/>
   <br/>
   Henüz bir çocukken kendi deyimiyle “davarın ardından sopayı atıp” önce İstanbul’a, sonra da Ankara’ya yerleşmiş. Büfecilik, simitçilik, boyacılık, pastacılık, börekçilik bugüne dek yaptığı işlerden bazıları.
   <br/>
   <br/>
   Geçmiş hayatıyla ilgili kırılma noktalarından, yaşadığı zorluklardan bahsetmeyi pek istemiyor, biz de ıstırapları deşmeme adına, üstelemiyoruz. Çünkü Şaban Altay’ı ziyaretimizin asıl nedeni, ‘yazar’ kişiliği. Kendisi okuma—yazmayı öğrendiğinden bu yana maddi durumu el verdiğince satın alabildiği ya da bir şekilde eline geçen her nüshayı okuyor. Yaklaşık 20 yıldır da öyküler, denemeler yazıyor; bunları işin ehli insanlarla paylaşıyor, dergilere, yayınevlerine gönderiyor.
   <br/>
   <br/>
   ‘Her önünüze çıkanın yazısını yayınlıyorsunuz’
   <br/>
   <br/>
   Yazıları şimdiye dek, İsveç’te çıkan bir Türkçe edebiyat dergisinde, Öküz’de ve internette birkaç sitede yayınlanmış. Öyküsü yayınlandıktan sonra Damar dergisinden İsveç’teki dergiye “Her önünüze çıkanın yazılarını yayınlıyorsunuz. Ustaların yazılarını yayınlayın” eleştirisi/önerisi gelmiş. İsveç’ten gelen cevabı hafif tebessümle anlatıyor Altay: “Şaban Altay’ı Ankara sokaklarında bulun; önce böreğini yiyin, sonra da yazısını okuyun.”
   <br/>
   <br/>
   “Öküz’de yazım ve röportajım çıkınca Bilkent Üniversitesi bir öğrencisini gönderdi. Yazılarımla ilgili her türlü yardıma hazır olduklarını belirttiler. Bir kez Bilkent’e, Yaşar Kemal’in fahri doktora ödülünü aldığı törene çağırdılar. Hatta Süha Oğuzertem hoca Öküz’de yayınlanan yazımı imzalattı, ‘saklayacağım bunu’ diyerek.”
   <br/>
   <br/>
   Yazdıklarını kitap haline getirmek istediğini; fakat maddi sorunların buna engel olduğunu düşünüyor: “Yazdıklarımdan 8—10 kitap basılabilir. Bastıramıyorum. Ankara’da yayınevi ortamı çok olmadığı için üzerine de gidemedim. Çınar yayınlarıyla görüştüm, ağustos ayı içerisinde cevap verecekler. Doğan Kitap yazılarımı istedi, gönderemedim. Belediye börek arabamı elimden aldı, sıkıntıya düştüm” diyor.
   <br/>
   <br/>
   Bilkent’in de devreye girmesiyle Dost Kitap yazılarını görmek istemiş. Yazılarının düzeltilip mi, düzeltilmeden mi basılması gerektiği hususunda kararsızlıklar yaşanmış. Çünkü hem editöre hem de Bilkent öğretim görevlilerine göre, yazılar düzeltilirse orijinallikleri bozulacak; düzeltilmezse de okura saygısızlık olarak adlandırılabilecekmiş.
   <br/>
   <br/>
   Şaban Altay, komik ya da dramatik; ama illa ki insanların günlük hayatta başlarından geçenleri yazmayı seviyor. Son zamanlarda ‘Ankara’dan İnsan Manzaraları’ adını verdiği kendi hayatından ve tanık olduğu hayatlardan izler taşıyan yazılara yoğunlaşmış.
   <br/>
   <br/>
   Börek ve yazın durumları
   <br/>
   <br/>
   Kazancını sağladığı işin, börekçiliğin, yazarlığa hiç de denk düşmediğinden, börek pişerken ellerini yıkayıp, daktilosunun başına geçtiğinden bahsediyor. “Bir iki kelime yazdığım da, elimi daktiloya sürmediğim gün de oluyor. Börekleri kendim yapıyorum. İnsanlar bir iş yaparken türkü mırıldanırlar, ben de börek yaparken kafamda öykülerimi kurguluyorum. Sabahları eşim hamur yoğururken ben de yazdıklarımı yüksek sesle okuyorum. Zaten daimi okurlarım, ailem” diyor, börekçiliğinden ve ailesinin edebiyatçı kişiliğine bakışından söz ederken.
   <br/>
   <br/>
   Öykü ve denemelerinde genelde doğa, kardeşlik, sevgi, savaş gibi konulara parmak basan Altay yazmış olduğu ‘kuşlar dalda / arılar çiçekte / özgür özgür yaşasa...’ şeklinde süren türküsünden bahsediyor: “Liste başı olmazsa telif hakkı almayacağım bu türküden” diyor. Anıt mezara, mezar taşına hiç de sıcak bakmadığını belirtiyor ve ekliyor: “Çalışmadan geçinebilecek durumum olsa köyümde bir yamaca gidip mezarımı kazacağım. Mermer olmasın; üzerinde ağaçlar, otlar bitsin istiyorum. Anıt mezarlar çoğaldıkça yaşanacak yer kalmayacak 50 seneye kadar” diyor.
   <br/>
   <br/>
   Markiz’in arka yüzü
   <br/>
   <br/>
   Şaban Altay’ın öykülerinde gün yüzüne çıkmamış, ya duyduğu ya da tanık olduğu tarihi olaylara da rastlayabilirsiniz. Bu hikayelerin en enteresanlarından biri meşhur Markiz Pastanesi ile alâkalı. ‘Markiz’in Arka Yüzü’ adını verdiği öyküsünü şöyle dile getiriyor: “Markiz, Türkiye’nin o zamanlar en sosyetik pastanesi. Markiz’de İsveç Kralına, Hollanda temsilcisine pastalar yapılırdı. İsmet Paşa’nın pastası oradan gelirdi. Günlük kıyafetlerinizle orada oturup bir şey yiyemezdiniz. 70 senesinde Markiz’de bir kahvaltı 40 liraydı. Tüm masalarda ‘tutulmuştur’ yazardı Fransızca. Orada yiyip içenler hep soylu ailelerdendi. Pastayı paket yaptırıp alabilirdiniz; ama ‘ben Markiz’e gireyim, oturayım da bir şeyler yiyeyim’ diyemezdiniz. Markiz’in sahibi ipten adam kurtardığını her fırsatta dile getirir, bununla da övünürdü. ‘İsmet Paşa bile çok uğraştığı halde Menderesleri kurtaramamıştır. Meclis’e bir milyon para yedirdim, ipten adamı çektim, aldım’ derdi. Bu adam duyumlara göre de tarihi eser kaçakçısı. Haldun Taner öldüğünde daktilosundaki yazısı ‘Markiz’i Kurtaralım’ idi. Son zamanlarda tartışılıyor Markiz’in yeniden kurulması. Ben Markiz’de çalıştım bir süre. Asıl işim pastacılık.”
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2838), [web.archive.org (arşiv bağlantısı)](http://web.archive.org/web/20041223172050/http://www.aksiyon.com.tr:80/detay.php?id=2838)
