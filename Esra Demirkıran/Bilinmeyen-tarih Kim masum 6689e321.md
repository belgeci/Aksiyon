# Kim masum?

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20041225002959im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002959im_/http://www.aksiyon.com.tr/resim/459/70.jpg" vspace="5"/>
  </p>
 </font>
 <font class="content">
  Genç Amaro din eğitiminin büyük kısmını başarıyla tamamlamış ve artık peder olmuştur. Vatikan’a gidip eğitimine orada devam etmeden evvel, biraz daha ‘pişmesi’ için, kendisi ile iyi anlaşan bölge piskoposu onu Los Reyes adında bir kasabaya gönderir.
 </font>
 <p>
  <font class="content">
   Daha ilk dakikalardan ağırbaşlılığıyla ve yolculuk esnasında yan koltuğundaki ihtiyar adama yaptığı iyilik ile ilgi çeker Amaro bir kere. Los Reyes güzel renkleri, sakin hayatı olan bir kasabadır. Latin Amerikalı bir film izlemenin en keyifli yanı, renklerin ve kısmen- ruhların samimiyeti, yumuşaklığı ve naifliğidir.
   <br/>
   <br/>
   Amaro kasabanın en iyi restoranının sahibi Sanjuanera’nın kızı Amelia’ya ilk görüşte vurulmuştur bile. Oldukça dindar olan 16 yaşındaki güzel Amelia da kasabanın yeni pederinin iyi huyluluğundan oldukça etkilenir. Hem aralarında Tanrı’ya bağlılık gibi ‘derin’ bir ortak yön vardır, hem de Amelia’nın arası gazeteci sevgilisi Ruben ile limonidir. Ne kadar da yerinde bir kare öyle değil mi?
   <br/>
   <br/>
   Fakat, başrahip Benito’nun da sertçe vurguladığı gibi Amaro’nun genç ve yakışıklı olmasının hiçbir önemi yoktur. O, bekaret yemini etmiş bir rahiptir ve bir kadına âşık olması kiliseye karşı çıkmak, dolayısıyla ‘günah’ işlemek anlamına gelir.
   <br/>
   <br/>
   Fonda karanlık işler raksederken, Hollywoodvari bir tavırla öne çıkarılmış çıkmazdaki aşkı bir yana bırakalım. Filmin asıl enteresan yanı, Hıristiyan cenahta çokça başvurulmayan, çekinilen konulardan olan kilisedeki yozlaşma ve yolsuzlukların altının çizilmesi ve kiliseye yöneltilmiş eleştiri okları. Başrahip Benito’nun restoran sahibi Sanjuanera ile yaşadığı gizli ilişki bir yana -ki Amaro bundan hoşlanmamıştı- kilisenin göz yumduğu, hatta büyük rol oynadığı yolsuzluklar, para aklama/vicdan temizleme olayları, bu olaylar gün yüzüne çıkmak üzereyken üstü sessizce örtülen gerçekler ve her şeye rağmen kiliseye güvenen halkın öfkesi filmin zihne kazınan noktalarından. Kilisedeki resimler ve heykellerin bazı planlarda simgesel olarak filmde yer almaları, filme ironik bir unsur katmasının yanı sıra, Katolik kilisesini oldukça rahatsız etmişe benziyor.
   <br/>
   <br/>
   Amaro ve Amelia’nın ‘kutsal ve Tanrı lütfu’ addettikleri aşklarını daha ikinci günden yatağa taşımaları “Hani bunun kutsiyeti?” dedirtiyor. Öyle ki Amelia’nın hamile olduğunu öğrendiğinde Amaro’nun yüzünde oluşan ifade, kilise kariyerinde yükselmenin her şeyden önemli olduğunu belirtmesi ve küçük kızın kırgınlığı ‘kutsiyetteki’ arızaları ağırlaştırıyor.
   <br/>
   <br/>
   Zaten kilise çatısı altında tek ‘tuttuğumuz’ kişi Amaro’nun da yalanlara başvurarak saflığını yitirişi ve kendini küçültüşü kilisenin güvenilirliğini düşürüyor da düşürüyor. Ve acı, kan ve ölüm...
   <br/>
   <br/>
   ‘Günah’ son yıllarda ‘sanat sineması’ takipçilerinin ve ‘popüler sinema’ endüstrisinin kesiştiği noktada filmler üreten Meksika’ya ait bir yapım. 2000 yılının ses getiren filmlerinden Alejandro Gonzales Inarritu’nun ‘Paramparça: Aşklar Köpekler’ (Amores Perros) filminden sonra son yıllarda yükselen Meksika sinemasından çıkan güçlü yapımlardan.
   <br/>
   <br/>
   Bu filmlerde izlediğimiz Günah’ın Amaro’su Gael Garcia Bernal ise Latin dünyasının en başarılı genç oyuncularından. Bu yapımlar; kendilerini, yaşamlarını ve dillerini Türkiye’de de bolca izleyeni olan ‘fakir zenginleşir’ , ‘fakir ezilir’, ‘kız kör olur’, ‘çocuğunu bulur’ dizilerinden bildiğimiz Meksikalıları yeniden ‘yerli’ film izlemeye ikna etmiş eserler.
   <br/>
   <br/>
   Hele ki ‘Günah’ en iyi gişe yapmış filmi Meksika’nın. 22. Uluslararası İstanbul Film Festivali’nde Altın Lale için yarışan filmlerden biri olan ‘Günah’, Oscar’da da yabancı dilde en iyi film kategorisinde adaylar arasındaydı.
   <br/>
   <br/>
   Oyuncularının performanslarıyla ve akıcı üslubuyla öne çıkan film, -genelde- yol planlarında duyduğumuz başarılı müzikleriyle de zihinlerde yer ediniyor. Muhtemelen gişe kaygısıyla, Hollywood’un kullandığı birkaç hileye başvuran yönetmen Carlos Carrera; oyuncu yönetimindeki başarısı, portreleri yakın, sokakları derin kullanan görüntü yönetimi ve öyküyü tercih ettiği yumuşak renklerle harmanlaması ile oldukça başarılı bir film kotarmış.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2990), [web.archive.org (arşiv bağlantısı)](http://web.archive.org/web/20041225002959/http://www.aksiyon.com.tr:80/detay.php?id=2990)
