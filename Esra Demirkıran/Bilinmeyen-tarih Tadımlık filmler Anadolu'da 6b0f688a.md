# "Tadımlık" filmler Anadolu'da

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20030826094456im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030826094456im_/http://www.aksiyon.com.tr/resim/46/76.jpg" vspace="5"/>
  </p>
 </font>
 <font class="content">
  İkinci İngiliz Kısa Film Günleri Anadolu turnesinde. Geçtiği yerlerde, dimağlarda ‘kısa’ birer tat bırakan filmler, 23 Mart’a kadar Ankara, Eskişehir, Bursa ve İzmir’i dolaşacak. ‘Kısa film’ denince akıllarda oluşan karenin neye benzediği bir muammadır; fakat can sıkan hayat kesitlerinin paylaşımı yahut yönetmenin kendi kurduğu dünyasına izleyiciyi de yanına katarak çıktığı kısa ve yoğun bir büyülü yolculuğun adıdır denebilir. Sorular sormayı, sorular sordurmayı, zaman zaman da bunlara ‘kendince’ çözümler üretmeyi yol olarak bellemiş amatör ruhlu sinemacılar için yaşam sinemayla anlamlıdır.
 </font>
 <p>
  <font class="content">
   İşte tam o noktada gerek düşük bütçesi, gerek -genelde- amatör oyuncuları, gerekse başından sonuna dek sürdürdüğü muhalif tavrı, bir de metaforlarla derinleştiren anlatımıyla kısa film yerini belli eder. Sponsor kıtlığından, hatta filmlerini sinemaseverlerle paylaşabilecek salon bulamamaktan muzdarip kısa filmciler için ise kendilerini ifade edebilmenin en iyi yolu festivallerden geçer. Film festivalleri yönetmenle seyirciyi, öğrenciyle bilgini, meraklısıyla tecrübelerini karşılıksız paylaşanı bir araya getirmesi dolayısıyla da kent insanı için mühim etkinliklerdir ve asla yalnızca öğrencilerin faydalanması için düzenlenmiş değildir!
   <br/>
   <br/>
   Festival nabzı şu sıralar Ankara, Eskişehir, Bursa ve İzmir’de atmakta. The British Council ve Ankara Sinema Derneği’nin beraber organize ettiği 2. İngiliz Kısa Film Günleri Ankara’da, 2–5 Mart arasında gerçekleşti. 6–8 Mart arasındaysa Eskişehir’de yoğun ilgiyle izlenen filmler, 11–13 Mart’ta Bursalılarla Tayyare Kültür Merkezi’nde ve 21–23 Mart’ta İzmirlilerle Kültür Park İzmir Sanat’ta buluşacak.
   <br/>
   <br/>
   Programda yer alan 2001 ve 2002 yapımı filmler “Sevgi ve İlişkiler”, “Çocuklar” ve “Öğrenci Canlandırmaları” başlıkları altında kategorilendirilmiş. Altı filmden oluşan “Sevgi ve İlişkiler”de özellikle ikili münasebetlerdeki arızalar mercek altına alınmakta. “Ne Siyah Ne Beyaz (Yönetmeni Anjali Nair)”da, geleneklere karşı gelemeyen bir adamın hayatındaki değişikliği sükunetle kabullenişi, Shane Davey’in “Otostop Oyunu”nda zaman geçtikçe birbirlerinin gizli kalmış tehlikeli yönlerini farkeden çiftin öyküsü anlatılıyor. Sekiz filmin yer aldığı “Çocuklar” adlı bölümde, çocukların sorgulayıcı ve hayallerle örtülü dünyaları işleniyor. “Çukur (Ron Scalpello)”da Doğu Londra’daki bir okulda öğrenciler arasındaki ilişkilerin psikolojik boyutlarından yola çıkarak güçlü ile zayıfın çekişmesi, bol ödüllü “Takas (Pierre Monnard)”da ise gazete okumaktan başka bir işe yaramadığını düşündüğü babasını arkadaşlarının balıklarıyla takas eden William’ın öyküsü anlatılıyor.
   <br/>
   <br/>
   “Öğrenci Canlandırmaları” bölümünde ise İngiltere’deki en iyi animasyon eğitimi veren okulların öğrencilerinin 14 filmi yer alıyor. Deneysel ve gerçeküstücü anlatımın öne çıktığı filmler, Ankara’daki festival izleyicisi tarafından en çok rağbet görenlerdi. Bu bölümde yer alan filmlerin en öne çıkanlarından biri, “Sıkışmış (Jem Roberts)”. Bir yarıkta sıkışmış bir dağcının özgürlük hayalleriyle boğuşması lisan ve elektronik medya unsurlarına da parmak basarak anlatılıyor. Filmin gösteriminin ardından sorularımızı cevaplayan “Sıkışmış”ın yönetmeni Jem Roberts, şunu söylüyor: “Filmimi absürd bir bilmece olarak yorumluyorum. İngiltere’de canlandırma filmler için sponsor bulmakta zorlanıyoruz. Bu, üzüntü verici”. Festivaldeki filmleri izlerken göze çarpan en önemli husus da jenerikte gördüğümüz isimlerin tipik İngiliz olmamasıydı. Bu da özellikle geçtiğimiz asırda içinde İngiltere’de gerçekleşen kültürel çeşitliliği ve ülkenin değişen yüzünü görmemiz açısından önemli. 2. İngiliz Kısa Film Günleri, Ankara’da yoğun ilgiyle karşılandı. Adamakıllı bir festivale yakışır ciddiyette ve kalitedeydi. Ah bir de izleyicileri salona rötarla alma ve onlarca kişinin filmleri merdivenlerde izlemek zorunda kalması gibi sıkıntılar da olmasaydı! Festivalin Ankara bölümünü izlemek isteyip de kaçıranlar için, ihtimal de olsa bir müjdemiz var: Filmler İzmir ayağına geçmeden önce, 13–21 Mart tarihleri arasında Ankara’da yeniden meraklılarına kavuşacak. Belirttiğimiz gibi, bu şimdilik sadece bir ihtimal!
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2456), [web.archive.org (arşiv bağlantısı)](http://web.archive.org/web/20030826094456/http://www.aksiyon.com.tr:80/detay.php?id=2456)
