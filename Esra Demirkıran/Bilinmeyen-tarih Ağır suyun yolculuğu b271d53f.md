# Ağır suyun yolculuğu

*Esra Demirkıran Bilinmeyen-tarih*

<div>
 <font>
  <img border="0" height="1" src="/web/20041225002559im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002559im_/http://www.aksiyon.com.tr/resim/461/70.jpg" vspace="5"/>
  </p>
 </font>
 <font class="content">
  “Herkes Kendi Yoluna” yoldan gelip yola gidecek onlarca karakterin hayatlarının savaş nedeniyle kesiştiği koşuşturmalı birkaç günü, ayrıntılarda saklı gizli bir komediyle anlatıyor.
 </font>
 <p>
  <font class="content">
   Salonda ışıklar kararıp ekran aydınlandıktan sonra, dış dünyadaki tüm meşgaleler netliklerini yitirir. Oturulan koltukta zaman ve mekandan sıyrılıp yönetmenin uzattığı ele karşılık verilir. Döngüsel bir seyahattir ondan sonrası. Filmin yönetmeni de, karakterler de arkadaştır artık. Sırlar paylaşılır, sıcak çörekler ikram edilir akşam sohbetleri misali. Bir gün, bir göçün ortasında bulursunuz kendinizi, eliniz kolunuz bağlı; bir gün bir şölende yahut bir savaşta...
   <br/>
   <br/>
   Kimi zaman hiç bir numarası olmadığını düşündüğünüz karelerle yüz yüze kalmış; kimi zaman da hayli ilginç hayatların kesiştiği noktada heyecanla yol arkadaşı olmuşsunuzdur. Buraya dek adı geçenlerden “sırları paylaşmak, savaş hikayesi ve bir nevi yol filmi” tamlamaları Jean-Paul Rappeneau’nun filmi Herkes Kendi Yoluna’da (Bon Voyage) vücut buluyor.
   <br/>
   <br/>
   “İkinci Dünya Savaşı’nın erken dönemleri... Fransa toprakları...” denildiğinde zihinlerde ilk etapta tüyler ürpertici, buram buram politika ve savaş kokan bir film belirebilir. Fakat hikayenin “soğuk” sayabileceğimiz yüzü yalnızca zaman ve mekanın belirtildiği cümle ile sınırlı kalıyor. Yönetmen Fransızlara özgü ironi ve komedi anlayışını filmin soğuk etiketine öyle muntazam çiziyor ki; dram, aşk, eleştiri ve komediyi aynı potada eriterek sunuyor izleyicisine.
   <br/>
   <br/>
   Ünlü, güzel ve çıkarcı aktris Vivien, son filminin prömiyeri sonrası evine gelen Arpel ile münakaşaya girişir. Vivien, aralarındaki huzursuzluğun sebebi hakkında hiçbir fikir oluşturmadan öldürüverir. Arpel’i ve kendisine çocukluktan beri tutkun olan genç yazar Frederic’i yardıma çağırır. Bu cinayeti örtbas etmek için yola koyulan Frederic, polise yakalanır, cinayet suçu üzerine kalır.
   <br/>
   <br/>
   İkinci Dünya Savaşı’nın patlak verdiği yıllar... Alman orduları Fransa’ya yaklaşır... Tüm Paris elitiyle, siyasetçisiyle boşaltılıp, güneyde Bordeux adında küçük bir kasabaya sıkıştırılır. Hapishaneler boşaltılır. Savaşın hengamesini fırsat bilen mahkum Raoul kaçar, arkadaşı Frederic’in de kaçmasına yardım eder.
   <br/>
   <br/>
   Genç yazar, Vivien’i bulmak ve hesap sormak için Bordeux’ ya doğru yol alır. Yolda Collegede France’da Kopolski ve zeki öğrencisi Camille ile tanışır. Profesör Kopolski ürettiği ‘ağır su’yu Almanların eline geçmemesi için İngiltere’ye götürmek istemektedir. Tüm bu hayatlar Bordeux’da bir otelde kesişir. İşin içine casus bir gazeteci, birkaç ajan, elitist tabakanın birkaç prototipi de girince olaylar iyice karışır. Fim kabaca “ağır suyun yolculuğu” diye tanımlanabilir. Bir tutam aşk, bir miktar gizli iş serpiştirilmiş; tüm bunlara temel teşkil eden savaşı ince bir komediyle, suyunu çıkarmadan filme yaymış Jean-Paul Pappenau.
   <br/>
   <br/>
   Rappenau yaptığı işler arasına uzun sessizlik dönemleri koymayı tercih eden bir yönetmen. Howard Hawks’ın “Bana iyi bir dram anlatın, ondan iyi bir komedi yapayım” sözünü kendine pusula bellemiş, çektiği tüm filmlere ince ironiler katmayı ihmal etmeyen bir Fransız. Onu ilk filmi Şatodaki Yaşam (La Vie de Chateau) ile Cyrano de Bergerac filmlerinden hatırlamak mümkün.
   <br/>
   <br/>
   Filmin senaryosu da yönetmen Rappenau’ya ait. Senaryoyu “1940’ları ezbere bilir” dediği yazar arkadaşı Patrick Modiano ile beraber yazmışlar. Öyküdeki karakterler hayal ürünü olsa da olayların büyük kısmı 2. Dünya Savaşı’nda tecrübe edilmiş gerçeklerden oluşuyor. Tarihe derin ilgisi olan yönetmen kitaplarda karşılaştığı birçok ayrıntıyı filmine taşımış. Misal; College de France’ın bazı gizli dokümanları Almanların eline geçmemesi için kaçırılmış. Filmde ise bomba yapımında kullanılan özel bir karışımın serüveni hayat buluyor. Yönetmen Jean-Paul Rappenau, “Bu karakterleri, bu dönemi, bu kostümleri filme çekerken sık sık ailemi filme çektiğimi düşündüm. Filmdeki herşey ya ailemin ya çocukluğumun tarihiyle alâkalı” diyor filmi için. Çocukluğunu 2. Dünya Savaşı döneminde yaşayan yönetmenin hayatında onu en çok etkileyen olaylardan biri olarak nitelendirdiği “kentteki tüm hayatı bırakıp göç etmek” olgusu filme esprili bir dille yedirilmiş.
   <br/>
   <br/>
   Fransa’nın halihazırda başarılı oyuncularını izleme artısı olan filmin başrollerini ise “en güzel ağlayanlar”ın önde gideni Fransız oyuncu Isabelle Adjani (aktris Vivien) ve cüsseli muhteşem oyuncu Gerard Depardieu (Bakan Beufort) paylaşıyorlar. Oyunculuklarıyla dikkat çeken iki ismi de zikretmemek olmaz; serseri Raoul (Yvan Attal) ve “8 Kadın”dan hatırladığımız şeker kız Camille (Virginie Ledoyen).
   <br/>
   <br/>
   90’larda izlediğimiz, yine Isabelle Adjani ve Gerard Depardieu’nun muazzam oyunculuklarını konuşturdukları heykeltraş Rodin ve eşi Camille’in hikayesini anlatan “Camille Claudel”den sonra onları beraber izleyebileceğimiz başarılı bir Fransız filmi, Herkes Kendi Yoluna.
   <br/>
   <br/>
   Yönetimi, kurgusu ve bayağılıktan uzak üslubuyla zihinlere yerleşmesi muhtemel bir film. Tüm bunların yanında, bir dönem filmi olmasa da sanat yönetimiyle, kostümleri, aksesuarları ve özellikle araba camı silecekleriyle 40’ların Avrupasını sahici bir şekilde önümüze sunan bir yapım.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3051), [web.archive.org (arşiv bağlantısı)](http://web.archive.org/web/20041225002559/http://www.aksiyon.com.tr:80/detay.php?id=3051)
