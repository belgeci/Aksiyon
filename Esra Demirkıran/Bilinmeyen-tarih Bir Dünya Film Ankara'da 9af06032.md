# Bir Dünya Film Ankara'da

*Esra Demirkıran Bilinmeyen-tarih*

<div>
 <p>
  <font>
   Türkiye"den ve dünyadan çeşitli dönemlere ait farklı tarzlarda yüzlerce film, sinemanın büyüsüyle sarmalanmak isteyenlerle 19-28 Aralık tarihleri arasında Ankara"da buluşuyor.
   <br>
    Şu günlerde Ankara sonbaharı kışa taşırken; güneşin parlaklığı da gittikçe çekiliyor, buluşmalar iyiden iyiye kapalı mekanlara taşınıyor. Güzün sarı ve kahverengi tonları eşliğinde şu sıralar Ankara"da bir büyük buluşma daha yaşanıyor: Uluslararası Ankara Film Festivali on beşinci kez hayat buluyor.
    <br>
     <br/>
     <br/>
     Dünya Kitle İletişimi Destekleme Vakfı tarafından düzenlenen Festival, 18-28 Aralık tarihleri arasında Ankaralı sinemaseverlerle buluşacak. Kültür ve Turizm Bakanlığı, Dışişleri Bakanlığı ve Çankaya Belediyesi"nin katkılarıyla gerçekleşecek olan festival; izleyicileri sinema salonlarının sıcak atmosferinde, Türk ve dünya sinemasından seçkin örneklerle karşılıyor. Festivalde bu sene yine yarışmalı bölümde üç ayrı kategori var: Ulusal Uzun Film, Ulusal Kısa Film ve Ulusal Belgesel Film.
     <br>
      <br>
       Uzun Film Yarışması kapsamında, yedi Türk filmi izleyicilerle buluşacak. Derviş Zaim"in yönettiği, 60. Venedik Film Festivali"nde UNESCO özel ödülüne layık görülen "Çamur" ve Ardahanlı yönetmen Reis Çelik"in, Çıldır Gölü yöresinde yaşayan insanların hayat mücadelelerini anlatan filmi "İnat Hikayeleri" festivalin yarışmalı bölümünde boy gösteriyor.
       <br>
        <br>
         Bu bölümün en dikkat çeken filmi kuşkusuz, Türk sinemasının son dönemdeki en iyi yönetmenlerinden Ömer Kavur"a ait olan "Karşılaşma". Geçtiğimiz aylarda düzenlenen 40. Antalya Altın Portakal Film Festivali"nde En İyi Film, En İyi Yönetmen gibi birçok ödül alan film, ölümcül bir hastalığın terapi seansları sırasında tanışan Sinan ile Mahmut arasındaki gerilimli ve gizemli ilişkiyi konu alıyor.
         <br/>
         <br/>
         Hakan Haksun ve Ercan Durmuş yönetimindeki "Kolay Para"; son yıllarda fazlasıyla tartışılan "televole kültürü"nü ve bu kültürün yol açtığı yeni tip tüketim toplumunu hicvediyor. Ulusal Uzun Film Yarışması jüriliğini aralarında sinema yazarı Alin Taşçıyan ve ODTÜ Sosyoloji Bölümü"nden Ünal Nalbantoğlu"nun da bulunduğu seçici bir kurul üstleniyor.
         <br/>
         <br/>
         Bir özgün sinema dili: Halit Refiğ
         <br/>
         <br/>
         Festivalin "Türk Sinema Tarihinden" bölümünde Halit Refiğ"in dört filmi gösterilecek. Türkiye"de göç olgusunun ilk kez işlendiği "Gurbet Kuşları" (1964) ve küçük bir çocukla teyzesi arasındaki ilişkiyi psikanalitik sembollerle anlatan "Teyzem" (1986), bu bölümde gösterilecek filmlerden. Festival komitesi, bu yıl Aziz Nesin Emek Ödülü"nü kendine has üslubu ve dili ile Türk sinemasının "sinema" olma sürecine katkıları için Halit Refiğ"e sunacak.
         <br/>
         <br/>
         Festival"in Uluslararası Uzun Film Programı bu yıl da dünya üzerindeki birçok coğrafyadan önemli isimleri ağırlayacak. Fransız yönetmen Alain Corneau beş filmi ile festivalde arz-ı endam edecek. Marsilyalı Robert Guediguian filmlerinin konuk edildiği toplu gösterimde yönetmenin "Hayat Sakindir ve Marie Jo ve İki Aşığı" isimli filmleri de var. Yönetmen Marie Jo ve İki Aşığı (2002) filmi için: "Bu romantik bir film: içe dönüklük, düşler, sonsuzluğa özlem" Bunların hepsi gerçekliğe karşı. Yaşamda bu tür yükleri kaldırmamış biri kuru yaşamış demektir" diyor.
         <br/>
         <br/>
         Ankara Uluslararası Film Festivali"nin bu yıl merakla beklenen bölümlerinden biri de İspanyol Filmleri Toplu Gösterimi. Bu bölümde İspanya"nın kıdemli yönetmenlerinin yapıtları festival takipçileriyle buluşacak. Victor Erice"nin "Ayva Ağacı Güneşi (The Quince Tree Sun)" isimli, resimle sinema arasındaki güçlü bağlantı üzerinde düşünmemizi isteyen filmi gösterimin en dikkat çekenlerinden. Ayrıca, usta Pedro Almodovar"ın 1993 tarihli filmi "Kika" da bu bölümde izlenebilir. "Yeni Alman Sineması"nın en önemli temsilcilerinden Wim Wenders Toplu Gösterimi de festivalin kaçırılmayacak bölümlerinden.
         <br/>
         <br/>
         Festival"in tarih, politika, kuşak çatışması ve birey sorunlarını konu alan bölümü Dün, Bugün ve Her Yerden"de, Fransa"dan İsrail"e, Rusya"dan Senegal"e uzanan bir sinemasal yolculuk bekliyor sinemaseverleri. Fransız yönetmen Nicolas Philibert"in 2002 yapımlı belgesel kıvamlı filmi "Olmak ve Sahip Olmak (To be and To Have)" ve Koreli usta Im Kwon-Taek"in, İstanbul Film Festivali"nde de gösterilen filmi "Chihwaseon" kategorinin öne çıkanlarından.
         <br/>
         <br/>
         Ankara"da festival yapmak!
         <br/>
         <br/>
         Dünya Kitle İletişimi Destekleme Vakfı Başkanı İnci Demirkol, Ankara"da uluslararası bir film festivali düzenlemenin en zor yanının sponsor bulmak olduğunu dile getiriyor. Bu tip sanat ve sinema ağırlıklı festivallere sponsor olan birçok şirketin basın-halkla ilişkiler uzmanlarının İstanbul"da ikamet ettiklerini, Ankara"yı bilmedikleri için burada yapılan bir etkinliğe sponsor olmaya yanaşmadıklarını belirtiyor. Birçok büyük basın kuruluşunun Ankara"da kültür-sanat muhabiri bulunmadığını, sayfalarda tanıtılmayan bir festivalin de sponsor bulmakta zorlandığını anlatıyor. Festival yetkilileri Alain Corneau ve Wim Wenders toplu gösterimlerinin muhteşem bir heyecanla geçeceğini düşünüyorlar; Robert Guediguian"ın filmleri ve Nicholas Philibert"in Olmak ve Sahip Olmak"ını ise merakla bekliyorlar.
         <br/>
         <br/>
         Festival programı incelendiğinde göze çarpan bir husus da şu: Ulusal Kısa Film Yarışması listesinde aynı yönetmenin dört filmine yer verilmiş. Türkiye"de genç yönetmenler filmlerini sunacak festival bulmakta zorlanırken, bir yönetmenin dört filminin aynı yarışmada olması merak uyandırıcı. Vakıf Başkanı İnci Demirkol, kısa film seçici kurulunda filmler seçildikten sonra yönetmenin ismine bakıldığını iletiyor. Kendileri de liste açıklandıktan sonra "torpil yapıyorsunuz" eleştirisi almışlar. Bu örneği Demirkol şöyle açıklıyor: "O genç yönetmenimizi tanımıyoruz bile. Filmleri hakikaten çok başarılı. Dört filmi de seçildiyse, ismini öğrendikten sonra listeden çıkaramazdık."
         <br/>
         <br/>
         Kıssadan hisse!
         <br/>
         <br/>
         Festivalin geleneksel bölümlerinden Ulusal Kısa Film Yarışması bölümünde Türkiye"den kısa film ile iştigal eden genç yönetmenlerin 32 filmi yarışacak. Uluslararası Kısa Film Gösterimlerinde ise; dünyadan ödüllü kısa filmler izleyicileri selamlayacak. Belgesel Filmler Kuşağında bu sene yine ulusal yarışma düzenleniyor. Uluslararası Belgesel Filmler ise; Muhalefet Etmek, Onların Öyküsü ve Göç-Göçmenler adlı üç kategori altında, Avrupa"nın yanı sıra Afrika ve Latin Amerika"dan bir seçki ile festivalde.
         <br/>
         <br/>
         25-28 Aralık tarihlerinde filmleri ve konuklarıyla Ürgüp"e uğrayacak festival, burada Ürgüplülere Halit Refiğ, Derviş Zaim gibi usta isimlerin filmlerini sunacak. Ankara"da sonbaharın ve yağmurun en güzel günlerinde, bir salondan diğerine koşturmaca, bilet kuyrukları ve filmler arası mekik dokumaca vakti. Sinemanın, bir kültür olarak salt eğlenceden öte şeyler taşıdığını hissettiren/gösteren bir başka festival vakti. Gösterim yerleri: Tunalı Hilmi Caddesi üzerine dökülmüş yapraklara arkadaşlık eden Kavaklıdere Sineması, Kızılırmak Sineması"nın nostaljik salonları ve adı her defasında usta Ingmar Bergman"a saygı ile anılan Büyülü Fener Sineması.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1230 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3281), [web.archive.org (arşiv bağlantısı)](http://web.archive.org/web/20050218203656/http://www.aksiyon.com.tr:80/yazdir.php?id=3281)
