# Vicdan azabından heykeller

*Esra Demirkıran 2003.10.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Derviş Zaim"in yönettiği "Çamur", Kıbrıs Savaşı sonrasında kişilerin içinde bulunduğu halet-i ruhiyeyi ve çıkmazları anlatırken, öyküsünü sembolik izlerle derin labirentlere sürüklüyor. Dili, dini ve kültürü farklı da olsa bir arada yaşayabilmeyi beceren halkların arasına siyasi ve askeri çıkmazlardan örülü dikenli teller gerilir mi? Sırf birileri sorun çıkarıyor diye, iki halkın "sınırları" belirlenir mi?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527203850im_/http://www.aksiyon.com.tr/resim/462/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Problemin siyasi kimliğinden sıyrılınca geriye kişisel çatışmalar, travmalar kalmaz mı? Suyun öte yakasında evleri, bahçeleri kalan insanlar "hasta" düşmez mi?
   <br>
    <br>
     Ali, Temel ve Halil 1974 Kıbrıs Barış Harekatı"nı gençlikleri ve hırslarıyla göğüslemiş üç arkadaştır. Ali, tezkeresine birkaç hafta kalmış bir asker; Temel, "acı" bir hatıranın vicdan azabıyla yaşayan ve barış adına muhtelif sanatla iştigal eden bir heykeltıraş; Halil ise Ali"nin kız kardeşi Ayşe"nin eşi ve gözünü para bürümüş bir adamdır.
     <br>
      <br/>
      Ali askerdeyken, teşhisi konmayan bir hastalığa yakalanır; konuşamaz, güneşe çıkamaz olur. Temel, savaşta iki Rumu öldürmüş olmanın suçluluk duygusundan kurtulmaya çabalayan, hazırladığı heykel enstelasyonları ile her iki halkın barış hususunda duyarlılığını artırmaya çalışan obsesyonlu bir adamdır. Ayşe (herşeye rağmen) bir çocuk sahibi olmak ve genetik kodunu geleceğe taşımak sevdasındadır. Ali"yi sınır nöbetine verirler. Sınırdaki şifalı çamurdan medet uman Ali, iyileşmeyi dileyerek çamuru her gün boynuna sürer. Karanlık kuyularda vakit geçirirken,  çamurların arasında eski bir manastırdan kalma bir Kibele heykeli bulur. Çamur her zaman şifa getirmez. Halil"in para zaafı ile öyküye "yiten ilişkiler" alt başlığı eklemlenir.
      <br/>
      <br/>
      Ne var ki Ali"nin sesi çamurdan değil, bacağına isabet eden kurşunun şoku ile açılır. Temel"in sınırdaki Tuz Gölü fobisi ise, başlarına Halil"in açtığı mafyatik bela ile çözülür.
      <br/>
      <br/>
      Öykünün sonunda karakterden yalnızca bayan olan hayatta kalır ve çok istediği çocuğuna suni döllenme ile kavuşur. İşte o noktada yönetmen Derviş Zaim"in, "Çamur, insanın iyileşmesinin, yeniden hayata dönmesinin hikayesidir" sözleri hatırlanır. Fiziksel yahut zihinsel hastalıklardan sonra, deniz kıyısında sırtı izleyiciye dönük iki çocuk ve bir annenin olduğu sahne engin bir iyileştirmenin adı sayılabilir.
      <br/>
      <br/>
      Gerçek içre metafor...
      <br/>
      <br/>
      Gerçekçi bir olay örgüsünün arasına serpiştirilmiş metaforlar ve sürreel temalar, Çamur"u tam bir Derviş Zaim filmi kılıyor. Hem içsel hem de fiziksel çıkmazlarla boğuşan; acı çeken, gururlarından ödün vermeyen karakterler Çamur"u Derviş Zaim filmi yapan etkileyici öğelerden.
      <br/>
      <br/>
      Filmin izleyiciyi ağır bir metafor yağmuruna tutması, her karenin altında bir "hinlik" arama paranoyası oluşturuyor. Bu paranoya zaman zaman zihinsel yorgunluklara yol açsa da; içsel derinleşmelere gebe olması bakımından önem taşıyor.
      <br/>
      <br/>
      Çamur Venedik"teydi...
      <br/>
      <br/>
      Çamur, ağustos ayında, Venedik Film Festivali"nde dünya prömiyerini yapmıştı. Festivalin yenilikçi sanat sineması örneklerine yer veren Karşıt Akım (Contacorrente) kategorisinde, en iyi film de dahil olmak üzere dört dalda aday olarak izleyicinin karşısına çıktı; fakat eli boş döndü. 12 yıl evvel yine bir Türk filmi, Ömer Kavur"un "Gizli Yüz"ü Venedik"te yarışmaya katılmıştı. Türk sineması özellikle son zamanlarda İtalya"da estetik ve içerik bakımından ilgi görüyor. Derviş Zaim, "Adada kalıcı bir barış kültürünün gelişmesine katkıda bulunan bir film" diye nitelediği Çamur"un Venedik"te görücüye çıkmasını bile çok büyük bir menzil genişlemesi olarak görüyor.
      <br/>
      <br/>
      "Karakterlerin her birinin hikayesinden ayrı film olur" dedirten Çamur, sindirilmiş oyunculuklarıyla da ilgi toplayacağa benzer. Derviş Zaim"in favorilerinden Taner Birsel (Temel rolünde) ve Tabutta Rövaşata"nın Mahsun"u Ahmet Uğurlu Çamur"da yine başarılı bir performans sergiliyorlar. Ayşe"yi Yelda Reynaud, Halil"i ise Bülent Emin Yarar canlandırıyor.
      <br/>
      <br/>
      1996"da çektiği ilk filmi "Tabutta Rövaşata" ve 2001 tarihli "Filler ve Çimen" Derviş Zaim"e Türkiye"de birçok festivalde ödüller getirmişti. Farklı kültürlerin farklı unsurlarını bir arada kullanmayı tercih eden Zaim, Tabutta Rövaşata"da Osmanlı kalesine İran tavus kuşlarını konuk etmiş; Filler ve Çimen"de ise maratoncu Havva"ya ebru sanatını öğretmişti. Çamur"da ise ezan ve çan seslerini, antik çağ heykellerini ve heykelin barış adına yüklenebileceği rolü bir arada kullanmayı yeğlemiş.
      <br/>
      <br/>
      Filmin müziklerini, Wong Kar Wai"nin şiir gibi bir aşkı konu ettiği Aşk Zamanı (In the Mood for Love) filminin müziklerini de yapan Michael Galasso bestelemiş. Yeri geldiğinde sade, beyaz bir sahnede dingin oyuncuları ile, yeri geldiğinde ise parlak renkler ve hareketlerle izleyiciye huzur ve huzursuzluk arası mekik dokutan bir film Çamur. Politik güncelliği olan bir konuya, siyasi genellemelerden çok kişisel platformdan bakan film; heykelin donmuşluğunu, sürekliliğini ve erken halini (çamuru) ekleyerek anlattığı öyküyü ince bir noktadan yakalamış. Hele bir de filmin Ali"si (Ahmet Uğurlu) "Özgürlük kaderi yenebildiğimiz ölçüde vardır" demiyor mu...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3067), [web.archive.org (arşiv bağlantısı)](http://web.archive.org/web/20060527203850/http://aksiyon.com.tr:80/detay.php?id=3067)
