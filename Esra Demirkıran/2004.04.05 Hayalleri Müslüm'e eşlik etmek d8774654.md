# Hayalleri Müslüm'e eşlik etmek

*Esra Demirkıran 2004.04.05*

<div>
 <p>
  <font>
   1996"dan bu yana müzik yapan Fairuz Derinbulut, İstanbul"un Doğu"ya dönük yüzünden çıkmış bir grup. Çocuklukları Üsküdar"da geçmiş beş müzisyenin yaptığı müzik de şüphesiz yerli. Batı iskeletiyle,Doğu ve arabesk damarlarını inceden "işleyen" Derinbulut, Türk popunun zirvesine oturacağına emin.
   <br>
    <br>
     <br>
      <br>
       <br/>
       <br/>
       <br/>
       <br/>
       <br/>
       İstanbul"un çok renkli, çok sesli hayatı, orada büyüyen ve sanata kıyısından köşesinden bulaşmış her gence sayısız malzeme sunuyor. Yerli müzikle Batı müziğini harmanlama gayreti zaman zaman oldukça iyi sonuçlar verebiliyor. Enstrüman kullanımındaki tüm kalıplardan sıyrılıp yeni sesler arayan 70"lerin rock müziği, bu yeni gruplar için uygulanabilir bir model aynı zamanda.
       <br>
        <br>
         1996"da temelleri atılan "Fairuz Derinbulut" gruplardan biri. Grup, gitarda Demir Kerem Atay, bass gitarda Taha Rıza Özmen, orgda Okan Yılmaz, vurmalı aletlerde Ömür Güray Gürman ve davulda Güçlü Başarır"dan oluşuyor. Hepsi Üsküdarlı; ilk gençlik dönemlerinden beri mahalleden arkadaşlar.
         <br/>
         <br/>
         Geçtiğimiz yaz çıkardıkları ilk albümleri "Kundante" ile rock ve funk tabanlı müziklerine oryantal ritimleri ve arabeski dahil ederek "keyifli" bir bileşim oluşturmuşlar. Sahnede "Yağın üstüne bal, gitarın üstüne saz" nidalarıyla, Türk müziğine olan hayranlıklarının altını çiziyorlar. "Hep o seslerle, o yüzlerle büyüdük" diyorlar. Bu sebeple, bit pazarlarında vakit geçirip, "yaşamış ve yaşlanmış" obje, afiş, plak toplamayı ihmal etmiyorlar.
         <br/>
         <br/>
         2002"de Roxy Müzik Günleri"nde jüri özel ödülü aldıktan sonra İstanbul"da birçok mekanda çalan Fairuz Derinbulut, zamanla, henüz bir albümü yokken hatırı sayılır bir kitle edindi. Grubun adı, Lübnanlı kadın şarkıcı Feyruz"dan geliyor. Arap müziklerini çok sevdiklerini; soy isim olarak da derinliği ve toprağı ifade ettiği için "derin"i, yüksekliği ve göğü çağrıştırdığı için "bulut"u eklediklerini anlatıyorlar. Albüme ismini veren Kundante için "Kundante, bilinçaltıyla alakalı bir durumun ses olarak tezahürü " diyorlar. Şarkının sözleri, olmayan bir dilde.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2093 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11321), [web.archive.org (arşiv bağlantısı)](http://web.archive.org/web/20060103172634/http://aksiyon.com.tr:80/yazdir.php?id=11321)
