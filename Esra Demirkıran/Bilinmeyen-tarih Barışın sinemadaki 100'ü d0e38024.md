# Barışın sinemadaki 100'ü

*Esra Demirkıran Bilinmeyen-tarih*

<div>
 <p>
  <font>
   "Barış İçin Sinema: %100 Barış Filmi", 1 Eylül Dünya Barış Günü"nde Türkiye"de ve dünyada gösterilecek; barışın hâlâ "umudu" olduğunun resmini aktaracak perdeye ve zihinlere.
   <br/>
   <br/>
   Amerika"nın Irak"a saldırısını müteakip, "barış adına kendi sesimizi ve rengimizi ortaya dökmeli" fikri ile bir araya gelen üç gencin önayak olduğu bir proje; "BARIŞ İÇİN SİNEMA: %100 BARIŞ FİLMİ" projesi. Girişimin amacı, Türkiye"den ve dünyadan 100 ayrı yönetmenin birer dakikalık "barış filmi"nden oluşacak 100 dakikalık filmi; 1 Eylül 2003"te -Barış Günü- mümkün olan her etkinlikte ve salonda ücretsiz olarak barış ve sinemaseverlerin beğenisine sunmak.
   <br>
    <br>
     Projenin mimarları Açık Radyo"dan "Barış Bandı" programının hazırlayıcısı Başak Ertür, Boğaziçi Üniversitesi"nden Barış Özkaya ve Grafik Tasarım ve bağımsız belgeseller ile iştigal eden Gürşat Özdamar. Nisan ayından bu yana sinema ve barış çevreleriyle fikirlerini paylaşarak; basın ve internet aracılığıyla yaptıkları duyurularla Türkiye"den ve dünyadan birçok barışseverin dikkatini çektiler. Örneğin; Projeden internet yoluyla haberdar olup uzun süredir danışmanlığını yürüten Emrah Dönmez ile Ankara"daki (kendisinin de kurucusu olduğu) "25+ sinema-video atölyesi" üyeleri, tam destek verdikleri girişime filmleriyle de katılıyorlar.
     <br>
      <br>
       "Türkiye"de ve belki de dünyada uygulama biçimiyle ilk ve tek proje. Bütünüyle internetten yürütülüyor" diyorlar. 2-6 Ağustos tarihleri arasında, Bahçeşehir Belediyesi"nin yardımlarıyla organize edilen ve 4 gün süren "Barış İçin Sinema Kampı"nda İstanbul ve Ankara"dan katılımcılar, fikirleri ve birikimleriyle bir araya geldiler. Geceli gündüzlü çalışarak birbirlerine fikir ve senaryo aşamasında, sette ve kurguda yardım ettiler. Kamp süresince yaklaşık 20 film ürettiler. Barış adına oluşturulmuş bir platformda her birey kendi hünerini sergiledi; müzikten animasyona dek her nevi ihtiyaç kampa iştirak etmiş katılımcılarca kotarıldı.
       <br>
        <br>
         Yedinci sanatı barış adına yaptıkları "eylem"de esas özne olarak kullanırken, eğlenceli ve samimi bir paylaşım yaşadıklarını anlatıyor Gürşat Özdamar: "Barış biraz da böyle bir şey. Bu kamp ile, önyargılarımız olmadan, filmleri kolektif olarak üreterek-sunarak, kalın kalın tanımlamalara ihtiyaç duymadan, barışın bir ütopya olmadığını küçük bir yaşam birliğinde de olsa gördük."
         <br/>
         <br/>
         Sinemanın bu girişim içerisinde nerede durduğu hususunda, Özdamar; "Sinema bir yandan araç; çünkü toplumsal refleksimizi ortaya koymamız, duruşumuzun altını çizmemiz için seçtiğimiz yoldu. Öte yandan amaç; çünkü sinema sanatı adına özendirici ve arkasında durabileceğimiz bir deneyim oldu" diyor.
         <br/>
         <br/>
         Proje için katılımlar sona erdi ve ellerinde altmışı geçkin film var. Şu sıralar filmlerin düzenlenmesi ve son kurgusuyla uğraşıyorlar. Sayı şimdilik 100"ü bulamamışsa da, filmi 1 Eylül"de Türkiye"de gösterecekleri mekanlar şunlar: Barış Manço Kültür Merkezi, Bahçeşehir Amfi Tiyatrosu, Ankara Kavaklıdere Sineması, Ankara Çağdaş Sanatlar Merkezi ve hâlâ görüşmeleri süren Diyarbakır Sanat Merkezi.
         <br/>
         <br/>
         Kıbrıs"ın iki yakası, Fransa, Hindistan, Yunanistan, Pakistan, Almanya, Norveç, Kanada, Japonya, Amerika, İngiltere, Filipinler, Portekiz ve Kore"deki barış temsilcileri ve sinemacılar gerek film göndererek, gerekse 1 Eylül"de filmi ülkelerinde göstermek için iletişime geçerek projeye katılım ve destekte bulunuyorlar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 978 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2884), [web.archive.org (arşiv bağlantısı)](http://web.archive.org/web/20050130173518/http://www.aksiyon.com.tr:80/yazdir.php?id=2884)
