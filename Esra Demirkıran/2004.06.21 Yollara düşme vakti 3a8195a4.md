# Yollara düşme vakti

*Esra Demirkıran 2004.06.21*

<div>
 <p>
  <font>
   "Hayatlarını Bir Bavula Sığdıran İnsanların Destanı" sloganıyla geçtiğimiz ay  Almanya"da prömiyeri yapılan Işık Süvarileri, ANSE  (Ankara Sanat Evi)  tiyatrocularının  sergilediği bir oyun.
   <br/>
   <br/>
   Işık: Cisimleri görmeyi, renkleri ayırt etmeyi sağlayan fiziksel enerji, erke, ziya, nur, şavk; yol gösteren, aydınlatan kimse, düşünce, eser" Süvari: Atlı asker"
   <br>
    <br>
     Işık bir kez yola düştü mü, en seri süvariye parmak ısırtacak denli emin ilerler yolunda. Hedefini bilir. Kaynağından çıkıp "aydınlatacağı" yere yolculuğu esnasında kimsenin ve hiçbir şeyin önüne çıkmasına izin vermez. Aklına koymuştur bir kere, zifiri karanlıklara ışığını taşıyacaktır. Kaynağıyla bağlantısını hiç koparmayacaktır. Bir kez koptu mu o bağlantı, ne ışığın ışıklığı kalır, ne de aydınlık" Ahmet, Anadolu"nun küçük bir köyünde yetişmiş, üniversite için büyük şehre gitmiş bir öğretmen adayıdır. Annesi ve kalbini ona emanet etmiş Dilara, Ahmet"in dönüş gününü beklemektedirler. Ahmet üniversite eğitimi boyunca başarılı, kararlı, sevecen ve dindar bir öğrenci olarak çevresinin sevgisini kazanmıştır. Yine öğrenimi esnasında tanıştığı "ağabey"leriyle beraber yaşamış, onlardan birçok şey öğrenmiştir. Ahmet öğretmenliği Akasya"da yapacaktır. Orada yardımlarla bir okul kurup, anayurttaki Türklerle kucaklaşacaktır. Akasya"daki ihtiyarların "Bir gün gelecekler!" yakarışlarını hayata geçirecektir. Peki Ahmet bu bahsi anasına nasıl açacaktır? Kilometrelerce uzağa, dağların ardına gideceğini ona nasıl kabul ettirecektir?
     <br>
      <br>
       Dünya Radyo bünyesinde kurulan ANSE, son oyunu "Işık Süvarileri" ile mayıs ayında Almanya"nın Dusseldorf kentinde gerçekleştirdikleri galadan bu yana Ankara-Almanya arası mekik dokuyarak her gece sahne alıyor. Hafta içi Ankara"da, hafta sonları Almanya"da izleyiciyle buluşan Işık Süvarileri, Gazeteciler ve Yazarlar Vakfı Başkanı Harun Tokak"ın hikayesinden sahneye uyarlanmış. Oyun, Ahmet öğretmenin Akasya"ya öğretmen olarak gitmesini anlatıyor. Orta Asya"da ilk Türk okullarının kuruluşunu, Türkiye"den "hizmet" için giden öğretmen ve iş adamlarının yaşadıkları güçlükleri ve yardımlaşmayı esas alıyor.
       <br>
        <br>
         "Hayatını bir bavula sığdıran insanların destanı" sloganıyla sunulan iki perdelik Işık Süvarileri, bir yıllık çalışmanın ürünü. Hem Ankara"da hem Almanya"da sergilendiği salonları dolduruyor, her gece ayakta alkışlanıyor. Işık Süvarileri"ne, "Yaşanmış olayların sahneye uyarlanmış hali" demek daha isabetli. Yetenekli genç oyuncuları barındıran Işık Süvarileri"nde Murat Yılancı, yönetmen ve başrol oyuncusu Serkan Öztürk, Sibel Öztürk, Vural Arısoy, Savaş Bayındır, Hasan Işık, Gökhan Taze, Begüm Arısoy, Meryem Yavuz, Elvan Dülgeroğlu, Kezban Türkan gibi ANSE bünyesindeki tiyatrocular rol alıyor.
         <br/>
         <br/>
         Oyun esnasında izleyici zaman zaman mutlu, zaman zaman hüzünlü ve gergin anlara tanık oluyor. Bir rüya anının ışık oyunları ve çarpıcı oyunculukla sahnede vücut bulduğu an ise zihinlerdeki yerini uzun süre terk etmeyeceğe benziyor. Oyun iki perdeden oluşsa da bölüm bölüm ilerliyor. Beş saniyelik karartılar esnasında, katlanabilir malzeme kullanıyor olmalarından ötürü dekor çabucak değiştirilebiliyor. Yıllardır yaşanan bir öykünün tiyatro ve müzikle hemhali Işık Süvarileri"  Ankara"da her gün izleyenlerle buluşuyorlar. Amaçları başta Orta Asya, Avrupa ve Amerika olmak üzere oyunu 1000 kez dünyanın dörtbir yanında sahnelemek. Salonda izleyenler ve oyuncular arasında oluşan duygusal ortamda bulunmak isterseniz perde sizi bekliyor. Oyun bitimindeki türküde dedikleri gibi: "Bilmeyenler bilsin bizi / Bilenlere selam olsun""
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1467 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11610), [web.archive.org (arşiv bağlantısı)](http://web.archive.org/web/20060103160209/http://aksiyon.com.tr:80/yazdir.php?id=11610)
