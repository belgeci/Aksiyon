# Devlet aklını kaçırdı

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20050113150226im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050113150226im_/http://www.aksiyon.com.tr/resim/455/32.jpg" vspace="5"/>
  </p>
 </font>
 <font class="content">
  Vakıf üniversitesi olgusu ilk olarak 1984"te kurulan ve oldukça başarılı olan Bilkent"le başladı. Bugünkü manzara ise basit bir özel girişim olgusunun çok ötesinde; ünlü hocaları ile cazibe merkezi haline gelen 23 vakıf üniversitesine karşılık en iyi öğretim görevlilerini elinde tutamaz hale gelen "büyük" devlet üniversiteleri sözkonusu.
  <br>
   YÖK"ün ıslahıyla ilgili "Yasa tasarısı taslağı" çerçevesinde sürgit devam eden tartışmaların neticesini kestirmek zor; fakat neticesi az çok belli olan bir şey var: Devlet üniversitelerinde yaşanan geri dönülemez eriyiş. Artık ne Boğaziçi, ne ODTÜ, ne Ankara, ne İstanbul, ne Hacettepe, ne de Marmara gibi devlet üniversitelerinde hiçbir şey eskisi gibi değil. Tam anlamıyla "Vakıf icat edildi, devlet üniversitesinde huzur bozuldu" hikâyesi...
  </br>
 </font>
 <br/>
 <p>
  <font class="content">
   İster devlet üniversitelerinden vakıf üniversitelerine transfer deyin, ister eğitimin özelleştirilmesi, devlet üniversitelerinin içinin boşalması veya özel eğitimin teşviki... Gelinen nokta şu; sadece Marmara Üniversitesi"nden Yeditepe Üniversitesi"ne geçen öğretim üyesi sayısı 386.
   <br>
    Üniversitelerimizde içten içe gelişen, büyüyen ve birkaç yıl sonra İstanbul ve Ankara"daki üniversiteleri eğitim kalitesinden hep şikayet ededurduğumuz Anadolu"daki üniversitelerden farksızlaştıracak bir süreçle karşı karşıyayız. Sadece İstanbul"da 16 vakıf üniversitesinin var olduğunu ve bunların azımsanmayacak yatırımlarla eğitim sektörüne girdiğini hesaba kattığımızda, kısa bir süre sonra anlı şanlı üniversitelerin "içinde" yeller eseceği kesin. Çünkü devlet üniversitelerinde yetişmiş, aynı sıralarda profesör, doçent gibi unvanlar almış kıdemli hocalar, yıllarını harcadıkları eğitim kurumlarından çeşitli sebeplerle bir bir ayrılıyorlar. Tecrübelerini ve en verimli dönemlerini bu yeni fakültelerin hizmetine sunuyorlar. Yukarıda Marmara Üniversitesi ile ilgili verilen sayı; İstanbul Üniversitesi, ODTÜ ve Boğaziçi gibi Türkiye"nin saygın üniversiteleri için de geçerli. Görüştüğümüz üniversite yöneticileri içinde ODTÜ Rektörü"nün feryadı, transfer furyasının kaliteli eğitimin kalesi olan devlet üniversitelerini vurduğunu gösteriyor.
    <br>
     Kimi öğretim üyelerinin devlet eliyle yapıldığını iddia ettiği bu tasfiye süreci hâlâ devam etmekte ve çok yakında nihayete erecek. Bazı öğretim görevlileri bu sürecin artık tamamlandığını, kamu yüksek okullarının tamamen niteliksizleşmeye terk edileceğini söylerken, bazıları da bu kadar karamsar olmamak ve olayı haddinden fazla büyütmemek gerektiğini dile getiriyor. Öğretim görevlilerinin kaymak tabakasına sahip olmaya başlayan 23 vakıf üniversitesindeki öğrenci sayısı, 53 kamu üniversitesinin üçte biri kadar. "İyi hoca öğrenciyi çeker" mantalitesi tüm hızıyla işliyor.
     <br>
      Kamudan bu toplu kaçışa öğretim üyeleri cephesinden baktığınızda, haklı pekçok gerekçe bulabilirsiniz. Transfer kurumunun işleyişine bakılırsa, hocaların devlet üniversitelerinden ayrılışını tek bir nedene bağlamak mümkün değil. Birçok öğretim görevlisinin ağzından, sözbirliği etmişlercesine şu gerekçe çıkıyor: "Demokratik ve özgür ortam arayışı." Akademisyen Edward Said örneğinden hareketle bu konuda şöyle bir sonuca da varılabilir: Columbia Üniversitesi"nden dilbilimci Said, Filistinli militanlarla beraber İsrail tanklarını taşlarken fotoğraflanır. Bunun üzerine ABD yetkilileri, üniversiteden hoca hakkında soruşturma açılmasını ve görevine son verilmesini talep ederler. Üniversite rektörü ise tam bir dirayet göstererek Said"in arkasında yer alır. Bizde ise iktidarla siyasi bir hesaplaşma yoksa, özgürlüklerin korunmasıyla ilgili radikal bir mücadele görmek oldukça zor. Çünkü Türkiye"de öğretim görevlileri devlet yöneticilerinin değil, üniversite yönetiminin güç gösterisiyle karşı karşıya. Kanunla rektörlüklere verilen üstün yetkiler, öğretim elemanının üniversite ile bağlarını koparmış, güvensizlik ortamı yaratmış durumda. Bu, YÖK"le birlikte ortadan kalkan "otokontrol" sistemi ve "kıdeme itibar anlayışı"yla doğrudan ilintili. YÖK sisteminin rektörleri, elde ettikleri olağanüstü yetkilerle demokratik işleyişi aksatıp, öğretim görevlilerinin sicillerini sübjektif nedenlerle karalayabiliyorlar. Hatta disiplin yönetmeliği kullanılarak hocalar yerlerinden sürgün edilebiliyor. Mesela, birçok değerli hocasını kaybeden İstanbul Üniversitesi, kendi kendini tasfiye sürecinin açık ve seçik bir örneği"
      <br/>
      Vakıf üniversitesi kurma girişimlerinin "özgürlük" arayışı paralelinde geliştiği görülüyor. Bilgi Üniversitesi kurucuları arasında bulunan İstanbul Üniversitesi İktisadi ve İdari Bilimler Fakültesi öğretim üyesi Prof. Dr. Toktamış Ateş kendi çevresinde işleyen bu süreci şöyle anlatıyor: "Gülten Kazgan, Uğur Alacakaptan gibi çok değerli hocalarımız Bilgi kurulurken katkıda bulundular. İkinci olarak, emekliliğini almış hocalarımız dışarıda dolaşıyordu. Asaf Savaş Akat, İlter Turan, Mete Tunçay gibi öğretim üyelerini tekrar akademik hayata çektik. Üniversitelerden aldığımız bazı hocalar, rektörlüğün ek ders olarak vakıf üniversitelerine gitmelerine izin vermemeleri nedeniyle istifa edip Bilgi"nin kadrosuna girdiler. Bunlar hem haftada 6-7 saat ders verir, hem de buradaki işlerine devam ederek bütçelerini dengeleyebilirlerdi. Ben kan kaybına neden olacak şekilde bir geçiş olduğunu düşünmüyorum" diyor. Toktamış Hoca ayrıca, vakıf üniversitelerine öğretim üyesi geçişine birtakım sınırlamalar getirilmesi gerektiğini, aslolanın devletin üniversitesi olduğunu vurguluyor ve "Öğrencim ihtiyacı olduğunda beni vakıf üniversitesine gelip aramamalıdır. Bu etik sorun da göz ardı edilmemelidir" diye ekliyor.
      <br/>
      İstanbul Üniversitesi Hukuk Fakültesi"nden Galatasaray Üniversitesi"ne, sonra da Bilgi Üniversitesi"ne geçen Prof. Dr. Niyazi Öktem ise geçiş sebeplerinin keyfi olmadığını aktarıyor ve YÖK"ün anti-demokratikliğinden yakınıyor: "YÖK rektörlere büyük yetki veriyor. İstanbul Üniversitesi"nde de durum böyleydi. Bir öğretim görevlisine izin veriliyor, diğerine verilmiyor ve hiçbir gerekçe gösterilmiyordu. Rektörün düşüncesine ters düşüldüğü zaman kovuşturmalar açılıyordu. Özgür davranış yok. Vakıf üniversitelerinde daha özgür bir eğilim mevcut. Liberal düşünceli insanlar var. Ben de devlette yetiştim; ama biz keyfi geçmedik." Prof. Dr. Cemal Bali Akal, Prof. Dr. Uğur Alacakaptan, Prof. Dr. Belgin Erdoğmuş, Doç. Turgut Tahranlı, Prof. Dr. Cumhur Özakman ve Prof. Dr. İlhan Ulusan... Bu isimler, İstanbul Üniversitesi Hukuk Fakültesi"nden Bilgi Üniversitesi"ne geçen öğretim üyelerinden sadece birkaçı.
      <br/>
      Part-time hadisesi"
      <br/>
      Sessiz ama derinden geçişlerin başta gelen sebeplerinden biri de "ekonomik" durum. Devlet üniversitesinde çok düşük kazanca talim eden hocalar, vakıf üniversitelerinde üç dört kat daha fazla maaş alabiliyor. Ancak burada da çalışma saatleri artıyor ve daha çok yorulabiliyorlar. Vakıf üniversitesine kademeli olarak geçişi sağlayan "part-time öğretim görevlisi olma" durumu, kademeli geçişin ilk ayağı. Her iki tarafta da ders veren hoca, "Doğduğun değil doyduğun yer yurdundur" özdeyişinde olduğu gibi geçimini sağlamasına imkan veren kurumu tercih ediyor. Ayrıca tam zamanlı çalışanların yanında yarı zamanlı olarak fakültelere ders vermeye giden hocaların ne kadar verimli olduğu tartışma konusu.
      <br/>
      Türkiye, kişi başına 142 dolarla en az eğitim harcaması yapan ülkeler arasında 5. sırada yer alıyor. 109 ülke içinde 105. sıradayız. Araştırma amacıyla öğretim görevlilerine ayrılan paralar 100-150 dolarlarda seyrederken, yurt dışında 650 dolar civarında. Şu an vakıf üniversitelerinde öğretim görevlileri bütçe sıkıntısı çekmeden araştırma yapabiliyor. Yönetimler de onları ellerinde tutmak ve verimlerini artırmak amacıyla birçok imkan sunuyor. Vakıf üniversiteleri sadece üst akademik kadrolarda değil, akademik hayata yeni başlayan yetenekli gençler arasında da tercih konusu. Devlet üniversitesinde kalmayı seçen hocaların en büyük şikayeti, yeni başlayanlara çok düşük ücretlerin verilmesi. Bu da gençlerin "özel"e kaymasına yol açıyor. Dolayısıyla "kamudaki akademisyen", istikbalini ya yurt dışında ya da pıtrak gibi çoğalan vakıf üniversitelerinde arıyor. Devlet üniversitelerinde kalanlara çok zor şartlar altında görevini yapmakta olan idealist akademisyenler gözüyle bakılıyor; fakat ne vatansever ne de idealist sıfatı günümüzde "karın" doyuruyor. Türkiye"nin en iyi devlet üniversitesi olarak bilinen Boğaziçi bu süreçten en az etkilenen kurum olmakla birlikte, bu üniversitenin de her bölümden değerli hocalarını özele kaptırdığı bir gerçek. Boğaziçi Üniversitesi Tarih Bölümü öğretim üyesi Doç. Dr. Günhan Danışman, durumu devlet üniversitelerinin içinin boşaltılması operasyonu olarak görüyor ve haksız rekabet yapıldığı gerekçesiyle Rekabet Kurulu"nu göreve davet ediyor. Çünkü üç-dört kat az ücret alan devlet üniversitesindeki öğretim üyesine haksızlık yapılmaktadır. "Ya bizim ücretleri artırsınlar ya da onlarınkini düşürsünler" diyor. "Özel"e geçen kendisine emek veren üniversiteyi bırakmanın vicdan azabını yaşarken, kalan da piyasanın getirdiği yük altında eziliyor. Danışman, yaşanmış bir örnekten hareketle, 750 milyon alan bir yardımcı doçentin "özel"e geçtiğini, evli ve çocuğu olduğundan maddi açıdan başka çaresi olmadığını söylüyor. Anlaşılan akademisyenler için kalmak kadar gitmek de zor.
      <br/>
      Yaş haddi meselesi"
      <br/>
      Vakıf üniversitelerinin kurulması aşamasında, 67 yaşını doldurup emekli olan ya da erken emekli olarak kurucu öğretim üyesi olarak vakıf üniversitelerine geçen hocaları genç ve başarılı akademisyenler izledi. Erken emekli olanlar için "Zaten emekliliği gelmiş, ayrılmasında üniversitenin bir kaybı olmaz" denilmesi bir yanılgı sadece. Özellikle erken emekli olanlar, akademik hayatlarında öğrencilere en yüksek katkı sağlayabilecekleri bir dönemde müreffeh bir hayata kavuşmakla birlikte birikimlerini "özel"in sunduğu imkanlar çerçevesinde değerlendirebiliyorlar.
      <br/>
      Parayı veren hocayı alır"
      <br/>
      Sadece İstanbul"da kurulan 16 vakıf üniversitesi, bir kısmı yetersiz olmakla birlikte devlet üniversitesinin çok üstünde imkanlarla akademik hayat vadeden üniversiteler. Devlet üniversitelerinin imkansızlıkları ile "özel"in imkanlarını bütçe, dolayısıyla "sermaye" belirliyor. Pek çok protestoya sahne olan 2002"deki harç zamları, bütçeden istediğini alamayan devlet üniversitelerinin kaynak olarak öğrenciye yönelmesinden başka bir şey değildi. Bu, devletin eğitim yükünü omuzlarında taşıyamadığının ve göreceli olarak eğitimin "parasız" yapılamayacağının bir göstergesiydi. Rektörlerden bazıları kaynak sorunlarından yakınarak öğrencilerin cebine el atma taraftarı oldular. Bu durum liberal bakışla sol bakışın yeniden karşı karşıya gelmesiydi. Bir tarafta koşulsuz olarak eğitime ve yaşama dair beklentilerini devlete dayayan sol görüş ve sıkı gösteriler; diğer tarafta piyasanın gerekleri doğrultusunda serbest dolaşımın ve rekabet ortamının sağlanmasını, dolayısıyla "özel"i savunan liberal bakış. Fakat özel üniversite gerçeği bu tartışmanın ötesinde bir yer buldu kendine; en medyatik üniversite olarak adını duyuran Bilgi Üniversitesi, sol tandanslı hocaların öncülüğünde kurulmuştu. Her ne kadar söylemlerde sol-liberal karşıtlığı ortaya çıksa da, muhafazakar kesimden sol-liberal tayfaya kadar herkes vakıf üniversitesi gerçeğini kabul etmiş durumda.
      <br/>
      Kanunen vakıf üniversitesi dense de, kamuoyunda paralı eğitim vermelerinden dolayı "özel" kelimesiyle de anılıyorlar. Konuşmalarımızda, vakıf üniversitesi yöneticilerinin böyle anılmak istemedikleri intibaını edindik.
      <br/>
      Üç büyük il dışındaki devlet üniversiteleri, özel üniversite rüzgarından bir nebze uzakta hayat sürmekte. Yani üç büyük il dışındaki devlet üniversitelerinin şimdilik "özel"le imtihanı yok, ama bu hiç olmayacak anlamına gelmiyor. Özel üniversitelerin Anadolu"da yayılma hızı başdöndürücü çünkü.
      <br/>
      Bugün vakıf üniversitelerinde 8-23 öğrenciye bir öğretim elemanı düşerken, devlet üniversitelerinde bu rakam 300"leri aşmakta. Öğretim elemanı yoksunluğumuzun başlıca nedenlerinden biri ise, bu topraklarda öğretim elemanı yetiştiremiyor olmamız. Kendi elindeki iyi öğretim görevlisini özele kaptırmasıyla devlet üniversitesindeki akademik yoksulluk gittikçe büyüyor. "Az ile kanaate alıştırılmış" hocalar ise yeni yetişen parlak akademisyenleri kamuda kalmaya ikna edemiyorlar. Devlet, özel üniversiteleri teşvik etmek ve eğitim yükünü dağıtmak için her yıl bu kurumlara bütçeden pay ayırıyor. Bunu olumlu bulanlar kadar, özel üniversitelere ayrılan payın niye zaten zor durumda olan devlet üniversitelerine aktarılmadığını soranlar da var.
      <br/>
      Bir profesör 30-35 yılda yetişiyor...
      <br/>
      Yukarıda zikredilen tüm bu nedenlerden dolayı, gerek devlet sektöründen özel sektöre, gerekse ülke dışına "beyin göçü" yaşıyoruz. Gidenler geri gelmiyor, gelen akademisyen devlette kalmak istemiyor. Üniversite Öğretim Üyeleri Derneği Başkanı Kadir Erdin, kamudan özele geçiş erozyonunun tamamlandığı görüşünde olanlardan: "Bence, şu an gelinen noktada öğretim görevlilerinin vakıf üniversitelerine aktarımı büyük ölçüde tamamlanmıştır. Bundan sonra büyük bir aktarım olmaz. Zaten kamu üniversitelerindeki en değerli, yeri doldurulmaz kişileri kaybettik. Bazı kamu üniversitelerinde bölüm başkanları vardır. Onlar bel kemiğini oluşturur. Ve kamu üniversitelerinde çoğu bel kemiği olan öğretim görevlileri kaybedilmiştir. Bir profesörün yetişmesi için en az 30-35 yıl gerekiyor. Hayatta maddi şeylerin telafisi vardır; paran varsa altından kalkarsın. Ama bir değerli öğretim görevlisinin kaybedilmesinin telafisi yoktur. Bunun geri dönüşü olmaz. Öğretim görevlileri kırılgan insanlardır. Bir kere ipler kopmuştur ve kaybedilen öğretim görevlilerinin yerinin doldurulması çok güçtür." Erdin, vakıf üniversitelerinin en önemli katkısının eğitim ve bilim alanında rekabet ortamı oluşturmak olduğunu söylüyor: "Mesela kamu üniversitelerinde aylarca-yıllarca araştırma yapma, proje üretme, kimse sana "Neden üretmiyorsun?" demez. Kendin istersen, imkanlar sınırlı olarak verilse de yaparsın. Vakıf üniversitelerinde ise sürekli araştırmalar yapılıyor, projeler üretiliyor. Bu anlamda çok aktifler. Bu da bilim insanını çeken bir unsurdur."
      <br/>
      Aslında görüşlerini aldığımız akademisyenlerin çoğu, -ki bunlara rektör ve dekan düzeyindeki öğretim üyeleri de dahil- hallerinden memnunlar... Paralı eğitimi, vakıf üniversitelerini destekliyor, bunun rekabet ortamı yaratacağını, ilerlemeyi sağlayacağını söylüyorlar. Ekonomik nedenlerin üstüne, sistemin "ayrılmaya" zorlayışı eklenince geçişler "kaçınılmaz" oluyor. Bazı hocalar ise durumlarını, devlet üniversitelerinin sosyal bilimler alanında kaliteli öğrenci yetiştirememesi gibi ilginç nedenlere bağlıyorlar.
      <br/>
      Kadir Erdin"in aksine, Kültür Üniversitesi Fen-Edebiyat Fakültesi Dekanı Latif Topaktaş kamu üniversitelerinin içinin boşaltılmadığını düşünüyor: "Kesinlikle doğru değil, katılmıyorum. Vakıf üniversitelerine tepki oluşturmak için ileri sürülmüş. Kamu üniversitelerinde bu noktada en çok kayıp veren İstanbul Üniversitesi oldu; ama İstanbul Üniversitesi"nin içinden bugün beş tane üniversiteye yetecek kadar öğretim görevlisi çıkar. Vakıf üniversiteleri verdikleri ücret karşılığında en başarılı insanları bünyesine katmıştır. Bu geçişi yapamayan insanların, yani "tercih edilmeyen kişilerin" de yorumlarının ortalığı bulandırdığını düşünüyorum. Kamu üniversiteleri bir alanda 150-200 mezun verirken, özel üniversiteler 25-30 mezun veriyor. Fakat kaliteli mezunu veren vakıf üniversiteleridir. Zaten çalışma hayatında da onlar daha başarılı, daha tercih edilen insanlar oluyor. Bu da atlanamayacak bir gerçek." Eğitim maliyetinin en yüksek olduğu tıp fakültelerinde vakıf"a geçiş, diğer fakültelerde olduğu gibi hızlı olmuyor. Cerrahpaşa Tıp Fakültesi öğretim üyesi Prof. Dr. Aydın Barlas, vakıf üniversitelerinin açtığı tıp fakültelerinin henüz yeni olduğunu, desteklenmesi gerektiğini, kendilerinin de bunu yaptığını söylüyor.
      <br/>
      Bilim adamı olmanın farkına varmak...
      <br/>
      Genelde sosyal bilimler ve fen-edebiyat alanında bölümler açan vakıf üniversiteleri, tıp ve mühendislik gibi organize altyapı gerektiren bölümlere daha az ağırlık veriyorlar. Sosyal bilimlerde öğretim görevlisi geçişi çokken, teknik bilimlerde bu oran daha az... Fakat vakıf üniversitelerinin sürekli büyümesi ve çoğalması, teknik bölümlerin de bu rüzgara kapılmasına yol açacak. Bir zaman sonra politize edilmeye ve kadrolaşmaya savaş açan yüksek öğretim yetkilileri, kamu üniversitelerinde kadrolaşacak hoca bile bulamayacaklar. Ortalıkta dolaşan bu teoriyi destekleyenler kadar desteklemeyenler de var. Doğuş Üniversitesi Mühendislik Fakültesi Dekan Yardımcısı Doç. Dr. Ahmet Cerenoğlu, konuya mühendislik eğitimi açısından da bakış kazandırarak görüşlerini bildiriyor: "Kamu öğretim görevlilerinin çoğu ya emeklidir ya da emekliliğine az kalmıştır. Ben kamu üniversitelerinin içinin boşaltıldığını düşünmüyorum. Bir çoğu emekli zaten. Benim geçişim ise tamamen ekonomikti. Bir de daha iyi akademik kariyer yapmak istiyordum. Vakıf üniversitelerinin sağladığı imkanlar çok iyi. Burada bilim insanı olduğunuzun farkına varıyorsunuz." Vakıf üniversitesinde öğrencilerle birebir ilgilenebildiklerini söyleyen Cerenoğlu, kamu üniversitelerinin başıboşluğuna dikkat çekiyor ve şöyle diyor: "Vakıf üniversitelerinde bir gün sebepsiz olarak dersleri iptal etsen hakkında tutanak tutulur. Ama kamu üniversitesinde derse girmesen kimse bir şey demez. Ya da hastalık sebebiyle 6 ay izin al, yine maaşını alırsın." Mühendislik eğitiminin devlet üniversitelerinde kitabi bilgiler üzerinden verildiğini ve pratiğe yer ayrılmadığını da belirtiyor: "Öğrenciler, bir fabrikada iş başına geçtiğinde makineleri tanımıyor, teknoloji onların bilgilerine göre çok ilerlemiş oluyor. Ama vakıf üniversitesinde aynı alandan mezun bir kişi pratiğe dayalı eğitim verildiği için iş hayatında çok daha başarılı oluyor. Çünkü öğrenim tamamen ihtiyaçlar etrafında örülüyor. Özel sektöre de böylece katkı sağlamış oluyoruz."
      <br/>
      ODTÜ Rektörü Ural Akbulut ise öğretim görevlilerinin geçişinden oldukça mustarip ve çaresiz durumda. Bilkent Üniversitesi"nin ODTÜ"den TÜBİTAK ve Sedat Simavi ödüllü öğretim görevlilerini aldığını söylüyor: "Atılım Üniversitesi bizden 7 hocamızı aldı. Bilkent Üniversitesi"ni uyardık ve öğretim üyelerinizi kendi bünyenizde yetiştirin dedik. Onlar aramızda yaptığımız anlaşmalar sonucu genç hocalarımızı almamaya söz verdiler. Vakıf üniversiteleri, öğretim elemanını 45-50 yaşlarında erken emekli ettiriyorlar ve devlete masraf yüklüyorlar. Bu yaklaşımlar yanlış." Rektör, vakıf üniversitelerine daha fazla yardım yapıldığından yakınırken şunları söylüyor: "Vakıf üniversiteleri işlerine geldiği takdirde kendilerini kamuya eş değer görüyor, gelmediğinde görmüyor. Devlet ihale kanununun dışında ihale yapıyorlar; aldıkları paraları kendi vakıflarının ihalelerine aksettiriyor ve hesap vermiyorlar. Devletten yüklü paralar gidiyor. Neredeyse şirketlerine vakıf kurup devletten para almak için üniversite açıyorlar. Yalnız Koç ve Sabancı gibi eğitimi ciddiye alan vakıf üniversitelerini bunlardan hariç tutuyorum. Biz ise doğalgaz borcumuzu bile ödemekte zorlanıyoruz. Bu adaletsizlik değil midir?"
      <br/>
      Kamudan vakıf-özel üniversitelere geçişi önleyecek, her iki tarafın ve YÖK"ün de desteklediği ortak bir çözüm var aslında. Bu da, karşılıklı geçişken eğitim yapısının sağlanması. Çözüm, geçişlerin engellenmesinin yanında eğitimde kalitenin yükseltilmesini beraberinde getirebilir. Böylece vakıf üniversiteleri öğretim görevlisi transfer etmek yerine devlet üniversitelerinin sağlam alt yapısıyla birikiminden "belirli oranda" faydalanacak. Devlet üniversiteleri ise vakıf üniversitelerinin teknik ve maddi imkanlarından ihtiyaç mukabilinde yararlanacak.
      <br/>
      Devlet üniversitelerinin "tabela" üniversitelerine dönmesini engellemek bu aşamadan sonra mümkün mü? Devletçilik "için" değil belki; ama geleceğe ümitle bakacak iyi eğitim almış gençlerin yetişmesi için acilen cevabı verilmesi gereken bir soru olduğu kesin. VAKIF ÜNİVERSİTELERİ
      <br/>
      <br/>
      İSTANBUL: Bahçeşehir, İstanbul Bilgi, Beykent, İstanbul Ticarit, Doguş, Fatih, Haliç, Kadir Has, Koç, Kültür, Sabancı, Yeditepe, Işık, Maltepe, Okan
      <br/>
      ANKARA: Atılım, Başkent, Bilkent, Çankaya, Ufuk
      <br/>
      İZMİR: İzmir Ekonomi, Yaşar
      <br/>
      <br/>
      <br/>
      KAMU VE VAKIF ÜNİVERSİTELERİNİN KARŞILAŞTIRILMASI:
      <br/>
      <br/>
      *Vakıf üniversitelerinde kamu üniversitelerinde alınan ücretlerin 1.75 katı alınıyor. Bu ücret öğretim görevlisinin araştırma, proje ve ders performanslarına göre 4 katına kadar çıkabiliyor.
      <br/>
      *Vakıf üniversitelerinde pratiğe dayalı eğitim yoğunluktayken, kamu üniversitelerinde teorik ve kitabi bilgiye dayalı eğitim veriliyor.
      <br/>
      *Vakıf üniversitesinde bir yardımcı doçentin aldığı ücreti kamu üniversitesinde bir profesör alıyor. Vakıf üniversitesi öğrencilerine ve öğretim görevlilerine sınırsız imkan ve araç-gereç sağlıyorken, kamu üniversitelerinde sınırlı, çoğu zaman eksik ve yetersiz olanaklar sunuluyor.
      <br/>
      *Kamu üniversitesinde, bir öğretim görevlisi en az 100-150 kişiye ders anlatırken, vakıf üniversitesinde bu sayı en fazla 25-30 oluyor.
      <br/>
      *Kamu üniversitesinde hocaların çoğu öğrencisini tanımamasına karşın, vakıf üniversitesinde birebir takviye dersler verilebiliyor.
      <br/>
      *Vakıf üniversiteleri, ÖSS"de yüzdelik dilimleri düşük olan öğrencilerin ek derslerle seviyelerini yükseltirken, kamu üniversitelerinin böyle bir sorunu yok.
      <br/>
      *Vakıf üniversiteleri kurucu vakıf ve vakıflar tarafından maddi anlamda desteklenirken, kamu üniversiteleri devletin ayırdığı kısıtlı bütçeyle yetinmek zorunda kalıyor.
      <br/>
      <br/>
      <br/>
      NE DEDİLER?
      <br/>
      <br/>
      Prof. Dr. Şevket Pamuk (B.Ü. Rektör Yardımcısı):
      <br/>
      VAKIF ÜNİVERSİTELERİ BEYİN
      <br/>
      GÖÇÜNÜ ÖNLÜYOR...
      <br/>
      Boğaziçi Üniversitesi bu geçişten çok etkilenmemiştir. Giden öğretim görevlileri sadece yüzde 4 oranındadır ve kişilerin çoğu emekli olup geçmiştir. Bunun nedenini şuna bağlıyorum. Biz öğretim görevlilerine maaşlarının haricinde katkı sağlıyoruz. Araştırma ve projelerinde destek oluyoruz. Yurtdışından gelmiş 50 kadar öğretim üyemiz var. Yeterli olanakları kim sağlarsa kişiler de o kuruma yöneliyor. Bu yüzden bünyemizdeki öğretim üyelerini kaybetmiyoruz. Gelirlerimizi büyük oranda, yaptığımız çalışmalar ve projelerden sağlıyoruz. Yani kendi yağımızla kavruluyoruz. Devlet üniversiteleri imkanlarını genişletmediği sürece gidişler kaçınılmaz olacaktır. Çünkü özeller devletin verdiği maaşın neredeyse 3-4 katını veriyor; çalışma, kendini geliştirme noktasında da sınırsız olanak var. Vakıf üniversitelerinin en büyük yararı eğitim ve araştırma açısından bir rekabet ortamı oluşturmalarıdır. Bu üniversiteler, ÖSS sınavında başarılı olamayıp yurt dışında okuyacak kişilere kendi ülkelerinde okumaları için ortam hazırlıyor. Böylece beyin göçü de engellenmiş oluyor. Türkiye"nin geleceği adına büyük bir katkıdır bu. Kamu üniversitelerinin şu anki durumu 20 yıllık bir sürecin sonucu... Bir anda içleri boşalmış değil. Gerçi kendimi sadece Boğaziçi konusunda konuşmakta haklı görüyorum. Diğerleri konusunda bir şey söylemem doğru olmaz. Bizim üniversitemize vakıf üniversitelerinden gelen öğretim görevlileri var. Aynı şekilde de vakıf üniversitelerine giden öğretim görevlileri var. Bizim araştırma olanaklarımız çok iyi. Vakıf üniversitelerinden de çok iyi olanlar var. Karşılıklı bilgi, araştırma alışverişi oluyor. Bunun kimseye zararı yok. Yararı ise çok fazla. Ben vakıf üniversitelerinin bu noktada da getirisi olduğunu düşünüyorum. Sonuçta varlıkları bir gerçek. Mümkün olduğunca karşılıklı ve en iyiyi yapmak için çalışmalıyız.
      <br/>
      <br/>
      Ahmet Turan Ayhan
      <br/>
      (Fatih Üniversitesi Halkla İlişkiler
      <br/>
      Programı Eski Bölüm Başkanı):
      <br/>
      KAMU "TEORİK", ÖZEL "PRATİK"
      <br/>
      Bir karşılaştırma yapacak olursak; kamu üniversiteleri statükocu, vakıf üniversiteleri ise piyasa koşullarına uygun, medeni ülkeler kriterlerinde, üretken, ilerlemeye dönük insan tipi yetiştiriyor. Fakat bir açmazları var. Vakıf üniversitelerinin çoğu popüler bölümlere ağırlık veriyor. Dil, sanat, edebiyat biraz daha arka planda kalıyor. Bu bölümler de desteklenmeli. Bu noktada kamu üniversitelerinden destek alınmalı. Vakıf üniversitelerinde yetişen öğrenciler "evrensel" ölçütlere göre yetişiyorlar. Eğitimini tamamlamış her öğrenci dünyanın neresine gitse orada çalışıp üretebiliyor. Günümüzde buralardan mezun olan kişiler yurt dışında tercih edilen insanlar oluyorlar. Devlet üniversitesinde ise birkaç üniversite hariç yabancı dil eğitimi iyi verilemiyor ve alınan eğitimin büyük kısmı teorik.
      <br/>
      <br/>
      Prof. Dr. İskender Pala (Kültür Üniversitesi):
      <br/>
      EDEBİYAT LÂYIK OLDUĞU ÖZENİ KAZANDI...
      <br/>
      Konuyu kendi alanım açısından ele alacak olursam, vakıf üniversiteleri ile birlikte edebiyat dalında gelişmeler kaydedildi. Bu fakülteler kurulmadan önce sosyal ve edebi bilimler kısmen bir kenara itilmiş izlenimi veriyordu. Vakıf üniversiteleriyle birlikte bu yargı ortadan kalktı. Çünkü gelişmiş ve sağlam bir altyapıyla hizmet verilmeye başlandı. Ve şu anda Türk Dili ve Edebiyatı en gözde bölümlerden biri... Bu beni mutlu ediyor.
      <br/>
     </br>
    </br>
   </br>
  </font>
 </p>
</div>


## Yorumlar

### Hakkı ALTUN, 30-Ağustos-2003
> SADECE ZENGİNLERMİ OKUSUN: 
> MUHTEREMLER SADECE ZENGİNLERİN OKUMASINIMI İSTİYORSUNUZ  ŞUNA KATILIRIM DEVLET ÜNİVERSİTELERİNE DE  DESTEK VERİRSENİZ ALLAHIN SELAMI ÜZERİNİZE OLSUN

Kaynak: [www.aksiyon.com.tr](http://www.aksiyon.com.tr:80/detay.php?id=2897&yorum_id=1), [web.archive.org (arşiv bağlantısı)](http://web.archive.org/web/20050113150226/http://www.aksiyon.com.tr:80/detay.php?id=2897&yorum_id=1)
