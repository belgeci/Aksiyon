# Özel ders dolarize oldu!

*Şule Altundağ 2004.09.20*

<div bgcolor="#FFFEF6">
 <font>
  <img border="0" height="1" src="/web/20060105091724im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105091724im_/http://www.aksiyon.com.tr/resim/511/50.jpg" vspace="5"/>
  </p>
 </font>
 <font class="content">
  “Özel ders verme” büyük şehirlerde hızla gelişen bir sektör haline geldi. Dolarla ders verenler, büro ve evleri dersliğe çevirenler var. “Özel” öğretmenlere ilgi artarken, “özel ders aldırma modası” bireye indirgenmiş eğitimin son halkası oldu.
 </font>
 <p>
  <font class="content">
   Bir yanda asma köprüyü geçerek okula gitmeye çalışan çocuklar, diğer yanda özel servisi ile evinden alınıp 20 kişilik sınıflarda okuyanlar... Varoş mahallesindeki bir okulda dört kişi ile aynı sırayı paylaşan çocuklar da, özel dersalanlar da aynı öğretim müfredatına tâbi... Aralarındaki tek fark, birinin ‘özel’ şartlarda öğretmenini dinlemesi, diğerinin ise bundan ‘biraz’ mahrum kalması...
   <br>
    <br>
     Yeni bir eğitim ve öğretim yılı daha başladı. Şartlar her öğrenci için adil olmasa da ‘adam olacak’lar erkenden yollara düşüyor. Çocuğunun istikbalini düşünen ebeveynler ise eğitim ve öğretim yolunda hiç bir masraftan kaçınmıyor. Gerektiğinde çocuğuna ‘özel ders’ imkanı bile sağlıyor.
     <br/>
     <br/>
     Bunlardan biri Gülen Doğan. 10 yaşındaki oğlu, özel öğretmenlerden İngilizce ve Kuran- ı Kerim dersleri almış. Çocuğunun, 2 yılda öğrenemediği konuları iki ayda öğrendiğine şahit olmuş Gülen Hanım. “Derslerine branş öğretmeni girmiyordu. Birebir ders daha kalıcı olur diye düşünerek böyle bir girişimde bulunduk” diyor.
     <br/>
     <br/>
     Şüphesiz, Doğan ailesi gibi düşünen velilerin sayısı az değil. Son yıllarda ailelerden gelen talepleri karşılamak amacıyla açılan dershane, okul kursları ve öğrenci etüt merkezleri kişiye özel eğitimin halkalarından sadece birkaçı... Bunlara bir de “özel ders” veren öğretmenleri eklemek lazım. İnternet sitelerinde, sokaklarda ve gazete ilanlarında sıkça rastlanan ve genelde “Boğaziçili, Bilkentli, İTÜ’lü” olan “özel öğretmenler” tarafından veriliyor bu dersler...
     <br/>
     <br/>
     Saati 150 dolara özel ders
     <br/>
     <br/>
     Büyük şehirlerin, özellikle refah seviyesi yüksek semtlerinde çalışan ‘özel öğretmen’in belli bir tanımı yok aslında. Evde itinayla çocuklarınıza ablalık edebilecek üniversiteli kızdan emekli öğretmene, dershane hocasından emekli albaya, akademisyenden mühendise ve burslu okuyan üniversite öğrencisine kadar birçok kişi özel ders verebiliyor. Ayrıca ders verecek kişinin öğretmenlik formasyonu, çocuk psikolojisi, eğitim öğretim teknikleri gibi ayırt edilebileceği bir özelliği de mevzu bahis edilmiyor.
     <br/>
     <br/>
     Ortadaki tek gerçek, arz ve talep dengesinde oluşan ve kendi kriterlerini geliştiren bir yapı olması. Veli için ‘özel öğretmen’in çocuğun dilinden anlaması, sınavları kazandırması ve etkin bir öğretim yöntemi uygulaması yeterli. Öğreten açısından da kafi miktarda bir maddi karşılığının olması...
     <br/>
     <br/>
     Eş dost tavsiyesiyle tanınmak, özel ders verenler için iyi bir referans oluyor. Öğretmenler, rehberlik ve danışmanlık merkezlerinde, evlerde, bürolarda ve internetteki sitelerde toplanarak öğrenciye ulaşıyor. Aralarında dershane tecrübesine sahip, yüksek lisans yapmış, olimpiyat ödüllü, Boğaziçi, ODTÜ, Galatasaray, İTÜ gibi üniversitelere dereceyle girmiş öğrenciler bile var. Kimi ÖSS, LGS veya YDS’de tam net garantisi veriyor. Kimi de hızlı ve etkili öğrenmenin yollarını vadediyor.
     <br/>
     <br/>
     Aralında bu işi kendine meslek edinmişler de yok değil. Farklı öğretim teknikleri, öğrenciyle iletişim biçimleri geliştirmişler. İlköğretim, Anadolu Lisesi hazırlık, ÖSS hazırlık, bilgisayar ve yabancı dil hazırlık gibi branşlaşmalar söz konusu. ÖSS hazırlık ve ilköğretim derslerini bir arada yürütenler de var. Fiyatlar, gidilen semtlere göre farklılık gösterirken, ders ücreti öğretmenin tecrübesiyle doğru orantılı. Ders ücretlerinin saati, 10-200 milyon arası değişiyor. Sektörde isim yapanlardan bazıları saati 150 dolardan 5 kişiye ders vererek günde 750 dolar kazanabiliyor.
     <br/>
     <br/>
     Hem dershane hem özel ders
     <br/>
     <br/>
     İngilizce öğretmeni Talha Doğan, birebir eğitimin zamanla dershanelerin yerini dolduracağı iddiasında. Sebebini de öğrencinin azalmasına, 2-3 kişilik dershanelerin kurulmasına, sınırsız birebir ilgilenme imkanı tanınmasına bağlıyor. Sektörün kabuk değiştirmesi anlamına gelen eğitimde bireyselleşme, Doğan’a göre kaçınılmaz. “Eğitim teknolojileri gelişse de birebir iletişimin verimini hiçbir şey yakalayamıyor” diyor.
     <br/>
     <br/>
     Milli Eğitim Vakfı Lisesi son sınıf öğrencisi Gizem Baysal hem dershaneye gidip hem de özel ders alan öğrencilerden biri. Fizik dersindeki başarısızlığını bir danışmanlık merkezinden faydalanarak çözmüş: “Ben dershaneye de gidiyorum ama anlamakta zorlanıyordum. Özel dersle fizik notum 29’dan 74’e çıktı”. Galatasaray Lisesi’ni kazanan Ayberk Özgür, Özel Şişli Terakki Okulu’ndan mezun. Bilgisayar mühendisi olmak istiyor. Sosyal, fen ve matematik derslerinden özel ders almış. LGS sınavında 503. olmuş.
     <br/>
     <br/>
     Özel derste ‘Boğaziçi’ markası
     <br/>
     <br/>
     Özel ders sektöründe marka olmak çok önemli. Özellikle “Boğaziçi” ismi, bir gelir kapısı haline gelmiş durumda. Bazı öğretmenler, ailelere marka okulların isimlerini vererek itibarlarını yükseltiyor.
     <br/>
     <br/>
     Zonguldak Fen Lisesi mezunu ve Galatasaray Üniversitesi İşletme Bölümü 1. sınıf öğrencisi İlker Öztürk, ailesine katkıda bulunmak için öğretmenlik yapan bir öğrenci. Devlet yurtlarında hazırlanarak üniversiteyi kazanmış. ÖSS’ye yönelik dersler veriyor ve kendini bu alanda yetkin görüyor. Gelir düzeyi yüksek fakat eğitimsiz ailelerin, “Bu çocuğa bir şey öğret ama ne öğretirsen öğret” tarzını hoş bulmuyor. Matematik öğretmeni Bora Aslantürk ise kalite sorununa dikkat çekiyor: “Piyasada doktorundan mühendisine ders veren sayısız kişi var. Aile, kaliteli öğretmeni bulana kadar vaktini ve parasını kaybediyor.”
     <br/>
     <br/>
     Matematik, İngilizce, kimya, fizik, geometri, analitik geometri, en çok rağbet gören dersler arasında. Konya Fen Lisesi’nden mezun. Piri Kaymakçıoğlu, Boğaziçi Üniversitesi Elektrik-Elektronik Mühendisliği ikinci sınıfta okuyor. O da, “En iyi öğretebileceğim şey ÖSS hazırlıktı. İstanbul gibi pahalı bir şehirde yaşıyorsanız, başvuracağınız yollardan biri de özel derstir” diyor.
     <br/>
     <br/>
     Öğretmen olamıyorum; özel ders veririm!
     <br/>
     <br/>
     Fizik öğretmeni Emine Karapınar, başörtüsünden ötürü öğretmenlik yapamıyor. İstanbul Üniversitesi Fizik bölümünü bitiren Karapınar, öğretmenlik formasyonuna da sahip. Başlangıçta arkadaşlarının çocuklarına ders verirken, zamanla öğrenci halkasını genişletmiş. 5 yıldır ders veriyor öğrencilere. “Evde durmak üniversite okumuş bir insan için zordu. Bir şeyler yapmam lazımdı. Ders verdikçe kendime olan güvenim arttı. Bir öğretmen olarak yapabileceklerimi gördüm. Özel ders, sınıf ortamında çocuğu eğitmekten daha zor” diyor.
     <br/>
     <br/>
     Sabancı Üniversitesi’nde mühendislik bölümü öğrencisi Yıldırım Cihangiroğlu, TÜBİTAK bilim yarışmalarına katılmış biri. “Ekonomik getirisini inkar etmiyorum; ama benim için, ders verme isteği ön planda” diyen Cihangiroğlu, şimdilerde kız kardeşini biyoloji olimpiyatına hazırlıyor.
     <br/>
     <br/>
     Destek Eğitim ve Danışmanlık Hizmetleri’nden öğretmen Özlem Aslan da okurken ders vermeye başlayanlardan. Dershane deneyimiyle bilgilerini pekiştirmiş. Bulunduğu dairenin telefonları hiç susmuyor; öğretmenler sürekli özel ders vermek için ona müracaat ediyor. Aslan, “Çocuğun kendine model alabileceği, çalışmış ve başarmış insanlar olarak bizler örneğiz. Ona güvenini kazandırıyoruz” görüşünde. Öğrencinin durumuna göre veliyle konuşarak en uygun öğretmeni seçiyorlar.
     <br/>
     <br/>
     Özel Okullar Birliği karşı
     <br/>
     <br/>
     Eğitim bilimci Osman Sezgin, özel dershane, okullar ve özel derslerin bir arz talep meselesinden doğduğunu söylüyor. “Milli eğitimin yetersiz olduğu yerde diğerleri gelişir. İstismarların dışında özel ders, sosyolojik ve iktisadi bir sonuçtur” diyor. Özel Okullar Birliği Başkanı Rüstem Eyüboğlu ise özel derslere şiddetle karşı... “Özel okula giden bir öğrenci zaten iyi bir eğitim alıyor. Bu okullara avuç dolusu para döküyorlar. Velilere, özel ders aldırmamalarını söylüyoruz. Fakat, önüne geçemiyoruz” diyor.
     <br/>
     <br/>
     Milli Eğitim Bakanlığı’na bağlı devlet okullarında çalışan öğretmenlerin mesai saatleri dışında dershanelerde çalışması veya özel ders vermesi yasak. Yönetmeliğe göre, devlet okullarında çalışan öğretmenlerin başka bir okulda öğretmenlik yapması da... Öğretmenlik formasyonu olmayanların, grup olarak ya da tek başına özel ders vermeleri ise denetlenemiyor.
     <br/>
     <br/>
     Öğrenci etüt merkezleriyle yüz yüze eğitim
     <br/>
     <br/>
     Öğrenci etüt merkezleri, ilköğretim okullarına devam eden öğrencilerin derslerini çalışmalarına, ödevlerini yapmalarına ve sosyal etkinliklerde bulunmalarına yardımcı oluyor. Yurt genelindeki sayıları 114’ü bulan Özel Öğretim Kurslar ve Etüt Eğitim Merkezleri (ÖZ-KUR-DER) Başkanı Hilmi Alpan, velilerin “etüt” kavramını yavaş yavaş tanıdığını söylüyor. Merkezlerde genellikle emekli hocalar veya kaliteli öğretmenler istihdam ediliyor. Öğrenciye birebir rehberlik edililiyor. Disiplinli ve severek çalışması, sosyal olması hedefleniyor. Alpan, aylık 150-225 milyon arasında bir fiyata bu hizmeti verdiklerini belirtiyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15810), [web.archive.org (arşiv bağlantısı)](http://web.archive.org/web/20060105091724/http://www.aksiyon.com.tr:80/detay.php?id=15810)
