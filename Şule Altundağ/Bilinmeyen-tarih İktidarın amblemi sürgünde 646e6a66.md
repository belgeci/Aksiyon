# İktidarın amblemi sürgünde

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20050119035730im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119035730im_/http://www.aksiyon.com.tr/resim/474/26.jpg" vspace="5"/>
  </p>
 </font>
 <font class="content">
  Amblemi ampul olan AK Parti tek başına iktidar olmanın keyfini yaşarken ampul üretimi yapan fabrikalara sürgün yolu göründü. Başta Tekfen olmak üzere Philips ve General Electric gibi şirketler Türkiye"deki fabrikalarını Balkan ülkelerine taşıdı. Vehbi Koç, bir söyleşide şunları söyler: "Sanayi hayatım 1948"de ampul fabrikası ile başlar. Ondan sonra mütemadiyen sanayiye girdik. Memleketin kalkınmasında bizim artık ithalatla yapamayacağımız kanaati hasıl oldu." Koç, 1946 yılında ilk Amerika seyahatine çıkar ve 52 günde yeni dünyayı tanıyarak Türkiye"ye döner.
 </font>
 <br/>
 <p>
  <font class="content">
   Vakit kaybetmeden yabancı sermaye ortaklığına dayanan ilk ampul fabrikasını kurar. Cumhuriyeti takip eden yıllarda Atatürk"ün hedeflediği kalkınma hamlelerini gerçekleştirmeye çalışan bir genç girişimcidir Koç. Ancak Koç Grubu ileriki yıllarda temellerini attığı ampul sektöründen elini eteğini çeker. Ortağı General Electric (GE) üretimini hızla sürdürür. 1963 yılında Tekfen Endüstri ve Ticaret Şirketi yerli sermayeli ilk ampul fabrikasını kurar. Üretim yarı yabancı kaynaklı sermayeden tam yerli sermayeye geçmiştir. Tekfen Ampul, Türkiye pazarının yüzde 35"ine sahip olur. 80"li yılların başında kurulan Philips ise ulusal marka statüsünü kazanacak kadar atak yapmış ve Tekfen"e rakip olmuştur. 1970"de Tekfen"le Philips arasında da bir ortaklık gerçekleşir.
   <br>
    <br>
     Sektörün atakları, ulusal bayramlarda Anadolu"nun çeşitli şehirlerinde ampullerden ve ışıklardan yapılma Atatürk siluetleriyle yükselerek kendini gösterir. Zira aydınlanma, ilerleme ve her alanda kalkınma ülkenin temel hedefleridir.  Genç cumhuriyetimizin aydınlanma sektörüyle barışık olduğu ve ampullerin parladığı yıllar geride kaldı. Çünkü bugün itibarıyle ülkede büyük ölçekli ampul üreticisi bir kuruluş ve fabrika yok. Türkiye"deki üç büyük işletmenin; yani 2000 yılında General Elektric"in, 2002 Haziran"ında Philips"in İzmit Köseköy"deki fabrikasının ve son olarak yılda 50 milyon ampul üreten Tekfen"in İzmit Muallimköy"deki fabrikalarının kapanmasıyla üretim durdu. Şu anda küçük ölçekli işletmeler düzeyindeki üretimlerle yetindiğimiz için rekabet gücümüzü kaybettik. Gerçi 1985"te Adil Üstündağ tarafından kurulan ve AK Parti"ye ismini veren bir de yerli "Akışık Ampul" fabrikası var. Fakat o da otomotiv sektörüne hizmet veren ilk ve tek kuruluş. Akışık Ampul, 1999"da "Düzce Depremi"nde yerle bir olan" fabrikasını ayağa kaldırmış ama teknolojisini yenileyemeyen, dünya ile rekabet edecek gücü olmayan Türk ampul üreticisini kimin yükselteceği şimdilik belli değil.
     <br>
      <br>
       Ne oldu da kapandı?
       <br/>
       <br/>
       Türkiye"deki fabrikaların neden kapandığı sorusu, yukarıda anlatılan koşullar altında cevaplanmayacak kadar zor değil. Sorunu, ampul sanayiine has olmayan genel bir ekonomik sorun olarak değerlendiren Tekfen Genel Müdürü Mehmet Killi, fabrika kapanmadan önce yaptığı konuşmada, "Son on yılda çok büyük üretim merkezleri oluşturuldu. GE, Macaristan"da; Philips ise Polonya"da üretim merkezleri kurdu ve bizim bir yılda ürettiğimizi bir haftada üretir duruma geldi. Biz yel değirmenleriyle savaşamadık" diyerek Türk ampul sanayiinin içinde bulunduğu durumu gözler önüne sermişti. Avrupa ülkelerinde de pazar hakimiyetini elde eden büyük firmalar, örneğin İngiltere"de 5 yerli üreticinin ömrünü bitirmiş.
       <br/>
       <br/>
       Neden Balkan ülkeleri sorusunun cevabı ise üretim maliyetlerindeki düşüklükte gizli. Üretimin ucuza gelmesi üretim merkezi olarak bu bölgeleri cazip kılıyor. Büyük firmalar, dünyanın dört bir yanına hızla ve rahatça ürün satma imkanına kavuşuyor. Bu da çoğunlukla Türkiye gibi gelişmekte olan ülkelerin zararına oluyor. Şu anda Philips İzmit"ten taşıdığı fabrikasını Polonya"da, GE ise Macaristan"da işletiyor. Tekfen, kendi markasıyla Polonya, Almanya ve Tayland"daki fabrikalarda fason üretimler yaparak Türkiye"ye ithal yoluyla ampul getiriyor. GE ve Philips Türkiye"ye daha fazla kârla ampul satıyor.
       <br/>
       <br/>
       Yabancı Sermaye Derneği"nin (YASED) Başkanı Şaban Erdiker, Türkiye"de yeterli talep olmadığı için yeni yatırım ihtiyacının başka ülkelere kaydığını söylerken; Kocaeli Sanayi Odası Araştırma ve Uluslararası Servis Şefi Elif Bilgisu, ampul fabrikalarının bölgenin sanayiine etkisi olmadığı görüşünde; "Kocaeli"de sanayinin gelişim yönü çok farklı. Otomotiv, kimya, petrol ve petrol türevleri sanayisinde gelişim trendi var. Otomotiv çok hızlı ilerliyor. Aydınlanma sektörü çok etkin değil."
       <br/>
       <br/>
       Philips ve Tekfen"in bağlı olduğu Birleşik Metal-İş"e üye olan işçilerin tümü kıdem ve ihbar tazminatlarını alarak işten çıkmış. Sendikanın Kocaeli Şube Yöneticisi Yunus Gadaş, Philips çalışanlarının çoğunun hâlâ iş bulamadığını söylüyor. Gebze şubesindeki işçiler ağırlıkla meslek lisesi mezunu gençlerden oluştuğu için daha kolay iş bulabilmiş. Gadaş, "Fabrikada 30 yıl önceki teknoloji vardı. Yatırım olmadığı için sanayi geri kalmıştı. Eylemlerimiz oldu fakat yapacak fazla da bir şeyimiz yoktu" diyor.
       <br/>
       <br/>
       Türkiye sarı ışıklı akkor ampul kullanıyor
       <br/>
       <br/>
       Alman markası Siemens Orsam da, son yıllarda ampul sektöründe hedeflediği ülkelerde atak yapmaya çalışan kuruluşlardan. 18 ülkede 54 üretim merkezi ve 5 binden fazla ürün çeşitliliğine sahip olan firma 1990"dan beri kendi şirketiyle Türkiye"de de faaliyet gösteriyor. Orsam Türkiye Pazarlama Müdürü Serkan Özkök, Türkiye"nin ampul tüketimi açısından alt seviyedeki ülkelerden olduğunu fakat gelişme potansiyeli taşıdığını belirtiyor. Kuzey Amerika bugün 13 euro ile en fazla ampul harcaması yapan ülke. Buna karşılık bizden sonra gelişen Polonya 1,7 euro harcarken, Türkiye kişi başına 0,8 euroluk ampul harcaması yapıyor. Türk kullanıcılar ağırlıklı olarak eskiden kalma alışkanlıklarla klasik akkor ampulleri kullanmaya devam ediyormuş. Özkök, "Diğer firmalar yatırımlarını yenilemedikleri için üretim onlara pahalıya geliyordu" diyor.
       <br/>
       <br/>
       PROF. DR. EROL MANİSALI:
       <br/>
       <br/>
       ÇOK ULUSLU ŞİRKETLERİN OYUNU
       <br/>
       <br/>
       Avrupa ve Amerika"nın çok uluslu şirketlerinin arkasında siyasi, iktisadi ve askeri destek var. Az gelişmiş ülkelerin pazarlarını denetim altına alabilmek için bir sanayi politikası oluşturtmuyorlar. Devlet mekanizmasını çok uluslu şirketler ele geçiriyor. Bürokrasiye ve siyasete sızarak kendi avantajlarını sağlayacak ortamı yaratıyorlar. O zaman ampul fabrikası da, yoğurt fabrikası da kapanıyor. Ampulün girişinde Türk firmalarının rekabet edemeyeceği ortam kuruluyor. Ulusal sanayi politikasının belirlenmemesiyle, toplumsal demokrasinin işlemeyişine zemin hazırlanıyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10023), [web.archive.org (arşiv bağlantısı)](http://web.archive.org/web/20050119035730/http://www.aksiyon.com.tr:80/detay.php?id=10023)
