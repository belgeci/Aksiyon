# Kavuklu matrix

*Şule Altundağ 2003.12.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Asimetrix oyunu, Huntigton"un medeniyetler çatışması tezinin tiyatroya 2 perdelik komedi biçiminde aksetmiş hali... Kavuklu Salim Efendi ile Neo (nam-ı diğer Neco) ve  bütün ajanlar farklı bir çağda fakat aynı sahnede buluşuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060516013034im_/http://www.aksiyon.com.tr/resim/472/65.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Asimetrix, Matrix"in alternatifi veya zıddı olsun diye yazılmış bir oyun değil. Ama Matrix filminde verilmek istenen, birilerinin gelip dünyayı kurtarması gerektiği mesajı, Asimetrix oyununda meşruiyetini kaybedip "İnsan ancak kendini kurtarabilir" mesajına, daha açıkçası, insan boyundan büyük işlere kalkışmasın, haddini ve konumunu bilsin, onu saadete erdirecek yegane iş budur fikrine dönüşüyor. Oyunda geçen diyaloglar, seyirciye ders verme niyetini asla taşımıyor. Sadece, Matrix filminin afaki boyutlardaki "hayattan soyutlanma" ve "seçilmişlik" halleriyle inceden inceye alay ediyor. Filmin kahramanları ile oyun kişilerinin farklı çağlara ve zihin yapılarına ait oluşu komedi unsurunu şiddetlendiriyor. 1800"lerdeki Osmanlı toplumunun dili ile duruma "yaban" kalan 2000 ötesi yılların Matrix dili arasında "çağ farkından" kaynaklanan "ufak tefek" uyuşmazlıklar yaşanıyor. Bu durum, oyunda, "asimetrik" bir medeniyetler çatışmasına da dönüşüyor. Ama hangisinin diğerine üstün olduğu, hangisinin saf dışı kaldığı tartışılır.
   <br>
    <br>
     Oyun karakterleri, Morfeyyaz (Morpheus), Neco (Neo), Pişekar Rezzak Efendi, Kavuklu Salim Efendi ile onun saf gibi görünen uyanık oğlu, Cilveli Zahide, Çaçaron Sema, Yahudi Azari Efendi; Ajan Simit (Ajan Smith), Ajan Poğaça ve Ajan Çay"dan oluşuyor. Hikaye, Rezzak Efendi"nin tamirci dükkanında başlıyor ve seçilmişliğini kaybeden Neco"nun Türk-Müslüman adetlerine uyar hale getirilip sünnet edilmesi sürecine kadar uzanıyor. Hikaye gereği, ajanlar, Neco zannettikleri Kavuklu Salim Efendi"nin peşine düşüyor. Kavuklularla siyah elbiseliler, Matrix"teki aksiyon sahneleri ve Osmanlı kabadayılarının usulüyle birbirlerine racon kesiyor. Bu arada, seçilmişlikten vazgeçen Neco, evinde saklanmak için kapısını çaldığı Osmanlı hanımefendisi Zahide"ye âşık oluyor. Fonda, yanık yanık "Zahidem" türküsü yükseliyor. Aşkı "görevinden" üstün gelen Neco,  Zahide"yle dünya evine girmeye karar veriyor. Ama Zahide ona, evlenebilmeleri için sünnet olması şartını koşuyor.
     <br>
      <br/>
      İngiliz mucit Graham Bell ise tesadüf eseri oyuna dahil oluyor ve icatları bir türlü anlaşılamayan, itilip kakılan bir tip olarak yer buluyor. Öyle ki, Kavuklu Salim, İngiliz anahtarını Bell"den öğreniyor fakat sonra sille tokat huzurundan kovuyor onu. Mucidin bu sefil durumu, teknolojide geri kalmışlığımızın tarihsel serüvenine trajikomik bir gönderme. Müziklerin, dönemin Osmanlı musikisiyle ve günümüzün arabesk çalgısı darbukayla seslendirilmesi ise komedinin baskın çıktığı bir unsur. Oyunda Morfeyyaz"ın sıklıkla bir iç hesaplaşmaya girdiği gözleniyor. Filmde kararlılığın sembolü olan Morfeyyaz, oyunda, kayısı suyu mu yoksa vişne suyu mu içeceğine bile bir türlü karar veremeyen bir tip olarak karşımıza çıkıyor. Sürekli, filmdeki repliklerini tekrarlayarak, kendine yeni bir seçilmiş bulmaya karar veriyor. Fakat onun, "Gerçek nedir; acaba hissettiğin şey midir?", "Soluduğun aslında hava mı?" gibi sorularına bu devirde kıymet veren pek çıkmıyor. O da, Salim Efendi"nin, kavuğunu bile taşıyamayan oğlunu seçilmiş ilan ediyor. Morfeyyaz"ın ve sorularının hakkından bu çocuk geliyor.
      <br/>
      <br/>
      Yönetmenliğini İdris Meydi"nin üstlendiği oyun komediden besleniyor, içine ustaca yedirilen yaşam felsefesi ve eleştiriler ise kurguyu anlamlı kılıyor. Asimetrix"in müziğini Talha Günaydın hazırlamış. Oyun, Muammer Karaca Tiyatrosu"nda sahneleniyor. Gülmek, düşünmek ve "dünyayı kurtarmak istemeyenlere"  tavsiye edilir.
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3297), [web.archive.org (arşiv bağlantısı)](http://web.archive.org/web/20060516013034/http://aksiyon.com.tr:80/detay.php?id=3297)
