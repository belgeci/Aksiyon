# İnsanlığın göç hali

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041027062634im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027062634im_/http://www.aksiyon.com.tr/resim/447/66.jpg" vspace="5"/>
  </p>
 </font>
 <font class="content">
  Savaşlar, doğumlar, ölümler, evlilikler... İnsanı bir mekandan diğerine göçüren; acıyı, onuru, ıstırabı yanına azık eden hadiseler... Dünyaca ünlü fotoğraf kareleri hep bu hadiselerin yaşanmasıyla doğan çığlıklardan oluşur. Ağlayan çocuk, aç anne, savaşta hafızasını yitirmiş baba... Dünya “hüzün mirasının” ortak hüzünleri...
 </font>
 <p>
  <font class="content">
   5. Sokak Tiyatrosu oyuncuları tüm bu acıları sinesinde toplamış, neos cosmos’la zorunlu göçlerden kaynaklanan insani halleri sahnelerine taşımışlar. Oyunun ismi “Neos Cosmos 3+3+963” ise, seyredenlerin içinde kavrayacağı, 3 erkek oyuncu, üç kadın oyuncu, altı sandalye, üç müzisyen gibi 3’ün katlarıyla örülü bir şifreden kaynaklanıyor. Bu şifreyi oluşturanlardan biri de hayatımızın değişmeyen üçlemesi; doğum, ölüm ve evlilik... Doğum, zorunlu başlangıç, evlilik ikinci bir göç, ölüm son ve esas göçümüz. Neos Cosmos bu üç kavram üzerine inşa edilmiş bir oyun. Koreografisini ustaca dolduran ve hüzne doyuransa, üç ağızdan, solo, bazen de korolar halinde söylenen şarkı ve ilahiler olmuş. Yunanca, Süryanice, İbranice, Rumca, Arapça, Ermenice, Sefarad ve Türkçe 7 dilde duyduğumuz ezgiler, Anadolu’ya yönelik folklorik zenginliği de vurguluyor. Aynı hüznü farklı dillerde yaşamamıza kapı açıyor. Sema, İhsan Kılavuz ve Harun Ateş’in lirik sesleri, eserin yapısından gelen hüznü bir kat daha artırırken, ağıtlar ve türküler yoluyla koreografi ustaca sarmalanmış. Ayaklarındaki kara lastikleri ve kara keten giysileriyle oyuncular da, Anadolu’dan şehre göçmüş insanımızı simgeliyor.
   <br/>
   <br/>
   Tahta sandalyeler insanın kuru yalnızlığına, fakirliğine açık göndermeler... Oyunun İstanbul’daki eski ahşap evleri andıran tahta zemini, Anadolu’nun, tarihi göçlerle dolu çorak yaşamına bir atıf gibi. Kara ve beyaz bez parçalarının baştan itibaren yırtılması, insan ömrünün çözülmesine ve bez parçalarının oyun içinde bebeklere dönüşmesi yokluktan varlığa, hüzünden sevince geçişi simgeliyor. Rumca şarkılar, Arapça ilahiler ve en önemlisi duaların esere dahil edilmesi anlatıma kuvvet kazandırmış. İslam geleneğine ait ibadet öncesi ritüel olan “abdest”in aynıyla oyuna aktarılması da ilgi çeken bir ayrıntı. Aşura’nın söyleyiş ve dil farklılıkları haricinde aynı hüznün nimeti olduğu anlatılmak isteniyor. Tasarım-kurgu ve yönetimi gerçekleştiren tiyatrocu Mustafa Avkıran, mübadil olan anneannnesinin Selanik ve İstanbul arasında kalma durumlarını, zor anlarını yaşamış.
   <br/>
   <br/>
   Anneannenin memleket hasretiyle vefat edişi ise eserin oluşmasına sebep olmuş. Derya Alabora, Övül Avkıran, Şehsuvar Aktaş, Serkan Altunorak, Harun Ateş, Murat Daltaban, Oylum Karakaş, İhsan Kılavuz, Ayşe Selen ve Sema’nın oynadığı Neos Cosmos yakında Zürih’te sahnelenecek.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2731), [web.archive.org (arşiv bağlantısı)](http://web.archive.org/web/20041027062634/http://aksiyon.com.tr:80/detay.php?id=2731)
