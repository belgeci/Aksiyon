# Klarnetlerin şaha kalkışı

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20031027055837im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031027055837im_/http://www.aksiyon.com.tr/resim/452/48.jpg" vspace="5"/>
  </p>
 </font>
 <font class="content">
  Seslerin en yüksek perdeden inlediği gecede, Harbiye coşkudan alev aldı. Saleas’ın yüreğinden sökülen her inilti, Şenlendirici’nin ağlayan klarnetinde karşılığını buluyordu... Ege’nin iki yakasını sert kayalar gibi birbirine çarpıştıran ve toprakları bir eden bir vakıa yaşanmış mıdır tarihte bilinmez lakin siysetçiler ve “üstün” bürokrasilerin dahi birleştiremediği insanlarımız, klarnet üstadlarının nefes kuvvetiyle adeta bütünleşti.
 </font>
 <p>
  <font class="content">
   Halktan gelen ve halkın içinde yaşayan bu üstadların sorgusuz-sualsizce sanatlarını icra edişi her zaman ve mekanda yürekleri titretip, bürokrasilere boyun eğdirmemiş midir zaten. Klarneti dünyaya tanıtan üstad Mustafa Kandıralı’nın, 75 yaşında ve sahnede dimdik duruşu hangi adaletten ve ince ayar hukuktan daha az etkincedir. Ya da hangi kanunlar, kurallar engelleyebilmiştir Saleas’ın klarnetini “Ege’nin öte yakasında” çığlıklarla inletişini, üstelik saatlerce ve dur durak bilmeden...
   <br/>
   <br/>
   30 Temmuz gecesi Harbiye Açık Hava Tiytrosu’nda izlediğimiz konser de, işte klarnetlerin ve de üstadların gerçek anlamıyla şaha kalktığı bir organizasyondu. Most Prodüksiyon’un 14. Açık Hava Konserleri kapsamında düzenlenen bu konserde, Vasilis Saleas ve Hüsnü Şenlendirici gruplarıyla ve solo olarak performans sergilediler. İlk önce Şenlendirici ve gurubu Laço Tayfa sahne aldı. Şenlendirici’nin genç yaşına rağmen babasından el aldığı sanatını ustaca icra edişi hakikaten seyre değerdi. Laço Tayfa’nın diğer elemanları, keman, kanun dahil tüm sazlarda virtüözlüklerini ispat ediyorlardı. Türküler ve sanat müziğinden hammaddesini alan müziklerini her zamanki gibi dünya müziklerinin rock, caz, bluesden oluşan katışıksız nağmeleriyle, soundlarıyla birleştirdiler. Hani “ayakları yerden kesilmek” tabiri kullanılır bazı anlarda; klarnetiyle başbaşa dinlediğimiz Şenlendirici’nin kolay kolay ulaşılamayacak perdelere, ses aralıklarına hünerle yükselişini görmek insanı büyülemeye yetip de artıyordu. Birlikte icra ettikleri enfes gösteriden sonra, Şenlendirici, yaşayan en büyük klarnet üstadlarından biri olan Mustafa Kandıralı’yı yerinden aldı, elini öptü ve sahneye çıkardı. Üstadın kulakların pasını silen ziyafetinden sonra sahnede ikili olarak klarnet çaldılar, kucaklaştılar. 75 yaşındaki Kandıralı’nın uzun zamandır çıkmadığı sahnede Saleas’ı da görmekten çok sevindiğini söylerken yaşadığı memnuniyetin tarifi yok gibiydi.
   <br/>
   <br/>
   Laço Tayfa, mahallelerindeki insanlardan kopmamış, kendilerini “sanatçıyız biz” tavrıyla fazla büyümsememiş, halktan beslenen insanlardan kurulu genç bir grup. Yaşadıkları zamanın ve milletin insanına hiç de yabancı değiller; bilakis içinde bulundukları yapıya sonradan eklemlenmiş olmadıklarından farklı mecralarda da özlerini koruyan bir müzik anlayışını güdüyorlar. İcralarıyla başka kültürlerin ve müzik otoritelerinin de beğenisini topluyorlar. Birçoğunun isimlerini bugün Kasımpaşalı genç müzisyenlerin dilinden saygı ifadeleriyle işitebilirsiniz. Aynı şey konserde İzmir türküleri ve Rebetiko şarkılarını Rumca yorumlayan Saleas ve ekibi için de geçerli. Onlar da yöresel öğelerden kan alan müziklerini icra ettiler. “Olmasa Mektubun” adlı parçayı klarnetle seslendirişleri ise enstrümantel ziyafetin uç noktasına taşıdı dinleyenleri.
   <br/>
   <br/>
   Vasilis Saleas, “klarnetin büyücüsü” olarak biliniyor dünyaca. Babası ve amcası klarnetçi olan Saleas erken yaşlardan beri müziğin içinde. Onun klarnetiyle buluşturduğu hüzün ve duygu yüklü nağmeler ise herkese nasip olmayacak türden. Klarnetini saksafon da dahil binbir sazın formuna ustaca yediren Saleas, kardeşi Sarandis ile unutulmayacak bir gösteri sundu açık havada. Yunanistan’da Elen Vitali, Pizza Papadopoulos, George Dallaras ve Gpsy Kings gibi ünlülerle uzun yıllar çalışan virtüöz, aynı zamanda çok sevilen bestelere de imza atmış. Açık havadaki konserde ise, kendi eserlerinin yanında, Mikis Teodorkis ve Vangelis Papathanasiu’nun eserlerini de çaldı. Klarnetini hiç ulaşılamayacak hüzünlü seslerin kavşağında gezdiren ve aynı sesleri evrensel boyutlarda yankılandıran Saleas’ın seyirci ile kurduğu pozitif iletişim konser boyunca kendini hissettirdi. Hatta sahneye çıktıktan sonra heyecandan dilinin sürçmesi ayrı bir sevgi atmosferi yarattı seyirciler arasında. Saleas evvel zamanlarda Mustafa Kandıralı ve Şükrü Tuna’nın klarnetlerinden istifade ettiğini söylerken, Hüsnü Şenlendirici’yle aynı sahneyi paylaşmanın zevkini tattığını dile getiriyordu.
   <br/>
   <br/>
   Usta klarnetlerin dansının bundan sonraki ayağı ise Atina’da. Bu ziyafeti kaçıranların ve yüreklerini inletmek isteyenlerin dikkatinedir!
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2837&yorum_id=1), [web.archive.org (arşiv bağlantısı)](http://web.archive.org/web/20031027055837/http://www.aksiyon.com.tr:80/detay.php?id=2837&yorum_id=1)
