# Ne cenovalı ne Arap...

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041225001815im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225001815im_/http://www.aksiyon.com.tr/resim/459/72.jpg" vspace="5"/>
  </p>
 </font>
 <font class="content">
  Bir rivayete göre Araplar tarafından yapılmıştır ve İstanbul’un en eski camiidir. İlk halinin kilise olduğu da söylenir. Bütün ihtilaflar bir yana, Arap Camii estetik, Batılı ve Müslüman bir mabettir. Medeniyetlerin buluştuğu ve kaynaştığı İstanbul’da ne Cenovalı, ne Bizanslı, ne de Arap ama bugün Arap Camii olarak anılan bir mabettir.
 </font>
 <p>
  <font class="content">
   1200 senelik tarihiyle halis muhlis bir İstanbullu. Daha doğrusu kendini her daim öyle hisseder. Nesli tükenen İstanbullular gibi, hem Doğuya hem Batıya bakan yüzüyle ‘arafta’ durmaktadır. Bir ecnebi gibi görünse de bizendir aslında. Sabah ışıklarıyla aydınlanan taştan dehlizi, güneşi, eski çan kulesinin yani şimdiki minaresinin içine hapseder. Ve gün boyu avlusunda insan gölgeleri gezinir durur. Çelik sesleri, araba gürültüleri, boya kokusu, tiner kokusu... Tıpkı şehrin karakteri gibi geçmişiyle, cemaatiyle ve çepeçevre kuşatan insanlarıyla arabesk bir bütünlük arz eder Arap Camii.
   <br/>
   <br/>
   Onun bulunduğu İstanbul’un orta yeri ise şairin söylediğinin aksine sinema değil ticarethanedir bugün; ticaretin kalbinde yani Karaköy’de hırdavatçılar, çelikçiler, demirciler yaşar ve üretirler... Bu yüzden namaz vakitleri avlusunda eli yüzü kir tutmuş işçiler hiç eksilmez ve yemekhanesi haftada bir gün garibanları ağırlar. Avlusu ise, koşturmaca arasında nefeslenecek bir yerdir çevredeki esnaf için. Tüccarlar, komiler, hamallar ve bilumum işçilerin yanında camiyi kendince sahiplenen, hatta sizden korumaya çalışanlar vardır. Ama göze batmazlar; çünkü Perşembe Pazarı’na yolu düşen her insanı özenle sarmalar bu cazip yapı.
   <br/>
   <br/>
   Cami, mimari açıdan İstanbul’un ayakta kalmış ve gotik izler taşıyan tek yapısıdır aynı zamanda. Bugün Galata’nın en büyük camii, geçmiş zamanlarda da baş kilisesi... Yapıyı heybetli kılan unsur, minarenin selefi olan Cenevizlilerden kalma dikdörtgen çan kulesinin gövdesi. İnce uzun, zarif bir “elif” yerine, blok halindeki gövde ve üstüne giydirilmiş sivri bir külah... Fikri bile şaşırtıcı gelse de, ara sokakta yükselen ilginç mimarisiyle tarihin buraya attığı devasa bir temel. Durduğu yere hiç yabancı kalmaz. Gün boyu ter atanlar için serin ve sıcak bir mekandır. Karaköy’ün Batılı mabedidir o...
   <br/>
   <br/>
   Arap Camii’nin tarihine dair farklı ağızlar farklı yorumlar yapar. Bunlardan bazısı, caminin İstanbul’u kuşatmaya gelen Emeviler tarafından M.S. 717 yılında yaptırıldığını ve Arap mimarisinden izler taşıdığını söylemekte. Arapların Şam’a dönüşünden sonra da Dominiken tarikatı rahiplerinin camiyi kiliseye çevirdiği kaydediliyor. Prof. Dr. Semavi Eyice ise Arapların İstanbul’u fethetmek için gelip cami yaptırdığı görüşüne “efsane” derken, ilk halinin kilise olduğunu aktarıyor. Cami o yıllarda Avrupa’da moda olan gotik mimarisinin İstanbul’a aksetmiş haliymiş. Eyice, “Arap” isminin Endülüs’ten gelip cami çevresine yerleştirilmiş Araplardan geldiğini, fetihten az sonra kilisenin Cenovalılardan alınarak camiye çevrildiğini kaydediyor. Mihrabın tepesindeki tonoz, çan kulesi, dehliz, kuledeki freskler, pencereler ise hakiki ve son gotik kalıntılar... Balkan Harbi’nde onarım geçiren caminin döşemesinden 100’ü aşkın Cenovalının mezar taşı ve kitabeleri çıkarılıp Arkeoloji Müzesi’ne aktarılmış. Eğitimci-yazar Dursun Gürlek ise, Müslümanlar tarafından Karaköy’de (Kahırköy) yapılan ilk cami olduğunu, Rumların verdikleri sözü tutmadıklarını söylüyor.
   <br/>
   <br/>
   Mimarisine dair tüm söylenceler dışında, cami derneğince bastırılan kitapçıkta yer alan bir bilgi hayli dikkat çekiyor; Anadolu’ya İstanbul’dan gizlice silah ve cephane taşınırken Arap Camii bu faaliyetin merkeziymiş. Camide tabutlara doldurulan silah ve cephaneler sözde cenaze namazının ardından Yağkapanı’ndan mavnalarla İnebolu’ya ve oradan da Kuva-yi Milliye’ye ulaştırılmış. Osmanlı, Bizans ve Ceneviz kültürlerinin izlerini taşıyan cami tarihi önemi kadar Galata’nın atmosferine kattıklarıyla da İstanbul’un önemli bir figürü. Üç devri birarada yaşamak isteyenler için gidilip görülecek bir yer.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2989), [web.archive.org (arşiv bağlantısı)](http://web.archive.org/web/20041225001815/http://www.aksiyon.com.tr:80/detay.php?id=2989)
