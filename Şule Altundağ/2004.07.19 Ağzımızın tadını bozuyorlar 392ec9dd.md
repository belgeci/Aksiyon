# Ağzımızın tadını bozuyorlar

*Şule Altundağ 2004.07.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir süredir, diyabetli hastaları tedirgin eden bir söylenti dolaşıyor ortalıkta. Yapay tatlandırıcıların sağlığa zararlı olduğu yönündeki iddiaları duyan hastaların bir kısmı tatlandırıcı kullanmayı kesti. İddiaların, yabancı bir firma tarafından diğer üreticileri karalama amacıyla ortaya atıldığı söyleniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070824013136im_/http://www.aksiyon.com.tr/resim/502/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son aylarda bazı diyabetli hastalar, şeker hastalığının tedavisinde kullanılan tatlandırıcıları rafa kaldırdı. Hastaları bu denli korkutan sebep internette dolaşan birtakım yazılardı. Elektronik postayla okuyucuya ulaşan yazılarda, yapay tatlandırıcı kullanmanın sağlığa zararlı olduğu, hatta insanları ölüme sürüklediği iddia ediliyordu. Ayrıca, unutkanlığa ve mesane kanserine yol açtığı yönündeki söylentiler de vardı. Öyle ki, haberler,internetle uzaktan yakından ilgisi olmayan yaşlıları dahi etkiledi. Söylentileri dikkate alanların bir kısmı ya şekersiz sıvı tüketmeye ya da diyabet hastalığının tedavisinde tavsiye edilmeyen beyaz şeker kullanmaya meyletti! Doktorlar ise, yayılan olumsuz haberlerin aksine, yapay tatlandırıcıların önerilen miktarlarda alınması halinde sağlık açısından hiçbir zararının olmadığını ifade ediyor.
   <br>
    <br>
     İddiaların arkasında Amerikan firması var
     <br/>
     <br/>
     Marmara Üniversitesi Tıp Fakültesi, Çocuk Sağlığı ve Hastalıkları, Çocuk Endokronoloji Uzmanı Prof. Dr. Abdullah Bereket, söz konusu söylentilerin “Stevia” adındaki bir Amerikan tatlandırıcı firması tarafından ortaya atıldığını iddia ediyor. İnternette dolaşan elektronik postayı incelediğini söyleyen Bereket, “Yurtdışında bitkisel tatlandırıcı ürettiğini söyleyen birçok firma var. Bizde yalnız Mısır Çarşısı’nda satılan, şeker hastalığına iyi geldiği söylenen karışımlar vardır. Hatta bazısı hastalığa kökünden çözüm getirir. Tabii ki bunlar doğru değil” diye konuşuyor. Prof. Dr. Bereket’e göre, söz konusu Amerikan firması da bitkisel tatlandırıcı ürettiğini ve bu ürünün yan etkisi olmadığını savunuyor. Fakat Amerikan İlaç ve Gıda Kuruluşu’nun (FDA) testlerini henüz tamamlamamış değil.
     <br/>
     Yapay tatlandırıcıların zararlarını anlatan yazıda, adı belli olmayan bir şahıs bir olay aktarıyor. Buna göre, şahsın Amerika’da yaşayan hasta kız kardeşi, mide spazmları geçirir ve gün geçtikçe yürümekte zorlanır. Nihayet son günlerini geçirmek üzere Florida’ya gider. Doktorlar, bu kişide MS denilen (Multiple Sklerosise) nörolojik bir tür hastalık olabileceğini belirtir. Hikayeyi anlatan, diyet içeceklerin bu tip hastaları ölüme sürüklediğini duyarak kardeşine telefon eder. Elinde bir diyet içecek olduğunu öğrenir ve içmemesini söyler. Kız kardeşi diyet içeceği bıraktığı andan itibaren 32 saat içinde tekerlekli sandalyeyi iterek ayağa kalkar! Türk filmlerindekini aratmayan bir mucize gerçekleşir...
     <br/>
     <br/>
     Yazı şu sloganla devam ediyor: “Etikette şekersiz yazıyorsa asla kullanmayı düşünmeyin.” Ayrıca, “Nutrasweet”, “Equal” ve “Spoonful” markalarıyla pazarlanan yapay tatlandırıcı maddesi ‘Aspartam’ın tehlikelerinden sıkça bahsediliyor. Bu maddenin MS hastalarında ölüme sebep olan metanol zehirlenmesi, Diyet Coke ve Diyet Pepsi içenlerde görme ve işitme bozuklukları, ani baş dönmeleri ve eklem ağrıları, bacaklarda uyuşma, hafıza kaybı, endişe atakları ve konuşma bozukluklarına yol açtığı da iddia ediliyor. Yazıda, zamanı ve yeri belli olmayan bir konferansta, uzman kişilerin aspartamın zararlarını ispatladıkları da iddia ediliyor.
     <br/>
     <br/>
     Hedef diğer tatlandırıcı firmalar
     <br/>
     <br/>
     Tüm dünyada ilaç ve özel amaçlı beslenme ürünleri ile tatlandırıcıların kullanımına izin veren Amerikan İlaç ve Gıda Kuruluşu (FDA), bitkisel tatlandırıcı markası ‘Stevia’ya, gerekli testlerden geçmediği için ruhsat vermemiş. Prof. Dr. Abdullah Bereket, bu tip söylentilerin FDA’nın reddettiği firma tarafından diğerlerinin güvenini sarsmak ve pazardan pay kapmak amacıyla yayıldığını söylüyor. Anlatılanların araştırma sonuçlarına değil de kişisel gözlemlere dayanması doğruluk payını zayıflatıyor. Aspartamın kan şekerini yükselttiği iddiasına Bereket, “Doktorlar bu bilgideki çelişkiyi kolayca fark eder. Normal insanlar fark edemeyebilir” diye karşı çıkıyor.
     <br/>
     <br/>
     Steviacılar ise hem FDA’yı eleştiriyor hem de kurumdan onay aldıklarını iddia ediyor. Bereket, “Çocuk ve genç diyabetinde, gerekli testlerden geçmemiş ürünler kadar alternatif tıp ürünlerinin de bir değeri yoktur. Çünkü bilimsel araştırmaların üreticiye yüklediği külfet, ticari kaygılarla hareket edenlerin pek işine gelmiyor” diyor.
     <br/>
     <br/>
     6 binden fazla gıdada yapay tatlandırıcı var
     <br/>
     <br/>
     Doktorun belirttiği ölçülerde kullanılan yapay tatlandırıcıların sağlığa hiçbir tehdidi yok. Normal şekerden kat kat az kalori içeren ürünleri, obez ve diyabetli hastaların yanı sıra normal insanlar da kullanıyor. Örneğin ‘sakarin’ 40 yıldır insan hayatında. Sakarin, çay şekerinden 300-400 kat, aspartam 180, asesü lfam potasyum 200 ve siklamat 30 kat daha tatlı. Bitkisel şeker olan fruktoz ve şeker alkolleri ise (sorbitol, mannitol, ksilitol, izomalt), kan şekerini belli oranda yükseltiyor. Prof. Bereket, “Doktorlar olarak mümkün derecede doğal ürünleri öneririz. Fakat yapay tatlandırıcılar, uzun yıllar yapılan yoğun deneyler sonucu piyasaya çıkarılır. Bugün 6 binin üstünde gıdada yapay tatlandırıcı var. Konu yalnız diyabetik hastaları ilgilendirmiyor. Çocukların, gebeler ve süt veren annelerin kullanmasında da günlük önerilen limitler dahilinde sakınca olmadığı saptanmıştır” diye konuşuyor. Diyabetli ve şişman hastalarda, fazla kalorili beyaz şekerin yerine tatlandırıcıların kullanılmasını öneren Marmara Üniversitesi Sağlık Eğitim Fakültesi, Sağlık Eğitimi Bölümü Başkanı Prof. Dr. Emel Alphan ise, 1975-2004 yılları arasında gerçekleştirilen araştırmaların sonuçlarına dikkat çekiyor. Buna göre, 1970’lerde ‘sakarin’ kullanımı ilk sırada iken, daha sonraki yıllarda toplumun damak zevkine uygun, çabuk eriyebilen ve daha ucuz olan ‘siklamat’ içerikli tatlandırıcılar tercih edilmeye başladı. 2001’de ise ‘aspartam’ öne çıkmasına rağmen ‘siklamat’ da kullanılmaya devam etti. 2004’te her ikisinin de kullanımının azaldığı tespit edilmiş. Alphan, “Bunda tatlandırıcılarla ilgili olumsuz görüşlerin etkisi var. Ama halkın şekersiz içeceğe yönelmesini de, şeker tüketimi açısından bir bilinçlenme olarak değerlendirebiliriz” diyor. Çalışmalar ise tatlandırıcıların tanınmadığını ortaya koyuyor.
     <br/>
     <br/>
     Aspartamı kullanamayan hastalar
     <br/>
     <br/>
     Türk Diyabet Cemiyeti Başkanı Prof. Dr. Nazif Bağrıaçık, yapay tatlandırıcılardan protein tabiatındaki aspartamın fenulketonüri hastalarınca alınmasının sakıncalı olduğunu söylüyor. Çünkü fenilketonüri hastalarının ömür boyu fenilanin içeren proteinlerden kaçınmaları gerek. Her şeyin fazlası zarar olduğundan bu kaide yapay tatlandırıcılar için de geçerli. Mesela, mannitol ve ksilitol fazla kullanıldığı zaman ishale yol açıyor. 1970’li yıllarda yapılan deneylerde, deney hayvanın ağırlığının 5-6 katı verilen sakarin ve siklamatın mesane kanseri yaptığı bulunmuş. Yasaklanan sakarin, 1990’larda insanda kansere yol açmadığı bulgusuyla tekrar serbest bırakılmış. Bugün ABD’de tatlı gıdaların neredeyse tamamında aspartam kullanılıyor. Çünkü beslenme alışkanlıkları birtakım hastalıklara davetiye çıkarıyor. İskandinav ülkelerinde şekerli sakızlara çocukların diş sağlığı için ksilitol ekleniyor. Prof. Dr. Bağrıaçık, “Bugün dünyada milyarlarca insan yapay tatlandırıcı kullanıyor. Yeterli miktarda kullanıldığında hiçbir zararı yok. Biz diyabetlilere günde 8-10 adede kadar sakarin, dulcaryl öneriyoruz” diyor.
     <br/>
     <br/>
     Türk Diyabet Cemiyeti’nin 1959’dan günümüze kadar 32 bin kişinin taranmasıyla yaptığı araştırmalara göre, Türkiye’de her 100 kişiden 9’u diyabetli. Bu da 6 milyon 300 bin kişi anlamına geliyor. Ayrıca şeker hastalığı olduğunu bilmeyen 3 milyon kişi var. Diyabet hastalarının yüzde 98’i tatlandırıcı kullanıyor. Hastaların yüzde 15’ini “tip 1” denilen genç diyabetliler; yüzde 85’ini ise “tip 2” denilen erişkin diyabetliler oluşturuyor. Çocuklarda 15-16 yaşına kadar aspartam ve asesülfam içeren tatlandırıcılar öneriliyor.
     <br/>
     <br/>
     Sakarincilerle aspartamcıların savaşı
     <br/>
     <br/>
     Yapay tatlandırıcı firmaları, iddialara farklı bir bakış getiriyor. Eczacıbaşı firmasından Cem Pektaş, konunun sakarinle aspartam kavgasına dönüştüğünü söylüyor. Dünya pazarında aspartamın sakarine göre daha yeni ve tercih edilen madde olması söylentilerin yayılmasında temel etken. Bir ara, Irak’taki Amerikan askerlerine gönderilen, aspartam içerikli diyet kolaların çöl sıcağında bozulduğu iddiası ortaya atılmış. Fakat bu tıbbi sonuçlara dayandırılmamış. Pektaş, “Sağlık konularında Amerika’da bir önlem dalgası olmadığı sürece bizde de harekete geçilmez. Sağlık Bakanlığı bilimsel araştırmaları dikkate alır” diyor.
     <br/>
     <br/>
     Firmaların ürünlerini pazara sokmak için sansasyon meydana getirdiğini söyleyen Pektaş, Eczacıbaşı’nın satışlarında azalma görülmediğini belirtiyor. 1995 yılından beri ‘Canderel’i üreten Ali Raif firmasının Ürün Müdürü Çiğdem Alp ise, “Dönemsel olarak tatlandırıcılarla ilgili bu gibi haberler yayılıyor” diyor. Kullanıcılar, firmaya telefon açıp zararlarını ve ne kadar kullanabileceklerini danışıyorlarmış. Firma, müşterilerinin sorularını cevaplayarak onları ikna ediyor. “Aspartam şu anda 90’ın üzerinde ülkede kullanılıyor” diyen Alp’e göre, Türkiye’de yapay tatlandırıcı pazarının hacmi 7,88 milyon dolar.
     <br/>
     <br/>
     Beyaz un ve şekerden kaçının
     <br/>
     <br/>
     Bitkisel tedavi konusundaki uzmanlardan Dr. Ender Saraç, doğal ürünlerin tercihinden yana. “Doğa neyi hangi şartlarda üretiyorsa doğru olan odur. Beyaz un ve şekerden uzak durun; doğal meyvalarla sebzelerle şeker ihtiyacınızı karşılayın veya şeker kullanmadan buruk tatları tercih edin” tavsiyesinde bulunan Saraç’a göre, yapay tatlandırıcılarla ilgili araştırmalar tamamlanmadığından bu konuda fazla bir şey söylemek doğru değil. Obezlerin ve diyabetli hastalarının ise mutlaka yapay tatlandırıcı kullanması gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12621), [web.archive.org (arşiv bağlantısı)](http://web.archive.org/web/20070824013136/http://www.aksiyon.com.tr:80/detay.php?id=12621)
