# Maçahela delikanlıları İstanbul'da

*Şule Altundağ Bilinmeyen-tarih*

<div>
 <p>
  <font>
   Maçahela, Artvin"den kopup gelmiş delikanlılar grubu. Profesyonel değiller; 40 yaşında olan da 85 yaşında olan da var.  Köylerinde kendi hallerinde  söyleyip dinledikleri müziği  Türkiye sahnesine taşımaya hazırlanıyorlar.
   <br/>
   <br/>
   Anadolu coğrafyası bu kez dağlık Artvin"den bir halk geleneğiyle sesleniyor bizlere. Geleneğin günümüzdeki vârisleri, Maçaheli"nin ihtiyar delikanlıları" Biz bu satırları yazarken onlar karları yararak İstanbul"a varmak üzere yola çıktı. Geleneksel Gürcü halk şarkılarını ilk defa memleketlerinin insanları için tarihi Ses Tiyatrosu"nda seslendirecek. 66 yaşındaki İsmail Ertürk, İstanbul"a geleceği için çok heyecanlı olduğunu söylüyor. Torunu, eşi, çocukları konseri televizyondan izleyeceklermiş. "Bunlar, çocukluktan beri söylediğimiz şarkılar, müziğe çok hevesimiz var" diyor. Grubun en yaşlı üyesi ise, 85 yaşındaki Ahmet Dede...
   <br>
    <br>
     Maçaheli, Artvin"in Borçka"sına bağlı bir bölgeye... Burada yollar yılın altı ayı açıksa altı ay kapalı. Borçka Dağı geçit vermiyor. Gürcistan"la sınırlar çizilmeden evvel 18 köyden müteşekkil bir yermiş. Sınırla birlikte köylerin 12"si dışarıda, 6"sı Türkiye"de kalmış. Ve yıllarca Anadolu"nun suyundan toprağından kaptıkları hasletlerle şekillenmişler. Artvin"in dağlık yapısı etnik kültürlerini bozmadan korumuş, dış ülkelerle iletişimini engellemiş. Ta ki Gürcü müzikolog İberya Özkan 2 sene evvel bir görev için buraya gelene kadar. Özkan, hızla yörenin etnik müziğine yönelik çalışmalara başlamış. Buralıları örgütlemiş, kültürlerini korumaları gerektiğini anlatmış. Çalışmaların ürünü Maçahela, Beyoğlu Ses Konserleri bünyesinde Pazartesi günü, Kafdağı Müzik Grubu ve Gürcü asıllı Artvinli sanatçı Bayar Şahin"le birlikte sahne alacak. Arşiv niteliğinde bir albümleri de hazırlandı.
     <br>
      <br>
       Yaşları 45 ile 85 arasında değişen 8 kişilik Maçahela topluluğunun üyeleri, geleneksel çok sesli vokal müziğin Türkiye"deki son icracıları. Şarkıları, bin 500 yıllık bir maziden süzülüyor. Özkan"a göre Gürcüler, dünyada çok sesli müzik geleneğine sahip ender halklardan. Yeni nesil ise yaşlıların sahiplendiği bu köklü geleneğine pek itibar etmiyormuş. Eskiden, düğünlerde, gelin almada, sofrada, tarlada ve cenaze dahil hayatının her anında seslendirdikleri bir müzik bu. Zamanla şarkıların bir kısmı unutulmuş. Unesco, 2001 yılında, otantik çok sesli Gürcü halk şarkıları söyleme geleneğini "insanlığın sözlü ve manevi mirasının bir başyapıtı" olarak duyurmuş. Grup, 2002"de Tiflis"te gerçekleştirilen Birinci Uluslararası Geleneksel Polifoni Sempozyumu"nda da yer almış.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1715 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11347), [web.archive.org (arşiv bağlantısı)](http://web.archive.org/web/20050213060649/http://www.aksiyon.com.tr:80/yazdir.php?id=11347)
