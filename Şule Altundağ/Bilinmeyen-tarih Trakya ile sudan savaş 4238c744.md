# Trakya ile sudan savaş

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20040629000601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040629000601im_/http://www.aksiyon.com.tr/resim/492/54.jpg" vspace="5"/>
  </p>
 </font>
 <font class="content">
  İSKİ, İstanbul’un susuz kalmaması için çalışırken, Trakya’nın su sıkıntısı çekmesi akademisyen ve çevrecileri harekete geçirdi. Trakyalılar Istranca derelerinin suyunun İstanbul’a değil, içme ve sulama suyu olarak bölgeye aktarılmasını istiyor.
 </font>
 <p>
  <font class="content">
   Birleşmiş Milletler, Türkiye’yi 2025 yılından sonra ciddi su sıkıntısı yaşayacak ülkeler arasında gösteriyor. Türkiye’de ise başta İstanbul olmak üzere “susuzluk sinyalleri” alan büyük kentler, doğacak su krizlerinin önüne geçmek için çabalıyor. 1994 yılında ciddi bir susuzluk çeken İstanbul özellikle bu tarihten itibaren şehre su taşımak için bütün imkanlarını seferber etmişti. O dönem, Karadeniz’deki derelerden hatta Manavgat Çayı’ndan İstanbul’a balon ve tankerlerle su aktarımı bile düşünüldü. Istranca dereleri, krizde İstanbul’un su sıkıntısına çare oldu. 11 derenin 7’si üstünde kurulan barajlar bugün de ihtiyaç olduğunda şehre su sağlıyor.
   <br>
    <br/>
    Ancak şu günlerde Trakya’da başta kağıt, tekstil ve deri sanayicisinin yaşadığı su sıkıntısı, bu suların iç Trakya’ya aktarılması konusunu yeniden gündeme getirdi. Sadece kullanım suyunun değil, içme suyunun da bu derelerden sağlanması isteniyor. Verimli Ergene Havzası’nın sulu tarıma açılması da bu sayede gerçekleşecek. Çünkü suyu tamamen kirlenen Ergene Nehri ile seviyesi her geçen gün düşen, kirlenme tehlikesiyle karşı karşıya olan yeraltı suları Trakya’da su krizinin baş habercileri. Ergene’nin suyu tarımda kullanılmıyor. Bölgedeki üç büyük il, Tekirdağ, Kırklareli ve Edirne özellikle sanayinin yarattığı kirlenmeden mustarip. Önemli miktarda suya ihtiyaç duyuyor.
    <br/>
    <br/>
    Trakya’nın suya ihtiyacı…
    <br/>
    <br/>
    Trakya’nın içme suyu anlamında gelecekte İstanbul’dan daha ciddi bir krize girebileceği şimdiden biliniyor. Tekirdağ Ziraat Fakültesi’nden Yard. Doç. Dr. İsrafil Kocaman’a göre, İstanbul’un 1 milyar metreküp olan su ihtiyacı 2020’de 3 milyar metreküpe ulaşacak. Trakya’nın ise toplam su rezervi 3.4 milyar metreküple sınırlı. Yıldız Dağları’ndan doğan Istranca dereleri ise hem Trakya hem de İstanbul için önemli. Istrancalar’ın suyu kademeli olarak İstanbul’a aktarılıyor. Şu ana kadar 1. ve 2. kademede yer alan derelerden faydalanıldı. 3. ve 4. kademe ise hayata geçirilmedi. Dolayısıyla İstanbul, 2040’a kadar olan su ihtiyacının bir kısmını Istranca’daki 11 derenin 7’si üstündeki barajlardan elde edecek. Su ihtiyacının tamamı ise “Büyük Melen Sistemi” ile çözüme kavuşturulacak.
    <br/>
    <br/>
    İstanbul Üniversitesi Orman Fakültesi, Toprak İlmi ve Ekoloji Anabilim Dalı Başkanı Prof. Dr. Doğan Kantarcı, İstanbul’un su ihtiyacı komşu bölgelerden sağlanırken, o bölgelerin ihtiyacının da gözetilmesi gerektiğini savunuyor ve “Yıldız Dağları’ndan Karadeniz’e akan suların artık İstanbul’a tüketime değil, Ergene Havzası’nda üretime aktarılması gerekir” diyor. Çünkü sulu tarımla Ergene’den elde edilecek verim, Kantarcı’ya göre GAP kadar önemli bir projeyi beraberinde getirecek: “Istranca derelerinin sularını Ergene Havzası’na aktarırsak orada 40 bin hektar alanı sulayabiliriz. Bu alan Alpullu Şeker Fabrikası’nın pancar ekim alanıdır. Her yıl 10 bin hektar ekilir. 4 yılda bir dönüşümlü olarak köylüye ektirirler. Köylü başına 1 hektar deseniz bu 10 bin aile demektir. Şeker sanayiinin ve buna bağlı yan sanayilerin canlanmasına vesile olursunuz. Ayrıca bu alanda sadece şeker değil, fasulyeden mısıra ve soyaya her tür ürün ekilebilir.”
    <br/>
    <br/>
    “Kaliteli su, kullanma suyu olmasın”
    <br/>
    <br/>
    Prof. Dr. Kantarcı, derelerin suyunun İstanbul’un musluklarında kullanma suyu niyetine akıtılmamasını istiyor, gerekçe olarak musluk suyunun İstanbullular tarafından güvenilip içilmediğini gösteriyor. Buna göre, Taşdelen suyu kalitesindeki dağ suları İstanbul’da kullanıma harcanmamalı. “Su şişelenip, hem Trakya’ya hem de İstanbul’a pazarlanabilir. Böylece Trakya’da yaşayanlar Anadolu’dan, Bursa’dan ya da Gülek’ten gelecek masraflı ve pahalı suya muhtaç olmaz” diyor. Prof. Kantarcı, meseleyi içme suyu anlamında değerlendirirken, “Mahya Dağı çok yüksek değil ve daha yaz gelmeden kar suyu eridi. Kullanım için geriye sadece yer altı suları kalıyor. Bu sular sanayide kullanılıyor ve derine indi. Çünkü Çerkezköy, Çorlu ve Lüleburgaz’daki sanayi bölgeleri devamlı su çekiyor. Sanayi suyu çoğunlukla arıtılmadan geri veriliyor” diyor.
    <br/>
    <br/>
    İSKİ: “Istrancalar’dan şu anda su almıyoruz”
    <br/>
    <br/>
    Prof. Dr. Kantarcı, Istırancalar'dan hiç su alınamayacağını belirtmiş. İSKİ de halihazırda su alınmadığını söylüyor. Asıl sorun ise, Karadeniz’e akan milyonlarca metreküp suyun, dereler üzerinde yapımına izin verilecek tesisler ve tarıma hizmet sunacak projeler yoluyla sulanamayan iç Trakya’ya aktarılması. Bu konuda Trakya’nın muhatabı DSİ ve Köy Hizmetleri. İSKİ Genel Müdürü Dursun Ali Çodur, bu yıl barajlardan 400 milyon metreküp, geçen yıl da 700 milyon metreküp suyun Karadeniz’e taştığını söylüyor. Ayrıca derelerden, İstanbul’a ihtiyaç kadar ve yağmur fazlası suların alındığını belirtiyor. Çodur, “Bugün için Istranca derelerinden fazla su almıyoruz, ihtiyacımız da yok. Fakat bir kuraklık anında buraya ihtiyacımız olacak” diyor. İSKİ, Istranca derelerinden olan Bulanık Dere üstüne yapılacak 8. baraj projesi olan Demirköy barajını da DSİ’den izin çıkmadığı için iptal etti.
    <br/>
    <br/>
    Avşar: “Trakya illerinin ihtiyacı var”
    <br/>
    <br/>
    Kırklareli Atatürk Araştırma Enstitüsü eski Bölge Müdürü Ferzan Avşar ise İSKİ Genel Müdürü Çodur’dan farklı görüşte. Trakya’nın su zengini olmadığını, derelerin suyunun İstanbul’a aktarılmaması gerektiğini söylüyor. “Bu sular İstanbul’un bir günlük ihtiyacını karşılamaz. Özellikle Papuçdere ve Istranca’nın 2. grubundaki derelerin alınması boylu ve su basar ormanlara zarar veriyor. Ayrıca suyun aktarılması gereken yer varsa önce Trakya illeridir.” Avşar, derelerin Karadeniz’e taşan kısmında, yumurtlayan kalkan balıklarının yetiştiğini ve deniz balıkçılığının bölgede halka gelir sağlayabileceğini anlatıyor. Karadeniz’e taşan suların denizin kirliliğini seyrelttiğini de ifade ediyor.
    <br/>
    <br/>
    Ergene Havzası Çevre Düzenleme Planı Koordinatörü Prof. Dr. Hasan Hayri Tok’un görüşleri Avşar’ı destekler nitelikte. “Istrancalar’daki 7 derenin kuzeyine gitmek tehlikeli. Dolayısıyla artık Papuçdere ve Kazandere’nin kuzeyine gidilmemeli. Aslında bu derelerdeki barajlardan gelen su İstanbul için önemli bir miktar değil. Kocaeli ve civarındaki belediyelerin su fazlası vardı ama bu fazla su İstanbul’a aktarılmadı. Şu an Trakya’da su krizi yaşanıyor. Bugün ayçiçeğinden randıman alınamıyor. Sulama, sanayi ve içme suyu ihtiyacı var. Sanayiciler DSİ’ye bize su bulun diye para veriyor” diyor. Tekirdağ Ziraat Fakültesi’nden Yard. Doç. Dr. İsrafil Kocaman, Trakya’nın yüzde 82’si tarım arazisi olduğundan çok suya ihtiyaç duyduklarını söylüyor. “Yer altı suları fazla miktarda alınıyor; bitirilip kirletiliyor. Ergene Nehri kullanılamayacak kadar kirli. DSİ’nin gözlem kuyularında taban sularının sürekli düştüğü gözleniyor.”
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11459&yorum_id=1), [web.archive.org (arşiv bağlantısı)](http://web.archive.org/web/20040629000601/http://www.aksiyon.com.tr:80/detay.php?id=11459&yorum_id=1)
