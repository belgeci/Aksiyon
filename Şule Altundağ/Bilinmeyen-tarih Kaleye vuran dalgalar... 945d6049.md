# Kaleye vuran dalgalar...

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20030904084903im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904084903im_/http://www.aksiyon.com.tr/resim/451/53.jpg" vspace="5"/>
  </p>
 </font>
 <font class="content">
  1850 yılı Islahat Fermanı…  Islahat madalyonunun iki yüzü; birinde adanın kalesini döven dalgalar, diğerinde güç ve kuvvetin simgesi sancak, kalkan, tuğra, ateş, barut var...  “Tarihimiz, Vahdettin’den sonra bir suskunluk devresinden geçmiş” tespitinde bulunuyor yazar Mustafa Armağan, yeni çıkan ‘Osmanlı: İnsanlığın Son Adası’ adlı kitabında ve ‘tarih’e, ‘Osmanlı tarihine; düşüncesine, kayda geçimine, okumalarına’ eleştirel bakış açıları getiriyor.
 </font>
 <p>
  <font class="content">
   Armağan’ın bilirkişi edası taşımayan diliyle edebiyatçı üslubunun birleşiminden farklı bir çalışma ortaya çıkmış. Kitabın özellikle “Osmanlı’yı Donduran Soğuklar” başlıklı bölümü, Osmanlı gerilemesini araştıranlara, Celali İsyanları’nın “iklim tarihi”yle birleşen makus talihinden ilginç bir ayrıntı niteliğinde.
   <br/>
   <br/>
   -Kitabı yazma amacınız Osmanlı’yı değerlendirmek için tartışma zemini açmak mı?
   <br/>
   <br/>
   Tarih, bana göre Türkiye’de çift başlı doğan bir hilkat garibesini andırıyor. Bir yanda, ‘Osmanlı tarihi baştan sona bir sömürü hikâyesidir’ diyen ve her olumlu değeri tersine çevirmeyi şiar edinmiş Kemalist-ilerici-sol cephe ile buna reaksiyon olarak koruyucu reflekslerini geliştirmiş ve ‘Ecdadımız ne yapmışsa iyi yapmıştır’ diyen sağ-muhafazakâr cephe. Bunlar tarihin popülerliğe yansıyan iki ana bloğu. Bir de çok uzaklarda bir yerlerde akademik tarihçilik var; yurt içinde ve özellikle de yurt dışında son derece kaliteli Osmanlı tarihçileri var. Ne var ki, onların özgün çalışmaları kamuoyunun lisanına tercüme edilemiyordu bir türlü. Halil İnalcık gibi bir üstad bile son birkaç yıldır gündeme gelme şansına kavuştu. Oysa söylediği pek çok şey, yaygın ve resmi görüşlere taban tabana zıt düşüyordu. Murat Bardakçı gibi her konuyu magazinleştirenler ile Halil İnalcık gibi ele aldığı konuya kemal-i ciddiyetle yaklaşanların buluşacakları bir orta nokta olduğunu düşünüyordum. Kitabım, çağdaş Osmanlı tarihçiliğinin yetkin ürünleri ile genel okuyucunun dünyası arasında bir köprü kurma çabası olarak nitelenebilir bu anlamda. Yeni şeyler söylemek kadar yeni bir dille söylemek de benim için önemliydi.
   <br/>
   <br/>
   -Osmanlı devleti iç siyasetinde iktidar uğruna “katli vacip” görülenler ve onların ardından devletin bekâsını sağlayan bir düzen mevcuttu. Bu duruma nasıl bir yorum getiriyorsunuz?
   <br/>
   <br/>
   Bu, ayrıntıları sevmeyen popüler tarihçiliğimizin sık sık içine düştüğü tuzaklardan birisi bana göre. Osmanlı padişahları despot değillerdi; olamazlardı da. Bir kere şeriat teb’anın haklarını korumaya ayarlı bir sistemi dayatıyordu. Diyeceksiniz ki, ya siyaseten katl? O var tabii. Ama nasıl? Siyaseten katl olaylarının sıradan halk ile bir alâkası olmadığını bilmemiz lazım. Bu uygulama “kullar” için geçerli, yani yönetim aygıtının içine dahil olanlar için. Yönetim hiyerarşisine girerken biliyorlar ki, padişah kendisini sadrazam da yapar, zindana da atar, hatta kellesine kılıç da sallatır. Zaten dikkat edin, bu paşalar isyanlarda kelleleri istendiği zaman padişaha yalvarırlar, ‘Sultanım bizim kellemizi sen al, asilere teslim etme’ diye. Bu, sadece padişahın has dairesine girmiş olanların ‘imtiyazı’(!)dır. Yoksa padişah sokaktaki adama veya sıradan bir köylüye, bir esnafa karşı suçsuz yere ölüm cezası veremez. Verdiği zaman zaten o lonca için için kaynamaya başlar, yeniçeriler işbaşına çağrılır, kazan kalkar ve gerekiyorsa padişah tahtından indirilir. Bunun örnekleri pek çok. Siyaseten katl uygulamasının genel bir dizi katliam gibi sunulması yanıltıcıdır. “Kul” statüsü ile diğer toplumsal zümre ve gruplar (esnaf, köylü, tekke mensupları, ilmiyye vs.) Osmanlı toplumu gibi hiyerarşik bir toplumda kesinlikle ayırt edilirdi.
   <br/>
   <br/>
   -Kitapta tarihi yorumlarını değerlendirdiğiniz yazarlardan size cevaplar geldi mi?
   <br/>
   <br/>
   Akşam gazetesinden arkadaşlar kitaptaki bazı konuları gazetede gündeme getirmek istediler. Mesela kitabımda yönelttiğim eleştirilere ne cevap vereceklerini sormuşlar Çetin Altan ve Yılmaz Karakoyunlu’ya. İkisi de cevap vermek istemediklerini beyan etmişler. Kendileri bilir tabii, kitabın tamamı bir yerde Türk aydınının tarih karşısındaki duruşuna yönelik bir eleştiri zaten.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2816&yorum_id=1), [web.archive.org (arşiv bağlantısı)](http://web.archive.org/web/20030904084903/http://www.aksiyon.com.tr:80/detay.php?id=2816&yorum_id=1)
