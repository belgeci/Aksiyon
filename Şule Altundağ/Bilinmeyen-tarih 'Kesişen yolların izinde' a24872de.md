# 'Kesişen yolların izinde'

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041015143531im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041015143531im_/http://www.aksiyon.com.tr/resim/453/54.jpg" vspace="5"/>
  </p>
 </font>
 <font class="content">
  ” Kesişen Yolların İzinde projesi, tiyatro sanatına uluslararası çapta deneyimler kazandıran dev bir atölye çalışması. 11 ülkenin yetenekli tiyatrogruplarını kapsıyor...
 </font>
 <p>
  <font class="content">
   ” Kesişen Yolların İzinde projesi, tiyatro sanatına uluslararası çapta deneyimler kazandıran dev bir atölye çalışması. 11 ülkenin yetenekli tiyatrogruplarını kapsıyor...
   <br/>
   Avrupa Birliği’ne girmeye uğraştığımız şu günlerde “farkında olmadan” sanat alanında da nitelikli çalışmalara ev sahipliği yapıyoruz. Şu günlerde İstanbul’da, “tiyatro” adına derinlikli-deneysel çalışmalarını yürüten ve ka’le alınır bir sanatsal kaliteyi haiz büyük bir atölyeyi ağırlıyoruz. Bu atölyenin adı “Workcenter”. Şaşaalı tanıtımlarına şahit olduğumuz organizasyonların aksine, “Kesişen Yolların İzinde” adlı proje, yoğun bilgi birikimleriyle bir makinenin yürüyen aksamı gibi çalışmayı başaran, gelişmiş bir tiyatro ekibiyle tanıştırdı bizi. Bu ekip, tiyatroya yaratıcı sanatsal bakış açıları kazandırmış, “araç olarak sanat” kavramını literatüre katmış tiyatrocu Jerzy Grotowski’nin yolunu izleyen “titiz” oyuncularla teknik ekipten oluşuyor. Workcenter’ın yaratımlarını üzerine oturttuğu temel soru ise, “Bir insanın neyi- ne kadar aktarabileceği...” “Kesişen Yolların İzinde”; Avrupa ile Avrupa’ya komşu 11 ülkeden, ki bunların arasında Yunanistan, Malta, Fransa, Tunus, Bulgaristan, Polonya, İtalya, Avusturya, Rusya ve Türkiye de var, seçilen genç tiyatro toplulukları, tiyatro uzmanları, öğrenciler, gösterim sanatçıları, akademisyenler ve kültür organizatörlerinin katılımıyla “bireysel anlatım ve yaratıcılığı” geliştirmeyi hedeflemiş uluslararası bir projenin adı. Finansörlüğünü Avrupa Topluluğu- Kültür 2000 programı yapıyor ve şu anda altı ülkeden çeşitli sanat kuruluşlarının oluşturduğu sanatsal iletişim ağı ile hayata geçiriliyor. Merkeze ise farklı ve yaratıcı yetenekteki tiyatro grupları alınmış... 3 yıl içindeki teatral çalışmalarla karşılıklı ve doğal süreçteki deneyim aktarımlarının yaşanması hedefleniyor.  Nisan 2003- Nisan 2006 tarihleri arasında gelişecek olan Kesişen Yollar Projesi’nin odak noktalarından biri de Türkiye. Odak noktası ilk yıl Türkiye ve Tunus, son yıl ise Türkiye ve Yunanistan ikili ülkeleri olarak belirlenmiş. Odak noktalarında eserler, alışılagelmiş sahne kavramına aykırı alanlarda ve çoğunlukla tarihi yapılarda gerçekleştiriliyor. Proje, temel çalışma, çerçeve çalışması ve üçüncü aşama odak noktalarından oluşuyor. Projelendirme ve organizasyonu üstlenen Viyana’daki Theater des Augenblicks’in yöneticisi Gül Gürses, “Bu çalışmaya Anadolu’daki tiyatrolardan da katılımları istiyoruz” diyor. İstanbul kavşağında ise Workcenter oyuncuları yapıtları üzerinden, Ankara Deneme Sahnesi’nin “Semah” isimli gösterisi, Galata Mevlevileri Kültür ve Sema Topluluğu ve ODTÜ oyuncuları, Emin Gürsoy’un yönettiği “Şahmeran” isimli oyunla alışverişlerde bulunacak.    Tiyatroda farklı yaratım süreçlerinin yanı sıra gelenekselle yeni arasındaki bağların izini süren Workcenter ekibi, İstanbul Aya İrini’de, Aksiyon (Action), İkiz: Yaratım Sürecinde Bir Aksiyon (The Twin: an Action in Creation) ve Kalan Son Nefes (One Breath Left- Dies Iræ) adlı gösterimlerini gerçekleştirdi. Bunlara kendi içinde çok özel deneyimler diyebiliriz. Çünkü izleyenler oyuncuların kendi iç dünyalarına yaptıkları derin yolculuklara tanık olurken, tiyatro sanatının üretim sürecindeki zenginliğini de görme şansını yakaladılar. Başta Mario Biagini ve diğer oyuncuların performansları beğeni topladı.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2864), [web.archive.org (arşiv bağlantısı)](http://web.archive.org/web/20041015143531/http://aksiyon.com.tr:80/detay.php?id=2864)
