# Bir ''ben'' vardır tuvalimden içeri...

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20031101032241im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031101032241im_/http://www.aksiyon.com.tr/resim/460/62.jpg" vspace="5"/>
  </p>
 </font>
 <font class="content">
  Geçmiş zamanları anımsatan figürler, “ben buradayım” diye bağıran harfler, varlıklarını belli belirsiz hissettiren  renkler… Gürel’in çalışmalarındaki ifade gücü, varoluşu kendi diliyle yansıtmasına dayanıyor. Ortada uzun, beyaz bir masa vardı. Sergi alanına geldi ve masanın ortasına oturdu.
 </font>
 <p>
  <font class="content">
   Ağzından tek söz çıkmamıştı henüz. Fotoğraf çekilirken kollarını göğsünde kavuşturma teklifini hiç düşünmeden reddetti. Kendi arzusuna uydu, kollarını yumuşak bir hareketle iki yana sarkıttı. Düşüncelerini bir duman gibi salıverdi tablolarla dolu mekâna. Yeryüzünden kolay kolay silinmek istemediğini söyledi.
   <br/>
   <br/>
   Resimle varolmayı seçmişti. Bir şey söylemesi gerekiyorsa bunu resimle söylemeliydi. “Ben ya da başka bir kişi... Bir şeylerin ortaya çıkması murat edildiyse, o ortaya çıkar” dedi. İç dünyasından koparıp resimlerine aktardıkları, her şeyi anlatıyordu zaten. Onun bir şey söylemesine gerek yoktu. Evreni ve yaratılışın bilinmeyen evrelerini ebruyla, gizemle, sis ve pusla, keskin ve dairesel şekillerle, solgun ama ölgün olmayan kuvvetli ışıklarla yansıtıyordu tuvallerine.
   <br/>
   <br/>
   Peyami Gürel, resimlerinde ‘varoluşu’ arayan bir sanatçı. Yaşamın şekillendiremediğimiz sırlarını resmetmeye çalışıyor. Hattâ konuşması bile tabloları kadar gizem dolu. Felsefe yapıyor, felsefe öğretiyor. Belki öğretmen olmaktan kaynaklanan bir edası olmakla birlikte, hayata karşı sade bir duruşu da var. Soyut resmi anlatmak zordur. Ama sorulara cevap vermemezlik de etmiyor. Tablolarına, sürekli hareket eden bir evren yansıyor. Bu evrende yer alan bir varlığın kokusunuhissetmek, sesini duymak ve o varlıkla tanışmak tesadüf değil. Bu etkiyi uyandırmak için, gezegenlere benzeyen daireleri sıkça kullanıyor. Ebruların arasına gizlenmiş Arapça bir “vav” harfi veya vahşi bir hayvan figürü karşınıza çıkabiliyor. Renkler ve gölgeler vasıtasıyla, özellikle yansıtıyor bu gizemi tablolarına. Bu da insanların hayal dünyasına tesir ediyor. İstiyor ki, tuvallerinebakanlar da, yaratılmış her şeye dair bir merak uyansın. Bunun da ötesinde,  varoluşlarına dair yaşamdan süzülmüş bilgileri kendi iç dünyalarında elde etmeyi arzulasın insanlar. Çünkü ona göre önemli olan bu keşfi yapmak, kendini tanımak. Zaten öğrencilerine de sürekli “kendileri” olmaları gerektiğini söylüyormuş.
   <br/>
   <br/>
   Sanatçının tablolarında yaratılışa dair merak uyandıran tüm unsurlar, inancı da pekiştirecek nitelikte. Bebek tablosu, onun sanatına verilebilecek güzel bir örnek. Bu tabloda koyu karanlıkla tasvir edilen bebeğin yalnızlığı, sizi resmin merkezine doğru çekiyor ve oradan kopmanıza uzun müddet izin vermiyor. Ne seyirlik bir eserdi bu, ne de duvar süsü... “Hayat eylemi”ndeki yapayalnızlığımızı keskince vurguluyordu sadece.
   <br/>
   <br/>
   Gürel, -bir tanım yapmak gerekirse-  geleneksel sanatlardan referans alıp özgün eserler vermeyi düstur edinmiş bir sanatkâr. Özgünlüğü de buradan geliyor. Ebru, hat, tezhip gibi birçok geleneksel sanat dalımızda araştırmalar yapmış, eserler vermiş. Soyut resim ise istediklerini ve keşiflerini yansıttığı yegâne alan. Tevhide, çokluğa, renklere ve seslere dair söylemek istediği ne varsa hepsini tuvalde dile getiriyor. Ancak, “Şu dönemlerde İslâmî sanatların değil, İslâm’ın kendisinin bile çok uzağına düştük” diye bir tespitte de bulunuyor. Bu tespit, yozlaşmış yaşam alanlarına getirdiği bir eleştiri aslında.
   <br/>
   <br/>
   Peyami Gürel, geçtiğimiz günlerde Galeri Artist’te açtığı sergisinde 2000-2003 yıllarına ait tablolarını bir araya getirdi. 18 Eylül-10 Ekim arasında sürecek olan sergi, “Kuun” adını taşıyor. Kuun, yaratılışın Kur’an dilindeki özü ve sözü; yani “Ol” demek. Gürel’le, daha önce açtığı dört sergiyle de bağları olan “Kuun”daki tabloları üzerine konuştuk. 2003 tarihli tabloların birinde ikiye bölünmüş bir insan figürü var. “Bu tabloda, ‘İnsanın ikiliği vardır ama bunu birleştirmek bizim elimizde’ düşüncesini vermek istedim” diyor. Bir medeniyetin simgesini andıran işaretler, belli belirsiz ışıklar… Hepsinde hat sanatının keskin çizgileriyle ebrunun yayılmacı ve ferah hali bütünleşiyor. Eserlerinde sıkça faydalandığı ebruyu “Sonsuza kadar yayılan fakat kendi içinde disiplinleri olan bir sanat dalı” diye tanımlıyor. Varoluşsal süreçlere ilgisi ortaokul yıllarında başlamış. “Geleneksel sanatları modern kulvarlara taşımak gibi bir misyonum yok; ama bu sanatlar sanatçının kullandığı araçlardır” diyor.
   <br/>
   <br/>
   Sanatçının eserlerinin bir özelliği de ilginç bir çekim kuvvetine sahip olması. Baktıkça kendinden uzaklaştıran ve aynı oranda yakınlaştıran girift bir çekim bu. Şekil veren değil ama halka halka yayılan bir etki… Herkes ona kendinden bir şeyler katıyor. Bu yapı, sanatçının “ben merkezci” olmayan sanat felsefesinden ileri geliyor. Daha öz olarak, Gürel eserlerinin ortasına bencilce “bunu ben yaptım ve çok güzel oldu” ibaresini değil de, başkalarınca söylenecek olan “güzel olmuş, çok değişik, beğendim” ifadelerini yerleştirmek istiyor. “Kuun”, düşüncelerinize yeni kapılar açacak, yeteneğinizi keşfettirecek bir sergi.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3016&yorum_id=1), [web.archive.org (arşiv bağlantısı)](http://web.archive.org/web/20031101032241/http://www.aksiyon.com.tr:80/detay.php?id=3016&yorum_id=1)
