# Dışı göreni, içi gireni yakıyor

*Şule Altundağ 2004.10.04*

<div bgcolor="#FFFEF6">
 <font>
  <img border="0" height="1" src="/web/20060104132905im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104132905im_/http://www.aksiyon.com.tr/resim/513/48.jpg" vspace="5"/>
  </p>
 </font>
 <font class="content">
  Özel hastaneler hakkındaki hasta şikayetleri artıyor. Çok büyükleri hariç; çoğunun tanıtım broşürlerindeki yazılanlar ile gidilince şahit olunanlar birbiriyle örtüşmüyor. Hak aramak ise deveye hendek atlatmaktan daha zor.
 </font>
 <p>
  <font class="content">
   Kanser riski sebebiyle guatr ameliyatı olması gerekiyordu Hatice Hanım'ın. Alanında en iyisi diye tavsiye edildiği için özel muayenehanesine gidilen tıp profesörü, ameliyat Doğaner Hastanesi'nde yapacağını söyler. Üç saat sürer ameliyat. Doktora göre her şey normaldir ve endişeye mahal yoktur. Hasta yakınlarına, "Ne kadar geç ayılırsa o kadar iyidir ve ağrısı az olur!" telkini yapılır. Aradan yedi saat geçer. Hasta bir türlü kendine gelemez. Bir ara eve giden Ahmet Bey, eşinin fenalaştığı haberini alır. Derhal hastaneye koşar. Personel ve ameliyatı yapan profesör, eşinin boğazına dolan kan boşaltılamadığı için vefat ettiğini söyler kendisine... Nöbetçi diye bırakılan İran uyruklu psikologdan ise haber yoktur.
   <br>
    <br>
     "Bütün müdahalelere rağmen kurtarılamadı" demek için hastanın kaldığı odaya olay sonrası birtakım cihazlar getirilir. Ancak, daha sonra bilirkişi tarafından hazırlanan raporda, oksijen tüplerinin boş olduğu gibi pek çok ayrıntı yer alır. Bir ihmal olduğu çıkar ortaya. Açılan dava sonucu hastanenin kapısına kilit vurulur. Sağlık Bakanlığı, aileye belirli miktarda tazminat öder. İstanbul Tabip Odası'nın kusurlu bulduğu Prof. Dr. Necmettin Sökücü ise, 2 ay gibi çok uzun bir süre(!) meslekten men edilir. Olaydan sonra Ahmet Eşiyok ve çocukları psikolojik tedavi görür. 14 yaşındaki Sergen eskisi gibi canlı ve hareketli değildir artık. Ne zaman ekranda hastane ve doktor görse televizyonu kapatmaktadır. Deniz ise sürekli annesini sormaktadır.
     <br/>
     <br/>
     Yukarıda anlatılanlar, 2000 yılında yapılmış bir cerrahi müdahalede yaşananlardan yürek burkucu küçük bir kesit. Eşiyok ailesinin başına gelenler, özel hastanelerde yaşanan sağlık skandallarına sadece bir örnek. Ünite yetersizliği ya da tıbbi alet noksanlığı yüzünden ölümler ve basit ameliyatlardan sağ çıkamama olayları özel hastanelerin klasikleri arasına girdi son zamanlarda. 1990'lardan sonra mantar gibi bitmeye başlayan özel hastanelerin sayısı bugün kamuya oranla az; ancak yapılan hatalar neredeyse eşit. Türkiye genelinde 266 özel hastane bulunuyor. 30 ile yayılan özel hastanelerin çoğu büyük şehirlerde faaliyet gösteriyor. 138 hastane ile lider, İstanbul
     <br/>
     <br/>
     İstanbul Barosu’na şikayet yağıyor...
     <br/>
     <br/>
     2003 yılında oluşturulan İstanbul Barosu Hasta Hakları Komisyonu, Türkiye’de bir ilk. Komisyon Başkanı Avukat Hilal Gültepe, çoğunlukla özel hastaneler hakkında şikayet aldıklarını, bunlar arasında dava açmayı gerektirecek ciddi ihlaller bulunduğunu belirtiyor. Hastane yetkililerinin ‘Dava açıp başımızı mı yakacaksın’ diyerek hastalara kayıt vermekten kaçındığını anlatan Gültepe, “Bilgi edinme yasası gereği devlet hastanelerinden daha kolay bilgi alabiliyoruz; fakat kamu-özel fark etmiyor çünkü hastanelerde kayıt tutulmuyor” diyor. Davalar uzadıkça, hekimlerin sorumluluk kapsamı ve  tazminatlar belirlenemiyor. Vatandaşların en fazla hastane kapısından geri çevrilmekten yakındığını söyleyen Gültepe, “Vatandaş herhangi bir sağlık ihlalinde, 2-3 avukatla temsil edilen hastaneyi karşısına almaktan çekiniyor” diyor. Komisyonun amacı, hasta haklarını doktora da öğreterek çift taraflı mağduriyeti engellemek. Hukukçular, ‘Hayvan Hakları Yasası’ bile varken hâlâ hasta haklarına yönelik bir yasa olmamasını eleştiriyor. Buna göre, ‘Hasta Hakları Yönetmeliği’, ‘Sağlık Hizmetleri Temel Kanunu’yla örtüşmüyor. Çünkü kanun, sağlık kuruluşlarının teşkilatlanması ve hizmet standardını belirlemeye yönelik hazırlanmış. Dolayısıyla, hastanın hakkıyla ilgili bir yasa olmadan, yönetmelik de yaptırımsız kalıyor.
     <br/>
     <br/>
     Abartılı tanıtımlarla hastalar kandırılıyor.
     <br/>
     <br/>
     İstanbul Tabip Odası’nın 2004 Raporuna göre, Mayıs 2002-Mart 2004 arasında odaya 995 suç başvurusu yapıldı. Bunların 571’i sonuçlanırken; 144’ü incelemede. Diğerleri ise çeşitli kurullarda bekliyor. Sonuçlanan dosyalarda sabit görülerek cezalandırılan bazı suçlar şöyle: 1219 sayılı yasanın ihlali. Muayenede yabancı uyruklu hekim çalıştırmak.  Gerçek dışı rapor ve belge düzenlemek. Hasta haklarına saygı göstermemek. Hastanın sırrını açıklamak. Hastayı yönlendirmek-simsar kullanmak. Hastadan haksız kazanç sağlamak. Reklam. Tıbbi ihmal ve hata. Uzmanlık dışı girişim ve faaliyette bulunmak. Yasa dışı organ nakli yapmak.
     <br/>
     <br/>
     2002’de yürürlüğe giren ‘Özel Hastaneler Yönetmeliği’nde tanıtımın sınırları çizilmesine rağmen, çoğu özel hastane müşteri çekebilmek için buna riayet etmiyor. Tanıtım ve reklam broşürlerindeki abartılı ifadelerin faturası halka çıkıyor. Cekap kampanyaları, paket fiyatlar, bazı kredi kartlarına indirim ya da taksitler ve kısa sürede şifa vaatleriyle cezbedilenlere iddia edilen kalitede sağlık hizmeti sunulmuyor.
     <br/>
     <br/>
     Özel hastaneler tüccar zihniyetiyle çalıştırılıyor...
     <br/>
     <br/>
     1928’den beri yürütülen “Tıp ve Tıp Dallarının Uygulanmasına Dair Kanun”, çıkarılan yönetmeliklerle sürekli deliniyor. Örneğin, Ayaktan Teşhis ve Tedavi Yapan Özel Sağlık Kuruluşları Yönetmeliği’ne göre, özel hastaneler dışında kalan ve ayakta teşhis ve tedavi yapılan diğer özel sağlık kuruluşlarını açan ortakların tamamının hekim ve uzman hekim olması zorunlu. Özel hastanelerle ilgili ise, herhangi bir hüküm belirtilmemiş. Dolayısıyla özel hastanelerin ayrı tutulması, sağlık sektöründe kamu yararının geri plana itilmesine ve tüccar zihniyetin hakim olmasına yol açıyor. Doktorların karşı çıktığı bir nokta daha var; Ayaktan Teşhis ve Tedavi Merkezlerinde ‘bir kısım ameliyatların’ yapılmasına izin verilmesi. Cerrahi müdahale birimleriyle Özel Dal Merkezi denilen yerlerde, ki bunlar bir nevi branş hastaneleri gibi çalışıyor, “lokal” ve “genel” anesteziler yapılabiliyor. Böylece, eleman ve fiziki koşullardan tasarruf edilmesinin yanı sıra, hastane açmanın getireceği külfetten de kurtulmuş olunuyor. İstanbul Tabip Odası doktorları, kanuna göre ameliyatların sadece hastanede yapılabileceğini hatırlatıyor. Üniversitelerde TUS öğrencilerini eğitmekle görevli çok sayıda tıp profesörü ya da doçenti, özel hastanelerde ameliyatlara giriyor. Bazıları, hem üniversite, hem özel muayene, hem de özel hastanede çalışıyor. Bu yüzden üniversite hastanelerinde çoğu ameliyatı uzman doktor adayları gerçekleştiriyor. Bu da hata risklerini yükseltiyor.
     <br/>
     <br/>
     Özel Sağlık Kuruluşları Derneği denetim yetkisi istiyor.
     <br/>
     <br/>
     İstanbul’daki özel hastanelerin yüzde 70’inin üyesi olduğu Özel Sağlık Kuruluşları Derneği Başkanı Uz. Dr. Sedat Azak, kamu adına hastaneleri denetleme yetkisi istediklerini ifade ediyor. Derneğin, üye hastanelerle dürüstlük, hastanın sömürülmemesi ve kaliteli hizmet konularında sözleşme yaptığını söyleyen Azak, sağlık hizmetindeki odak noktalarından biri olan yağun bakımda, kamu-özel ayırmadan büyük aksaklık yaşandığına da dikkati çekiyor. Çünkü yoğun bakım üniteleri ciddi masraf ve kalifiye sağlık elemanı gerektiriyor. Azak’a göre personel sıkıntısı yaşayan özel hastaneler en azından teknik donanımı ihmal etmemeli, ‘hastayı cihaza bağlayarak tampon görevi’ üstlenmeli. Dr. Azak, henüz çoğu kamu hastanesinde yeterli yoğun bakım üniteleri yokken, 20-30 yataklı özel hastanelerden yoğun bakım ünitesi şartı aranmasını ise gerçekçi bulmuyor.
     <br/>
     <br/>
     Gerçek denetim neredeyse imkansız!
     <br/>
     <br/>
     Bütün sektörlerdeki gibi sağlıkta da ‘denetim’ deyince akması gereken sular duruyor! İstanbul’daki sağlık kuruluşları 6 ayda bir denetleniyor. Şehirde, sadece 350 sağlık ocağı ve bin civarında poliklinik var. Ama ekip sayısı hayli sınırlı. İl Sağlık Müdürlüğü günde en fazla 3 ya da 4 hastaneyi gözden geçirilebilirken, ilçelerde bulunan bakanlığa bağlı Sağlık Grup Başkanlıkları’ndan destek alınıyor. Fakat her ilçedeki 3’er görevli, Tuzla, Çatalca ve Adalar dışındaki 29 ilçedeki özel sağlık kuruluşlarının denetimine yetmiyor. Denetimlerde, vatandaş şikayetlerini ve basında yer alan haberleri öncelikle değerlendiren müdürlük, Özel Doğaner Hastanesi olayından sonra, özel hastane denetimlerinin ‘ani ve habersiz’ yapılmasına karar verdi. Ayrıca denetimlerin daha sıkı olacağı ve ilçelerarası çapraz denetimler yapılacağı söyleniyor. Nitekim, geçtiğimiz günlerde yapılan bir uygulamada, bazı hastanelerin kurulduğu günden bu yana hiç denetimden geçmediği ortaya çıkarıldı. “SSK önündeki yığılmaları azaltmak istiyoruz. Yakın bir zamanda, tamamlayıcı sigorta işlemleriyle Genel Sağlık Sigortası’na geçiş kolaylaşacak” diye konuşan metropolün Sağlık Müdürü Erman Tuncer, hastanelerin çoğalmasının rekabeti tetikleyeceğini; rekabetin de kalite ve ucuzluğu doğuracağını söylüyor. Tuncer, dünyanın her yerinde sağlık hizmetliğinin pahalı olduğunu ifade ederek, “Politikamız özelleştirme, yerelleşme ve sivilleşmedir. Yani, sivil kitle örgütlerinin sağlığa destek olması, yerel yönetimlerle problem çözme ve özelden hizmet satın alarak sağlığa katkı sağlamak” diyor.
     <br/>
     <br/>
     Parası olana tedavi
     <br/>
     <br/>
     Hasta ve Hasta Yakını Hakları Derneği (HAYAD) Başkanı Leyla Ezgi ise şikayetlerin daha ziyade yüklü harcamalar yapılan hastaneler hakkında geldiğini belirtiyor. Özel hastaneler kanunun boşluklarından faydalanmasını çok iyi biliyor. Bir örnek; yönetmelik 50’den fazla yataklı hastanelere şartlara uyan bir yoğun bakım ünitesi açma zorunluluğu getiriyorsa, yatak kapasitesini 48 veya 49 ile sınırlı tutarak, yükümlülükten kurtuluyorlar. Şu anda iki aile iki büyük özel hastanede yapılan hatanın hesabını sormaya çalışıyor. Hastanelerden biri aletin bozukluğunu kabul etmiş durumda. Öte yandan Ege Üniversitesi tarafından çıkarılan bir iç genelge Ezgi’ye göre Türkiye’de sağlık hizmetinin çoktan paralı hâle geldiğinin bir kanıtı. Söz konusu iç genelge, “Önce paralı hastalara ardından Emekli Sandığı ve Bağkurlu’lara bakılacak” diyormuş.
     <br/>
     <br/>
     Fark otelcilik hizmetinde...
     <br/>
     <br/>
     Bakırköy Lepra Hastane’si, Dr. Mustafa Sütlaş da, denetimlerin yeterli ve sürekli olmadığı kanaatinde. “Özel sağlık kurumlarının sayısı arttığı için, yapamadıkları işi yapıyormuş gibi gösteriyorlar. Acil durumlarda hasta kabulü yok. Uzman hekim yerine asistanlar çalıştırılıyor. Hukuksal sürecin uzunluğu, patolojik raporların eksikliği söz konusu” diyen Sütlaş, kamudaki hataların maksatlı olarak gereğinden fazla yansıtıldığını ileri sürüyor: “Hekim hataları açısından özel ve kamu arasında herhangi bir fark yok. Özel kuruluşlarda farklılık, otelcilik hizmetleridir. Devlette ise yatırım yoktur, alt yapı vardır.”
     <br/>
     <br/>
     HEKİM DAVALARINDA BİLİRKİŞİ SORUNU
     <br/>
     <br/>
     Hekim davalarındaki en önemli konuların başında bilirkişi tahsisi ve tarafsızlığı geliyor. Hatalı sağlık uygulamaları için açılan davalar çok uzun sürüyor. Adli Tıp uzmanı ve hekim Yrd. Doç. Dr. Hasan Çankaya, bunun sebebi hakkında şunları söylüyor: “Hekim hatalarında, hekimin kusurlu olup olmadığı net anlaşılamadığından savcı hareket edemiyor. Deliller toplanarak dosya Adli Tıbba gönderiliyor. Bundan sonra uzunca bir süreç başlıyor. Davalar ortalama 4-5 yıl sürüyor. Türkiye’de insanlar hak ararken önlerine büyük engeller çıkıyor ve adalet gecikiyor.” Bilirkişilik yapan hekimlerin meslektaşlarını koruma iç güdüsüyle davranabildiklerini savunan Çankaya’ya göre, Yüksek Sağlık Şûrası’nın hekim kusuru belirlemede bağımsız davranması zor. Hekimlerle ilgili davalarda bilirkişiler Adli Tıp Kurumu’ndan seçilmeli.”
     <br/>
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16473), [web.archive.org (arşiv bağlantısı)](http://web.archive.org/web/20060104132905/http://www.aksiyon.com.tr:80/detay.php?id=16473)
