# Bu teknoloji bizi bozar!

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20030704151528im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030704151528im_/http://www.aksiyon.com.tr/resim/439/64.jpg" vspace="5"/>
  </p>
 </font>
 <font class="content">
  2. Ulusal Sosyal Bilimler Organizasyonu öğrencilerin duyarlı çalışmalarına sahne oldu. Projelerde teknoloji negatif, doğayla iç içe yaşam pozitif taraflarda yerini almıştı… Çalışan ve üreten insanlar, Hipokrat’ın “Yaptığınız işi sevin” öğretisini akla getirir. Yunan filozofun bu sözü, onun “bayındır insanlık” tefekkürünün bir göstergesi de sayılır.
 </font>
 <p>
  <font class="content">
   İnsanlığın nasıl bayındır olacağı konusuysa bugün her dönemde olduğu gibi tartışmaların açık kapısı; ancak her şeye rağmen gelecek umut yüklü. İstanbul’da gerçekleştirilen “2. Ulusal Sosyal Bilimler Organizasyonu”na katılan tüm öğrencilerde tek tek Hipokrat’ın yansımasını görmek mümkündü. Fatih Eğitim Kurumları tarafından düzenlenen organizasyon ilk ve ortaokul çağındaki çocukların eserlerini sergilediği büyük bir atölyeye dönüştü. Türkiye’nin çeşitli illerinden gelen öğrenciler, yarışmaktan ziyade kendilerini sosyal bir alanda ifade edebilmenin olgunluğuna eriştiler. Organizasyon bu yönüyle eğitim alanında sürekli yetersizliğini hissettiğimiz bir noktaya da işaret etmişti. Ne yazık ki, alet kullanma ve onun ötesinde becerilere erişen gençlerimiz yükseköğrenim çağına gelseler de kendilerini ifade edebilecek platformlar bulamıyorlardı. Bu da nihai olarak ülkeden kaçışları, hatta “zorunlu terk edişleri” getiriyordu. Türkiye için ülkeyi terk etmeyecek, ülkenin imarına katkıda bulunacak bireylerin yetişmesi günümüzde gitgide artan bir zorunluluk…
   <br/>
   <br/>
   Bu düşüncelerle yola çıkarak 26—27 Nisan tarihlerinde gerçekleştirilen organizasyon, hem farklı illerdeki okulları kaynaştırdı, hem de sosyal bilimlere ilgi çekmeyi sağladı. Konuşmacılar, teknik alandaki ilerlemelere oranla sosyal bilimlerin hep arka planda kaldığını vurguladılar. Bu amaçla İstanbul’un Avcılar, Bakırköy, Bahçelievler ve Beylikdüzü semtlerinde bulunan Fatih Eğitim Kurumu’na bağlı okullarda, öğrenciler, takdim, istatistik, forum, sahne oyunları ve proje dalları olmak üzere 5 dalda ürettikleri çalışmaları ortaya koydular. Proje dalında yarışan 5, 6 ve 7. sınıf öğrencilerinin ortak özelliği, çevreye olan aşırı duyarlılıklarının yanı sıra teknolojiyle yıldızlarının pek barışık olmamasıydı. Birçoğuna göre 21. yüzyıl teknolojisi insanı gerileten bir şeydi. Çünkü “teknoloji denilen illet”, onların “kitap okumalarını ve sosyal faaliyetlerini” engelliyordu. Projelerin genelinde ise teknolojinin insanın hayrına kullanılması gözlemlenen bir vaka…  Öncelikli olarak bireyin refahını dolayısıyla toplumun refahını düşünen küçükler, yaşadıkları şehirlerin imarından, engelli arkadaşlarının eğitim—öğretimine ve kültür şehirlerine kadar birçok konuya kafa yormuşlar. Çoğu bilgisayar mühendisi olmak hayalinde. Geleceği bilgisayarda görüyorlar fakat sosyo—kültürel işlere de zaman ayırmak gerektiği düşüncesinde birleşiyorlar.
   <br/>
   <br/>
   Organizasyona Isparta Özel Altınbaşak Çakın İlköğretim Okulu’ndan katılan Ömer Faruk Tekbaş ve Oğuz Kartöz çevreye olan duyarlılıklarını “yöresel kültür ve müzepark” adlı projeleriyle gösterdiler. Öğrencileri bu projeyi hazırlamaya sevk eden, Isparta’da müzelerin 4 senedir tadilat nedeniyle kapalı oluşu. Ayrıca Isparta’da yöre halkının kültürünü yaşatacağı bir açık hava müzesi de yokmuş. Ömer ve Oğuz’a göre bu, şehir için çok gerekli. Onların müzelerinde Isparta’nın kültürüne ait her şeyi bulmanız mümkün; parkın ortasındaki gül imalat merkezi Isparta’nın en önemli zenginliğinin korunması için yapılmış. Buradan borularla parkın dört yanındaki, gül yağı, gül lokumu ve gül suyu fabrikalarına işlenmek üzere gül suyu gönderiliyor. “Gül” kültürünün korunması gerekliliği “gül imalat merkezi”nin iki yanına konulan sembolik ellerle ifade edilmiş. Kesilmiş gül fideleri ise kültürün yozlaştığı son sınır. Bundan sonrası tam yozlaşmayı gösterdiği için maketin üstünde siyaha boyanmış.
   <br/>
   <br/>
   Organizasyona Diyarbakır’dan kendi deyimleriyle Diyar—ı Bekir’den katılan “Dünyanın Ortak Ülkesi” projesinin fikir babası Oğuzhan Zeynel. Özel Nil İlköğretim Okulu 7. sınıf öğrencisi olan Oğuzhan bir Kerküklü ve Türkmen. “Çok savaş, katliam gördük. Annem babam 22 yıldır akrabalarını göremiyor. Artık barış ve kardeşlik istiyoruz” diyor. Kerkük, onun hayallerindeki barış şehri. Şii, Kürt, Türkmen ve Asurilere ültimatom verircesine projesini anlatıyor. Dünyanın ortak ülkesini anlatırken cümlelerini telaşeli şekilde kuruyor. Diyarbakır’da kurulan bu ülkenin ortak dili İngilizce olacak, surları ise savaşı önleyecek. Ortadaki sembolik ev dünyayı bir çatı altında toplayacak. Teknolojiye olan bilinçli “düşmanlık” diğer öğrencilerde olduğu gibi Oğuzhan’da da var, çünkü dünyanın ortak şehri Diyarbakır’a girilirken bütün elektronik cihazlarınızı dışarıda bırakıyorsunuz. İsterseniz içerideki teknolojik merkezlerden faydalanabilirsiniz. Ülkenin geçim kaynağı sadece yel değirmenleri olacak, insanlar kendi elleriyle ekip biçtiklerini tüketecek. 7. sınıf öğrencisi “Diyar—ı Bekirli” Oğuzhan, bu projeyi Kerkük’e olan özlemini dindirmek için yapmış.
   <br/>
   <br/>
   Toplumsal duyarlılığını üst düzeyde yansıtan çalışmasıyla Şeyma Gözcü de ilgiye değer proje sunan bir öğrenci. Çorlu Zafer Koleji orta ikinci sınıf öğrencisi olan Şeyma, engelli arkadaşlarını düşünerek bir okul tasarlamış. Bu okulda öğrenciler engelli oldukları için sıkıntılarla boğuşmak zorunda kalmıyor. Üstelik kendilerine sağlanan kolaylıklar nedeniyle psikolojik açıdan da sağlıklı oluyorlar. Şeyma tasarladığı sınıfın mimarisiyle ilgilendiği kadar, arkadaşlarının psikolojisiyle de yakından ilgili. Seçeceği meslekler arasında da mimarlık ve psikologluk ilk sırada geliyor. 2003 engelliler yılı, Şeyma’nın anne—babası ise doktor. Gittiği fizik tedavi merkezinde bu yıla ilişkin afişler görünce kolları sıvamış. “Pratik ve az masraflı bir şekilde öğrenciler eğitilebilir dedim. Projem beğenildi. Okulda yeni binamızın dışına rampa yapılacak ve tuvaletlerimizde tutacaklar olacak. Kapılar tekerlekli sandalye geçecek genişlikte olmalı, sınıflarda makaralı tahta kullanılacak” diyor. Birçok okulumuzda çoktandır hayata geçirilmesi gereken bu tasarımlar Şeyma’nın genç beyninde filizlenmiş. Sıra uygulama amaçlı olarak Türkiye’nin bütün okullarında. Şeyma bunun için de çalışacak.
   <br/>
   <br/>
   Kütahya’nın “gezek” kültürünü kaçımız tanıyoruz acaba? Kaçımız gidip yerinde görmüşüz? Oysa bu kültürü yerinde yaşayan ve toplumsal hayattaki önemini fark eden bir Kütahyalı öğrencimiz projesini ayağımıza kadar taşımış. Kütahya Özel Konuralp İlköğretim Okulu’nda okuyan 7. sınıf öğrencisi Gökçe Altınkaya, “gezek”in Kütahyalı kadınlar arasında yaygın bir gelenek olduğunu söylüyor. Aileler arasında da oldukça yaygınmış. Gökçe “gezek”in buradaki olumlu etkilerini gözlemlemiş. Neden her yerde olmasın demiş. Ona göre bu kültür tüm Türkiye’ye uyarlanmalı. Çünkü bu toplumsal kaynaşmamıza kapı açabilir. Büyükşehirlerde aynı apartmanda oturup da birbirini tanımayan birçok insan var. Gökçe en azından başucunda teknoloji göstergesi bilgisayarı ve geleneksel kıyafetiyle “toplumsal yabancılaşma” dediğimiz hastalığın çarelerini arıyor…
   <br/>
   <br/>
   Niğde’den yarışmaya katılan ve jüri tarafından birinciliğe layık görülen Merve Özyurt ise her şeyin başlangıcının okumak olduğu fikrinden yola çıkıyor. Projesinin adı: “Kitap Okuma Alışkanlığını Artırma Projesi”. Merve iki sınıfı kendine örnek alarak, araştırmasında belli bir sosyal bilim yöntemini izlemiş. Sınıflardan birine kitap okumanın önemi aktarılmış, diğeri bu bilgilerden ve kitap okuma saatlerinden mahrum kılınmış. Sonuçta grafiklerle öğrenciler arasında tespit edilen farklar ortaya çıkartılmış. Bundan böyle Niğde Özel Sungurbey İlköğretim Okulu’nda her cuma son saat kitap okuma saati…  Bilgisayar mühendisi olmak isteyen Merve, projesini kardeş okullar aracılığıyla tüm Türkiye’de yaygınlaştırmaya çalışacak.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2540), [web.archive.org (arşiv bağlantısı)](http://web.archive.org/web/20030704151528/http://www.aksiyon.com.tr:80/detay.php?id=2540)
