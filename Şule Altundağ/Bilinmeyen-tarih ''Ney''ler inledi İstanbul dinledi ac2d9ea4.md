# ''Ney''ler inledi, İstanbul dinledi

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20040222213834im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040222213834im_/http://www.aksiyon.com.tr/resim/463/66.jpg" vspace="5"/>
  </p>
 </font>
 <font class="content">
  Ney, sesiyle hasreti yansıtan bir saz. Dünya neyzenlerinin  vuslatını varın siz düşünün...Doğu; hisli, yürekli, “hasreti, aşkı ve çilesi her dem bağrında kaynayan” insanların toprağı. Cefasını ve sefasını haykırarak yaşayan, feryat figan edeni bol bir coğrafya.
 </font>
 <p>
  <font class="content">
   Doğulu insanın gariban hali, aşk ve meşkle yoğrulmuş aklı, musikisinin mimarı olan “ney”de can bulur. Doğulular arzu ve tutkularını katarlar bu saza. Ve büyük bir medeniyetin temelindeki harçlardan biridir ney. Ondan yükselen ses, İran’dan, Fas’tan, Ürdün’den, Lübnan’dan, Mısır’dan  aksiseda verir. Tüm neyzenler sazına âşıktır ve göğsü delinmiş tüm sazlar üstadına...
   <br/>
   <br/>
   11-12-13 Ekim tarihlerinde İstanbul’da gerçekleşen 1. Uluslararası Ney Festivali, farklı ülkelerdeki ney üstadlarının bir nevi kucaklaşmasıydı. Elektronik müzikten arabeske, popüler müzikten tasavvuf musikisine kadar geniş bir kullanım alanı olan “ney”, bu önemli etkinlikle uzun zaman boynu bükük bırakılmış halinden bir nebze sıyrılır oldu. Ancak Tarık Zafer Tunaya’nın ufacık salonu ney dinlemeye hasret insanları alacak genişlikte değildi. “Ney”e daha teşkilatlı bir mekan yakışırdı. Programın CRR’de gerçekleştirilen ikinci kısmındaki izleyici kalabalığı, etkinlik mekanı konusundaki tespitimizi güçlendiriyor. Salonu dolduranlar, neyin farklı coğrafyalardan geçerken yakaladığı kıvraklığın, nağmelerin ve makamların tadına vardılar. Tarık Zafer’deki dersler; birebir icranın yanında saza akademik yönden bakış getiriyordu. Çalınış tekniklerinden ney çeşitlerine ve tarihçesine varan temel bilgiler dinleyenlere tebliğ edildi.
   <br/>
   <br/>
   Yarı ders niteliği taşıyan programlar, değişik izleyici kitlesiyle dolup dolup boşaldı. Gözünü kırpmadan takip eden, salonu hiç terk etmeyen fanatikler de vardı.  Sonlara doğru başlar ve gözler ağrısa da yorgunluklar unutuldu. Çünkü neye duyulan yoğun bir merak ve “özlem” ilgiyi ayakta tutuyordu. Usta neyzenlerin “mütevazılıkları” dikkat çekti. Hiçbir virtüöz “ayaklarının altına kırmızı halı serilmesini” beklememişti. Hallerinden bir an önce kendilerini dinlemeye gelenlerle ve sazlarıyla başbaşa kalabilmeyi umdukları seziliyordu. Neye dokunmak, onu icra edenlerle birlikte olmak çok mutluluk vericiydi.
   <br/>
   <br/>
   Erguner ekolünün günümüzdeki en önemli vârislerinden Süleyman Erguner, 9 ülkeden gelen konuklarını ağırlarken çocuklar gibi şendi. Çünkü yegâne derdi saza gösterilmeyen saygı ve ilgisizlikti. Gelen bütün neyzenleri sarıp sarmalıyor, ev sahibi olarak bağrına basıyordu. Öğrencisi Ali Tüfekçi ise festivalin en genç neyzeniydi. Naif tavrı, ince yapısıyla, ustalarla yarışan tekniğini sergiledi. İranlı Hüseyin Umumi’nin davudî sesiyle “Isfahan” deyişi, yanık makamlarda gezinen neyini konuşturuşu ve bir kitap yazarcasına yalnız sazının sesiyle İran’ı anlatışı hayran bıraktı. Saray neyzeni Rachid Zeroual, Fas’tan verdiği etnik müzik örnekleri ve güçlü nefesiyle, Yunanistan’dan katılan Haris Lambrakis ise neyden gayda sesi çıkartmasıyla dikkat çekti. Süleyman Erguner, üflenmesi hayli zor olup nefes isteyen şah neyiyle Türk musikisini icra ederek konseri taçlandırdı. Diğer neyzenler; Slah Eddine Manaa, Samir Mahmoud Siblini, Ahmet Şahin ve Hassan Omar Al-Faqir sazlarının gelişimine katkıda bulunan önemli noktalardaki neyzenlerdi. Fakat, binlerce yıllık geçmişi olan ‘ney’in gönül verenlerinin karşısına çıkışı bir hasret giderme töreni olmaktan öteye geçemedi.
   <br/>
  </font>
 </p>
</div>


## Yorumlar

### volkan bakır, 17-Şubat-2004
> süleyman yardıma katılmıyorum: 
> Süleyman Yardım'ın dediği gibi Ali Tüfekçi neyi farklı bir tavırla üflüyor ama kesinlikle klarnet gibi  değil. Ney ses açısından biraz zayıf bir enstrümandır. Fakat Ali Tüfekçi bu zaafiyeti seslerinin müthiş kuvvetli olmasıyla bir güç haline getirmiştir. Ayrıca her sanat dalında olduğu gibi neyde de bir takım çeşitliliklerin olması bu sanatın terakki etmesine büyük hizmet sağlayacaktır.

### Süleyman YARDIM, 07-Ocak-2004
> Biraz hüsran...: 
> Merhabalar bir neyzen olarak adı gecen etkinliğe izleyici olarak katıldım.Dış ülkelerden gelen misafirleri ilgiyle dinlememe rağmen kendi yurdumuzdaki neyzenleri dinlerken biraz hayal kırıklığına uğradım.Çünkü yurdumuzda bir NİYAZİ SAYIN varki gelmiş geçmiş bütün  neyzenler arasında cok önem arzeden bir yere sahiptir ve isterdimki o etkinlikte NİYAZİ SAYIN  da davet edilip hak ettiği değer  verilmiş olmalıydı.   Bunun yanında Öğr.Gör. olarak görev yapan bir neyzen de  klarnet gibi değil ;  Klasik Ney Tavrıyla Ney üflemiş olsaydı. Bütün bunlara ragmen dünya insanının NEY e olan ilgi ve alakası bizleri son derece memnun etmektedir.İnşallah yakın bir gelecekte ülkemizde de   sadece ''Türk Sinemalarının''  mezar ve ölüm gibi sahnelerinden  sıyrılıp hak ettiği değeri bulur......

### mahmut ünver, 14-Kasım-2003
> tebrik: 
> Müzik bölümünde batıdan gelme ve benim birçoğuna soğuk olduğum müziklerin yanında bize ait ve belki asıl olması gereken şekilde yaptığınız ve bizlere miras kalan bu güzellikleri haber olarak sunmanızı takdirle karşılıyorum.   Teşekkürler

Kaynak: [www.aksiyon.com.tr](http://www.aksiyon.com.tr:80/detay.php?id=3085&yorum_id=1), [web.archive.org (arşiv bağlantısı)](http://web.archive.org/web/20040222213834/http://www.aksiyon.com.tr:80/detay.php?id=3085&yorum_id=1)
