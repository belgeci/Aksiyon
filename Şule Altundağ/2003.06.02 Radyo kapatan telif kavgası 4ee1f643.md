# Radyo kapatan telif kavgası

*Şule Altundağ 2003.06.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2001"de düzenlenen telif yasasının herkes için hayırlı olacağı düşünülüyordu fakat olmadı. Yerel radyolar teliflerin ağırlığında ezilirken maddi durumu yerinde olanlar fazla sarsıntı yaşamadı. 1910 yılının "Hakk-ı Telif Kanunu" ve 1951 çıkışlı FSEK"i (Fikir ve Sanat Eserleri Kanunu)...
  </font>
 </div>
 <div id="newsText">
  <font class="detail-text">
   Arada 90 senelik bir zaman dilimi var ve son elli yıldır FSEK"in hükmü geçiyor. Elli senenin içinde müzik alanında hizmet veren meslek birliklerinin en eskisinin mazisi on beş seneyi geçmiyor. Dolayısıyla hakların usulünce alımında daha uzun bir sürece ihtiyacımız var. Bu meyanda yapılan tartışmalar ise birbirini kırıp dökecek cinsten. 2001"de düzenlenen telif yasasının herkes için hayırlı olacağı düşünülüyordu fakat olmadı. Yerel radyolar teliflerin ağırlığında ezilirken maddi durumu yerinde, yani tuzu kuru olanlar fazla sarsıntı yaşamadı. Meslek birlikleri kanuna dayanarak radyoları dara düşürecek rakamlar istediler. Şu günlerde kimileri yeni meslek birliklerinin eskisinden daha cüretkâr olduğunu ve keyfi bir şekilde para talep ettiklerini söylerken, kimileri de bazı radyoların hâlâ telifin yasallığını kavramamakta ısrar ettiklerini dile getiriyor.
   <br/>
   <br/>
   Telif hassas bir hak...
   <br/>
   <br/>
   Eserlerin telifsiz kullanımına verilebilecek bir son örnek, yakın zamanda sinema sanatçısı Göksel Ersoy"un, amcası Yesari Asım Ersoy"un bir eserinin tv dizisinde kullanılması nedeniyle açtığı davaydı. Böyle ufak bir olay büyük bir dava konusu olamaz diye tepki gösterenlere Ersoy"un avukatı Atilla Ceylanoğlu, "Eser ticari amaçlı bir faaliyette kullanıldığı ve bizden herhangi bir izin talep edilmediği için dava açtık" diyerek yanıt veriyor. Bu olay telif konusunda gelinen hassas durumu vurguluyor. Öyle ki belki sonucu düşünülmeden veya kasıtsız olarak gerçekleştirilen bu olayda bile telif istenilecek titizlikte davranılabiliyor...
   <br/>
   <br/>
   Bütün taraflar kanuni uygulamalar hakkında birbirini suçluyor. Sorun ise yürürlükteki kanunun uygulamada çelişkiler yaratması, buna mahal verecek maddeleri içermesi. Radyocular tarafından özellikle komşu hak sahiplerine, yani yorumculara ve yapımcılara eser sahibi düzeyinde haklar verdiği iddia edilen maddeler üzerinde ciddi ihtilaflar yaşanıyor. Yine radyoculara göre, FSEK"in, ilgili yönetmeliğinin sözleşme maddeleri de fiilen uygulanmıyor. Çünkü teliflerde ulusal standartlar baz alınmıyor, uluslararası fiyatlar üzerinden tarifeler yapılıyor. Sözleşmelerde yayın kuruluşunun reklam gelirlerine dikkat edilmiyor, eserlerin kamu yararı gözetilerek yaygın bir şekilde topluma iletiminde devamlılığa neredeyse müsaade edilmiyor. Radyocular özellikle bu gibi sebeplerden meslek birlikleriyle uzlaşmaya varamıyor.
   <br/>
   <br/>
   Radyolar zor durumda"
   <br/>
   <br/>
   Bütün yasal uygulamalara ve telifin bir hak olduğunun herkesçe kabul edilmesine rağmen, nedense yerel radyolar için "altta kalanın canı çıksın" kabilinden bir durum hakim. Bu kademenin en alt basamağında bulunan yerel radyolar, kanunun 2001"de yürürlüğe konmasından bu yana teliflerini ödemekle cebelleşiyorlar. Faal olan 4 meslek birliği kendilerinden ayrı ayrı telifler istiyor. Verilmezse ihtarname gönderiliyor, ardından kanuni süreç başlatılıyor. Şöyle ki, bir yerel radyonun MÜYAP"a ( Müzik Yapımcıları Birliği) her ay, Marmara Bölgesi"ndeyse 1 milyar 125 milyon, büyük şehirdeyse 675 milyon, bunun dışındaysa 405 milyon ödemesi gerekiyor. Yine aynı radyonun MÜYORBİR"e (Müzik Yorumcuları Birliği) 875 milyonla 300 milyon arasında para ödemesi, artı olarak diğer meslek kuruluşlarına ve RTÜK"e de bir meblağ ayırması gerekli. Bölgesel radyolar ise her ay bir milyarı aşan rakamlar ödemek zorunda. Sadece tematik yayınlar denilen ve belli bir türe yönelik yayın yapan radyolarda yüzde elli indirime gidiliyor. Radyoların en büyük sıkıntıları ise hangi eserin kimin olduğunu nasıl bilecekleri ve bunun takibinin oldukça zor olduğu konusunda. Herkesin bir güruh eseri listesine katmak şeklinde parsellediği ve "Bunu çalarsan cezayı yersin" diye sürekli kendilerine ihtarlarda bulunulduğu görüşündeler.  Radyolara göre birçok meslek birliği radyoların bütçelerini yeterince değerlendirmeden ücret talep ediyor.
   <br/>
   <br/>
   Öte yandan kanunun tanıdığı serbestiler ise her an yeni bir meslek birliği oluşmasına müsait. Meslek birliklerinin sayılarının artmasına paralel olarak teliflerde de oransız ve usulsüz bir artış yaşanıyor. Uluslararası tarife uygulanması, dolar bazında fiyat artışına gidilmesi de ayrı bir çelişki ya da bazılarınca ülke ekonomisinin gereksinimi olarak değerlendirilebilir. Yayın kuruluşlarının reklam gelirleri, kullanılan her bir eser başına ücret, eserlerin kullanım sıklığı gibi maddeler uygulamada sorun yaratıyor. Radyoculara göre sözleşmelerde bunlar da arka plana itiliyor. Yaygın bir görüş ise, yapımcıları iflas ettirenlerin radyolar değil korsanlar olduğu, bu konu üzerine topluca  ve acilen gidilmesi gerektiği konusunda birleşiliyor.
   <br/>
   <br/>
   RATEM: "Sorun çifte izinde"
   <br/>
   <br/>
   Konuyla ilgili olarak RATEM (Radyo-Tv Yayıncıları Meslek Birliği) adına konuşan Başkan Vekili Yusuf Gürsoy"a göre 5846 sayılı FSEK Kanununda ciddi çelişkiler var, üstelik uygulamanın nasıl olacağı konusunda henüz karar verilebilmiş değil. Çünkü bir önceki uygulama meslek birliklerinin itirazı sonucu yürürlükten kalktı, Ocak 2003"teki görüşmeler ise bakan değişikliği nedeniyle askıya alındı. Gürsoy, FSEK"te yer alan "çifte izin alınması" konusunun da  eser sahibi için trajik olduğunu savunuyor. Bu görüşün haklı ve makul tarafları da yok denilemez. Çünkü Gürsoy"un dediği gibi, "Eser sahiplerini koruyan kanun, bağlantılı hak sahiplerine, yani yapımcı ve yorumculara eser sahibi gibi haklar vermiş. Kanun eser sahibine her türlü kullanımda izin ve hak yetkisi getiriyor fakat ondan izin almanız yetmiyor, üstüne bağlantılı hak sahibinden de izin almanız gerekiyor." Gürsoy, "Nerdeyse hak sahibi ile aynı parayı talep ediyorlar. Bu çifte izin eser sahibinin haklarını ortadan kaldırıyor, diğerlerine ise haklarını aşan bir yetki veriyor" diyor. RATEM"e göre, başlarında sallanan sadece telif kılıcı değil, RTÜK"ü de unutmamak gerekli. Buraya her ay  yüzde 10,5 pay ayrılıyor, bu payın yüzde beşi RTÜK, yüzde beşi eğitim ve kalan oran sürekli hale getirilen deprem vergisi olarak belirlenmiş. Bunların dışında hiçbir birliğe üye olmayan, radyonun kapısını çalıp telif isteyen bireysel hak sahipleri var. Bunların 25 bin civarında olduğu biliniyor. MESAM (Musiki Eserleri Sahipleri Meslek Birliği) ve MSG"ye (Müzik Eserleri Sahipleri Grubu) kayıtlı olan 4 bin bireysel hak sahibi var. RATEM yetkilileri bunların da ayrı bir kategoride ele alınması halinde içinden çıkılamaz bir karmaşa ortamı oluştuğunu söylüyor. Özellikle MÜYAP"ın agresif tavrının sözleşmelerde anlaşmazlığı yol açtığını düşünüyorlar.
   <br/>
   <br/>
   MESAM, MÜYORBİR, MÜYAP, MSG...
   <br/>
   <br/>
   Asıl hak sahiplerinden olan meslek birliği MSG ise bu konuda RATEM"le aynı fikirleri taşımıyor. MSG"nin avukatı Barış Şensoy, telif hakları cezalarını veren İstanbul Fikri ve Sınai Haklar Mahkemesi"nin 2001"de kurulan yeni bir mahkeme olduğunu ve zamanla gelişeceğini söylüyor. Öte yandan meslek birlikleri arasındaki tarifelerin radyocuların söylediğinin aksine birbirine oldukça yakın olduğu görüşünde. Şensoy, ortak bir yapının faydalı olmayacağını belirtirken, "Farklı meslek birliklerinin olması rekabeti körükler, yoksa bir fiyat diktası olur" diyor ancak devletin de Kültür Bakanlığı yoluyla haksız rekabeti önlemek açısından müdahale etmesi gerektiğini düşünüyor. Buna karşılık, Burç FM (Ulusal Radyo) Müdürü Mehmet Özkundakçı: "Biz saatine göre para alınsın istiyoruz. Kim ne kadar eser  kullanıyorsa o kadar ödesin. Meslek birliklerinin ise bir çatı altında birleşmesi lazım, yoksa kontrol mümkün değil" diyor. Bir diğer meslek birliği olan MESAM ise yayıncılar, yorumcular ve meslek birliklerinin gözünde çoktandır asıl hak sahibi konumuna oturmuş. 1987 yılında kurulan ve en eski meslek birliği olan MESAM, "Meslek birliklerinin sayıları artsa da yayıncılar aynı parayı ödemeli, bu orantısızlığın ortadan kalkması ve komşu hak sahiplerinin konumlarının iyi tespit edilmesi gerekli" diyor. Onlar da telifleri uluslararası standartlara göre alıyor fakat Türkiye koşullarına uygun şekilde tarifelerde indirim yapıyorlar. Radyolardan tahsil edilen yıllık telif bedeli 60 - 48 bin dolar arasında değişiyor. Yurt çapındaki 1500 yerel-bölgesel ve ulusal radyodan yalnızca 100"ü ile sözleşme imzalamışlar. Sözleşme yapmayanlarla hukuki süreçler devam ediyor. MESAM, MSG"nin kurulmadan önce yeter sayısına ulaşmadığını ancak bakanlıktan alınan özel bir izinle yasallık kazandıklarını da açıklıyor. Yönetmeliğe aykırı olan bu uygulama sonucunda asıl hak sahiplerinin sayısı ikiye çıkmış.
   <br/>
   <br/>
   Hem çalın diyorlar hem telif istiyorlar
   <br/>
   <br/>
   Alanında en genç meslek birliği olan MÜYORBİR ise, hak eden ve piyasada bulunan yorumcuları listelerine aldıklarını, çokluk sağlamak adına hareket etmediklerini söylüyor. Tarifeleri pahalı bulmayı kolaycı bir düşünce olarak değerlendiren Genel Sekreter Ali Rıza Türker, asıl mücadele edilmesi gerekenin korsan olduğunu, plak yapımcılarının bu yüzden iflas noktasına geldiğini dile getiriyor. MÜYORBİR tek çatı altında toplanmış bir federasyonun olumlu sonuç getireceği görüşünde. MSG ve MESAM arasındaki çekişmelerin ise kendilerini olumsuz etkilediğini söylüyor. Cem Radyo (Bölgesel) Genel Müdürü Fuat Uğur: "MESAM"a ödüyoruz. MÜYORBİR"den yeni ihtarname geldi. Hakkımızda açtığı dava söz konusuydu. Mahkeme itirazı haklı buldu ve reddetti. MÜYAP"ın uyarı gönderdiği radyolardan 100"e yakınına dava açılmış, 70"i MÜYAP aleyhine sonuçlanmış. Sürekli olarak plak şirketleri bize gelir ne olur bunu çalın derler. Sonra da telif haklarını istiyorlar, bu çelişkiyi sona erdirmek lazım. Şarkıcılar dünya kadar para kazandı, bestecilere para vermediler. Yasada bu haklar iyice belirlensin, dünyada çok farklı uygulamalar var. Bizi reklam gelirlerini yeterli göstermiyorsunuz diye haksız yere itham etmesinler" diyor.  Kadıköy"de faaliyet gösteren Özgür Radyo Yayın Koordinatörü Füsun Erdoğan, "MÜYAP Şahin Özer zamanında politik ilişkilerini kullanarak bizlerden haksız telifler aldı. Bu ilişkiler dolayımında radyoların önemli bir kısmı MÜYAP"la  sözleşme yaptı. Bizlerin kurum olarak aslen MESAM"la anlaşma yapmamız lazım. Şimdi ihtarname göndermişler, 1 milyarın üstünde bir rakam istiyorlar, bizce bunu hak etmiyorlar. Müziklerini repertuvardan çıkarıp kullanmamayı düşünüyorum." Son günlerde sesini yükseltenlerden birisi de İstanbul Otelciler Birliği Yönetim Kurulu Üyesi Faruk Boyacı. Boyacı, her kategori otel için bir üst limit belirlenmesini ve daha az müzik yayınlayandan aynı paranın alınmamasını istiyor. Meslek birliklerinin otellerin çeşitliliğine göre uygulamaya geçmelerini söylüyor. Böylece 5 yıldızlı, iki yıldızlı gibi oteller arasında standart ayrımı yapılmış olacak. Boyacı,  "Kimin kimi temsil ettiği belli değil, sayıları gittikçe artıyor. İtirazlarımız burada düğümlendi. Adaletli ve mantıklı telifler olmalı. Dünyada tek birlik var" diyor.
   <br/>
   <br/>
   <br/>
   TELİF KANUNU İYİ AMA...
   <br/>
   <br/>
   Radyo 7 (Ulusal Radyo) Genel Yayın Müdürü Ferman Karaçam: "Telif kanunun çıkarılması sevindirici bir gelişme ancak bu kanun beraberinde karmaşayı da getirdi. Bir kere kanun yönetmelikler çerçevesinde çizilmedi. Bakanlık, tarafların görüşlerini alarak kimseyi mağdur etmeyen bir sistem oluşturmalıydı. Bizim itirazımız karmaşaya ve radyoları her bakımdan Avrupa"daki radyolarla mukayese etmelerine. Önlerine geldiği şekilde rakam tutturuyorlar. Ödeyemeyince de Avrupa"da bu iş böyle diyorlar. Biz de Avrupadaki"lerle aynı teknolojiyi kullanıyoruz. Giderlerimiz aynı fakat gelirlerimiz farklı. Bunun ayrımına varsınlar."
   <br/>
   <br/>
   Melodi FM (Pendik, yerel radyo) sahibi Hakan Sümer: "MESAM 400 milyon, MÜYAP bir milyar küsur para istiyor. MÜYAP"ın fiyatları astronomik. Ben zaten Pendik"e yayın yapan yerel bir radyoyum. Esnaftan reklam bile alamıyoruz. Ödeyemeyenler ya dini yayına geçiyor ya da söyleşi kanalı oluyor. Meslek birlikleri bizden alıp televizyonlara para veriyorlar, açın televizyonlara sorun. Onlar da reklamını yapıyor biz de. Korsanlar ilgilensinler diyoruz. Arkası bu kadar güçlü firmalar varken radyolardan bu kadar fiyat istenmez."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-10701-34-radyo-kapatan-telif-kavgasi.html), [web.archive.org (arşiv bağlantısı)](http://web.archive.org/web/20130730040834/http://www.aksiyon.com.tr:80/aksiyon/haber-10701-34-radyo-kapatan-telif-kavgasi.html)
