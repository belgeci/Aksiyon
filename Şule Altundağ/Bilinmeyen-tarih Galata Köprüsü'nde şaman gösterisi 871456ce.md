# Galata Köprüsü'nde şaman gösterisi

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20031101040814im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031101040814im_/http://www.aksiyon.com.tr/resim/459/66.jpg" vspace="5"/>
  </p>
 </font>
 <font class="content">
  Eski adıyla Darülbedayi, bugünkü adıyla İstanbul Büyükşehir Belediyesi Şehir Tiyatroları yeni sezona zengin bir repertuvarla giriyor. Tiyatro sanatını sokaktaki insanla yeniden buluşturmayı hedefleyen kurum,“tematik tiyatro”yla verimli bir seyir tekniğini de hayata geçirdi.
 </font>
 <p>
  <font class="content">
   Büyükşehir Belediyesi Tiyatroları, 90. yılını kutladığı yeni sezonuna “Biz hazırız!” diyerek iddialı bir sloganla girdi. Yakın zamana kadar istikbalinden tereddüt edilen Belediye Tiyatroları’nda Genel Sanat Yönetmeni Nurullah Tuncer ve Şehir Tiyatroları ekibi endişeleri yersiz kılmak amacıyla önemli çalışmalar başlattı. Ve girişimler sonuç verdi; seyirci bu yıl 20 oyunla iki kat daha fazla oyun izleyebilecek. 2004-2005 yılının oyunları bile belirlendi. Ayrıca sahnelerimizde Muhsin Ertuğrul’a saygı amacıyla altı Shakespeare oyunu ilk defa bir arada yer alıyor. Repertuvarda ağırlıkla yeni ve yerli oyunlar sahnelenecek.
   <br/>
   <br/>
   Şehir Tiyatroları’nın bu hummalı çalışmalarının temelinde, salonlara hapsedilmiş ve seyircisinden uzaklaşmış tiyatronun yeniden halk nazarına getirilmesi uğraşısı yatıyor aslında. Tuncer’e göre, tiyatro insansız yapılabilecek bir sanat değil, aksine iki ayaklı bir varoluş biçimi…  Oynayan kadar izleyici de can damarını teşkil ediyor. Tuncer, seyirci ile olan iletişimlerinin geçmiş yıllarda zayıfladığını, 100 bine varan bu seyirci kaybını bugün telafi ettiklerini söylüyor. Yönetmene göre, tiyatrodan uzaklaşmak, insanların varlık alanına nüfuz eden popüler kültürün ‘Sadece ben varım’ diyen bireyler oluşturmasının doğal ürünü... Bunun aşılması için tiyatronun izleyicisiyle yeniden bütünleşmesi gerekiyor. Şehir Tiyatroları’nın başlattığı İstanbul-mekan-tiyatro, bu bütünleşmeye kapı aralayan etkinlik oldu ve sadece Sultanahmet Meydanı’nda “Düğün ya da Davul” oynarken 3-4 bine yakın izleyici seyretti. Balat’ta da 70 bine yakın halktan izleyiciye ulaşıldı.
   <br/>
   <br/>
   Şehir Tiyatroları’nca bu yıl geliştirilen tematik tiyatro uygulaması ise insanların ruh hallerine göre tiyatro seçmelerine yardım edecek bir tarz. Böylece ilk defa tiyatroya giden biri hüzünlü bir atmosferle karşılaşıp, “Bir daha gelmem” sözü vermeyecek. Oyunlar, şairler-tiyatro, iktidar-ölüm-tiyatro, düğün-tiyatro, müzikal-komedi-tiyatro ve kadın-tiyatro gibi seçkin temalarla hazırlanmış. Altı Shakespeare oyunundan biri, yazarın anavatanından bir İngiliz yönetmence sahneye konuyor. Bu yolla seyirciye yönetmen ayırt edebilme imkanı da sunulmuş. Mısırlı yazar Tevfik El Hekim’in yazdığı “Trendeki Derviş” oyunu, bizde ilk defa sahne alacak şarklı bir eser…  Bora Seçkin tarafından yönetilen oyun, Arap yazarın kurguladığı, psikolojik, polisiye ve varoluşsal ayrıntıları da içeriyor. Darülbedayi’nin 1917 yılında sahnelediği ilk yerli eser “Baykuş” ise tekrar sahnelerde…  Yaprak Dökümü, Lüküs Hayat, Merakî gibi köklü eserlerin yanı sıra, Hakimiyet-i Milliye Aşevi’ni Cumhuriyet’in 80. kuruluş yılına armağan olarak izleyeceğiz. Eser, Cumhuriyet’in kalıplaşmış resmî tarihine fazla yansımamış fakat fikir sahasında çetin mücadele vermiş ateşli aydınlarını konu alıyor. Bir nevi onların gayriresmî tarihi.
   <br/>
   <br/>
   Repertuvar, bu yıl neredeyse kadınlar üzerinden gidilen senaryolarla hayat bulmuş. Sultan Gelin, Gayrı Resmî Hurrem Sultan, Ben Anadolu ve Hırçın Kız ilk etapta sayabileceklerimizden. Oyunların temaları daha çok sürgün yemiş, itilip kakılmış, törelere kurban gitmiş Anadolu kadınını anlatıyor. “Türkü müzikali” diye adlandırılan “Sultan Gelin”, yine Şehir Tiyatroları’nda ilk kez denenen kadın konulu bir tür. Müzikalde genç türkücü Şükriye Tutkun da rol alacak.
   <br/>
   <br/>
   Kendilerine, “Türk tiyatroları olarak bizler köklü bir tiyatro geleneği oluşturabildik mi, yoksa yaptığımız Batılı formlarda tiyatroculuk muydu?” sorusunu soran Şehir Tiyatroları, bu alanda gelişim için 15 Haziran-15 Temmuz arasında Türkî cumhuriyetler ve Avrupa ülkelerindeki tiyatroların katılacağı uluslararası bir festival düzenliyor. Tuncer, “Bazı değerlerimizi kaybediyoruz. Meddah geleneğini de niçin yitirdiğimizi bilmiyorum fakat formların köklerine inerek, yapacağımız farklı seferlerle Türk tiyatrosuna yeni ‘biçimler’ kazandırabileceğimizi düşünüyorum” diyor. Galata Köprüsü’nde ilk kez sahnelenmesi düşünülen “şaman” gösterisi, tiyatronun yalın haliyle buluşmak için bir ilk adım.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2992&yorum_id=1), [web.archive.org (arşiv bağlantısı)](http://web.archive.org/web/20031101040814/http://www.aksiyon.com.tr:80/detay.php?id=2992&yorum_id=1)
