# Mutluyuz, huzurluyuz ya yeter

*Şule Altundağ 2004.01.26*

<div bgcolor="#FFFEF6">
 <font>
  <img border="0" height="1" src="/web/20060105172442im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105172442im_/http://www.aksiyon.com.tr/resim/477/ek-06.jpg" vspace="5"/>
  </p>
 </font>
 <font class="content">
  Bayram öncesi
  <br>
   Zeytinburnu Semiha Şakir Huzurevi"ndeyiz. Bir huzurevi, bir çocuk yuvası belki en az ziyaret ettiğimiz yerler... Hallerini hatırlarını soruyorsunuz; ihtiyar delikanlılar, "Burada mutluyuz, huzurluyuz ya, yeter..." deyip geçiyorlar kolayca.
  </br>
 </font>
 <p>
  <font class="content">
   Bir kanaatkârlık, bir derin yalnızlık, bir kendisiyle baş başa kalmışlık... Burası huzurevi. Yaşı kaç olursa olsun, kendiyle, anılarıyla ve sevdiği eşyayla baş başa kalmak isteyenlerin buluşma yeri. İnsanız, zihnimiz bir ömür boyunca geçmişten geleceğe akıyor. Zamanı durdurmak zor. Vakti gelince bir yere demir atıyoruz. Sığınılacak bir limana...Semiha Şakir Huzurevi"nin orta kattaki uzunca koridorundan bir adam geçiyor, Necip Fazıl"ın şiirlerindeki karakterlerden birini andırır gibi zayıfça. Odasına giriyor, elinde radyosu var. Sırtında süveteri, eski bir divanı... Radyodan musiki yükseliyor. Radyosunu divana koyuyor usulca. Öğle yemeği saati geldiğinden yemeğe gidecek. Karşı odada fotoğraf makinasının flaşı bir çakıp bir sönüyor. Ortalığı şiddetlice aydınlatıyor. Yaşlı adam, elektrikler bir gelip bir gidiyor zannediyor. Odaya bakınca ışık kaynağının makine olduğunu anlıyor. Flaşa ilgisi yavaşça geçiyor. Koridorun karanlığında yemekhaneye doğru usulca ilerliyor.
   <br>
    Huzurevinde odalar, tek kişilik ve iki kişilik. Hepsinin içinde ayrı ayrı dünyalar yaşıyor. Kendisiyle barışık, halinden memnun olan, olmayan... Üzerinde kırmızı bluz, yeleği, elinde yünüyle Meftune Apaydın bir göz odasında kalıyor. Kar, bugün sulu sepken yağıyor, bazen de rüzgarla boranlanıyor. İstanbul"da yine yollar kapandı. Perdenin ve tülün ardından yağan karı seyrederken sakin, "Resmi çok sevdiğim için Akademi"yi bitirdim" diyor Meftune Hanım. Eleğini duvara asmış, kariyerini, eğitimini tamamlamış, çocuklarını okutmuş olmanın rahatlığıyla mutlu. Odasında seramikten tavşan vazosu, bir çekyatı, katalitik sobası ve dolabının üstünde bavulu var. Her an seyahat edecekmiş gibi. Bir zamanlar Almanya"da yaşadığı yılların armağanı olabilir. Odasından ayrılırken Sezen Aksu"yla çektirdiği fotoğraf gözümüze ilişiyor. 17 yıl keman çalmış. İngiltere"de de bulunmuş. O sade döşeli odasında zaman tünelindeki bir narin biblo, bir hatıra gibi... Sigarayı 2"den 4"e çıkardığı oluyormuş gün içinde. Doktor kalp ameliyatı olduğu için o kadar içmesini sakıncalı görüyormuş halbuki.
    <br/>
    Huzurevi"nin merdivenlerinde yaşlı bedenlerin dinlenmesi için mavi yumuşak minderler sandalye süsü verilerek duvara iliştirilmiş. Bir arada televizyon seyredip sohbet ettikleri salona geçiyoruz. Salonun her tarafına düğünlerde, kutlamalarda kullanılan parlak kağıttan, gramofon kağıdından yapılma süsler asılmış. Cevriye Artuk Hoca Hanım, huzurevinin akademisyen bir sakini ve Türkiye"nin ilk kadın arkeoloğu. Hayatı boyunca elde ettiği başarıları, aldığı eğitimi hafızasına nakşetmiş. Soranlara hiç üşenmeden ince ayrıntılarıyla "altın tarihini" anlatıyor. Başında eski İstanbul hanımefendilerinin başlığı, önünde eski Türkçe"yle isimlerimizi not ettiği kağıt. Cevriye Hoca"nın aklı kalemle kağıtla yoğrulmuş. Artukoğulları"nın soyadını taşıdığını, önceden hazırlattığı mezarının taşında Emevi armasının bulunduğunu söylüyor. Para bilimi uzmanı eşi İbrahim Artuk"la 47 sene süren hayat yolculuğunu hatırladığında ince bir hüzün duyuyor. "Altı odalı evime giremiyorum, girdiğim zaman ağlıyorum" diyor. Kars"ta ilkokulu, İzmir"de öğretmen okulunu, 1937"de Dil Tarih Coğrafya Fakültesini bitiriyor. Arkeoloji ve klasik filoloji eğitimi alıyor. Dolmabahçe Sarayı"nda 2. Türk Tarih Kongresi"nde verilen tebliği, Faik Reşit Unat"ın oradaki görevini dahi hatırlıyor.
    <br/>
    Artuk, arkeolog olmayı ve okumayı kendisi istemiş. "Babam şehit, vatanı uğruna şehit olan bir subayın kızıyım" diyor. Cevriye Hanım, Topkapı Sarayı"nda ona verdikleri bir odada ve Arkeoloji Müzesi"nde çalışmış. Yunan, Bizans, Roma tarihi çalışmaları yapmış. Artuk, şu an Cerrahpaşa Üniversitesi"nin Tıp Tarihi Bölümü için eski yazıları yeni yazıya çeviriyor. "Öldükten sonra yaşamak için kalıcı şeyler yapınız diyorlar, ben de onları yaptım" diyor.
    <br/>
    Asaf Kıncal ise başından beri zikrettiğimiz ihtiyar delikanlıların en delikanlısı. Yalnız, hep televizyon seyretmek, boş yere lafazanlık etmek hiç hoşuna gitmiyor. Odasında kasetten dinleyerek dimağına koyduğu Kur"an-ı Kerim"i okuyor. İbadetini yapıyor. Basın mensuplarının kendisine, bayramın yaklaştığı günlerde röportaj için gelmesinden rahatsız değil. "Neyse uzatmayayım", "Velhasıl" sözleriyle kendisi ayarlıyor süresini. Asaf Bey"in eski bir "Basım" mensubu olduğunu cüzdanından çıkarttığı karttan öğreniyoruz. "Basımla basını tefrika edemiyorlar" diyor. Cumhuriyet"te çalıştığı ve Anadolu gazetelerinde matbaalarda koşturduğu yılları anlatıyor. Sonra yolda karşılaştığı Fransız"la filmlerden öğrendiği replikler aracılığıyla nasıl anlaştığını... Eski bayram sabahlarında oynadığı yerleri bir de...
    <br/>
    Semiha Şakir Huzurevi"nden ayrılırken kar daha da şiddetlendi. Geniş koridorlardan sokağa çıkıyoruz, kar insanların saçlarına yağmaya devam ediyor.
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11075), [web.archive.org (arşiv bağlantısı)](http://web.archive.org/web/20060105172442/http://www.aksiyon.com.tr:80/detay.php?id=11075)
