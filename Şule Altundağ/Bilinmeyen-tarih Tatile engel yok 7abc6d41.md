# Tatile engel yok

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041223171936im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223171936im_/http://www.aksiyon.com.tr/resim/452/20.jpg" vspace="5"/>
  </p>
 </font>
 <font class="content">
  İstanbul’da engelliler için tatil fikri hayal değil, ancak yerel yönetimlerin çabaları ve aktif dernekler aracılığıyla ailelerin bu hizmetlere dahil edilmesi gerekiyor. Böylece “engelliler için tatil” akla daha yatkın hale gelecek.
 </font>
 <p>
  <font class="content">
   Dinlenmek, eğlenmek, günümüzde normal bir gelire sahip vatandaşlarımızın yaşam alanından bile silinmeye başlamış bir olgu. Bu yüzden sade vatandaşa İstanbul’un deniz kıyılarını mesken tutmak düşüyor. Herkes neticede bu mühim ihtiyacı imkanlar dahilinde karşılamaya çalışırken, engelli vatandaşlarımızın tatillerini nasıl değerlendirebildikleri, nerelere gidebildikleri ise ayrı bir inceleme-araştırma konusu olabilir…  Yaz mevsiminin bunaltan sıcaklarından kaçanlar kendilerini sahillere atıyorlar da, geride kalanların hali ve ahvali acaba ne oluyor?
   <br/>
   <br/>
   Geçtiğimiz günlerde televizyondan izlediğimiz MiniaTürk gezi parkının tanıtım reklamı, bu soruya cevap veriyor bir bakıma. MiniaTürk’ün reklamında hepimizin fark ettiği ve duygulandığımız bir sahne vardı. Evinin penceresinden yaşlı gözlerle bir zamanlar gönlünce yaşadığı İstanbul’a bakan bir dede ve onun hayallerini gerçekleştirerek tekerlekli sandalyesinin arkasından tutup MiniaTürk’e götüren torun. Dede, her yerini ayrı ayrı gezemeyeceği İstanbul’u bir anda ve en güzel tarihi eserleriyle ayaklarının altında görmekten çok memnun olmuştu…  Reklamdaki dokunaklı sahneler de, izleyenlerin aklına-fikrine parkın tanıtımından ziyade, “Engelli vatandaşlarımızın İstanbul’u nasıl yaşayabildiği veya yaşayamadığı” sorusunu getirdi. Günümüzde, dinlence, eğlence, rehabilitasyon, spor, el işleri ve benzeri tüm faaliyetleri “engelli için bir tatil” fikri çatısı altında birleştirilebiliyor muydu?
   <br/>
   <br/>
   Biliyoruz ki, engelliler için metropol İstanbul her anlamda kısıtlı imkanlara sahip bir şehir. Tatil ise maddi durumu elvermeyenler için çok daha zor bir seçenek gibi gözüküyor. Nitekim “tatil” kavramı bir yana, biz engelli vatandaşlarımızı en çok şehir içinde ulaşım kolaylığını elde edebilmek için verdikleri mücadelelerden biliyoruz. Onlara verilen tatil hizmetleri ise, yalnız büyükşehir belediyesinin çalışmaları ve birkaç derneğin az sayıda engelliye hitap eden etkinlikleriyle sınırlı. Kapasitenin artması için, çocuklarını okula kaydettirmekte dahi çekinceler yaşayan ailelere tatilin önemini anlatmak ve psikolojik mahiyetli bir uğraş vermek gerekiyor. Kadın, çocuk ve özürlü sorunlarından sorumlu Devlet Bakanı Güldal Akşit’in, Bakırköy’deki İstanbul Özürlüler Meslek Eğitim ve Rehabilitasyon Merkezi’nin açılış konuşmasında verdiği rakamlara bakılırsa, Türkiye’de her sekiz-dokuz aileden birinde çocuk veya yetişkin engelli birey bulunuyor. Toplamda bu sayı 7 milyonu buluyor. Engelliler, yoğun ilgi gören web sitelerinde, “50 bin nüfuslu ilçelerin il olmak niyetiyle devletin tüm yetki merkezlerini aşındırdıkları ve sonunda il oldukları bir ortamda, biz engelliler 7 milyonu aşan nüfusumuzla değil hak aramak, sokağa bile çıkamıyoruz!” diye seslerini yükseltiyorlar.
   <br/>
   <br/>
   İstanbul’da, Türkiye Sakatlar Derneği ve Tophane’deki İstanbul Özürlüler Merkezi engellilerimize tatil amaçlı hizmet veren kurumlardan ikisi... İSÖM açıldığından beri özürlüler adına hızlı ve etkin çalışmalar gerçekleştiriyor. Her türlü engel grubuna ücretsiz tatil hizmeti veren Florya’daki Özürlüler Yaz Kampı ise, “Canda Özür Olmaz” sloganıyla hareket eden İstanbul Özürlüler Merkezi’nin çalışmalarından birini teşkil ediyor. Florya’daki bu kamp 7-8 senedir vatandaşlara kapılarını açık tutuyor. Şu anda İSÖM’e kayıtlı bulunan 15 bin civarındaki engelliden yalnızca bin 500 - 2 bin kişi yaz boyunca bu hizmetlerden faydalanabiliyor. Burada gönüllerince vakit geçirip, Florya sahiline karşı kendileri için hazırlanmış olan renk renk bungalovlarda dinleniyorlar. Gülüşleri tavana vuruyor, resimden müziğe, danstan, tiyatroya ve el işlerine kadar birçok sanatla meşgul oluyorlar. Toplu bir şekilde gerçekleştirilen rehabilitasyon çalışmalarının bu neşeli havada, kaynaşma yoluyla yapılması da tatili istenilen amaca ulaştırıyor. İSÖM engelliyi ilk adımda yardıma en az ihtiyaç duyacak hale getirmeyi, sonraki adımda kendine yetecek olmasını sağlamayı amaçlıyor. Çünkü bireyin niteliklerinin yükseltilmesi birçok sorunun daha kolay aşılmasını getiriyor. Aileler de fiziksel ve ruhi anlamda bu rehabilitasyon hizmetlerinden faydalanabiliyorlar. Kamp hizmetinden faydalanmak isteyenlerin bir resim ile gelerek merkezde başvuru formu doldurması gerekiyor. Mülakat sonrası uygun görülen aileler 9’ar günlük dönemlerde kamptan faydalanıyorlar. Daha önce hiç tatil yapmamış olan bireylere öncelik hakkı tanınıyor. Psikolog çalışmaları, el sanatları saati, ikindi çayı, Boğaz gezileri, sıra geceleri, piknik, okuma saatleri, spor müsabakaları, müze ziyaretleri engellilere gösterilen ilginin ve mozayiğin küçük ama önemli parçaları…
   <br/>
   <br/>
   Açıldığı günden bu yana sürekli yenilenen ve hizmet alanında geliştirilen Florya kampı için engelli ve tatil kavramını bir araya getirebileceğimiz ender bir oluşum demek mümkün. Bu sene 15 Mayıs-1 Ekim tarihleri arasında hizmet verecek olan kampın tüm faaliyetleri sosyal hizmet anlayışı gereği ücretsiz; üç öğün yemek, günlük aktiviteler de buna dahil…
   <br/>
   <br/>
   İSÖM’ün dışında kapsamlı çalışmalara imza atan diğer bir dernek; Türkiye Sakatlar Derneği. Dernek, bu yıl da her sene gerçekleştirdikleri gibi ortopedik özürlü olan, yüzmesini bilen ve kaydını yaptıran tüm engellileri sırayla Bodrum Güvercinlik’teki yaz kampına götürüyor. Konaklama, yol ve diğer ihtiyaçlarını karşılıyor. Türkiye’nin her ilinden 20 kişilik gruplar halinde hareket eden ortopedik engelliler burada doyasıya, hem eğlenerek hem öğrenerek vakit geçiriyorlar. Gönüllü katılımcılar ve dalış hocalarıyla hayata geçirilen bu kamp da 9’ar günlük süreler halinde gerçekleştiriliyor. Kampa katılımcıların, “yalnız” katılmaları isteniyor; bu yöntemin tercih edilmesinin sebebi ise, tek başına ayakta durmayı öğrenebilmek! Engelliler ve Gençlik Sportif Eğitim ve Tatil Kampı'nda, rehabilitasyon, eğlence, çalışma, dinlence, üretim, eğitim, iletişim, spor alanlarındaki eğitimlere ağırlık veriliyor. Amaç, engelliler, kronik hasta grupları, sorunlu gençlik, sokak çocukları, uyuşturucu ve alkol bağımlıları ve öğrenci gençlik grupları için alternatif tatil koşullarını oluşturabilmek. Resim, müzik, dans, bilgisayar, yabancı dil, fotoğraf-video çekimi, kampçılık, teknecilik, temel sağlık, doğada yaşam, denizde ve karada hayat kurtarma, kişisel gelişim, yeme içme kültürü ve sağlıklı beslenme gibi aktif eğitimler faaliyetlerin ana başlıklarını oluşturuyor. Ancak tüm bu etkinliklerden, engellilerin ufkunu açan zamanlardan sınırlı sayıda kişi yararlanabiliyor. Güvercinlik kampı bu yıl sonbahara kadar sürecek.
   <br/>
   <br/>
   Gençlik Spor İl Müdürlüğü de, 15 Haziran’da açtığı yaz spor okullarına, Çocuk Esirgeme Kurumu, engelliler ve Umut Çocukları öğrencilerinden 6-18 yaş arasında olanların katılabileceğini kamuya duyurdu. İsteyenler ilçelerdeki tesislere müracat edip kayıt yaptırabiliyorlar. Öte yandan maddi imkansızlıklar, sponsor bulamamak ve gerekli yardımları temin edememek nedeniyle üyelerine fazla hizmet veremeyen küçük dernekler de var. Oluşturdukları tiyatro grubuyla basında popülerlik kazanan Omurilik Felçlileri Derneği, Enez Belediyesi’nden yer aldıklarını ve burada bir tatil köyü oluşturacaklarını söylüyor. Yetişirse bu yıl içinde hazırlanacak tatil köyünde denize sıfır bir keyif sürecek hastalar…  Enez Av ve Balık Şenliği’ne katılan dernek yöneticileri belediyenin bu uygulamalarından çok memnun. Bu da yerel yönetimlerin bu tip hizmetlerde ne kadar etkin olabileceğini gösteriyor. Diğer taraftan 5 ailenin bir araya gelerek kurduğu Bakırköy’deki “Engelliler Eğitim Enstitüsü”nden Ahmet Şallı, imkansızlıktan düzenli bir tatil hizmeti veremediklerini, her çıkan fırsatı değerlendirmeye çalıştıklarını söylüyor. Engelliler Eğitim Enstitüsü’nde zihinsel engelli çocuklar eğitiliyor; haftada iki gün havuz, spor faaliyetleri, ücretsiz eğitim, sinema ve tiyatro hizmetleri veriliyor. Şallı, “15-20 yaşına gelen fakat hiçbir rehabilitasyondan geçmemiş çok sayıda çocuğumuz var” diyor. “Faaliyetlerin devamı için firmaların yer vermeleri ve bize teklif getirmeleri lazım” diye ekliyor.
   <br/>
   <br/>
   İstanbul için alternatif diyebileceğimiz bir diğer hizmet de, bedensel engelliler için havuz…  Şişli Terakki Lisesi’nin tesislerinde 1, 3 ve 6 aylık üyeliklerin yapıldığı bu yerde, 18 yaş üstünde ve bel rahatsızlıkları olanlar fizik tedavi hizmetleri alıyorlar. Bunun için aylık 195 milyon, 3 aylık 455 milyon ve 6 aylık 790 milyon lira tutan bir bedel ödeniyor.
   <br/>
   <br/>
   Antalya’da ise engelliler için açılması planlanan bir plaj projesi var. Önümüzdeki sezon Manavgat’ta yapılan açılması düşünülen tatil köyü de yine buna benzer bir proje. Türkiye’nin Muğla, Bodrum, İstanbul, Antalya, İzmir gibi büyük şehirlerindeki otellerin özürlüler için tahsis edilmiş odaları da mevcut fakat evinden bile çıkamayan engelli, pahalı olan bu nimetten nasıl faydalansın? Sunrise otellerinin bünyesine kattığı tamamıyla özürlüler için tasarlanmış otel, bu yönüyle Türkiye’de ve dünyada bir ilk olma özelliğine sahip. Uzun yıllar turizmin içinde olan ve Türkiye Sakatlar Derneği’nin yönetim kurulu üyeliği bulunan Sadettin Ulubay, Türkiye’deki otellerin çoğunu bildiğini ve özürlüler için yapılanların göstermelik olduğunu söylüyor. Ona göre otellerin çoğu, kanunen bulundurmaları gereken lavaboları bile lüks ve hizmetten sayıyorlarmış. Bundan yola çıkarak bir otel oluşturma fikrini gerçekleştirmişler. Tasarlanan yeni otelde ücretler yüksek olacağı için ancak yüzde yirmi oranında özürlü ücretsiz olarak buradan yararlanabilecekmiş.
   <br/>
   <br/>
   “Engelliler ve tatil” alt başlığının şehirlerde ufaktan adımlarla oluşmaya başladığı şu günlerde, İstanbul’da, Ayvansaray’da açılan görme özürlüler parkından sonra büyük bir park da Beşiktaş semtinde açıldı. Semtin tüm yoğunluğuna ve kalabalıklığına rağmen Beşiktaş Belediyesi tarafından hizmete açılan özürlüler parkı, Levent Krizantem Sokak’ta yer alıyor ve 20 bin metrekarelik bir alanı kapsıyor. Bunun yarısı yeşil alan; içinde, kapalı spor salonu, kır kahvesi, iki kafeterya, özürlüler için üç adet oyun parkı, basket sahası ve yürüyüş yolları yer almakta.
   <br/>
   <br/>
   İstanbul’da en son açılan engelliye yönelik merkez ise Valiliğe bağlı olan İstanbul Özürlüler Mesleki Eğitim ve Rehabilitasyon Merkezi oldu. 11 Temmuz 2003’de hizmete giren merkezin en önemli özelliklerinden birisi, engelli iş atölyesi. Atölyede, ilk etapta 16 özürlü ile birlikte Japonya’dan getirilen özel dokuma tezgahlarında üretim yapılacak. Bu çalışma, özürlülerin sosyo-ekonomik yaşama katılımlarını güçlendirmeyi ve topluma üretken bireyler kazandırılmasını hedefliyor. Merkezin diğer faaliyetlerinin arasında, resim kursu, fotoğraf atölyesi, tekerlekli sandalyede halk oyunları, nikah şekeri, takı tasarım, ahşap boyama atölyeleri, sportif faaliyetler alanında okçuluk ve masa tenisi, eğitimde ise, bilgisayar, okuma-yazma ve diksiyon-drama eğitimleri yer alıyor. “Toplum temelli rehabilitasyon” yöntemini güden merkez, yeni bir oluşum olduğu için gönüllü ve engelli katılımlarını bekliyor. Tatil ve eğitimi merkezin bünyesinde birleştirdiklerini söylüyorlar.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2843), [web.archive.org (arşiv bağlantısı)](http://web.archive.org/web/20041223171936/http://www.aksiyon.com.tr:80/detay.php?id=2843)
