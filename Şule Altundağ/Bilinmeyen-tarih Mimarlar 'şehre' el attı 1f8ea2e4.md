# Mimarlar 'şehre' el attı

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20030704145503im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030704145503im_/http://www.aksiyon.com.tr/resim/53/64.jpg" vspace="5"/>
  </p>
 </font>
 <font class="content">
  Şehir, alışılagelmiş makro siyaset söylemleriyle kurtarılamayacak bir şey. Mimarlık ve şehir dergisi “XXI” (21) bir grup mimarın kalıplarının dışına çıkarak şehre eğilmesini yani sivil bir inisiyatifi temsil ediyor. “İstanbul’un ‘arada kalmış ve kendine has bir kent’ oluşunu vurgulayan bir yayın yoktu, biz bunu tespit ettik” diyorlar.
 </font>
 <p>
  <font class="content">
   İstanbul’da “kent ve mimari”  makro ve mikro siyaseti aşan, sivil inisiyatiflerin varlığını gerektiren, geç de olsa artık üzerinde kafa yorulan  bir konu. Yaşadığı şehre karşı aidiyet hissetmeyen insanların çoğunluğu oluşturduğu bir yerde, ‘bilboard’larda ünlü sanatçılara “Ben de İstanbulluyum’ dedirten bir kampanya derde ne kadar deva olur bilinmez. Şehirden kaçmak yerine sahip çıkmayı yeğleyenler, şehir kültürüne ve mimarisine dair yeni şeyler söyleme peşindeler.
   <br/>
   <br/>
   Yayın hayatına kaldığı yerden devam eden, mimarların çıkarttığı kent dergisi 21, mimarinin sadece mimarlara bırakılamayacak kadar herkesi ilgilendiren bir şey olduğu iddiasını ortaya koyarak  işin bir ucundan tutuyor. XXI Dergisi’nin, mimarlık, tasarım ve kent dergisi olarak dergicilik alanına bir soluk getirmek, mimarinin  fotoğraf, sinema, edebiyat gibi disiplinlerle olan geçişkenliklerini ortaya koymak gibi hedefleri de var. Böylece içinde yaşanılan mekanları anlamlandırmak ve onlarla bütünleşmek daha kolay olacak. İnsanların paylaşım alanlarını zenginleştirmeyi ve  yaşanılan mekanları çoğaltmayı hedefliyor.
   <br/>
   <br/>
   Sinema, derginin sürekli gündeminde yer alacak bir sanat dalı. Mayıs sayısında Nuri Bilge Ceylan’la yapılan söyleşide yönetmenin Mayıs Sıkıntısı ve Uzak filmlerindeki mekan anlayışı  enine boyuna tartışılmış. Özellikle de mimari fotoğrafçılığın yurtdışında gelişmiş bir dal olduğu, bizde ise mimari yayıncılığa paralel olarak sınırlı kaldığı gözlemleniyor. Dergi sayfalarında mimari fotoğrafçılık örneklerine de sık sık yer ayrılacakmış.
   <br/>
   <br/>
   Modernleşme sürecinde kent
   <br/>
   <br/>
   mimarisi sorgulanıyor
   <br/>
   <br/>
   XXI Dergisi yayın hayatına 10 sayı kadar devam edip ara vermiş. 2003’te çıkan 11. sayısında İstanbul’u merkezinde tutuyor; fakat dünyanın çeşitli ülkelerinde kent ve çağdaş mimarinin birleştiği noktaları da saptıyor. İstanbul açısından bakıldığında, modernleşme sürecindeki kent mimarisinin sorgulanması ana ekseni oluşturuyor. İlk sayıda, İstanbul’un popüler sanatçılarıyla bilinen İMÇ Çarşısı, “Modernin Dönüşümü” başlığıyla dosya konusu edilmiş. Derginin kapağında yer alan İMÇ Çarşısı’nın fotoğrafı birçoğumuz tarafından çarşının belki bugüne kadar hiç görmediğimiz bir halini yansıtıyor. Unkapanı’nın girişindeki bu kendi halinde yapının tarihsel arka planı ve İstanbul’a özel konumu araştırılmış. Savaşın başroldeki konumuna uygun düşen Manchester’deki Kuzey İmparatorluk Savaş Müzesi,  Hong Kong’daki Armani Mağazası ve Ankara’daki ORAN Sitesi de mimari yapıların tarihsel gelişimlerini, çevreyle olan bağlantılarını, estetik, sosyal ve psikolojik yanlarını irdeleyen  dosyalara konu edilmiş. Kentte bir zamandır gözümüzün alıştığı turuncu renkli yardım kutularını, yani deprem konteynerlerini konu alan yazı da ilgi çekici. Bu yazıda konteynerlerin kent estetiğine olan katkısı ve afet zamanında kullanılabilirlik durumu araştırılmış. Derginin yayın yönetmeni Kuyaş Örs, “Deprem konusu çok farklı kanallardan gündeme geliyor. Konteynerler de bir kent nesnesi olarak dikkatimizi çekiyor. Ciddi bir işlevselliğe sahip olması gereken bu nesneleri halk ne kadar biliyor? Kapalı kutular gibi duruyorlar. Toplumun ne kadar bilgilendirildiği konusunu sorgulamak istedik” diyor. XXI Dergisi, “değişen kent ve mimarlık” konusuna eğilerek bakir kalan bir alanda ürün vermeyi tercih etmiş. İstanbul’un kendine has ve arada kalmış şehir yapısına dikkat çekmeyi hedefliyor. Onlara göre her şehre özel, genetik bilgisi gibi mimari durumlar söz konusu. Edebiyat ve fotoğrafın İstanbul’da mimariyle ilişkisine değinen dosya konuları, bu anlamda derginin karakterini belirleyen artıları. Sosyologlar, edebiyatçılar ve psikologların kentin mimarisini araştırmada geri planda duramayacağı fikri ağır basmış.
   <br/>
   <br/>
   Mimar, şehre bigane kalamaz
   <br/>
   <br/>
   XXI’i çıkartanlar şehir ve mimarinin havasını teneffüs eden genç bir kadro. Kuyaş Örs’e göre bir mimar kente bakarken çok kapsayıcı düşünmek zorunda. “Mimarlık ve tasarım dergilerine baktığımız zaman mimar olmayanların çalışıyor olması dergiler açısından iyi değil. Mimarlar da kenti tartışmaya çok hazırlıklı değil zaten, onları da bu tartışmanın içine daha çok çekmek istiyoruz” diyor. Mimarlığı alışageldik kalıpların dışına çekmek istediklerini, dünyada bu konuda farklı tartışma platformlarının olduğunu söylüyor. İdeolojik kalıplara oturmamış bir tartışma ve gözlem alanı sunmak niyetindeler. Sadece Avrupa mimarisinden örneklerle sınırlı bir içerik sunmayacaklarını, üçüncü dünya mimarisini ve şehir mimarilerini de yansıtacaklarını söylüyorlar. Dergi sayfalarında kent, genel olarak sorunlu yanlarıyla değil, olumlu taraflarıyla gündeme gelecek; fakat okuyucu sorunları satır aralarında izleyecek. XXI oluşturulurken yurtdışından bir örnekten yola çıkılmamış, sadece İstanbul’a özel bir anlayış oluşturulmak istenmiş.
   <br/>
   <br/>
   Mimarların şehre dair söyleyeceklerini mimarlığı önceleyen bir bakış açısıyla okumak ve takip etmek isteyenler için...
   <br/>
  </font>
 </p>
</div>


## Yorumlar

### halime karakaş, 02-Mayıs-2003
> üslüp: 
> Takip ettiğim kadarıyla  bu arkadaşta (sn. şule altundag) bir üslup var. yani bir edebiyat havası, tadı var yazılarında. daha doğrusu var gibi  biraz daha çalışması gerekiyor herhalde.bence basında böyle muhabirlerin çoğalması lazım eski günlerdeki gibi

Kaynak: [www.aksiyon.com.tr](http://www.aksiyon.com.tr:80/detay.php?id=2515&yorum_id=8), [web.archive.org (arşiv bağlantısı)](http://web.archive.org/web/20030704145503/http://www.aksiyon.com.tr:80/detay.php?id=2515&yorum_id=8)
