# Sıcak sıcak tatil

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20040519063228im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040519063228im_/http://www.aksiyon.com.tr/resim/477/74.jpg" vspace="5"/>
  </p>
 </font>
 <font class="content">
  2. Turizm hamlesi, kültür ve doğa turizminin gelişmesi adına başlatıldı. Ancak termal turizmi ihmal ediliyor. Sektörün gelişmesi için, jeotermal su üretilmesi ve işletme ağırlığının özel sektöre devredilmesi gerekiyor.
  <br>
   <br/>
  </br>
 </font>
 <p>
  <font class="content">
   Güzelleşmek, genç kalmak, sağlıklı olmak, stresten ve şehirden uzak yaşamak, bedenle zihni mümkün olduğunca dinlendirmek…  Tüm bunlar çağımız insanının şiddetle ihtiyaç duyduğu unsurlar. Kaplıcalar ve termal tesisler ise bu ihtiyaçların en kolay karşılığını bulduğu yerler olduğu için dünyadaki kullanımları her geçen gün artıyor. Termaller, arkeolojik bulgulara göre yaklaşık 10 bin yıldır tedavi ve terapi amacıyla insanlığın hizmetinde. Şifalı kaynakların bünyesinde, eriyik halde demir, kükürt, kireç, magnezyum, potasyum, sodyum ve silist gibi madeni tuzlar bulunuyor. Termaller, romatizmadan ağrılı metabolizmal hastalıklara, kalp, kan dolaşımı ve damar sorunlarından eklem kireçlenmelerine, sinirsel rahatsızlıklardan, sindirim ve deri hastalıklarına kadar birçok tedavide olumlu sonuç verebiliyor. Bu anlamda termal turizm, üçüncü kuşak tabir edilen orta yaş üstü yerli ve yabancı turistler için de potansiyel sağlık kaynağı. Yani, başlatılan 2. turizm hamlesinin, yılda azami 17-40 milyar dolar arasında ek gelir sağlayabilecek kapasitedeki bu sektörü es geçmemesi büyük önem arz ediyor. Çünkü 6 yılda turizmden 30 milyar dolar toplam gelir hedefleyen devlet, bunun çok fazlasını verimli kullanımla termal turizminden sağlayabilir.
   <br/>
   Ancak termallerden yeterince yararlanılmadığı uzun süredir tartışma konusu. Örneğin, İzmir’de, geçtiğimiz turizm sezonunda -şehrin “termal turizm” potansiyeli olmasına rağmen- yatırım ve tanıtım eksikliği nedeniyle istenen gelir sağlanamamış. Türkiye Sağlık Turizmi Derneği Başkanı Dr. Sinan İbiş, devletin turizm programında termal turizminin yer almadığını söylüyor. Ayrıca termal kaynaklar bilinçli ve çok yönlü kullanılamıyor. İbiş, “Artırılması gereken termal kür tesislerinin yanında, kapısında bilet kesilen, etrafı parsellenmiş her kaplıca tesisten sayılıyor. Termal sular, milli gelire katkı sağlamak yerine devre mülklerin banyolarına taşınıyor” diyor. Termal enerjiden ısıtma amacıyla faydalanma oranı ise yüzde 10’u geçmiyor. Bu yolla 1 milyon 600 bin konutu ısıtmak mümkünken bu rakam 50 bin konutta kalıyor.
   <br/>
   Türkiye’de henüz işlenmemiş bin 800’e yakın termal su kaynağı bulunuyor. Boşa akan termal su ise, yetkililerin dikkat çektiği önemli bir kaynak israfı. Bu durum acilen uygulanacak bir “termal turizm politikası”nı gerektiriyor. Dünyada, Japonya’daki 1500 adet kaplıcada, yılda 100 milyon kişi kaplıca turizminden faydalanırken, Türkiye’de bu rakam yılda ancak 7 milyon yerli, 10 bin de yabancı turiste ulaşabiliyor.
   <br/>
   Türkiye, termal su zengini
   <br/>
   Dünya ülkeleri arasında, coğrafi oluşumun da etkisiyle kaynak zenginliği bakımından ilk 7’nin içinde yer alan Türkiye’deki termal sular, fiziksel-kimyasal özellikler ve sıcaklık açısından Avrupa’daki termal sulardan daha üstün nitelikte. Bugün 240 adet halihazırda faydalanabildiğimiz kaplıca var. Ayrıca bazı termal tesislerin ekonomik getirisi, deniz - güneş-kum üçlüsünden ortalama 2 kat daha fazla. Çünkü tedavi amaçlı döviz harcaması, uzun süreli ve yerleşik turizm faaliyetini gerektiriyor. Bir de, termal suyun denizle birleştiği, her kuşaktan insana hitap eden, aile turizmine yönelik özel alanlar da ülkemizde mevcut. Çeşme, Kuşadası, Bodrum, Köyceğiz, Edremit, Dikili, Güre, Aliağa bunlardan bazıları. Dr. Sinan İbiş, termal tesis kür merkezlerinin ve tedavide bütünlük sağlayıcı paket kür programlarının uygulanması gerektiğini söylüyor.
   <br/>
   Jeotermal Derneği’nin verilerine göre, Türkiye’de kaplıca amaçlı olarak 50 bin litre/saniye jeotermal su kaynağı üretilmesinin karşılığı sınırsız termal yatak kazanılabilir. Bu da kaplıcalardan günde 8 milyon kişinin yararlanması gibi bir sayı demek. AB’ye girdiğimizde ise bu rakamların oldukça artması bekleniyor. Dernek yetkilileri, 2020 yılında, şu anda 40 bin olan yatak kapasitesinin 1 milyona çıkarılmasını, 10 bin olan yabancı turistin de 1 milyona çekilmesinin hedeflenmesi gerektiğini söylüyor. Yerli turist sayısının ise 30 milyonu bulması hedeflenmeli.
   <br/>
   Termal tatil köyü yolda...
   <br/>
   Türkiye’de termal turizminin önemini fark eden kuruluşlar da kompleks işletmeler açıyor. Yapımı devam eden Asya Kızılcahamam Termal Tatil Köyü de bunlardan biri. Asya Finans’ın köy projesi, sağlık turizmi alanındaki yatırımcı kuruluşlara örnek olacak nitelikte bir işletme. Kuruluşun pazarlama koordinatörü Gafur Kahraman, sahil ve deniz ağırlıklı tatile alternatif olması amacıyla, “Dağ turizmi, kültürel turizm ve en önemlisi hep ihmal edilen sağlık turizmi bugün herkes için önemli. Bu projemizle devre mülk anlayışını kökten değiştirecek bir sistem getiriyoruz. Yurt dışındaki örnekleriyle karşılaştırarak ve yenileyerek köy projemizi geliştirdik” diyor. Asya Kızılcahamam Termal Tatil Köyü, tamamlandığında 300 kişiye istihdam sağlayacak. 2004’e bitecek olan köy, 230 dönümlük arazide, ev, kültür ve ticaret merkezi, termal havuzlar, tedavi üniteleri, park ve spor alanları, çocuk eğitim merkezi, restoran ve kafeteryaları kapsıyor. Avrupa’da yaşayan vatandaşları da hedefleyen tatil köyü, beden ve ruh sağlığını korumaya yönelik ve “insana yatırım” anlayışıyla hazırlanıyor.
   <br/>
   “Şifalı Turizm” nasıl gelişir?
   <br/>
   Türkiye’de kaplıca turizminin yol alması için, devletin temel attığı işletmelerin yükünü özel sektörün devralması gerekiyor. Özellikle yerel yönetimlerin, tecrübe, sermaye, vasıflı eleman ve tanıtımda sınırlı olanaklara sahip oluşu, mevcut tesislerin gelişmesine engel oluyor. Kaynak havzalarının korunması, yanlış imar planlarıyla kirletilmemesi de ayrı bir yükümlülük. Yoksa bugün Pamukkale’nin başına gelenler, yarın bir başka termal kaynağın başına rahatlıkla gelebilir. Bunda da hukuki düzenlemelere gidilmesi isteniyor. Dünya ülkeleri termal yatırımları teşvik ediyor. Hatta Vatikan’da bir “Termal Sanatlar Akademisi” bile kurulmuş.
  </font>
 </p>
</div>


## Yorumlar

### İsmail Balıkçı, 30-Nisan-2004
> pazarlama: 
> Avrupa'nın en kaliteli termal kaynaklarının Türkiye'de olduğu kesinlikle doğru. Termal otellerimiz de çok kaliteli. Ne var ki, bu alanın tanıtımında bir problem var. Hollanda'dan yola çıkarak bu konuyu analiz edecek olursak, şöylesi gerçeklerle yüzyüze geliyoruz: Bu alanda Türkiye'nin rakibi olan ülkeler, Hollanda'da bir ekol, bir gelenek oluşturmuşlar. Dolayısıyla potansiyel termal müşterisine hangi araçlarla nasıl ulaşılacağını çok iyi biliyorlar. Sözgelimi termal turizmine yönelik kataloklar yayınlıyorlar. Fuarlarda termal standları açıyorlar. Daha da önemlisi termal turizmine yönelik çalışan bir acenta, kitle turizmiyle kattiyen ilgilenmiyor. Türk termal tesislerinin ayrı özgün bir kataloğu yok henüz.Kitle turizmine yönelik kataloklarda tek tük termal oteller yer alıyor. Ama bu kataloklar potansiyel termal müşterilerinin ilgisini çekmiyor. Türk termal tesislerini pazarlayacak alt birikime sahip acenta da yok hollanda'da.   Kısacası tanıtım ve pazarlama sorununun aşılması gerek.

### Eren Kaya, 25-Mart-2004
> Natur-Med Dogal Tedavi ve Kaplica Kur Merkezi: 
> Kusadasi/ Davutlar'da bulunan Natur-Med Dogal Tedavi ve Kaplica Kur Merkezi'ni ziyaret etmenizi tavsiye etmek istiyorum.   Natur-Med Türkiye’nin tanımına uygun ilk Kur Merkezi olmakla beraber Türkiye’de 1 litresinde 5 gr. mineral yoğunluğuna sahip ve 12 çeşit mineral içeren tek kaplıca suyuna sahiptir.Başta kaplıca, tıbbi ve dağal tedaviler olmak üzere birçok yeni tedaviyi uzmanlar gözetiminde uyguluyorlar. Matrix Ritim Tedavisi (bağ dokusu genleşme tedavisi), Manuel Terapi, Ozon Tedavisi, Kolon (Bağırsak) Hidroterapisi, İnfraruj Tıbbi Sauna tedavilerinde Türkiye’de ilkler.Ağrı tedavilerini, zayıflama ve sigara bıraktırma tedavilerini uzman kişiler olarak uyguluyorlar. Kaplıcası, doğası, denizi ve sıcak ortamıyla Natur-Med gerçekten başka ve gerçekten yeni...  Natur-Med hakkindaki ayrintili bilgi icin bashekim Dr. Yasar Yilmaz Bey'le gorusmenizi bilhassa onermek istiyorum. Asagida kendilerine ulasabileceginiz iletisim bilgilerini de veriyorum. Sizi Natur-Med'de misafir etmekten cok buyuk mutluluk duyacaklarina eminim. Ilginize tesekkur ederim,  Saygilarimla,  Eren Kaya    Natur-Med Dogal Tedavi ve Kaplica Kur Merkezi  www.naturmed.biz  info@naturmed.biz  Tel: (256) 657- 22 80 - (256) 657 17 41  Fax:  256 657 18 68   Adres: Davutkoy Mahallesi, Cinar Sokak No:13-15 09470 Davutlar - Kusadasi/ Aydin

Kaynak: [www.aksiyon.com.tr](http://www.aksiyon.com.tr:80/detay.php?id=11079&yorum_id=963), [web.archive.org (arşiv bağlantısı)](http://web.archive.org/web/20040519063228/http://www.aksiyon.com.tr:80/detay.php?id=11079&yorum_id=963)
