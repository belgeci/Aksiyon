# CD kapağında teslim taşı

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20030901225344im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901225344im_/http://www.aksiyon.com.tr/resim/48/67.jpg" vspace="5"/>
  </p>
 </font>
 <font class="content">
  İki kuzen iç dünyalarını gönüllere açtılar, nefeslerin sırrını dinleyenlerle paylaştılar. Müziğin duasını ilk albümleri “Batıni Nefesler”de bulacaksınız. CD’yi elinize aldığınızda nazarınıza değecek o şekil; 12 köşeli siyah bir çiçeği andıran siyah gölge; teslim taşı. Teslim taşının iç yüzü yani batını Hz. Ali’yi, dışa bakan yüzü ise zahiri yani Hz. Muhammed’i temsil eder. Teslim taşı Bektaşi dervişlerinin taşıdığı bir eşyadır; 12 köşesi 12 imama denk düşer.
 </font>
 <p>
  <font class="content">
   Yüzünü Allah’a dönmüşlerin taşı olarak tarif ederler Bektaşiler teslim taşını. Hüseyin Albayrak ve Ali Rıza Albayrak’la ilk albümlerini konuşuyorduk ki, fotoğraf çekimlerinin Büyükada’da gerçekleştiğini söylediler. Teslim taşını Büyükada’nın güneşine tuttuklarında bu ilginç albüm kapağı oluşmuş. İçinde yetiştikleri müziği icra ettikleri için mutlular. Ustaları “Aşık Pervane” mahlaslı Hasan Albayrak, albümün yol göstereni, güneşi olmuş. Muhabbet ortamlarında üstadların ağzından dinledikleri demler, nefesler ve deyişlerle gönüller doymuş, erken yaşta olmuş oturmuşlar.
   <br/>
   <br/>
   Hissettikleri ve önemini kavradıkları gelenekseli söylemeleri ise kendilerini bilmek adına. Sazın sözün kadrini kıymetini de bildirmek niyetindeler. Onlara sorarsanız bir iddiaları yok; albümün içindekiler o ana kadar yaşayıp biriktirdikleri. “Zaten böyle samimi olur, içinde bir tasarı varsa nefsaniyeti gerektirir bir çiğlik vardır, bu nedenle albümün ismini çok düşünmedik” diyorlar.
   <br/>
   <br/>
   Batın ismi, nefeslerin yapısına uygun düşer fikriyle konulmuş. Batın, yaratanın isimlerinden biri aynı zamanda, her nesnenin, düşüncenin ve sözün alt katmanları olduğuna işaret ediyor. Bunu bir entelektüel uğraş olarak görmediklerini söylerken, ‘Ben bunu yaşıyorum’ demenin de doğru olmadığını ifade ediyorlar. Hüseyin Albayrak, ‘Bilenler bildim demez, erenler erdim demez, sırrı sırrullah bilir’ sözünü hatırlatıyor.
   <br/>
   <br/>
   Dini müziğin ve düşünce ekollerinin popülerleştirilmesiyle oluşan ortamın kendilerine zarar vermediğini  söylüyor ikili. Kulvarları farklı çünkü. Popüler olmak elbette yozluk anlamına gelmiyor ama önemli olan samimiyet.
   <br/>
   <br/>
   İşletme eğitimi aldıkları üniversite yıllarında “Grup Nefes”le başlayan çalışmaları, albüm çıkana kadar kendi içinde sürüp gitmiş. Kalan Müzik ise albümün çıkış aşamasında ikiliye destek olmuş, bir imaj kaygısıyla yaklaşmamışlar. Erkan Oğur, “Batıni Nefesler”de iki parçaya eşlik ederken, çalışmalarını cesaretlendirici sözler sarfetmiş.  Yaptığı eserler ve yaşam tarzıyla Alevi-Bektaşi müziğini taşıyabilen kişiler arasında Sebahat Akkiraz’ı beğendiklerini söylüyorlar. Türkü barlarını bir ihtiyaç olduğu için yerleşen fakat kültürün hırpalanmasına neden olan mekanlar olarak değerlendiriyorlar. Kültürü kalitesizleştirenlerin ise zamanla elenecekleri görüşündeler.
   <br/>
   <br/>
   Albümdeki sözlerin hayli ağır olduğu gibi eleştirilere karşılık eserlerin altına Arapça-Farsça bir sözlük hazırlanmış. “Gel Derviş”, “Ya Hü”, “Aşk”, “Efsane”, “Severim Sultan Cemali”, “Ey Zahid”, “Merhaba”, “Biz”, “Yedi Derya”, “Zühd-ü Riya” ve “Mecmaü’l Bahreyn” albümde yer alan nefeslerin tamamı. Feylosof Rıza, Harabi, Sıdkı Baba, Nesimi ve Virani gibi isimlere  ait deyişler, Hasan Albayrak tarafından irticalen bestelenmiş.
   <br/>
   <br/>
   İki kuzen pek çok müzik türünün dinleyicileri olmakla birlikte klasik batı müziğini dinlemekten zevk alıyorlar. Şu sıralar Vivaldi’nin Dört Mevsim’i kulaklarında. Müzikte iyi şeyler yapmayı, ellerindeki zengin kaynağı aktarmayı hedefliyorlar. Tasavvuf felsefesine dayanan müzikleri ise aynı çizgide sürecek. Çünkü daha duyulmamış onlarca aşık sözü var. “Her dem âşk için olsun” diyorlar.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2502&yorum_id=1), [web.archive.org (arşiv bağlantısı)](http://web.archive.org/web/20030901225344/http://www.aksiyon.com.tr:80/detay.php?id=2502&yorum_id=1)
