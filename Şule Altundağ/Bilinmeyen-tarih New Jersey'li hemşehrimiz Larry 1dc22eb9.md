# New Jersey'li hemşehrimiz Larry

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041217033546im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041217033546im_/http://www.aksiyon.com.tr/resim/479/58.jpg" vspace="5"/>
  </p>
 </font>
 <font class="content">
  O bir caz şarkıcısı, o bir baba, o İstanbul’un siyahi misafirlerinden biri ama Türkiye’nin yerlilerinden. Bu zat New Jersey eşrafından Larry olur, ince caz nağmeleriyle kulaklarınızın pasını siler.
 </font>
 <p>
  <font class="content">
   İstanbul metropolü binbir yüzü ve rengi misafir eder oldu. İstiklal Caddesi’nin dışında, kıyıda köşede kalmış semtlerimizin bile artık “yabancı yerlileri” var. Zenciler, Afro-Amerikanlar, Japonlar ve Çinliler  lokanta ve kültürleriyle insan mozaiğimizin hamuruna hızla karışıverdi. Larry O’neill da bu resmin içinde zarif ve siyahi bir ayrıntı. Senelerdir Türkiye’nin illerinde yabancı bir ozan gibi dolaşarak caz müzik icra ediyor. Başında siyah beresi, ellerinde altın yüzükleri, kulağındaki küpesi ve siyah derilere bürünmüş haliyle o tam bir siyahi cazcı. Esprili, babacan ve neşeli halleriyle, dinleyenleri sesiyle kendine bağladığı gibi kişiliğiyle de bağlıyor. Önceden çalıştığı yerlerden onu tanıyanlar ve özellikle şimdiki yerine dinlemeye gelenler bile oluyor. Hatta çalıştığı restoranda kendisini görmeyip, CD’den veya plaktan bir Amerikan caz şarkıcısını dinlediğini zannedenler oluyormuş. Onun bu müzikalitesi, uzun yıllar Amerika’da ünlü caz şarkıcılarıyla olan çalışmalarından ve müziğe erken başlamasından kaynaklanıyor. Larry, Amerika’da, James Brown, Jimmy Scott, Witney Houston gibi dalında dünyaca ün kazanmış ve şaheser niteliğindeki caz müzisyenleriyle çalışmış. Onların arkasında kontrbas çalmış, vokaller yapmış. Küçük yaşta öğrenimini bırakması ise alaylı tabir ettiğimiz şekilde kendini yetiştirmesine kapı aralamış. Bir çalışma teklifi aracılığıyla geldiği İstanbul şehri artık onun için renkli ve büyük bir hayat. Müzik yaşamını sürdürdüğü, yaşamaktan zevk aldığı ve en önemlisi de renginden dolayı aşağılanmadığı bir memleket... Larry, bundan sonra İstanbul’da hayatını sürdürmeyi kararlaştırmış ve artık Amerika’ya dönmeyi düşünmüyor.
   <br/>
   <br/>
   Larry O’neill, 15 senelik bir İstanbullu ve bizi bizden iyi tanıyor. Aynı zamanda bir Anadolu yakası sakini ve Bostancı’da oturuyor. Anadolu’nun çeşitli illerinden teklif geldiği zaman sadece 1-2 aylık dönemler için Antalya, Alanya gibi tatil beldelerine çalışmaya gidiyor ve geri dönüyor. Kendisi gönlünü yalnız caz müziğine vermemiş. Onun New Jersey’de yaşayan bir ailesi var. Türkiye’de tanışarak evlendiği Türk eşi ve kızı Amerika’da kalıyorlar. Kızı orada sinema ve tiyatro üzerine okuyor, eşi ise ev hanımı. Larry, Ramazan ayları geldiğinde İstanbul’un caz barlarını bırakıp soluğu Amerika’daki ailesinin yanında alıyor. Ailecek tatillerini yapıyorlar ve o çalışmak için İstanbul’a dönüyor. İstanbul’daki zamanı ise çoğunlukla evinde caz söyleyip dinleyerek ve kontrbas çalarak geçiyor. Larry, hayatı boyunca müzikten başka hiçbir mesleği düşünmemiş. Bunun arkasında da ısrarla duruyor. Çünkü caz müzik kendi ifadesiyle var olduğu ve yaşadığı bir dünya onun için. Cazı, hislerinin tercümanı olarak görüyor. Larry, yaşı sorulduğunda muzipçe henüz 20’li yaşlarda olduğunu söylüyor. Oysa 50’li yaşlarını devirmiş durumda. Onunla sohbetimiz, Türkiye’nin AK Partili görünümünden, caz müzik ortamlarına ve Amerika’nın zencilere yaklaşımına kadar birçok konuya açılıyor.
   <br/>
   <br/>
   Larry’nin bir senedir sahne aldığı Gümüşsuyu’ndaki Feşmekan Restoran, daha çok tiyatrocular, operacılar ve basın mensuplarının müdavimi olduğu bir mekan. Burası en çok camekanındaki posterle dikkatleri çekiyor. Poster, zaman zaman sokaktaki vatandaşın “Kim bu Larry?” tarzındaki merakına da nail oluyormuş. İçeriye girip onunla tanışmak ve konuşmak isteyenler çıkıyormuş. Onların yanında müzisyeni önceden bilen ve müptelası olan müşteriler de hayli çok. Larry ise kendisini tanımak isteyenlere karşı alçakgönüllü davranıyor.
   <br/>
   <br/>
   Müzik yaşamına 5-6 yaşlarında şarkı söyleyerek başlayan Larry O’neill’in ailesinde müzisyenler var. Her iki büyükannesi piyano çalıyormuş. Kendisi ise on beş sene önce caz için geldiği Türkiye’de, halen caz, blues, raggy ve rock and roll müziklerini icra ediyor. Türküleri seviyor ancak Türk pop müziği onun için pek cazip değil. En çok Candan Erçetin’i ve Tarkan’ı beğeniyor. Eskilerden favorisi ise Tanju Okan’mış. İbrahim Tatlıses’in ses kalitesini de övüyor. Onun iyi bir şarkıcı olduğunu ifade ediyor. Larry, Türkiye’de Oğuz Gürkan, Kerem Görsev ve Fatih Erkoç gibi caz müzisyenleriyle de performanslara çıkmış. Ankara’da kaliteli cazcıların olduğunu vurgulamakla birlikte Türkiye’de caz müzik ortamlarının eskiye nazaran azaldığını söylüyor. Fatih Erkoç’un da eskisi kadar caz müziğine yönelik çalışmadığını fark etmiş. Larry’e göre, Türkiye’de genellikle klasik caz müzik yapılıyor, yurt dışında ise cazın farklı müziklerle kaynaşımı buradan daha fazlaymış. Her ülkenin kendine göre bir caz anlayışının  olduğunu görmüş.
   <br/>
   <br/>
   Larry, İstanbul’da görünümünden, milliyetinden dolayı hakaret işitmemiş aykırı davranışlar yaşamamış. Türklerin zencilere her zaman yakın olduğunu, aşağılama görmediğini anlatıyor. Bunun, Türklerin Almanya’da yaşadığı “gurbet” fenomeni ile aynı şey olduğunu, bu yüzden Türklerle psikolojik bir benzerlik taşıdıklarını, Türklerin eziklik duygusunu anladıklarını duyumsamış. Afrikalılar ve Amerikan kökenli zencilerin Türkiye’de birmiş gibi algılandığı, oysa çok farklı kültürleri getirdiklerini de tespit etmiş. Amerika’nın siyah derililere tavrı ise ona göre dünden çok farklı değil. Aşağılama hep var ve yaşanıyor. Larry, Türk kültürünü kendine daha yakın buluyor. Türkçenin ise oldukça zor bir dil olduğunu söylüyor. Sürekli İngilizceyle anlaştığı ortamlar, lüks oteller iyi derecede Türkçe öğrenmesini engellemiş.
   <br/>
   <br/>
   Larry, Hıristiyanlık ve Müslümanlık dinleri arasında farklılıklar taşıyan bir yakınlık olduğunu da söylüyor. Bunu da Türklerin yemekten sonra, kendilerinin ise yemekten önce dua etmeleri gibi bir ayrıntıya yormuş. Kendisi İstanbul’da camiye gidip namaz kılmayı da tecrübe etmiş. Müslümanlığa dair az bilgisi var. Amerika’da yaşayan ailesini ise kiliseye ve camiye, hatta istedikleri her ibadethaneye gitmekte özgür bırakıyor. Türkiye’de en şaşırdığı uygulama ise Türk nüfus cüzdanlarına doğar doğmaz Müslüman yazılması olmuş. Siyasetten söz açtığımızda, iktidaradaki AK Parti’nin politikasının Türkiye için iyi bir vizyon getirdiğini belirtirken, Türk siyasetinin kendisinde kavga imajı bıraktığını söylüyor. Bir de Turgut Özal’ın siyasetini beğenmiş. Amerikalı, İstanbullu ve Cazcı Larry, “İstanbul’da olmak benim için her zaman mutluluk verici” diyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11138), [web.archive.org (arşiv bağlantısı)](http://web.archive.org/web/20041217033546/http://www.aksiyon.com.tr:80/detay.php?id=11138)
