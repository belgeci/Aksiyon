# Resmin gölgesine sığındılar

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041027054627im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027054627im_/http://www.aksiyon.com.tr/resim/445/66.jpg" vspace="5"/>
  </p>
 </font>
 <font class="content">
  Kadıköy Merkez Sanat Galerisi’nde geçtiğimiz hafta bir sergi açıldı. Bu karma bir sergiydi ve katılanlar ‘meşhur değillerdi ama ‘iyisi’ için sonuna kadar gitmeye niyetleri vardı. İnsan emek verdikleriyle var olur bu dünyada; emek de alınır satılır bir şeydir ya, özveriyle sevgiyle buluşunca ne kadar da kıskanır insan emeğini, onu gönül kafesinde alıkoyar; kimselere veremez.
 </font>
 <p>
  <font class="content">
   Kadıköy Merkez Sanat Galerisi’nde geçtiğimiz günlerde açılan bir resim sergisinde satılmaya kıyılamayan resimler de vardı; bunlar ilk ürünlerdi; boyayla, fırçayla, renklerle ilk tanışmalar…  Edebiyat öğretmeni, avukat, İngilizce öğretmeni, ev hanımı, sanat tarihi öğretmeni; tüm çalışan kadınları burada buluşturan içlerinde yeşeren resim sevgisiydi… Başlarında Leman hocaları; hocanın yegane iddiası, ona gelenin resmi kesinlikle sevecek olması. Öğrenciler mi? Onlar zaten resme başından sevdalı. Ve çalışmalar başlar… Kadıköy Anadolu Meslek ve Meslek Lisesi’nin halka açık kurslarından pratik kız sanat resim kursuna gelen 20 civarında kadın kolları sıvar ve tuvale müdahale eder. Her çabalayışta yeni bakışlar, yeni anlamlar kazanır tuval. Resimle hayatlarının balkonuna çıkarlar ve manzaraları seyrederler…  Önce karakalem, sonra suluboya, guaj ve en son yağlıboya…  Renklerin sunduğu olanakları hırsla ve zevkle kullanırlar. Yalnız hocanın öğrencilerinden istediği bir iddiası daha vardır; “Fotoğrafçının karanlıktaki ışığı yakalaması benzeri, renklerin barındırdığı saf ışığı yakalamak!” Leman hoca birincilikle bitirdiği güzel sanatlar fakültesinde bunu görmüş, kendi eserlerinde de aynen uygulamıştır. Zaten sergiye baktığınız zaman tuvallerden ışık fışkırdığını görmemek elde değil, bu da ünlü bir ressamın ağzından duyduğumuz gibi resmin de “öğrenilen bir şey” olabileceğinin kanıtı.
   <br/>
   <br/>
   Ayrıca ortaya çıkan eserlere bakıldığında bu kursa kesinlikle bir boş vakit uğraşısı olarak bakmadıkları anlaşılıyor. Resimlerin en önemli özelliği ise çeşitli ressamların çalışma tekniklerini, leke ve tonlamalarını, renk kullanımlarını öğrenmek için yapılan naif tarzında ve de röprodüksiyon resimler olmalarıydı. Sergide, Şeker Ahmet Paşa ve Osman Hamdi Bey’den Osmanlı’nın son saray ressamı olan Zonaro’ya varıncaya dek resim tekniklerinin kullanıldığı farklı ressamlar var. Bu yolla sanat tarihi ve değişik tarzların öğrenilmesinde kolaylık elde edilmiş. Hepsini resimde birleştiren ise, yarım kalan meslek eğitimi, içlerinde tuttukları sanat sevgisi, bir faaliyete katılmak hevesi... Şimdi yeni denizlere kendi tarzlarıyla açılacaklar.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2682), [web.archive.org (arşiv bağlantısı)](http://web.archive.org/web/20041027054627/http://aksiyon.com.tr:80/detay.php?id=2682)
