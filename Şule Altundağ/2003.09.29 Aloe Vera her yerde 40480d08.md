# Aloe Vera her yerde

*Şule Altundağ 2003.09.29*

<div>
 <font>
  <img border="0" height="1" src="/web/20051001125453im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051001125453im_/http://www.aksiyon.com.tr/resim/460/36.jpg" vspace="5"/>
  </p>
 </font>
 <font class="content">
  Aloe vera çölün getirdiği şifalı bir bitki; günümüzde tekstilden sağlığa birçok alanda kullanılıyor. ABD ise bitkiyi ‘savunma’ hammaddesi olarak stokluyor. Mısır Çarşısı’ndaki attarlarda “Binbir derde deva aloe vera ürünleri gelmiştir” duyuruları yazan kartonların çokluğu, “aloe vera” bitkisine rağbetin kanıtı.
 </font>
 <p>
  <font class="content">
   Temizlik ürünleri reklamlarında sıklıkla duyduğunuz bir kelime, aloe vera. Gün geçmiyor ki aloe vera katkılı bir ürün çıkmasın. Şifa kaynağı görülmesinden dolayı temizlik ve tekstil ürünlerindeki kullanımı hat safhada. Dr. Şule Bademli’nin Kozmetoloji Dergisi’ndeki makalesinden, bizde “sarısabır” adıyla geçen aloe veranın ABD’de olası bir nükleer tehlikeye karşı ilaç olarak kullanılmak üzere stok edildiğini öğreniyoruz. Bademli, “Günümüzde bu yararlı ot, radyasyon yanıklarını iyileştirme özelliğinden ötürü devletlerin ilgisini çekmekte, bir nükleer felakette kullanılmak üzere stoklanmaktadır” diyor. Bitkiden elde edilen taze öz, hemen kullanıldığında derideki yanıkları iyileştiriyor ve yanma etkisini hayli azaltıyor.
   <br>
    <br>
     Nefertiti’nin güzellik iksiri...
     <br/>
     <br/>
     Aloe vera, Arapça’da “alloeh”, İbranice’de “halal” adlarıyla tanınıyor. “Mucize bitki”, “tabii iyileştirici”, “saksıdaki doktor”, “sessiz şifacı” gibi isimlerle de anılan bitki, şifa gücü nedeni ile çeşitli hastalıkların ve cilt sorunlarının iyileştirilmesinde kullanılıyor. Bitkinin 300 çeşit hastalığa iyi geldiği iddia ediliyor. Birçok eski medeniyetin, Mısır kraliçelerinin, Yunan ve Romalı hekimlerin sağlık ve güzellikte faydalandığı aloe veranın iyileştirici özellikleri M.Ö 3500 yıllarından kalma bir el yazmasında da geçiyor.
     <br/>
     <br/>
     Aloe veranın anavatanı Afrika ve Yemen. 200’den fazla çeşidi bulunmasına rağmen sadece 3-4 çeşidinden faydalanılıyor. Düzenli kullanıldığı takdirde yanıklardaki olumlu etkisinin yanı sıra, aralarında ülser, sindirim rahatsızlıkları, kabızlık, ishal, hemoroid, zihinsel yorgunluk, kireçlenme, akne, sedef, egzama, mantar, böcek sokmalarının bulunduğu sağlık sorunlarında fayda sağladığı tecrübelerle kanıtlanmış.
     <br/>
     <br/>
     “Önce Bağdat Caddesi keşfetti”
     <br/>
     <br/>
     Mısır Çarşısı baharatçılarında, aloe vera öz haline getirilmiş şekilde satılıyor. Siyah, parlak ve hoş kokulu özü suda eritilerek içiliyormuş. Kilogramının fiyatı bazı yerlerde 40, bazı yerlerde 80 milyon. Mısır Çarşısı’ndaki Zencefil Baharatçısı’nın sahibi, bitkinin Bağdat Caddesi’nde çoktandır meşhur olduğunu söylüyor: “Kadıköy’de bilinçli müşterilerileri var. Sebebi ise pahalı ve ancak zengin müşteriler tarafından sürekli alınabiliyor olması. Bunların dışında deneme amacıyla ancak bir ya da iki kere alabiliyorlar.”
     <br/>
     <br/>
     Bitkinin ürünleri, çoktan raflarda yerini almış. Çarşının 60 senelik baharatçısı Mehmet Kalmaz da, aloe verayı ham halinde ve konsantre olarak satıyor. Arifoğlu Baharatçısı ise “Anadolu’da bunu tırnağını yiyenlere ve bebeklere verirler. Daha çok egzama ve sedef hastalıkları için soruluyor. Ayrıca reklamlarda isminin sıkça geçmesi ürünü popüler yaptı” diyor.
     <br/>
     <br/>
     Farklı sektörlerde kullanılıyor
     <br/>
     <br/>
     Aloe veradan yapılma ürünleri pazarlayan Forever Living Product adlı Amerikan şirketinin Türkiye Genel Müdürü İlker İşmen, “Türkiye’de Antalya ve Bodrum’da aloe verayı evlerinde sağlık için kullananlar var. Fakat teknoloji olmadığında bitki mamulleştirilemez. ABD’deki geniş arazilerde yetiştirilen bitkiler işleniyor ve 100 ülkede 70 milyon insana ulaşıyor” diyor. Fiyatları 3-27 milyon arasında değişen aloe veralı ürünler arasında, aromalı içecekler, ballar, kişisel bakım ürünleri, kremler, bulaşık deterjanları hatta tuvalet kağıtları bile bulunuyor.
     <br/>
     <br/>
     Çöl ikliminde yetişiyor
     <br/>
     <br/>
     Aloe vera daha çok Afrika, Suriye, Yemen ve Güney Avrupa’da yetişiyor. Ilıman bölgelerde, park ve bahçe süs bitkisi olarak kullanılıyor. Bugün ABD, Meksika, Doğu Afrika ve Japonya’da onbinlerce dönümlük alanda ekimi yapılıyor. Aloe veranın yaprakları dikenli, dış kabuğu ise içindeki jelini muhafaza eden kalın bir tabakadan oluşuyor. Topraktan fışkıran bitki çölün sıcak iklim koşullarına dayanıklı. Bazı türleri Antalya Demre, Bodrum ve İzmir civarlarında yetişse de “barbadensis” adındaki en faydalı türü ülkemizde bulunmuyor.
     <br/>
     <br/>
     Aloe vera 4 yılda olgunlaşıyor. Yapraktaki jelin en taze haliyle muhafaza edilmesi için hasattan hemen sonra işlenmesi gerekiyor. Çünkü oksitlenen aloe vera jeli 6 saat içinde özelliğini yitiriyor. Üretiminde karşılaşılan zorluklar aloeyi oldukça pahalı bir ürün haline getirmiş. Aloenin asıl gücü, vücudumuzun hücre yenilemede kullandığı 22 aminoasitin 20’sini birden içeren jeline dayanıyor. Hamile ve emziren kadınlar ile kronik ishal veya karın ağrısı problemi olanların kullanmaları tavsiye edilmiyor.
     <br/>
     <br/>
     Prof. Dr. Hüsnü Can Başer: “Bitkisel ilaç pazarına katkımız yok”
     <br/>
     <br/>
     Anadolu Üniversitesi Eczacılık Fakültesi öğretim üyesi Prof. Dr. Hüsnü Can Başer, bir makalesinde, dünyada bitkisel ilaçların ticaretini gelişmiş ülkelerin yaptığını ve bu alanda AR-GE’ye yüksek harcamalar yapıldığını belirtiyor. “Bu, yılda 25 milyar dolara ulaşan bir piyasa. ABD pazarını bu alanda yüzde 300 oranında büyütmüş. Türkiye’nin ise bitkisel ilaçların hammaddesini sunmak dışında dünya bitkisel ilaç endüstrisine veya pazarına bir katkısı yok.”
     <br/>
     <br/>
     Aloe vera, yani sarısabır bir ilaç değil ama şifalı bir destekçi... İbni Sina’nın El Kanun Fi’t Tıp adlı kitabında da adı geçen sarısabır bitkisi, artık sadece şifahen tanıdığımız bir “ot” değil. Nükleer tehlikeden korunmaktan, eşarplarda kimyasal madde olarak kullanılmaya, bağışıklık sistemini düzenlemeye kadar birçok derde deva. Şifa getirecek sarısabırlı günler yakındır...
     <br/>
     <br/>
     ALOE VERA AKER EŞARPLARINDA
     <br/>
     <br/>
     Aker, 2003–2004 sonbahar–kış koleksiyonundaki eşarplarında aloe maddesinden faydalanarak üretilen konsantre yumuşatıcıyı kullanmış. Eşarplar, 20 yıkamaya kadar dayanıyor, hoş kokuyor ve dokunduğu yerde krem etkisi meydana getiriyor. Cilde rahatlık ve nem hissi veriyor. Eşarplar ayrıca saçtaki elektriklenmeden kaynaklanan baş ağrısına da birebir. Aker her sezon yenilikçi ürünler üreterek müşterilerinin karşısına çıkacak. Aloe vera ise bundan sonraki ürünlerinin hepsinde kullanılacak.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051001125453js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


## Yorumlar

### Tamer İçel, 11-Mayıs-2004
> Dinçlik hissi: 
> Eşim sabahları kızlarımıza kahvaltı ve okul hazırlığı için uyanıp yataktan çıkmakta zorlanmakta iken Aloe Vera Jel içmeye başladıktan sonra son derece dinç bir şekilde uyanabildiğini söylüyor ve çok memnun. Biz değişik ürünlerini kullanıyoruz ve Aloe Vera ürünleri ile tanışmış olmaktan çok memnunuz.

### Serdar AKIN, 22-Ekim-2003
> Tavsiye ederim.: 
> Arkadaşlar, bende kilo problemi vardı.Arkadaşımın tavsiyesi üzerine Aloe Vera Jel kullandım ve hala kullanıyorum.İnsanın vücudundaki enerji ve diriliği hisstmemesi mümkün değil.Artı katkısına kefilim.Diabet ve Sedef hastalığında verdiği şifaya bizzat şahit oldum.Tavsiye ederim

Kaynak: [www.aksiyon.com.tr](http://www.aksiyon.com.tr:80/detay.php?id=3019&yorum_id=1229), [web.archive.org (arşiv bağlantısı)](http://web.archive.org/web/20051001125453/http://www.aksiyon.com.tr:80/detay.php?id=3019&yorum_id=1229)
