# Şöhrete giden yol bu otelden geçti

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20050120113206im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113206im_/http://www.aksiyon.com.tr/resim/466/22.jpg" vspace="5"/>
  </p>
 </font>
 <font class="content">
  Şöhret olma umuduyla Unkapanı"nda plakçıların kapısını aşındıran pek çok isim, kalacak yerleri olmadığı için Biter Otel"e sığınmak zorunda kalmış. Bugünün şöhretlerinin parasızlık dönemine şahitlik eden otel, şimdi meslek lisesi olarak hizmet veriyor.
 </font>
 <br/>
 <p>
  <font class="content">
   Unkapanı İMÇ Bloklarının karşısındaki çıkmaz sokakta, bir zamanlar sesiyle şöhreti yakalamak isteyenlerin dinlendiği bir limandı Biter Otel. On sene öncesine kadar, bugün kırmızı halılar üzerinde şöhretin keyfini süren starların parasızlık günlerine şahit olmuştu. O zamanlar İstanbul"da kalacak yeri olmayan bu isimler, plakçıların kapılarını bıkmadan usanmadan aşındırır, gün boyu didinip kazandıkları sermayeyi gözlerini kırpmadan kasetlerine yatırırlardı. O yıllarda sanatının peşinde koşanların ve ününü yaymaya çalışanların yanında hep "Biter Otel" yer aldı. Müzik piyasasına yolu düşenler mecburiyetten de olsa bu vefalı kapıya bir selam çakmadan geçmediler. Çünkü Biter Otel, müzisyenlerin yanı sıra Unkapanı"na gelen turistlerin ve ailelerin kaldığı ufak pansiyonların dışındaki tek yerdi. Zamanla müdavimleri gibi onun da ünü yayıldı. Sadece Anadolu ve İstanbul"un mahalli ses sanatçılarının değil, gurbetçilerin de uğrak yeri oldu. Her gelen bir anısını, eşyasını bırakarak ya da hayli borçlanarak ayrıldı oradan.
   <br>
    <br>
     <b>
      Özcan Deniz çay ücretini kasetle ödedi
     </b>
     <br>
      <br>
       Unkapanı"nın kervansarayı denilebilecek Biter"in ilginç bir kuruluş hikayesi var. 1977"de Mardin İmam Hatip Lisesi"nden mezun olan Fahrettin Biter, amcası Mehmet Zeki Biter"le beraber İstanbul"a gelir. İnşaat ustası Zeki Bey düşünür taşınır ve ailenin ortak çalışacağı bir "ekmek teknesi" yapmaya karar verir. Otelin temellerini borç bularak atar, çalışmaya başlarlar. Otele daha çok Mardin"in ve Anadolu"nun köylerinden insanlar gelip kalır. Etrafta başka otel olmadığından İMÇ ile kurulan ilişkilerle yeni müşteriler kazanırlar. 80"li ve 90"lı yıllarda müzik sahasına atılanlardan Azer Bülbül ve Özcan Deniz gibi gençler, bestekar Tahir Peker, Ferhat Güzel, Burhan Aydemir, Hilmi Topaloğlu, konserlere geldiği zaman kalan türkücülerden Neşet Ertaş gibi icracılar bunlar arasında ilk akla gelenler. Henüz popun revaçta olmadığı dönemlerdir.
       <br/>
       <br/>
       Otel bir "seyyar müzisyenler hanı" gibi çalışır. Müzisyen adaylarının biri gider biri gelir. Özcan Deniz bir seneden fazla misafir olur. 20-21 yaşlarında şöhret basamaklarına tırmanan Deniz, gece yarısı otelin kapısını çaldığında geri çevrilmez. O zamanlar ekmeğini henüz kazanmaya başladığından yediği tostların karşılığı olarak doldurduğu kasetlerden getirir Fahrettin Biter"e. "Beş kuruşunu bırakmamış, ödemiştir" diyor Deniz için. Yalnız Özcan Deniz değil, o yıllarda müzisyenliğe gönül vermiş birçok delikanlı iyiliğini görmüştür otelin. Neşet Ertaş konsere geldiği nadir günlerde rafadan yumurtası pişirilirken 40"a kadar sayılmasını ister. Otelin alt katı müzisyenler için atölye işlevi görür.
       <br/>
       <br/>
       Burhan Aydemir"in kavalı, Ferhat Güzel"in vefası Fahrettin Biter"in unutamadığı şeylerdir. Biter, vefa duygusunun birçok kimsede olmadığını söylüyor. Kendilerinden bir bardak çay içenleri bile hatırladıklarını anlatırken, Unkapanı piyasasında mücadele edenler için, "Çocukların çoğu kazandı ama hatırlayamadığım çok isim var ve çoğu da kaybolup gitti" diyor. Otelde tanıştığı Azer Bülbül"de önceden titreme yokmuş. Şimdilerde şarkı söylerken titrediğine şaşırıyor. Bülbül eğlenceli ve güler yüzlü bir çocuk olarak aklında kalmış. Mahsun Kırmızıgül de ilk günlerinde bir iki kez konuk olmuş otele.
       <br/>
       <br/>
       <b>
        Borçları turistlerden tahsil etmişler
       </b>
       <br/>
       <br/>
       Otel sahibi Fahrettin Biter Ankara"dan gelen ve lüks elbiseler giyen sanatçıların unuttukları aksesuarları, elbiseleri giyerek birbirlerine "Yakıştı mı" diye sorduklarını da anlatıyor. "O zamanlar köyden gelmiş genç bir delikanlıydık" diye gülümsüyor. Sakın bunları yazma, "Belki adamlar kravatların hesabını sorar" demeyi de ihmal etmiyor.
       <br/>
       <br/>
       Otele borçlanan onlarca insanın parasını, alamadıkları için silmek zorunda kalmışlar. Zaten çoğuna da ulaşılamamış. 15-20 kişinin çalıştığı Biter"de kalanlardan günlük 50 lira alınırmış. Tahsil edemedikleri açığı ise turistlerin verdiği dolarlarla telafi ediyorlarmış. Ortalama 100 kişi barındıran otelin yemeklerini amca Mehmet Biter ve Fahrettin Bey sırayla yapıyorlarmış. Çamaşır, kat hizmetleri ve resepsiyon işleri ailenin diğer üyelerince paylaşılmış. Mardin"deyken hem dökümcülük yapıp hem okuyan Biter, bugün bile, Mardin"e iş sahaları açılsa her şeyi bırakıp gitmek düşüncesinde. Özcan Deniz"le yapılan söyleşiden sonra meşhur "Biter"in adını duyan gazeteciler başına üşüşmüş. Deniz o dönemde Unkapanı"na yolu düşen bütün şöhret adaylarının yolunun bu otelle kesiştiğini söylemişti.
       <br/>
       <br/>
       <b>
        Polis olacakken garson oldu
       </b>
       <br/>
       <br/>
       Otel kadar işletmecisinin de ilginç bir öyküsü var. Mardin"de dar sokaktan gidilen eski bir ev olan imam hatip okulunda fıkıh, hadis, kelam, tefsir, tecvit, siyer, cebir, geometri, edebiyat gibi 36 dersin hakkından gelen Fahrettin Biter aslında polis olmak ister. Devletin evlerinden beş km uzağa kurduğu imam hatibi sebat ederek bitirir. Okuyan sadece o değildir; 8 kardeşinden biri gazeteci, biri diş doktoru, biri onun hayalini gerçekleştirerek polis, biri de konfeksiyoncu olmuştur. Liseden sonra askere gider. Döndüğünde Ankara Polis Koleji"ni kazanır, fakat amcası "Yanıma gel çalış, daha iyi olur" dediği için okulu bırakarak gönülsüzce İstanbul"a gelir. Ve tabii ki geldiğine de pişman olur. Gaziantep Üniversitesi Fizik-Kimya-Biyoloji Bölümü"nü kazanıp kaydını yaptırır ama gidemez. Okuyamaması tam anlamıyla bir "kısmet"tir. Kendini Biter Otel"de garson olarak bulur, geceleri de resepsiyona bakar. Bu durum okumuş bir adam olarak hayli zoruna gitse de Fahrettin Bey işini severek yapar. Amcasının oğulları ayrılıp kendi işlerine yöneldiklerinde otelin işletmeciliği ona kalır. Sonraları kâr edilemediği için kiraya verilen otel bir ara kavga gürültüye karışır. O zaman da yine gelip ilgilenir. 12 -13 sene kiracılarının yanında çalışır. Unkapanı piyasasından müşteri gelmez.
       <br/>
       <br/>
       <b>
        Otel okul oldu
       </b>
       <br/>
       <br/>
       Biter Otel, şu anda Özel Görkem Otelcilik ve Turizm Meslek Lisesi olarak hizmet veriyor. Geriye ise sadece okulun  holündeki büyük harflerle "Biter Otel" yazılmış resepsiyon bölümü kalır... Fahrettin Biter de okulun yöneticisi. Vergi, sigorta vb. resmi işleri kendisi yürütüyor. Öğretmen ve idarecileriyle, okula kiralık yer aradıkları sırada tanışmışlar. Müdür Ali Demirsoy, "Yerimiz öğrenciler için uygun, çocuklar için bahçesi var, güzel bir semt" diyor. Turizm ve otelcilik lisesini bitirenler, otel müdürlüklerinden garsonluğa, şefliğe  kadar birçok işte çalışıyor.
       <br/>
       <br/>
       Fahrettin Bey, bugün bile okulu otel sanıp gelenler olduğunu söylüyor. Vefa ve dürüstlük anlayışını hayatının merkezine oturtan Fahrettin Biter, o zaman yardım ettiği, sohbet ortamlarında bir arada oldukları insanları şimdi hiç görmediğini söylüyor. İnsanların ilgisiz ve hafızasız yaşamaları ise tuhafına gidiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3160), [web.archive.org (arşiv bağlantısı)](http://web.archive.org/web/20050120113206/http://www.aksiyon.com.tr:80/detay.php?id=3160)
