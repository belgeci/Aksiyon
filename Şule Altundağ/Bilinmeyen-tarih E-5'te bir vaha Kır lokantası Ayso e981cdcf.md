# E-5'te bir vaha: Kır lokantası Ayso

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041027134529im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027134529im_/http://www.aksiyon.com.tr/resim/449/72.jpg" vspace="5"/>
  </p>
 </font>
 <font class="content">
  Silivri yolunda ilerlerken ve Tekirdağ’a yönünüzü vermişken Shell benzin istasyonunu hemen geçince fark edeceksiniz onu: Ayso Kır Restoranı. Ayso, uzun yolculuklarda mola verebileceğiniz hatta ailecek kalkıp gelebileceğiniz bir mesire yeri...
 </font>
 <p>
  <font class="content">
   Ayso’nun girişi bildiğimiz yol kenarı lokantalarını andırıyor ilk bakışta; yani sanıyorsunuz ki, biraz sonra içeri gireceksiniz, yaz sıcağından bunalmış yüzünüze iki avuç su serpecek, demlice bir bardak çayı ayaküstü ya içecek ya içemeyecek ve alıp başınızı yolunuza devam edeceksiniz. Kamyon şoförlerinin çileli vazifesi hesabı, size de bu uzun tatil ve memleket yolculuklarında bütün duraklar birbirine benziyor gelebilir. Fakat aldanmayın. Çöl zannettiğiniz yerlerde umulmadık vahalarla da karşılaşabilirsiniz, üstelik buralarda ferah vakitler geçirebilirsiniz. Ayso işte böyle bir yer, E-5 yolu üstünde ve benzinliğin gölgesinde kalıyor; fakat asla benzinlikten kotarılma bir lokanta değil. Aksine özene bezene hazırlanmış kocaman bir bahçeye sahip modern bir mesire yeri. Dış görünüşe aldanmaz da yapay havuzun bulunduğu girişten içeriye adımınızı atarsanız, gördüğünüz manzara karşısında şaşırırsınız.
   <br/>
   <br/>
   Asmalarla süslü girişte tahtadan yapılma bir çiçek arabası karşılıyor gelenleri. Saksılarla dolu, gıcır gıcır bir araba bu. Biraz sonra, benim diyen dekoratiflerin yapamayacağı geniş bir bahçeye açılıyorsunuz. Bu bahçe iki katlı restoranın ayrı bir bölümü; fakat müşteriler tarafından özellikle tercih ediliyor. Çünkü genel hatlarıyla hazırlandıktan sonra, içinde çalışanlarca buraya her gün ayrı bir renk katılmış. Çimenlerin üstüne yayılmış dev minderler, her masanın başında kömürleri sürekli yenilenen mangallar, şilte ve hamaklar, yapay havuzlar, dev sini ve kazanlar… Hiçbir ayrıntı es geçilmemiş. İster kendi elinizle mangal yapın, ister servisi bekleyin. Bu tertemiz bahçede vakit geçirmeye dayanamayacaksınız. Ayrıca keklik, tavşan ve güvercin kafeslerinin bulunduğu alan çocukların ilgisini çekiyor. Onlar için de küçük bir park yapılmış, salıncaklar kurulmuş. Ortancaları, mis kokulu gülleri koklamadan lütfen geçmeyiniz…
   <br/>
   <br/>
   Yaklaşık 100 tahta masanın bulunduğu bahçe 400-450 kişi alabiliyor. Hafta sonu, hafta içine göre daha kalabalık. Çalışanların nezaketi ve işbilir halleri bütün işletmeye yansımış. Her çeşit et yemeğinin bulunduğu mekanda vejetaryenler de düşünülmüş. Yolunuz düşerse, Ayso’ya mutlaka uğrayınız!...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2775), [web.archive.org (arşiv bağlantısı)](http://web.archive.org/web/20041027134529/http://aksiyon.com.tr:80/detay.php?id=2775)
