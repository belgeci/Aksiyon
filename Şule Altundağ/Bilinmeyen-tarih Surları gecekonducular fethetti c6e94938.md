# Surları gecekonducular fethetti

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20050120113101im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113101im_/http://www.aksiyon.com.tr/resim/466/58.jpg" vspace="5"/>
  </p>
 </font>
 <font class="content">
  İstanbul"un 26 km"lik surlarından  ayakta kalan 7 km"lik kısmını gecekonducular fethetti. Zaten ilgisizlik ve bakımsızlık yüzünden her geçen gün eriyen surlar, bostan tarlasına dönmüş durumda. İstanbul"un geçilmez denilen surlarını Fatih Sultan Mehmet, 1453 yılındaki kuşatmanın 53. gününde delmişti. Bizans devrini sona erdiren Fatih, İstanbul surlarını Yedikule surlarının ilavesiyle daha da yüceltti. 19. yy devlet tarihçisi Ahmet Lütfi Efendi"nin deyimiyle şehrin örtüsünü bir Türk yapısı haline getirdi.
 </font>
 <br/>
 <p>
  <font class="content">
   Ancak daha sonraları önem verilmeyen bu benzersiz eser zaman içinde yok olmaya yüz tutarken, tarihi kalıntıların arasında da kendi kaderine benzer yaşantılar oluştu.
   <br>
    <br>
     Bizans İmparatoru II. Thedosius tarafından 413-447 yılları arasında savunma amacıyla yaptırılan ilk surlar, yıllar içinde şehri çepeçevre sardı. 1509 yılında Küçük Kıyamet olarak adlandırılan depremde büyük hasar gören çelik zırh, şehrin sınırlarının genişlemesi ile işlevini yitirmeye başladı. Buna rağmen Osmanlı sembolik de olsa tarihi mirasın yok olmaması için eseri sürekli bakım altında tuttu. Yıldız Teknik Üniversitesi Mimarlık Fakültesi Çevre Düzenleme Bilimdalı öğretim üyesi Prof. Dr. Aydemir, Osmanlı"nın verdiği önemin 1900"lerden itibaren gösterilmediğinin altını çiziyor. Bugün 26 km"lik alandan sadece Yedikule-Eyüp arasındaki 7 km"lik kara surları ayakta kalabildi. Eyüp-Eminönü ve Yedikule-Eminönü ise neredeyse tamamen yıkıldı. Bunlar ya binaların bir duvarı oldu, ya evlerin bahçesi içinde kaldı, ya da yok olup gitti. Yapılan onarımlar ise arta kalan bu tarihi dokunun kaybolmasını engelleyemedi. Marmara Üniversitesi İletişim Fakültesi Sanat Tarihi öğretim üyesi Haldun Hürel, tarihi mirasın yerini alan evlerin yasa dışı olduğunu belirtiyor. Osmanlı döneminde ferman ile korunması emrolunan surlar için yapılan müdahaleler, yeterli olacağı yerde eski dokunun kaybolmasına neden olmuş. Kimi yerlerde yıkılarak yeniden yapılan Osmanlı ve Bizans hatıraları bugün adeta karton kutu şeklini almış. Buna karşı çıkan YTÜ"den Prof. Dr. Işık Aydemir, taşların atılarak yerine yepyeni bir yapının konmasının bir anlamı olmadığını ifade ediyor: "Tarihi dokuyu yansıtması açısından hafif yıkık durmalı. Ancak ayakta da kalması sağlanmalı. Bunun için sağlamlaştırma hızla yapılmalıdır."
     <br>
      <br>
       İstanbul"un sınırlarının bir yanda Tekirdağ"a diğer tarafta Kocaeli"ye dayanmasıyla açık hava müzesinin nadide eserlerinden biri haline gelen bu yapıdan ayakta kalanlar da yıkılma tehlikesi ile karşı karşıya. Müdahaleler sadece belirli noktaların onarımından öteye gidemiyor. Tadilatı sürdüren İstanbul Büyükşehir Belediyesi yöneticileri de ellerinde bütüncül bir projenin olmadığını itiraf ediyorlar. Parça parça ihale edilen surların yapımı için geçen yıl 7 trilyon lira ayrılmıştı.
       <br/>
       <br/>
       <b>
        "Surları müteahhitler onaramaz"
       </b>
       <br/>
       <br/>
       Restorasyon çalışmaları Topkapı-Millet Caddesi ile Edirnekapı civarında devam ediyor. İhaleleri alan müteahhitler kendi danışmanları eşliğinde projeler hazırlıyor. Prof. Dr. Işık Aydemir, proje çalışması konusunda üniversiteler ile belediye arasında kopukluk olduğuna işaret ediyor. Yapılan çalışmaları yeterli görmeyen Aydemir, sağlamlaştırmanın özel bir çalışma gerektirdiğini ve bunu müteahhitlerin yapamayacağını vurguluyor.
       <br/>
       <br/>
       Belediye tarafından belirli noktaları ihale edilen kalıntıların onarımı sonrası birkaç metrelik mesafelerde büyük farklılıklar ortaya çıkabiliyor. Bunu değerlendiren Sanat Tarihçisi Haldun Hürel, yapılan müdahalelerin başarılı olmadığına dikkat çekiyor.
       <br/>
       <br/>
       Tehlike altında olan surların durumu ve yapılabilecekler ile ilgili geçtiğimiz ay bir sempozyum gerçekleştirilmişti. Kültürel mirasın korunmasında Avrupa sivil toplumunun sözcüsü olan Europa Nostra Bilimsel Kurulu, 39. toplantısını Yıldız Teknik Üniversitesi"nde düzenledi. 35 Avrupa ülkesinden yüzlerce bilim adamının katıldığı sempozyumun sonuç bildirisi önümüzdeki günlerde açıklanacak. Bildiride, yapılan çalışmaların tek merkezde toplanması istenecek. Böylelikle restorasyon sonrası farklılıklar da ortadan kaldırılmış olacak. Sonuç bildirisinin UNESCO Dünya Kültür Merkezi"ne gönderilecek olması da İstanbul"u yakından ilgilendiriyor. Çünkü bu sonuçlar, İstanbul"un Dünya Kültür Mirası Listesi"nden çıkarılıp çıkarılmayacağı konusunda etkili olacak.
       <br/>
       <br/>
       UNESCO, listede kimlere yer verip vermeyeceğini tartışadursun şehir duvarlarını bekleyen bir başka tehlike de deprem. Bugüne kadar İstanbul"un geçirdiği büyük depremlerde önemli ölçüde zarar gören yapı şimdi de savunmasız. Bölge halkı 12 Kasım depreminde surların bir kısmının yıkıldığına bile şahit olmuş.
       <br/>
       <br/>
       Bir yandan da bostanların bulunduğu Yedikule-Topkapı arasındaki kısmın hem iç hem de birkaç metre civarında artezyen kuyuları açılmış. Bölgedeki su tankerlerinin çokluğu dikkat çekiyor. Yerin altından suyun çekilmesini değerlendiren İTÜ Jeofizik Mühendisliği Bölümü öğretim üyesi ve Jeofizik Kurumu Başkanı Prof. Dr. Ahmet Ercan, yerin altından çekilen suyun zeminde oturmaya neden olabileceğine işaret ediyor: "Surlar bin 500 yıllık. Geçmişte oturma yapmıştır. Ama suyun yüksek oranda çekilmesi tekrar oturmaya neden olabilir." Prof. Ercan, bunun sonucunda yapının depreme de dayanaklı hale gelebileceğini ekliyor.
       <br/>
       <br/>
       <b>
        Surları parselleyen İstanbullular
       </b>
       <br/>
       <br/>
       Dünyanın en büyük şehir surlarından biri 12 milyonluk bir şehrin göbeğinde olunca doğal olarak birileri de bu surlarda yaşamayı tercih ediyor. Çadırlarda yaşayan çok sayıda gecekonducu daha sonra surları keşfetmiş ve Topkapı-Millet Caddesi"nin başlangıç noktasındaki surların yanına yerleşmiş. Surlar zamanın yok ediciliğine karşı koymaya çalışırken geçimini kağıt toplayarak sağlayan bu insanlar da yaşam mücadelesi veriyorlar. Yaklaşık 15 gün önce Adana"dan İstanbul"a gelen ailelerden Uygaşlar da bunlardan biri. Murat Uygaş (25) beklediklerinden zor bir yaşam mücadelesi ile karşılaştıklarını anlatıyor. Adana"daki eski komşusu olduğunu iddia ettiği Ferdi Tayfur"a ulaşmak isteyen Murat Uygaş, bunun kendileri için kurtuluş olacağını düşünüyor. Zaman zaman Unkapanı"na giderek de yardım isteyen Uygaş, surları mesken tutmasını kalacak başka yer bulamamasına bağlıyor. Onlar gibi diğer aileler de surlar ile aynı kaderi paylaşıyor. Bölgenin diğer sakinleri ise, çöpten, değerli var saydıkları eşyaları toplayanlar. Silivrikapı"da yaşayan ve topladığı bakır, alüminyum gibi maddeleri kalıntıların arasında eriten Ali Sepetçi"nin (52) kaderi de farklı değil. 8 yaşındaki oğlunu okula dahi yazdıramayan baba, suyunu camiden alırken, elektrik yerine de mum kullanıyor. Bir diğer hurda toplayıcısı da Nebi Tepel. Tokat"tan kente 5-6 ay önce inşaat işi için gelen Tepel, işler yolunda gitmeyince hurda toplamaya başlamış. Kale kapılarından Silivrikapı"da bu işi sürdüren Tepel, bulundukları bölgeyi tinercilerden, sarhoşlardan kurtardıklarını söylüyor. Surun bir kovuğuna yaptığı kulübede yaşamını sürdürmeye çalışıyor. Ancak yine de ıssız bulunan yerleri tinerciler, uyuşturucu satıcıları, hırsızlar mesken edinmiş. Hatta burayı hayvanlarına otlak olarak kullanan sur sakinleri bile var. Tüm bu tezatların içerisinde, elinde İstanbul haritası, surları inceleyen turistlere de rastlamak mümkün. Fransa"dan gelen Florent Lauhra ile Anne-Laure Ganry surların etkileyici ancak etrafının harap ve kirli olduğunu dile getiriyorlar.
       <br/>
       <br/>
       Surların uzandığı bir diğer bölge ise Sulukule, Edirnekapı, Eyüp-Ayvansaray. Bu bölgedeki yaşamlar eski Osmanlı evleri olan ahşap binaların içinde sürüyor. Kimi zaman surların tepesinde bu ahşap evlerden birinin yükseldiğine, kimi zamansa ağaçlar çıktığına şahit oluyoruz. Evler ile sur duvarlarının kesiştiği noktalarda, pencere bulamayan mahalle sakinleri, kale duvarından açılan pencere ile ışık sorununu çözmüş. Topkapı-Yedikule hattı içindeki sebze bahçeleri, bazı ailelerin geçim kaynağı olmuş. Büyükşehir Belediyesi"nden bostanları dönüm başına kiralayan halk, burada domates, soğan, biber, roka, salata, turp, patates, marul gibi aklınıza gelebilecek bütün pazar ürünlerini yetiştiriyor. Mahsulü de hale götürerek satıyor. Kimileri ise elde ettikleri ürünleri sur bostanlarının önünde kurdukları tezgahlarda satıyor. Bu tarlaları genelde Kastamonulular parsellemiş. Ortalama 200 milyon civarında kira ödeyen İstanbullu köylüler, işlerinden memnun. Sacit Aslan, 5-6 senedir surların arasındaki bostanda çalışıyor. Bostancılar yıkılma tehlikesini her zaman hissettiklerini ama artık alıştıklarını söylüyorlar.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3158), [web.archive.org (arşiv bağlantısı)](http://web.archive.org/web/20050120113101/http://www.aksiyon.com.tr:80/detay.php?id=3158)
