# Aynalı koridorda hayat

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20031024081241im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024081241im_/http://www.aksiyon.com.tr/resim/53/70.jpg" vspace="5"/>
  </p>
 </font>
 <font class="content">
  Aşkı algılama ve kavrama her meşrebe her coğrafyaya göre farklılık arz ediyor. Kimi onu maddede ve tende arıyor kimi de fani bedene aşkı yakıştıramıyor, ‘Yaratacıya götürüyorsa aşk aşktır’ diyor. Psikoterapist Mustafa Ulusoy’un “Aynalar Koridorunda Aşk” başlıklı kitabı, tercihini dünyevi aşka karşılık ‘ebedi’ olandan yana koyuyor. Çünkü geçici olan kırılgandır, bir bakıma ‘yanlış limana demir atmaktır’...
 </font>
 <p>
  <font class="content">
   Roman kahramanları Sarı, Gri ve Kırmızı sevgisizlik ve değersizlik gibi tatsız deneyimler yaşamış, iç dünyalarında metaforları olan üç karakter. Aynadaki görüntülerine teslim olmuş ve ondaki kırılganlığı görememiş, kendi gerçekliklerine varamamışlar aynı zamanda. Dr. Mavi ile konuşmaları sürecinde “kendilerini bulma” durumlarına da tanıklık ediliyor. Ayna ise, roman kurgusu içerisinde baki kalanı vurgulayan işlevsel bir nesne olarak kullanılıyor. Ayna, Ulusoy’un hem terapi seanslarında hem de romanında kullandığı bir araç. Bir terapi tekniği olarak aynayı fonksiyonel buluyor. Bu nedenle romanın kurgusu mümkün olduğunca bir sağlam araç olan ayna ekseninde döndürülüyor.
   <br/>
   <br/>
   Akla ilk gelen soru, doktorun romanda kullandığı karakterlerin sözgelimi kendi hastaları olup olmadığı. Ulusoy “Kitap gerçek kişilerin hikayesi değil fakat deneyimlerim elbette yansıyor” diyor. Kitap, sade dili ve işlediği konu bakımından oldukça ilginç ve okunur olmakla birlikte roman kurgusunun o kadar başarılı olduğu söylenemez. Hikayeler gelişigüzel birleştirilmiş izlenimi veriyor.
   <br/>
   <br/>
   Roman, Kırmızı’nın rüyasıyla başlıyor. Kırmızı, erkek arkadaşından ayrılmış, insanlara yüklemesi gereken değerden çok daha fazlasını sunarak kendini aşağılamış, içindeki boşluğu bir türlü dolduramayan bir karakter. Tahsili ve kariyerine rağmen hayata karşı küs durumda. Kırmızı’nın bir gün rüyasında yüzünü görememesi onu varoluşsal bir krizin içine sürüklüyor. Kırmızı aynı zamanda tutkunun rengine sahip. Gri’nin hayatı biraz bulanık, o da sevilip sevilmediğinden emin olamıyor bir türlü. Sarı’nın ise kafası babasını kaybettiğinden dolayı sürekli ölümle meşgul... Bu üç karakteri buluşturan mekan Dr. Mavi’nin muayenehanesi. Dr. Mavi kimliğine bürünen yazar, burada yaşananlar paralelinde insanın temel acılarından “değersizlik” ve “sevilmeme” kavramlarını açmaya çalışıyor.
   <br/>
   <br/>
   Birbirinden farklı yaşam hikayeleri ve terapi seanslarındaki konuşmalarıyla okuyucu da karakterleri dışarıdan bir ayna gibi seyrediyor. Yer yer bu kişileri kendisiyle özdeşleştirse de, asla böyle bir eşleşmeyi kabul etmemeyi de kafasına koyuyor. Fakat yaşanılanların olabilirlik payının fazla olması ve insanın “sevgisizlik” vb. temel acılarına göndermeler yapılması okuyucuyu bir gerilime de sürüklemiyor değil. Sonuç olarak siz o karakterlerin yerinde olmak istemiyorsunuz. Kitapta “bilinçli benlik” diye bir kavramı da açımlıyor yazar. Buna göre dışımızda bir varlık olan açgözlü benliğin farkında olmadan yaşamak, yaratılıştaki güzelliği inkar edecek kadar mutsuzluğa sürüklüyor. İnsan, aynalarla dolu iki kapılı bir handa vaktini tüketiyor…
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2514), [web.archive.org (arşiv bağlantısı)](http://web.archive.org/web/20031024081241/http://www.aksiyon.com.tr:80/detay.php?id=2514)
