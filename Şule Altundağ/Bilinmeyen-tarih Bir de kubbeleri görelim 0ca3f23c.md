# Bir de kubbeleri görelim

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041106090323im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106090323im_/http://www.aksiyon.com.tr/resim/476/71.jpg" vspace="5"/>
  </p>
 </font>
 <font class="content">
  İnsanın içine sığmayan ve bütünüyle kavrayamadığımız bir şekilleri vardır cami kubbelerinin.
 </font>
 <p>
  <font class="content">
   Camilerin taştan, mermerden gövdelerini, yapı güzelliklerini ve hayran bırakan ‘altın’ oranlarını anlatır sanat tarihçileri. Topluca gezilere çıkılan, tarihî eserlere yeniden el sürülen dersler verilir şehirlerde. Nedense, insanın içine sığmayan ve bütünüyle kavrayamadığımız bir şekilleri vardır cami kubbelerinin. Kubbenin her köşesini, oylumunu, çıkıntısını önce parça parça görürüz, sonra derin bir nefes alıyor gibi yerleştirmeye çalışırız içimize. Boş uğraştır; sığmaz. Kubbeler, soluduğumuz hava misali başımızı döndürür ve içimizden akıp sonsuza gider.
   <br/>
   <br/>
   Bu kez fotoğrafçı bir öğretmenimiz anlamlandırıyor kubbeyi. Kamil Fırat, “Sonsuz Döngü” adını verdiği sergisiyle kubbedeki tutamadığımız kudreti yüzümüze yakınlaştırdı, zihnimizde kaybettiğimiz düşünceleri uyandırdı. Fırat, estetiği oluşturan unsurların nesneyle birlikte ele alınması gerektiğini savunuyor. Biriktirdiklerini ise felsefî düzlem ve biçim düzleminde ifade ediyor. Yani, kubbenin yuvarlaklığı, döngüselliği sadece mimarî bir güzelliği değil, zaman, mekan ve estetik hallerini de birlikte yansıtır. “Zaman ve sonsuzluk kavramına yapılan göndermeler de var ama burada yapının bizatihi kendisiyle ilgili bir estetik örtüşme söz konusu” diyor.
   <br/>
   <br/>
   Aslında hem öğretim görevlisi hem de fotoğrafçı olan Fırat, Osmanlı tarihinin ve tarihin yapılarını aşan geçmişin yine onlarla nasıl anlatılabileceğini de gösteriyor “Sonsuz Döngü”de. Her devirden kubbeler ve yansıyan mimarî anlayışlar bunun bir ifadesi. “Batı”dan gelen anlayışın mimarîyi nasıl etkilediği ve dönüştürdüğü, siyasî gücün en tepede olduğu devrin kubbeleriyle aynı anda seyrediliyor. Bunu fotoğrafa ve düşünceye yaymak, 7-8 yılını almış. Kubbeler için kendisi tarafından özel tasarlanan fotoğraf makinesi de verilen emeğin göz ardı edilemeyecek bir boyutu. Nihayetinde Fırat’ın her şeyini düşünüp tasarladığı ve orta yere de İstanbul siluetini astığı sergisi, insan ömründe biriken ve bir noktada inkişaf eden övgüye değer bir düşünce üretimi. Gözlerimizi kubbelere tekrar çevirmemizi ve bunların güzelliklerini görmemizi sağlıyor.
   <br/>
   <br/>
   Fotoğrafçının sergideki kaygısı, sadece bir imparatorluğun tarihini fotoğrafa dökmek değil elbette. Sergiye bir başka açıdan baktığımızda, derinlerden seslenen bir imge daha duyuyoruz. Çok kuvvetli olan bu imge, yüzyıllardır Anadolu topraklarında çoğaltılan medeniyetimizin ta kendisi. Fırat, hamasî duyguların kalıplarına sığdırılamayacak kadar zengin, kubbelerin görselliğinden daha da kuvvetli bir şeye vurgu yapıyor. Fotoğraflardan yansıyan bu düşünce, bir eğitimcinin fotoğrafçılıktan ziyade öğrencilerine göstermek istediği nadir bir bilgidir. Yani, kendini tanıma, ölçme–biçme, tarihin ve zamanın tartısında varlığını anlamlandırabilme öz yeteneği. Eğitimde bir öğretmenin temel hedeflerinden, eğitimin amaçlarından biri. Mimarî, fotoğraf ve estetiğin birleştiği bu serginin felsefî boyutunu oluşturan ögelerden biri de “medeniyet”. İşte bir öğretmenin ince duyarlılığını fotoğrafıyla birleştiren Kamil Fırat, belki yanlış anlaşılabileceğini de ifade ederek, “Her şeyimiz Batı’ya endeksli, biz Batı’dan dolaşarak buraya geliyoruz. Kendi eksenimizde dolaşamıyoruz. Bu da benim için problemlerden biri. Bunlar bu işin oluşmasındaki temel etkenler.”
   <br/>
   <br/>
   Family Finans’ın sponsorluğunu yaptığı “Sonsuz Döngü” 22 Ocak’a kadar Tophane-i Amire’de gezilebilecek.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11054), [web.archive.org (arşiv bağlantısı)](http://web.archive.org/web/20041106090323/http://aksiyon.com.tr:80/detay.php?id=11054)
