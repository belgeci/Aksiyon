# Öğretmen olmak varmış

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20041225003023im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225003023im_/http://www.aksiyon.com.tr/resim/461/34.jpg" vspace="5"/>
  </p>
 </font>
 <font class="content">
  Öğretmenlik, gün geçtikçe cazibesi artan bir meslek haline geldi. Bu yılki ÖSS’yi kazanan okul birincilerinin yarısı eğitim fakültelerine yerleşti. Öğretmenliğe olan yoğun talep, gençliğin öğretmenliği her zaman çok sevdiği anlamına gelmiyor.
 </font>
 <p>
  <font class="content">
   Öğretmenlik bir zamanlar, Türkiye’nin en saygın mesleklerinden biriydi. Değişen toplumsal değerler, üretim biçimleri ve sanayileşmeyle birlikte iktisat, işletme ve mühendisliğe yönelik alanlarda okumak daha cazip hale geldi. Şimdilerde ise gen mühendisliği, mikrocerrahi, uzay bilimleri ve bilgisayar teknolojileri revaçta. Son yıllarda ise öğretmenlik saydığımız bu alanların popülaritesini geride bırakarak, geniş çaplı bir iade-i itibar yaşıyor. Artık üniversiteli gençler çoğunlukla eğitim fakültelerini tercih ediyor. Bu yıl, ÖSS’yi kazanan 2 bin 545 lise birincisinden bin 535’i öğretmenlikle ilgili bölümlere yerleşti. MEB verilerine göre, 2001 ÖSS’de de 1 milyon 419 bin 127 kişiden 682 bin 862’si, yani yarısı tercih formlarında ‘öğretmenliği’ işaretlemişti. 2002 ÖSS’de ise eğitim fakültelerinin yerleştirme puanları tıp ve mühendisliklerin puanlarını çarpıcı şekilde geride bırakmıştı.
   <br/>
   <br/>
   Öğretmenlik elbette her devirde saygın bir meslek, ayrıca diğer mesleklere göre sosyal açıdan daha güvenli ve düzenli bir yaşamı da vadediyor. Türk gençliğinin kendini devletin güvenli ellerine teslim etmek istemesi, serbestiliğin ve girişimciliğin popüler olduğu 2000’li yıllar için neyi ifade ediyor? Toplum ve eğitim sistemi, ilerici, atılımcı ve risk alabilen kişilik yapıları yerine yolun başında ‘memur’ olmaya aday ‘sığınmacı’ bir gençlik mi yetiştiriyor? Üniversite çağındaki gençlerin bu seçimi büyük oranda ekonomik nedenlere dayansa da farklı sebepleri içinde barındırıyor.
   <br/>
   <br/>
   Gençlik ve eğitim sosyolojisiyle sosyo-kültürel antropoloji üzerine araştırmaları bulunan Ankara Üniversitesi Eğitim Bilimleri Fakültesi öğretim üyesi Prof. Dr. Mahmut Tezcan, “Günümüzde öğretmen ihtiyacı çok fazla. Dolayısıyla gençliğin yegane eğilimi devlet kapısına girmek. Bunun ekonomik ve geleneksel yönleri var. Sanayi toplumlarında özel kesimin önemi artıyor. Ancak insanlar özel teşebbüste kendini güvende hissetmiyor” diyor. Tezcan, öğretmenliğin seçilmesinin sadece sevmekten kaynaklanmadığını, kapitalistleşme süreci sonrası çalışana güven vermeyen rekabet ortamının mesleğe olan ilgiyi artırdığını söylüyor. Risk alamamak, sistemin dayattığı düzen içinde kendine hayat bulmaya çalışmak, yine de bir yer edinememek gençliğimizin yaşadığı yeni bir ‘durum’ değil. Tezcan’a göre, eğitim de dahil her alanda teşebbüs serbestliğini savunan ünlü Türk sosyoloğu Prens Sabahattin’in Türkiye’de dillendirmeye başladığı liberal düşünceden bu yana toplumda söz sahibi olabilecek, kendi ayakları üstünde yükselebilecek insanları nasıl yetiştirebileceğimizi tartışıyoruz. Tezcan: “Prens Sabahattin’in İngiliz eğitim sisteminde beğendiği tarz, karar mekanizması ‘bağımsız’ bireyler yetiştirmekti. Bugün eğitimimizde devlet geleneği etkisini sürdürüyor. Toplum yenileniyor fakat çocuk yetiştirme tarzımız eski. Bu da seçilen meslekte, kişilik yapılarında tezahür edebiliyor.”
   <br/>
   <br/>
   Öğretmen olabilmek için okulunu değiştirmiş öğrenciler, mesleğin neden talep edildiğine örnek teşkil ediyor. Marmara Üniversitesi İletişim Fakültesi’nin 2. sınıfından Boğaziçi Üniversitesi Rehberlik ve Psikolojik Danışmanlık Bölümü’ne geçen Erdem Altın, “Ben Anadolu’da bir öğretmen lisesinde okumuştum. İletişim Fakültesi’nde bulunduğum ortama uyum sağlayamadım. Eğitimini aldığım bölüme geri döndüm” diyor. Önceki fakültesini bırakıp öğretmenlikte okumaya başlayan Murat As da, gelecek kaygısı hissettiği ve maddi açıdan daha iyi olacağını düşündüğü için geçiş yapanlardan. “Bilinçli bir tercih yaptım. İleride nasıl geçinebileceğimi düşünüyordum. Bu da öğretmenliği seçmeme neden oldu” diyor. Bu tür öğrencilerin dışında vekil İngilizce öğretmenliği yapabilmek için can atan, farklı üniversitelerden mezun birçok kişi var.
   <br/>
   <br/>
   Öğretmenliğe ilginin artmasının olumlu tarafları da yok değil. Çünkü bütçe açığı nedeniyle atamaları yapılmasa bile Türkiye’de sürekli bir öğretmen açığı yaşanıyor. İstihdamda beliren tüm sorunlara rağmen gençlerin mesleğe rağbeti ise eksilmiyor. Tercih nedenleri ‘ekonomik sıkıntı’da yoğunlaşsa da hepsinin farklı hikayeleri var. Marmara Üniversitesi Atatürk Eğitim Fakültesi’nin açılış gününde öğretmen adaylarıyla konuştuk. Dilek Yıldız, “Ne öğretmenliği olursa olsun, en başından beri aklımda öğretmen olmak vardı. Türkiye şartlarında eğitimini bitirdiğinde hemen başlayabileceğin tek meslek. Bunun yanı sıra kadınlar için de uygun diye düşündüm” diyor. Sınıf öğretmenliği bölümü 2. sınıf öğrencisi Tuğba Gökbaş ise, “Ekonomik kriz olduğunda lise 2’deydim ve kesinlikle öğretmenliğe karar vermiştim. Ayrıca ülkemiz insanına faydalı olmak istiyorum” diyor. Öğrencilerin çoğunu şimdiden ‘mezun oldukları vakit atamaları bekleme telaşı’ sarmış ama umutlarını yitirmiş değiller.
   <br/>
   <br/>
   Henüz 5 yıllık bir öğretmen olan Yasemin Tutku’nun hikayesi öğretmenliğe geçiş serüvenini anlatan başka bir örnek. Yasemin öğretmen, diş-protez eğitimi aldıktan sonra çok istediği doktorluğa girmeyi başaramayınca öğretmenliği seçmiş. Kendinde öğretmeye olan yeteneği keşfetmiş ve öğretmen olmak için fizik bölümünde okumuş. Şimdi İkitelli’de bir ilkokulda öğretmen. Eğitimciliğin severek yapılması gerektiğini düşünüyor.
   <br/>
   <br/>
   Zaman Gazetesi Eğitim Editörü Tuncer Çetinkaya’nın öğretmenliğe olan talep patlamasına ilişkin görüşü şöyle: “Talebin artmasının ilk sebebi, özel ve devlet sektörünün daralması, işsizliğin artması oldu. İkinci sebep, diğer sektörlere göre daha rahat bir meslek olması. Yaz tatili, hafta sonu ve yarıyıl tatilleri var. Yüz kızartıcı bir suç işlenmediği sürece devlet işten atamıyor. İş garantisi var. Her ne kadar ‘Mesleğini eve getiren tek kesimiz’ deseler de öğretmenler 10 milyon işsizin olduğu ülkede diğer mesleklere kıyasla ekonomik olarak da orta seviyelerde.”
   <br/>
   <br/>
   Geçtiğimiz yıllarda farklı fakültelerden mezun olunsa da formasyon alarak sınıf öğretmenliği yapılabiliyordu; fakat son yıllarda fen-edebiyat mezunları dahi öğretmen olamazken sözgelimi bir mühendislik ya da iletişim okumuş kişilerin en azından sınıf öğretmeni olma ihtimali söz konusu bile değil. Dolayısıyla öğrenci daha tercihler aşamasında iş imkanlarını hesaba katarak karar vermek durumunda kalıyor. Bu da eğitim fakültelerine olan talebi artıran bir faktör.
   <br/>
   <br/>
   Mesleği seçmek isteyenlerin hevesini artıran etkenler bugün için hayli fazla görünüyor. MEB’in rakamlarına göre 2003 yılında 80-90 bin öğretmen açığı var. 60-70 bin kişi ise halihazırda tayin bekliyor. İkili eğitim, -sabah ve öğlen- sistemi kalkarsa bu sayı 200 binlere çıkacak. Sadece İstanbul’da 15 bin öğretmen ihtiyacı var. Eğitim Sen İstanbul Şube Başkanı Musa Biçer “Eğitime yönelim iyi bir durum. Fakat öğretmen sayısının artması her şey iyileşecek anlamına gelmiyor” diyor. Türk Eğitim-Sen İstanbul İl Başkanı Hanefi Bostan fen-edebiyat fakülteleri öğrencilerine bu yıl öğretmenlik ataması vadedildiğini fakat atamaların yapılmadığını söylüyor. “80 binin üstündeki öğretmen açığına karşılık 20 bin öğretmen atandı. 17 bin öğretmen ise açıkta kaldı. Türkiye’nin çeşitli illerinde hâlâ binlerce öğretmene ihtiyaç var.”
   <br/>
   <br/>
   Gençlerin öğretmenliği ‘çıkış noktası’ olarak görmesi ilk başta isabetli bir tercih gibi görünse de hadiseye bireyin girişimciliği ve devletin küçülmesi açısından bakılmıyor. Kişiler geleceklerini devlet güvencesinde, belirli meslekler ve hedefler çerçevesinde kuran ‘bağımlılar’ haline geliyor. Bu yöndeki talebi ‘öğretmenliğe nur yağıyor’ şeklinde izah etmek yerine gençlerin farklı mesleklerde var olabilmelerini sağlamak gerekiyor belki.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3041), [web.archive.org (arşiv bağlantısı)](http://web.archive.org/web/20041225003023/http://www.aksiyon.com.tr:80/detay.php?id=3041)
