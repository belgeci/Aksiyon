# Ormancı kahraman değilmiş!

*Şule Altundağ 2003.10.20*

<div bgcolor="#FFFEF6">
 <font>
  <img border="0" height="1" src="/web/20051216174355im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051216174355im_/http://www.aksiyon.com.tr/resim/463/54.jpg" vspace="5"/>
  </p>
 </font>
 <font class="content">
  Yaşar Özürküt, türküdeki Ormancı"yı ve Bay Mustafa"yı yerinde sordu soruşturdu. "Aman ormancı, canım ormancı" imajı tarihe karıştı... İşi türkünün öyküsünü bulmak. Somut olaylar üzerine yakılan türkünün yakın ya da uzak tarihine ilişkin yapılacak araştırma elbette kolay değil; olayın doğru taraflarını bulmak, hatta mahkeme tutanaklarına ulaşmak, köy kasaba demeden türkü coğrafyasını dolaşmak yapılanlardan sadece birkaçı.
 </font>
 <p>
  <font class="content">
   Yaşar Özürküt de türkü araştırmacılığı ile son yıllarda ismini duyurmuş. "Öyküleriyle Türküler" serisinin yazarı, türkü hikayelerini yeni kuşaklara aktarıyor. Türkü öyküleri derlemek, TRT Ankara Radyosu"nda 1971-80 yılları arasında çalışırken başladığı bir uğraş. Çalışmasını "Yaptığım masa başı işi değil" diye niteliyor. Topladığı türkü öykülerinde, olayın geçtiği mekanın, tarihsel sürecin, coğrafi yapının ve insan ilişkilerinin iç içe geçtiğini, bunları ayırmanın zorluklarını anlatıyor.
   <br>
    <br>
     Türkülerin yanlış yorumlanmasına da ilginç bir örnek veriyor Özürküt; ormancı türküsü için Muğla"ya gittiğinde mahkeme tutanaklarına ulaşmış. Türküde 3 kişinin adı geçiyor; ölen muhtar Tevfik Cezayir, öldüren Bay Mustafa ve ormancı Mehmet, namı diğer "Sarı Mehmet". Yaygın anlatıma göre, muhtar ve Bay Mustafa orman yanarken dama oynuyorlarmış. Ormancı "Haydi yangına" demiş ama diğerleri güya "Hayır dama oynuyoruz" mazeretiyle gitmemişler. Özürküt, "Oysa köylü bir yangına tasıyla tarağıyla koşar. O gün hiçbir yerde yangın yok. Bu uydurulmuş bir hikaye. Muhtarı kazaen öldüren Bay Mustafa bugün yaşıyor. Konuşmak istemedi, zor ikna ettik" diyor.
     <br/>
     <br/>
     Hikayenin gerçeğinde ormancı sarhoşmuş, dama oynarlarken gelip, muhtardan birkaç gün önce yangın çıkan Çiflik Köyü"ne gönderilmek üzere bekçiyi istemiş. Muhtar "Veremem, seçimlerin tutanakları Yatağan"a yetiştirilecek" deyince olan olmuş. Bazı yorumcuların kahraman bir ormancı imajı yarattıklarını belirten Özürküt, "Halbuki ormancı olayın tahrik eden kişisi, kahraman değil. Bunun dışında türkülerde, örneğin Şen Olasın Ürgüp türküsünde "Algın Cemal"i "Aslan Cemal"e, "Gölyazı"yı "Çölyazı"ya çevirmişiz" diyor.
     <br/>
     <br/>
     Özürküt"ün en çok uğraştığı türkü öykülerinden birisi de İnce Memet olmuş. Ona göre türkünün farklı yörelerde çok değişik varyantları var. "Örneğin "Serenler Serenler" diye başlayan Burdur türküsü ve Koca Mustafa adına yakılmış Afyon türkülerinde de İnce Memet"in adı geçiyor. Ayrıca birden fazla İnce Memet"in varlığı olası. Antalya"da benzeri bir türkü varmış. Türkü araştırmacısı Özürküt, türküdeki İnce Memet"le Yaşar Kemal"in roman kahramanı İnce Memed"in karıştırıldığını söylüyor. Karıştırılma sebebi ise İnce Memet türküsünün bir mısranın, romanın ilk baskısının iç kapağında kullanılmış olması.
     <br/>
     <br/>
     Özürküt"ün, 1939 Adana Ceyhan"da başlayan ve İsveç"te seyreden yaşamı türkülerin cazibesiyle değişmiş. Bir zamanlar elinde mikrofon köşe bucak gezdiği ve türkü kayıtları yaptığı Anadolu"nun kadim illerini yeniden ve tez elden arşınlamaya başlamış. Şimdi ailesinin yaşadığı İsveç"le Büyükada arasında mekik dokuyor. Türkülerin hem öykülerini yazıyor hem de hazırladığı cd"lerle unutulmaya yüz tutmuş sesleri genç kuşaklarla buluşturuyor. Kültür Bakanlığı"nın desteklediği projeyle 70 türkünün hikayesi derlenecek ve bu türkler 70 ayrı sanatçı tarafından seslendirilecek. Şu ana kadar türkü öykülerini içeren 4 kitap yayımlandı. Çalışmasını sürdürdüğü beşinci kitabının türkülere emek verenler bölümünde ise Turhan Karabulut ve Şemsi Yastıman"ı tanıtacak. Ormancı, Zahidem, Nem Kaldı, Aşık Ferrahi"den "Ah Neyleyim", Misket, Yarim İstanbul"u Mesken mi Tuttun ve Ezo Gelin, üzerinde çalıştığı ve gündemine aldığı türküler arasında.
     <br/>
     <br/>
     Özürküt"ün yakındığı konulardan biri ise, devletin türkü arşivini koruyamaması ve vaktiyle Anadolu"dan derlenen türkülerin orijinal kayıtlarına ulaşılamaması. Birçok türkü kayıtlarda fakat orijinal hallerine ulaşmak neredeyse imkansız. TRT"de köy programları yaptığı dönemlerde, türkülerin Anadolu"da yeterince araştırılmadığı tespitini yapıyor. Bu, türkülerin bestelenmesi eğilimine yol açmış. "Bugün bile Adana"ya gittiğimde duyulmadık türkülerle karşılaşıyorum. İnsanlar derleme yapmıyor, anamdan aldım diyerek türkü besteliyordu. Oturduğu yerden türkü besteleme işi de böyle ortaya çıktı."
     <br/>
     <br/>
     Beste ile anonim ayrımının yapılmaması gerektiğini düşünen Yaşar Özürküt, bir türkünün ortaya çıkış hikayesiyle günümüz bestelerinin farklılığına vurgu yapıyor: "Türkü her zaman halk tarafından bir olay üzerine yakılır, bestelenmez. Yeni bir şeyler üretilmeli ama bunu ben yaptım türkü; oldu demek yanlış. Bu Türk sanat müziğinde olur. Önce şiir vardır, sonra bestelenir. Oysa türkü olay, ezgi ve söz bütünlüğüyle yakılır ve bir süreç sonunda anonimleşir" diyor.
     <br/>
     <br/>
     Ünlü Macar müzisyen Bela Bartok ve Muzaffer Sarısözen"in yaptığı derlemeleri anlatırken bu çalışmaların akıbetlerinden yola çıkarak iki ülke kültür planlamasındaki farklılığa işaret ediyor: "Muzaffer Sarısözen at, eşek sırtında 10 bin türkü derlemiş. Bugün, derlenen orijinal kayıtların çoğu kayıp. 1936"da Macaristan"dan Anadolu"ya konferans vermeye gelen Bela Bartok ise Adana ve Çorum"da derlemeler yapmış. Macar Kültür Bakanlığı bu 80 civarındaki derlemeyi cd"lere kaydetmiş."
     <br/>
     <br/>
     Özürküt, program yapımcısı olduğu bir dönemde Âşık Veysel"le yaptığı bir söyleşinin kaybolduğunu da öğrenmiş: "2000"li yıllara saklanacak, insanlar sizi duyacak diye ona söz verdiğim söyleşinin kaydına da ulaşamadım. Sözleri hâlâ aklımda, "iyilik, güzellik, çalışmak" gibi nasihatler etmişti Âşık Veysel".
     <br/>
     <br/>
     Yaşar Özürküt"ü yakalamışken eski bir TRT çalışanı olarak türkü çalışmaları nasıl olurdu sorusunu sormadan geçemiyoruz. Neriman Tüfekçi"nin ağzından cevap veriyor. "Bizim 1940"larda, 50"lerde okuduğumuz türküler neden revaçtaydı? Halk neden tutuyordu onları? Çünkü biz türküleri aslına sadık okuyorduk. Bugün türküler tutulmuyorsa emeği vermeyen ses ve saz sanatçılarının yüzündendir. Halka o lezzeti verememişlerdir. Bizi o zaman radyo kapılarında bekleyen halk, neden bunlara o ilgiyi göstermiyor?"
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3090), [web.archive.org (arşiv bağlantısı)](http://web.archive.org/web/20051216174355/http://www.aksiyon.com.tr:80/detay.php?id=3090)
