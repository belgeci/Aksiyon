# Kocareis'in fosforlu sofrası

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20050118064611im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064611im_/http://www.aksiyon.com.tr/resim/470/76.jpg" vspace="5"/>
  </p>
 </font>
 <font class="content">
  Kocareis Balık Restoranı, bir ihtiyaç olarak gördüğü içkisiz balık ziyafetini yaygınlaştırmak istiyor. Balık çorbası, mekanın en beğenilen lezzetlerinden.
  <br>
   <br>
    Balık "sudan" çıkma ama havadan sudan bir nimet değil. Bin bir çeşidiyle saray mutfağının da fakirhanelerin de vazgeçilmez lezzeti. Eski İstanbul"u anlatan hikayelerin bir kısmı onunla ilgilidir. Boğaz"ın serin sularında palamutların elle tutulacak kadar bol olduğunu, yüzlerce çeşit balık bulunduğunu; tutulan balıkların bir kısmının, teknelerin yolunu gözleyen insanlara dağıtıldığını dinlemişizdir büyüklerimizden. Artık 60"lı, 70"li yıllarda yaşamıyoruz; denizlerimiz eskisi gibi bereketli değil ama en azından balık hâlâ lezzetli ve herkesçe yenilebilen bir nimet. Yani ailece gidip ziyafet çekebileceğiniz hem ucuz hem de leziz lokantalar var.
   </br>
  </br>
 </font>
 <br/>
 <p>
  <font class="content">
   İşte, Kocareis Balık Restoranı bunlardan biri. Küçükçekmece"de, İç Kumsal Mevkii"nde, Metin Oktay Tesisleri"nin içinde yer alan bu küçük ve şirin restoran sizi yerinizden oynatacak. Kocareis, E-5"ten Avcılar"a giden yol üzerinde bir dönemeçte kalıyor. Yanında balık hali var. Akşam vakti, otomobilinizle ilerlerken, sarı ışıkların lambrileri aydınlattığı uzunlamasına bir mekan fark ediyorsunuz. Evet, buraya balığın şanına yakışır bir isimle "Kocareis" denmiş. Birden balığa dair duygularınız kabarıyor ve kendinizi içeri atıyorsunuz. Yaklaşık bir yıl önce açılan bu mekandaki huzurlu atmosfer hoşunuza gidiyor. Beyaz veya açık ceviz yeşili örtülü masalardan birine oturuyorsunuz. Dışarıda arabalar geçiyor; farları, lastikleri, ışıltılarıyla. Camekanın ardından onları seyrediyorsunuz bir müddet. Yıldızlı bir pekiyi vermek lâzım buraya, diye geçiriyorsunuz içinizden. Yalnız bir sorun var; müessesede içki ikramı yok!
   <br>
    <br>
     Halil Durmaz ve eşi Perihan Durmaz, dünya görüşleri içkiyle barışmalarını mümkün kılmadığı için bu ilkeden taviz vermiyorlar. Florya ve Küçükçekmece gibi semtlerden gelen aileler keyifle yemeklerini yiyorlar burada. Durmaz ailesi kiralamadan evvel, Kocareis, içkili bir restoranmış ve spor tesisinin gençler ile çocukların eğlendiği ortamına pek de yakışmıyormuş. Oyun alanı, ortadaki süs havuzu ve müşterilerce "gezilebilen mutfağıyla" şimdi çok daha içlerine sinen bir mekan olmuş Kocareis. Halil Durmaz, Karadenizli değil ama 5 senedir balıkla haşir neşir. Halkalı ve Yarım Burgaz Mahalleleri Su Ürünleri Kooperatifi Başkanlığı"nın yanı sıra Küçükçekmece Spor Kulübü"nün mali başkanlığını da yürütüyor. İşin ilginç yanı, ailenin kendisi de dahil şef ve ustalar "balık yüzü görmemiş" illerimizde büyümüş. Öyleyse bu lezzet nereden geliyor? Önce mutfağı gezdik, tertemiz" Balık çorbasını, balık kokorecini ve Kayseri"den gelen oluk suyuyla yapılmış özel turşuyu bilhassa denemeniz gerekecek. Karides güveç, midye tava, hamsi tava, tereyağında karides, hamsili pilav, hamsi güveç, mısır ununa dizme hamsi, kaymaklı incir tatlısı, kabak tatlısı" En pahalı balık lüfer, o da 7,5 milyon. Diğerlerinin fiyatı 2 milyondan başlıyor. Yani 4 kişilik bir aile 25-30 milyonla kendine iyi bir ziyafet çekebilir. İki kişi 10 milyon tutar. Restoran, müşteriden fahiş kâr elde etmeyi değil, sürümden kazanmayı hedeflemiş.
     <br/>
     <br/>
     Balık çorbası çok rağbet görüyormuş. Kereviz, patates, beşemal sos, havuç ve levrekten yapılan bu çorba balık kokmadığı için, balık çorbası olduğu anlaşılmıyormuş. Salatada kullandıkları sebzeleri civardaki bahçelerden kendileri topluyor. Balıkları da teknelerden satın alıyorlar. Genelde mevsim balıkları servis ediliyor. Restoranın dışında canlı balık reyonu var. Buradan balık satın alabiliyorsunuz. İsterseniz evinize de sipariş verebiliyorsunuz. Servis soğumasın, müşteri beklemesin diye bir teknik bile bulmuşlar! Çan yumuşak şekilde çınlayınca balıklar sıcak sıcak önünüzde" Balığın yanında normal ekmek değil, mısır ekmeği sunuluyor. Hafif de oluyor. Dekorasyon, duvarlara asılmış can simitleri ve balıkçılıkla ilgili araçgereçlerden ibaret. Dikkat, burada derya kuzularının arasında boğulabilirsiniz! Yemekten sonra, isterseniz, demli çayınız ya da közde aheste pişirilmiş kahveniz sarı bir tepside önünüze getiriliyor.
     <br/>
     <br/>
     Kocareis, sanatçısından emniyet müdürüne, belediye başkanından sporcusuna ve iş adamına kadar her kesimden insanı ağırlıyor. Hanımlar, gün bile düzenleyebiliyor. 100 araç kapasiteli otoparkında ise hafta sonları boş yer bulmak mümkün değil. Saat 11.30"dan gece 12"ye kadar hizmete açık. Kocareis işletmecilerinden Perihan Durmaz, "Helale haramla ulaşılmaz, dedik. İçki olmadığı için kalkıp gidenler oluyor ama biz uygulamamızdan ödün vermiyoruz" diyor. Bazı müşteriler, "Balıklar ağlar" diye sızlansa da müessese bu sakinliği bozmak niyetinde değil.
     <br/>
     <br/>
     Kocareis Balık Restoran / Küçükçekmece / 0 212 424 43 39
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3247), [web.archive.org (arşiv bağlantısı)](http://web.archive.org/web/20050118064611/http://www.aksiyon.com.tr:80/detay.php?id=3247)
