# Çiçek'in resimleri...

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20030624172808im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030624172808im_/http://www.aksiyon.com.tr/resim/441/72.jpg" vspace="5"/>
  </p>
 </font>
 <font class="content">
  Özbek ressam Ekber Çiçek, Afganistan’dan, Osmanlı gündelik hayatına, Batılı sinema yıldızlarına kadar birçok konuda tablolar yapıyor. Haznedar’daki Aryon Sanat Galerisi ressamın rengarenk tuvalinden bir seçki…Ekber Çiçek, vatanından sürgün bir ressam; kaderi yaşadığı bütün coğrafyalarda resimden geçiyor. Ne savaş ne de barış coğrafyası onun için fark etmiyor…
 </font>
 <p>
  <font class="content">
   Afganistan gibi zorlu bir ülkede doğmuş olması bile onu resim yapmaktan alıkoymamış. Özbek bir aile, Afganistan’da başlayan hayat, Suudi Arabistan’da gençlik yılları, Türkiye’de orta yaş çağları…  Bundan sonraki durak meçhul, ancak huzurlu bir yaşama olan özlemini hep resimleriyle dile getirmiş. Ekber Çiçek, tablolarında tuvalini renklere ve kültürlere olabildiğince açık tutuyor. Marlyn Monroe’dan, Osmanlı’nın gündelik hayatına, oradan çocuk portrelerine ve gerçeküstücü resimlere kadar zengin bir konu havzasında ürün veriyor. Böylece resimlerin dünyasında “Doğu” ile “Batı”yı birleştirme arzusunu bir nebze olsun yerine getirebiliyormuş. Atölyesinde kendi bulduğu bir teknikle kadife üstüne yağlıboya kullanarak siyah–beyaz bir kovboy portresi çalışmış örneğin. Portresini çizdiği ünlü sanatçıları ise filmlerinden tanıyor sadece. Bir diğer çalışması, İstanbul fatihi Fatih Sultan Mehmet’i yaşlılık halinde gösteren reprödüksİyon portre. Atölyesinde sergilediği portrelerin yanında kendi çerçevelediği geleneksel hat sanatı çalışmalarını da izleyebiliyorsunuz. Resim sanatına ek olarak hattı ve çerçevecilik gibi zanaatları öğrenen Çiçek, önce resimlerini üretiyor sonra hazırladığı uygun çerçevelerle bütünleyerek beğenilere sunuyor. Çerçevenin en az resim kadar önemli bir unsur olduğunu söylüyor. “Çerçevecilik de ayrı bir sanattır; dört köşeden ibaret değil. Tabloya renk vermek açısından renk seçimi, kullanılan malzemenin ahşap veya metal oluşu bile önemlidir” diyor. Sadece tuvallere değil, evlere, duvarlara ve tavanlara, ulaşabildiği her yere resmin kendine has boyutlarını taşıyan Çiçek, isteyenlerin yağlıboya, karakalem portrelerini yapıyor. Haznedar’daki atölyesinde değişik ressamlarla birlikte çalışmalarını sergiliyor.
   <br/>
   <br/>
   Ekber Çiçek, aslen Özbekistanlı ve Özbek Türkleri’nden. Afganistan’da başlayan resim eğitimi “savaş dolayısıyla” kesintiye uğrayınca Suudi Arabistan’a geçmek zorunda kalmış. Her iki ülkede özel hocalardan dersler almış. 18 senedir Türkiye’de yaşayan Çiçek, memleketinde kendisi gibi şanslı olmayan birçok deha olduğunu söylüyor. Onun resimde karar kılmasına sebep ise anne ve babasının sanatta ısrarcı olmaları.
   <br/>
   <br/>
   “Resimde temelimi sağlam atan Arabistan’daki hocam, Fatih Muhammed adlı bir zanaatkardır” diyor. Yaşlı hocadan aldığı eğitimden sonra, dergilerden, koleksiyonlardan, fırça darbelerinden iz sürerek resim sanatında değişik okulları öğreniyor. Hat ve resim sanatını bir arada çalışan Çiçek, hattı fon olarak kullanıp üzerine resimler yapmış. Daha çok realist, kübist ve sürrealist tarzları tercih ediyor. Oryantalist tablolardan etkilenerek İstanbul tabloları çizmiş. İslam anlayışını da tablolarına aktaran Ekber Çiçek’in bir tablosu “Cahiliye Devri”ni anlatan sürrealist bir çalışma. “Resimdeki damlada Kelime–i Tevhid yazıyor, koyu mavi renkli olan yerlerle Cahiliye dönemini anlatmak istedim. Sağ taraftan yürüyen dalgalarla da İslamiyet’in dalga dalga genişlemesini anlattım” diyor. Diğer bir tabloda Afganistanlı ak sakallı bir ihtiyar çay içerken resmedilmiş. Satranç tahtasının altında kalmış isyan eden bir kızı anlattığı sürrealist tabloyla birlikte 500’den fazla çalışması olan Çiçek, şimdilerde daha çok kendi kültürünü yansıtan resimler yapmak istiyor. Yaşadığı coğrafyaları da resimlerinde yaşatacağını söylüyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2592), [web.archive.org (arşiv bağlantısı)](http://web.archive.org/web/20030624172808/http://www.aksiyon.com.tr:80/detay.php?id=2592)
