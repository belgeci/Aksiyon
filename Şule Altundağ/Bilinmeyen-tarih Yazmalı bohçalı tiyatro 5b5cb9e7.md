# Yazmalı, bohçalı tiyatro

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20050121013204im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121013204im_/http://www.aksiyon.com.tr/resim/473/66.jpg" vspace="5"/>
  </p>
 </font>
 <font class="content">
  Tiyatro Amargi, "Yazmadan Dökülenler" adlı oyununu İstanbul"un çeşitli mahallelerinde sergiliyor. Oyunda, göç ederek Türkiye"nin farklı yörelerinin izlerini büyük şehirlere taşımış 13 kadının hikâyesi anlatılıyor. Kadınlar... Savaşların ve sosyal çarpıklıkların birçok toplumda model bulduğu yegane varlıklar... Ekonomilerin ve şehirlerin yükünü hep onlar taşır; fakat yaşadıkları hallerin, girdikleri kılıkların farkına varanlar toplumda küçük bir azınlıktan öteye geçmez.
 </font>
 <br/>
 <p>
  <font class="content">
   Bugün hâlâ Yasemin Yalçın"ın "itilmiş"li, "kakılmış"lı komedilerinin ekranda ilgiyle izlenmesinin altında, belki de gerçeği apaçık yansıtan o hakiki kadın tiplemeleri yatıyor. Kadın cinsindeki  "gülmecenin" ya da "ağlamacanın" farkına varanlardan biri de Tiyatro Amargi. Tası tarağı, bohçası, yazmasıyla bir anda tiyatro sahnesine düşüverdi "amargili" kadınlar. Daha doğrusu, kendilerini hem hayatın gerçeklerinin hem de "insanın en geniş vatanı" olan tiyatronun içinde buldular. Şimdi tek odadan oluşmuş bir sahneyi bile kendi dünyalarıyla doldurup genişletebiliyorlar. Topluluğun seyirciyle buluştuğu ilk oyun, "Yazmadan Dökülenler". Oyunlarında başlarına örttükleri yazmayı, gündelik yaşantıyı anlatan işlevsel bir araç olarak kullanmışlar. Hepsi bir dilek ağacının altında buluşuyor ve oyun başlıyor. Oyunda, Türkiye"nin farklı yörelerinde yaşayan ya da o yörelerin izlerini göç ederek büyük şehirlere taşımış 13 kadının hikayesi konu ediliyor. Gerçek hikayelere sahip bu kadınların içinde, ekonomik sıkıntılardan dolayı gündelikçilik yapan, çocuğu olmadığı için baskı gören, başlık parası yüzünden evlenememiş, şiddete maruz kaldığı için akli dengesini yitirmiş ve benzeri ezilmişliklerden süzülmüşler var. Sahnenin arkasına yerleştirilmiş dilek ağacına sıraları geldikçe yazmalarını bağlıyorlar.
   <br>
    <br>
     Türkçe konuşamayan Kürt kadını, "şehere" yeni gelmiş ama kocası Satık"ı kimseye kaptırmak istemeyen Laz köylüsü, ayaklarını sıksa da takunyalarını çıkarmak istemeyen lüks hayat özentilisi, kadın olmayı bir türlü beceremeyen travestisi yansıtılan temel kimlikler. Yaşamdan üzerlerine sinen tüm acı tecrübelere rağmen hiçbiri neşeyi elden bırakmıyor. İçgüdüsel olarak küçük şeylerde mutluluklarını buluyorlar. Müzik aletleri ise elek, dövecek, tencere, kova, sandalye, bozuk para ve yer bezi. Tasvir edilen halleri farklı olsa da günümüz realitesine ve erkek-kadın kişiliklerine hiç uzak değiller. Hatta salt ondan besleniyorlar.
     <br>
      <br>
       Sahne serüvenlerinin  başında, her şeylerini kendilerinin tasarladığı bir oyun çıkarmaları, es geçemedikleri bu derin toplumsal kaygılardan ileri geliyor. Niyetlerinin "tiyatro alanında kadın estetiğini dillendirmek" olduğunu söylüyorlar. Basın tanıtım kataloğunun mor renkli olması doğal da bu amargi ismi nereden ileri geliyor diye düşünenler olabilir. Amargi, Sümer dilinde "anaya dönüş", "özgürlük" anlamlarını taşıyor. Oyun hazırlanırken  yardımlarından dolayı teşekkür ettikleri kişiler arasında Tarlabaşı"ndan kadınlar da var. "Yaşamak en önemli akademik faaliyettir" düsturundan yola çıkan grup, şimdiden toplumsal gerçekçiliğin ve kadın kimliğinin tiyatrodaki izdüşümü olmaya aday bir topluluk.
       <br/>
       <br/>
       Faaliyetleri ise sadece tiyatroyla sınırlı değil. Farklı fikirlerin buluştuğu seminerler düzenlemek, haftalık makale okumaları ve film gösterimleri, çöpleri  kullanıma katarak kağıt üretmek ve şiddete maruz kalan kadınlarla dayanışma ağları oluşturmak önde gelen uğraşıları. Tek perdelik oyunları "Yazmadan Dökülenler", İstiklal Caddesi"ndeki Rebul Eczanesi"nin üst katı Rumeli Han"da yer alan Oyuncular Tiyatro Kahve"de sahneleniyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3321), [web.archive.org (arşiv bağlantısı)](http://web.archive.org/web/20050121013204/http://www.aksiyon.com.tr:80/detay.php?id=3321)
