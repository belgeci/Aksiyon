# İstanbul'un saçları

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20030625011134im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030625011134im_/http://www.aksiyon.com.tr/resim/444/67.jpg" vspace="5"/>
  </p>
 </font>
 <font class="content">
  “Kentler ve İnsanlar” projesiyle dünyanın çeşitli şehirlerini duyumsayıp sahneye aktaran Alman sanatçı Pina Bausch, Hong Kong ve Lizbon’dan sonra sahnesine İstanbul’u taşıdı. Vapurda, yolda, otobüste, salım salım salınan İstanbul’un saçlarıyla İstanbul’un kadınları…
 </font>
 <p>
  <font class="content">
   Koskoca bir şehir nasıl kadınların saçlarıyla anlatılır da manidar olur diye sormayın, oluyor. Saçlar, ki payitahtın hırslı kadınlarından, Cumhuriyet’in modern hatunlarına varıncaya dek meğer ne anlamlar taşıyormuş. Meğer neler söylüyormuş hissedenlere…  Kimi yerlerde sürünen, süpürge olan, kimi pamuklara sarılıp sarmalanan kadın saçları şimdinin İstanbul’unu anlatmakta da hiç güçlük çekmiyor, hatta şehrin sakinlerine bildikleri kokuları, tatları ve hisleri “buyrun bir daha” diyerek bir dini ritüeli tekrar edercesine sunuyor. Bir Pina Bausch yapıtı olan, “Tanztheater Wuppertal Pina Bausch” gösterisini seyredenler bu manayı derinden anlamış olmalı.
   <br/>
   <br/>
   Uluslararası İstanbul Tiyatro Festivali’ne özel olarak hazırlanan ve modern İstanbul’u özümseyerek anlatmaya çalışan yapıt, aslında 3 hafta süren bir yaşanmışlığın ürünü. Fakat bu kadar kısa bir zamanda İstanbul gibi bir şehri kavrayıp yaşatabilmek insana güç geliyor. 20 dansçıdan oluşan Wuppertal grubu sayılı günlerde İstanbul’u gezip; insanları, mekanları, coşkuları, ağlamaları ve gülmeleri yaşamaya çalışmış. Şehir belli ki onlara çok şeyler sunmuş ve sunduğundan daha fazlasını mübalağasız almış. Ortaya çıkan eser ise, dikkatli ve hayran gözlerle seyredilen, derin ve nitelikli; nihayetinde bizi bize anlatacak derecede mahir…  Yoğun bir duygu birikiminin ardından sahneden taşan koreografi ve yalın ayak gördüğümüz İstanbul bize bunu söylüyor…  Ortada bir su birikintisi, hamam zeminini andıran bomboş bir doku sahnesi; suyun etrafında, üşüyen, korkan, sokak çocuğu, mert delikanlısı, ev hanımıyla, yaşayan, hisseden, dönüp duran insanlar…  Dönüp duran, kendini başkalarının yerine koyan, Mevlânâ’dan, temiz duygulardan, haris duygulardan mamur insan yapıları…  Saçlar sahnede dalga dalga savrulurken; sadakat duyguları, karanlık adamlar, acı çekenler, hürmet görenler, çok sevilenler ve sevenler birbirine karışıyor, kadın ve erkek oyuncular ya “İstanbul”u oynuyor sahnede, ya da hissettikleri duygulardan örülü bir İstanbul silueti çiziyorlar. Ancak iki hacetten birisi olabilir. Ama her şey titizlikle ilerliyor, hızla deviniyor. Tekrarlanan hareketlerin duyuşta ve algılayışta bıraktığı tat, sürekli hareket eden bedenlerin farklı kimlikleri ve dünyaları anlatışı, izleyiciyi bir esere bu kadar bağlayabilir.
   <br/>
   <br/>
   Sahneleme ve koreografiyi yapan Pina Bausch, şehrin özellikle hayran kaldığı yanının birbirine karışmış sayısız renk ve ses olduğuna işaret ediyordu. Bunları yakalayabilmek ve hepsini anlatmak çok zor olduğu için, oyuncularıyla birlikte kendilerine en yakın olan, özenle seçtikleri öğeleri kullanmışlar. Bausch, basın toplantısında daha önce tatil için geldiği İstanbul’dan çok etkilendiğini söylerken; ekibinin ve kendisinin şimdi çok heyecanlı olduklarını, bu çalışmayı kendilerine bir emanet ve hediye gördüklerini, geri verecekleri şeyinse karşılığında çok az kalacağını dile getiriyordu. Oldukça alçakgönüllü, nazik bir edayla tuttuğu sigarasının dumanını üflerken şehirleri düşünen, onların ruhunu hissetmeye kendini vermiş bu koreografı takdir etmek gerek. Tabii ki, başta hünerli oyuncular, yalın ve güçlü sahne tasarımıyla Peter Pabst ve diğer emek verenleri de…
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2650&yorum_id=1), [web.archive.org (arşiv bağlantısı)](http://web.archive.org/web/20030625011134/http://www.aksiyon.com.tr:80/detay.php?id=2650&yorum_id=1)
