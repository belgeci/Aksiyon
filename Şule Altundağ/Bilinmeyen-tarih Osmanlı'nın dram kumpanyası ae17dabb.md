# Osmanlı'nın dram kumpanyası

*Şule Altundağ Bilinmeyen-tarih*

<div>
 <font>
  <img border="0" height="1" src="/web/20040109151836im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040109151836im_/http://www.aksiyon.com.tr/resim/469/68.jpg" vspace="5"/>
  </p>
 </font>
 <font class="content">
  1. Dünya Savaşı’na katılan Osmanlı’nın yaşadığı dramatik anların sahnelendiği “Osmanlı Dram Kumpanyası” adlı eser, nükteli ve gerçekçi diliyle, bir imparatorluğun çöküşünü anlatıyor. Osmanlı İmparatorluğu’nun son devirleri… 1876’da Meşrutiyet ilan ediliyor. Bu yeni düzene karşı halkta bir coşku ve ihtiras var; nereye varacağı belli olmayan yeni bir sevda içinde Osmanlılar.
 </font>
 <p>
  <font class="content">
   ‘Ya devlet başa ya kuzgun leşe’ sözünün gereği, memleketleri ya batacak ya çıkacak. Bu ortamda “Yaşasın Meşrutiyet”, “Yaşasın Halk” nidalarıyla meydanlar ve sokaklar çınlıyor. Kimi halk tabakası, olan biteni hasmane bakışlarla seyrediyor. Sahnede üç kişi sazlarıyla otururken gözler “Osmanlı Dram Kumpanyası”nın sahnesine çevriliyor. Otantik giysiler içindeki müzisyenlerin ezgileri eşliğinde başlıyor oyun. Kemençe hüzünlü bir taksimle giriyor. Derken bir kalabalık üşüşüyor sahneye, ellerinde Türk bayrakları var; bunlar Meşrutiyet’i kutlayan bir topluluk. Sahne yıkık dökük bir inşaat alanı görünümünde. Ayaklarında mesler ve rengarenk çarıklarla genç kızlar oyunun kurgusunu canlandırıyor. İstanbul müzikleri eşliğinde hikaye başlıyor.
   <br/>
   <br/>
   Oyunun başkahramanı Batılı anlamda ilk tiyatro oyuncumuz Ahmet Fehim Bey. Meşrutiyet’in başlangıcıyla, henüz 20 yaşındayken tiyatroyla buluşan genç aktör, sahnenin bir kenarından anılarını anlatırken zaman zaman da oyuna dahil oluyor. Nükteli ve gerçekçi diliyle, bir imparatorluğun çöküşünü bir sanatın doğuşuna katık ederek anlatıyor. Canlandırılan karakterler 19. yy’da temellenen Türk tiyatrosunun mimarları: Güllü Agop, Ahmet Vefik Paşa, Şemsettin Sami, Fasulyeciyan, Kantocu Seniye ve Mari Nivart. Dönemin tiyatrocularının etrafında dönen kurgu, Osmanlı İmparatorluğu’nun tarihi gerçekliklerinden kesitlerle bütünleşerek sarmal bir yapıya kavuşuyor. Örneğin, Devlet-i Aliye’nin Almanlardan alınan 5 milyon altınla savaşa sokulması, 1838’de imzalanan Baltalimanı Anlaşması’yla dokuma sanayiinin çökmesi, tersanede çürümeye terk edilen gemilerin kümes hayvanları yetiştiriciliği için kullanılması yer yer esprili ifadelerle anlatılan tarihi olaylardan birkaçı. Bunun yanı sıra Osmanlı’dan Cumhuriyet’e geçiş dönemi toplumunu oluşturan zengin karakter hazinesi de sahneye ustaca yansıtılıyor.
   <br/>
   <br/>
   Dilmen: “Güncellik değil kalıcılık önemli”
   <br/>
   <br/>
   Yazar Güngör Dilmen, Ahmet Fehim’in “Sahnede Elli Yıl” kitabındaki anılarından 5-6 bölümü kısa epizodlar halinde oyunlaştırmış. Dilmen, oyunun “Tiyatrocuların kişisel dramları ve Osmanlı’nın tarih sahnesindeki dramı” olarak ikili şekilde okunması gerektiğini söylüyor. Anıların tiyatroya dönüştürülmesi maksadıyla 3 yıl önce yazılan eseri ayrıcalıklı kılan ise günümüzün siyasi arenasına paralel bir çizgide olması. O yıllar Almanların eşliğinde savaşa katılan Türk askerleri, bugün de benzeri bir sınavdan geçiyor. Örneğin, oyunun günümüzde muhaliflik açısından tazeliğini koruyan yanı, o yıllarda da emperyalist devletlerin mallarına “hayır” sloganlarının atılması.
   <br/>
   <br/>
   Ahmet Fehim’i canlandıran Yönetmen Sönmez Atasoy tiyatronun geleneksel yapılarına yönelmenin yeni neslin bilinci için önem arz ettiğini söylüyor ve Türk toplumunun nereden gelip nereye vardığını bilmesi gerektiğini belirtiyor; “Dikkat ettiğim şey toplumsal belleği harekete geçirmek oldu. Bizde ne yazık ki belleksizlik mevcut. İkincisi, nasıl bir mirasın üzerinde oturuyoruz, onu nasıl bir yıpranmaya terk ediyoruz, bunların kaygıları vardı. Değerlerimizdeki erozyona karşı çıkmak, Cumhuriyeti kuran Osmanlı tarihiyle barışmak ve şaşı olan bakışı ortadan kaldırmak gerekiyor” diyor. Yeditepe Üniversitesi Güzel Sanatlar Fakültesi’nde tiyatro hocalığı da yapan Atasoy, bu mecrada Türk tiyatrosunun ve gösteri sanatlarımızın zenginliğine sahip çıkılmadığında globalleşen dünyadan bir şekilde nasibimizi alacağımızı da ifade ediyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3223&yorum_id=1), [web.archive.org (arşiv bağlantısı)](http://web.archive.org/web/20040109151836/http://www.aksiyon.com.tr:80/detay.php?id=3223&yorum_id=1)
