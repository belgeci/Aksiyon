# İnsanın çocuk olası geliyor

*Şule Altundağ 2004.08.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çocuk yayınlarını nasıl bilirdiniz? Sararmış sayfalar, kötü çizgiler, masalsı karakterler ve hayatla hiç ilgisi olmayan tiplemeler... Mevcut tabloyu görüp "bir şeyler yapmalı" diyen Zambak Yayınları kısa sürede her biri kendi alanında ekol olmuş 900 ayrı yayına imza attı. Hedefleri büyük; "Çocukların zihni güzelliklerle dolmalı"
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426171936im_/http://www.aksiyon.com.tr/resim/507/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Biz o güne kadar gagası kırılan ağaçkakanın canının yanacağını hiç düşünmemiştik. Sonuçta bu bir çizgi romandı ve gagası kırılan kuş ta gerçek olmayan bir  hayal kahramanıydı. Fakat hikayeyi okuyan 3 yaşında ki bir çocuğun 'öğretmenim kuşun canı çok yanmış mıdır ? ' diye sorması bize çok farklı kapılar açtı ve olaylara onların gözünden bakmaya başladık.” Bu tespitler, çocuk yayınlarına yönelik yenilikleriyle adını duyuran Zambak Yayınları’nın Okulöncesi Yayın Kurulu Başkanı Meltem Çelebioğlu’na ait.  “Yayın konseptimizi değiştiren bu olay” diyen Çelebioğlu Türkiye’de son dönemde yayın bombardımanı ile kirlenen çocuk yayıncılığına  biran önce neşter vurulması gerektiğine inanıyor.
   <br>
    <br>
     Yıllarca eğitim camiasında çalışan, yüzlerce sayfa çocuk kitabını onlarca çocukla beraber yüksek sesle okuyan öğretmen Çelebioğlu bu olaydan sonra o güne kadar hikayelere çocuk gözüyle bakmadığını fark eder. Sonuçta kitap tekrar ele alınır, yaramaz ağaçkakanın burnu 'çatlatılmak' suretiyle daha az acı çektirilir. Mesaj da hikayeye yerleştirilmiştir: Eğer kuş yaramaz olmazsa burnu iyileşecektir. Türkiye de yayıncılık, özellikle de çocuk yayıncılığı kısır bir döngü içerisinde. Mevcut yayınlar ya tercümeden ibarettir ya da uyarlamalar şeklinde yayına hazırlanmıştır. Masal ve hikaye kitaplarında resmedilmiş anatomisi bozuk canlılardan tutun da, elde kalan ciltlere kadar çocuk edebiyatımızın karnesi zayıf. Kalitesiz resim ve baskıyla, çocuğa zevk vermeyecek, kitaba bağlamayacak derecede özentisiz yayınlar yıllardır rafları süslüyor. Mevcut tablo bazı sorumlu yayınevlerinin de bu alana girmesine neden oldu. Henüz 4 yıl olmasına rağmen çocuklara yönelik 900 ayrı ürün hazırlayan Zambak Yayınları yetkilileri artık çocuk yayıncılığının uluslararası standartlara ulaşması gerektiği görüşünde.  Zambak Yayınları Okulöncesi Yayın Kurulu Başkanı Meltem Çelebioğlu, yayıncıların bu durumu fark etmese de çocuk okuyucuların bozuk ciltli, yırtık sayfalı kitaplara tahmin edilenden daha fazla tepki verdiğini söylüyor. Yayıncılığın Türkiye’ye göre daha ileri olduğu ülkelerde durumun çok daha farklı olduğunu söyleyen Çelebioğlu " Bizde maalesef böyle örnekler yok. Çocuk yayıncılığına ve  edebiyatına önem veren ülkelerde kitaplar hem ucuz hem de nitelikli. Bilgisayarın varlığına rağmen çocukları kitaba bağlayabilmişler. Bu da okuma yazma oranını, kitap okuma alışkanlığını yükseltiyor" diyor. Çelebioğlu'nun yurt dışı fuarlardan topladığı kitaplar gerçekten de bizim klasik kitap anlayışımıza biraz uzak. Sayfaları yıpranmış bir hikaye kitabından ötede, dokununca konuşan kahramanları olan, değişen grafiklerle hayal gücünü ve el becerisini geliştiren, farklı köşelerinde sürprizler taşıyan kitaplar bunlar.
     <br>
      <br/>
      Arı kovanı gibi bir yayınevi
      <br/>
      <br/>
      Kısa sürede çok büyük atılımlar yapan bir yayınevinin mutfağına göz attığınız zaman gelinen noktanın tesadüf olmadığı da ortaya çıkıyor. Çalışmalar, uzman bir kadro ve öğretmen ağıyla yürütülüyor. Kurdukları sistemde, İstanbul'da, her biri kendi alanında ihtisas sahibi öğretmenlerin yönettiği yayın kurulları var. Bu kurullara eli kalem tutan her öğretmen, istenilen özellikteki eserlerini gönderiyor. Tabandan gelen bu ürünler titizce değerlendirilerek çocukların anlayabileceği kıvama getiriliyor. Kolejlerde ve pilot okullardaki öğrencilerde deneniyor. Geri bildirimler yoluyla titiz incelemelerden sonra kitap eğitim dünyasına sunuluyor. Öğretmenler, okul öncesi, ilköğretim ve ortaöğrenim seviyesinde doyurucu ünite dergileri ve yayınlar çıkarıyorlar. Hatta liseler için de yayına başlanmış. Tabanın bu kadar geniş olması Türkiye'nin değişik bölgelerinden gelen eğitimcileri Zambak çatısında buluşturuyor. Toplanan öğretmenler, bölgeler arası ekonomik sosyal ve kültürel farkları da göz önüne alarak kitapları hazırlıyor. Örneğin, Güneydoğu'daki bir öğrenci kiviyi veya jambonu bilmediğinde, öğretmenine "Bu nedir?" diye sorabiliyor. Bu yolla kazanılmış tecrübeler ışığında kitaplara ortak bir payda kazandırılıyor.
      <br/>
      <br/>
      Zambak Yayınları 900’e yakın yayınını 280 bayisi kanalıyla okullara ulaştırıyor. Türkiye çapında 1 milyondan fazla aboneye sahip. Öğretmenler, marka haline gelen ürünleri yakından tanıyor. Öğrenci merkezli ve çoklu zeka kuramına göre hazırlanmış kitaplar, ünitelerle de dikkat çekiyor. Çoklu zeka kuramı, çocukların kendilerini ifade etme gücünü geliştiren, sosyal, görsel, sözel, matematik-mantık, müziksel, doğaya dönük, bedensel ve içe dönük zekalarını keşfetmelerini sağlayan bir sistem. Eğitim sistemimizde yeni yeni hayata geçiriliyor.
      <br/>
      <br/>
      Zambak'ın Genel Yayın Yönetmeni Orhan Keskin, "Çocuk yayıncılığına neşe getirdik. Görsellik yetersizdi, kitapların albenisi yoktu. Yayının güzelliği artınca diğer yayıncıları da buna özendirdik" diyor. Kendi kültürel değerlerini, evrensel değerlerle kucaklaştırdıklarını aktaran Keskin, çocuk için çocuk edebiyatını da geliştirmeye çalıştıklarını söylüyor. Zambak, ayrıca 2003'te, "Çocuk Edebiyatçıları ve Sanatçıları Birliği"nce okul öncesi eğitimde ödüle layık görülmüş. Ödülü, eğitim hikayecisi öğretmen Mehmet Azim almış. Zambak Yayınları bünyesindeki Tomurcuk ve Selt Yayınları, yabancı öğrencilere Türkçe öğreten Dilset ve MEB'e verdikleri ders kitaplarını kapsıyor. Genel Yayın Yönetmeni Orhan Keskin'e, doğu klasiklerini çocukların dünyasına aktarma projeniz var mı? diye sorduk. Bu konuda Muştu Yayınları'nın çalışmaları olduğunu aktarıyor. Nitekim, Muştu Yayınları, Doğu Klasikleri’ni ilk defa çocuk edebiyatına indirgeyen yayın olmuş. Bizce, Şeyh Galip'in Hüsn-ü Aşkı'nı bir de "Ateş Denizinde Mumdan Gemiler" adıyla okumanızda fayda var. Ayrıca, Evliya Çelebi'nin Seyahatnamesi'yle, Dede Korkut hikayeleri de çocukların kitapla buluşacak ellerini bekliyor.
      <br/>
      <br/>
      Dünyayı çocukların ayağına getiriyorlar
      <br/>
      <br/>
      Dünyanın en saygın kitap fuarlarından Bologna Kitap Fuarı'nda özel sektör olarak stand açan tek Türk yayınevi olan  Zambak Yayınları, dünya yayıncılığının kaliteli yüzünü Türkiye'ye taşımaya çalışıyor. Hatta Milli Eğitim Bakanlığı'nın reformlarından, hazırlanan müfredattan çok önce eğitim ve edebiyat alanındaki yayınlarını öğrenciyi merkeze alarak geliştirmişler. Şimdi sıra çocukları bu kitaplarla tanıştırmada. Zambak Yayınları'nın Fen Bilgisi kitaplarından sorumlu öğretmeni Semih Aydın, çocuk kitaplarının özenerek çizilmesine değiniyor, "Bologna ve Frankfurt'taki fuar gözlemlerimizde, sadece çocuk kitaplarını resimlemede uzmanlaşmış, bu alandan para kazanan ressamlarla tanıştık. Çocuk yayıncılığı üzerine çok kuvvetli bir ressam dünyası var orada. Bu kişiler, isteseniz  karikatür bile çizmiyorlar. Yayınevleri de zaten onlara ciddi paralar ayırıyor" diyor. Zambak Yayınları aslında para kazanmaktan çok kaliteli ürünleri çocukların hizmetine sunmayı hedeflemiş bir  yayınevi... ‘Çocuk için Çocuk Edebiyatı’ bakışını oturtmuşlar ve eğitimde yeniliklere açık bir anlayış güdüyorlar. Evrensel değerlerle çocuklara ulaşmaya çabalarken, geçmişle gelecek arasında köprü kurmayı da misyon edinmişler. Burada, dünya çapında rekabet edebilecek baskı, görsellik ve tasarım kalitesine sahip eserler için kafa yoruluyor. Bünyelerindeki, okul öncesi yayınlar, fen ve matematik kitapları, Selt ve Dilset Yayıncılık dünyaya açılmış bile. Mısır, Endonezya, Çin, Hindistan, Rusya, Macaristan, Bulgaristan, Filipinler ve Tayvan gibi pek çok ülkeyle irtibattalar.  Çocukları sevgi, paylaşım, arkadaşlık, doğaya saygı değerleriyle  besliyorlar. Genç zihinleri hayata hazırlarken, en ufak ayrıntı dahi atlanmıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14802), [web.archive.org (arşiv bağlantısı)](http://web.archive.org/web/20060426171936/http://www.aksiyon.com.tr:80/detay.php?id=14802)
