# Kadın başkanlar işi öğreniyor

*Tuba Özden 2005.08.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin 3 bin 500 belediyesinden sadece 18’inde bayan belediye başkanı var. Bunların dokuzu ise DEHAP’lı ve Güneydoğu Anadolu Bölgesi’nde.  Tarlada çalışırken birden başkanlık makamına oturan ya da sendikacı iken 400 bin nüfuslu bir şehrin başına geçen kadın başkanlar şimdi belediyecilik öğreniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404104637im_/http://www.aksiyon.com.tr/resim/560/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her sabah saat beşte kalkıp eşinin ve 10 çocuğunun kahvaltısını hazırlayan, süt sağan ve daha gün yükselmeden tarlanın yolunu tutan, akşama kadar kavurucu sıcakta çalışan, akşam geldiğinde ise ev işleri ve çocuklarla uğraşan bir kadın düşünün. Aslında benzerlerine Anadolu’nun dört bir tarafında rastlamak mümkün. Hikâyenin buraya kadarki kısmı binlercesi ile ortak. Fakat bundan sonrası istisnâi... Çünkü herhangi bir Güneydoğu insanı gibi evi ve tarlası arasında mekik dokuyan Zeyniye Öner’in (47) hayatı 2004 yerel seçimleriyle tamamen değişti. DEHAP tarafından Mardin’in Sürgücü Belediyesi için aday gösterildi ve yüzde 90 gibi yüksek bir oranla başkan seçildi.
   <br>
    <br>
     Öner’in hikâyesi aslında tek değil. Çünkü, Türkiye genelindeki 3 bin 500 belediyenin 18’i kadınlar tarafından yönetiliyor. Güneydoğu’daki 9 belediyenin başkanı ise DEHAP’lı. Aslında bu durum kendi içinde ayrı bir tezat oluşturuyor. Kadının daha eğitimli ve ekonomik seviyesinin daha yüksek olduğu batı illerinde bir tek (Foça) kadın belediye başkanı var iken, tersi bir durumun söz konusu olduğu Güneydoğu’da 9 kadın başkan var. DEHAP’lı belediye başkanlarına göre, bu sonuç bölge kadınının toplumsal hayatta daha fazla yer alma isteği ve partinin durumdan vazife çıkarmasının bir sonucu. Diyarbakır Bağlar Belediye Başkanı Yurdusev Özsekmenler’e göre ise bölge kadının iradesini ortaya koyarak toplumsal hayatta daha fazla yer almak istemesinin bir neticesi.
     <br/>
     <br/>
     Şehrin ilkokul mezunu tek kadını
     <br/>
     <br/>
     DEHAP’ın başkan adayı seçerken kadınlara önem vermesi bilinçli bir tercih olsa da seçilen adaylar için bunu söylemek fazlaca iyimserlik olur. Zira, görüştüğümüz başkanların hiçbirinin siyasete atılmak gibi bir hayali yokmuş. Her şey bir anda gelişmiş ve kendilerini kısa sürede hem de ‘açık ara’ oy farkıyla belediye başkanı olarak bulmuşlar. Üstelik, başkanların alanlarıyla ilgili özel eğitimleri bulunmuyor. Deneyimsizliklerini, kendilerine oy veren hemcinslerinin manevi destekleriyle aşmışlar.
     <br/>
     <br/>
     Zeyniye Öner, ilkokul mezunu. Aslen Mardin Kızıltepeli. Otuz yıldır Sürgücü’de yaşıyor. On çocuğu var. Eşinin ve halkın yoğun ısrarı üzerine seçimlerde aday olur. Çünkü Sürgücü’de ilkokul mezunu olan tek kadındır. DEHAP, Öner’in aday olmasını özellikle destekler. Fakat, onun aday olacağını duyan diğer aday adayları tepki gösterir ve “Biz bu kadını istemiyoruz.” diyerek parti genel merkezine dilekçe gönderir. Sonunda Zeyniye Öner, yüzde 90 oy alarak başkan seçilir. Böylece Sürgücü Beldesi’nde ilk defa bir kadın ‘başkan’ seçilmiş olur. Öner engellemelere rağmen başarılı olacağına inandığını belirterek, “Halktan yana sorunum yoktu. Otuz yıldır birlikte yaşıyorduk. Yaslarda, düğünlerde hep beraberdik. Beni seçeceklerinden şüphem yoktu.” diyor.
     <br/>
     <br/>
     Nuran Atlı (28) Mardin Mazıdağ Belediye Başkanı. Bekâr. Türkiye’nin en genç belediye başkanı olarak tanınıyor. Çukurova Üniversitesi Eğitim Fakültesi’nden mezun. Kısa süre ilkokul öğretmenliği yapan Atlı’nın siyasete atılmak gibi bir hayali yoktur. Ancak, şartlar onu siyasete girmeye zorlar. Aday olmasının bile bölge kadını için bir açılım olduğunu düşünür. Mazıdağ’ın ilk kadın belediye başkanı olmasından sonra değişen yeni hayata alışması epey zaman alır.
     <br/>
     <br/>
     Mardin Kızıltepe Belediye Başkanı Cihan Sincar (47) Suriye doğumlu. Ama, üç yaşından beri Mardin Kızıltepe’de yaşıyor. Siyasete atılmadan önce ilkokul mezunu, üç erkek çocuk sahibi bir ev hanımıdır. Eşi Mehmet Sincar, 1991 seçimlerinde DEP’ten Mardin Milletvekili seçilir. İki yıl sonra (1993) Batman’da öldürülür. Eşinin yapmak istedikleri yarım kalınca Cihan Sincar, bayrağı teslim alır ve partinin Çankaya yöneticisi olur. Yedi yıl çeşitli kademelerde yöneticilik yapar. 1999 seçimlerinde Kızıltepe’nin ilk kadın belediye başkanı olur. Sincar, başkan seçilmesinin sebebini şöyle açıklıyor: “Eşimden bayrağı teslim almış gibi oldum. Eşim başarılarıyla tanınan biriydi. Ayrıca parti içinde de yıllarca çalışıp kendimi ispatlamıştım.”
     <br/>
     <br/>
     Aslen gazeteci olan Yurdusev Özsökmenler, Diyarbakır’ın 400 bin nüfuslu en büyük ilçesi Bağlar’ın belediye başkanı. Özsökmenler’in durumu diğer başkanlardan farklı. Aslen Çanakkaleli olan Özsekmen, antropoloji eğitimi almasına karşın 15 sene İstanbul’da gazetecilik yapar. Bir dönem KESK’in genel merkezinde basın danışmanlığı görevinde bulunur. Gündem Gazetesi’nde çalıştığı dönemde sık sık Diyarbakır’a geldiği için şehre âşinadır. Gazetecilikten belediyeye geçtiğinde çok zorluk yaşamaz. Özsökmenler’e göre, iki görev de ayrıntıya bakmayı gerektiriyor; gazeteci izleyen, belediye başkanı ise izlenen konumunda. Zaten işin zor olan kısmı da izlenen olmak. Protokollere alışık olmadığını belirterek, “Gazetecilik çok özgür olmayı gerektiriyor; ama şimdi 24 saatimiz programlanmış.” diyor. Bağlar, terör nedeniyle göç eden ailelerin yoğun olarak yaşadığı bir bölge. Bu yüzden sorunlar çok. Başkanlığı bu sorunları bilerek seçtiğini vurgulayan Özsökmenler, “Diyarbakır çok hareketli bir kent. Bu hareketlik insanların hayata bakış açısını etkiliyor. Bu durum bazen avantaj, bazen de dezavantaj olabiliyor.” diyor.
     <br/>
     <br/>
     Ne yapacağımızı birimize danışırdık
     <br/>
     <br/>
     Kadın başkanların hayatındaki değişiklikler sadece bulundukları mekân ve konumla sınırlı değil. Bir anda bambaşka bir hayatın içinde buldular kendilerini... Zeyniye Öner, ilk başta hayli zorluk çeker: “Valilik ya da kaymakamlıktan yazı geldiğinde hemen diğer kadın belediye başkanlarını arayıp yazılanları okuyordum. ‘Bunu nasıl yapmamız  gerekiyor?’ diye arkadaşlarla tartışırdık. Onların önerdiği şekilde çalışmayı değerlendiriyorduk. Aslında ilk dönemlerde hepimiz tecrübesizdik.”
     <br/>
     <br/>
     Nuran Atlı’ya göre, zorluk yaşamasının temel sebebi genç ve tecrübesiz olmasıydı. Gençliğin verdiği heyecanla bütün sorunları hemen çözüme kavuşturmak istiyordu. Elbette bu mümkün değildi. Halka asla vaatte bulunmadığını, bu yaşına kadar kendisine verilmiş sözlerin peşine düştüğünü anlatan Başkan Atlı, Türkiye’ de erkeğin kadına bakış açısının çok ağır olduğu görüşünde. En azından kadın Güneydoğu’da ‘obje’ olarak bile görülmüyor. Her daim “Kadın başına bir şey yapamaz, başarılı olamaz, ne anlar.” şeklinde bir mantığın hâkim olduğunu söylüyor. Resmî kıyafetler ve ilişkilerden sıkılsa da “Çok şerefli ve değerli bir görev. Kuralları var ve bunlara uymak gerekir.” demekten de kendini alamıyor Nuran Atlı.
     <br/>
     <br/>
     Kadın başkanlar, halkın sıkıntılarını gidermek için çaba sarf ettiklerini; kapılarının herkese açık olduğunu; geç saatlere kadar mesâi yaptıklarını; kendilerine en çok kan davaları, aile problemleri gibi sorunların intikal ettiğini; hatta kendine hayırlı bir eş arayan dul amcaların bile belediyeye başvurduğunu söylüyor. Halkla iç içe yaşadıklarını, onların sevinçlerini ve üzüntülerini paylaştıklarını da aktarıyorlar. Hâl böyle olunca insanların, özellikle de kadınların her türlü sıkıntılarını kendileriyle paylaştığını da belirtiyorlar.
     <br/>
     <br/>
     Aslında belediyecilik kadın işi
     <br/>
     <br/>
     Bazı kadınlar ne kadar ilgi gösteriyorsa, bölgenin yapısından olsa gerek bazı erkekler de kadın başkanlardan o kadar uzak duruyorlar. Hatta onları kabullenmekte zorlanıyor. Şimdiye kadar kadın belediye başkanı görmeye alışık olmayan bir toplumda “ilk” olmanın zoruluklarını yaşayan başkanlar, erkeklerin “tepkili” olmasını normal karşılıyorlar. İki dönemdir görev yapan Kızıltepe Belediye Başkanı Cihan Sincar, kadın başkan olmanın avantajlarını da dezavantajlarını da yaşadığını söylüyor. Başkan olmadan önce parti içinde görev yapmasının kendisine yardımcı olduğunu belirterek, “400 personelim var. Bunların sadece 4’ü kadın. Erkeklerle çalışırken zorlanmamak için yapılması gereken tek şey başarını kabul ettirmektir.” diyor.
     <br/>
     <br/>
     Yurdusev Özsekmenler, başkan olduktan sonra erkeklerle çalışırken zorlanmadığını söylüyor. Sebep olarak da gazeteci kimliğinin ve Çanakkaleli olmasının etkili olduğunu düşünüyor. Diyarbakırlı olmadığı halde Diyarbakırlılar için canla başla çalışmak erkeklerin gözünde saygı uyandırıyor çünkü. Başkan Özsökmenler, belediye başkanlığını erkeklerden çok kadınların daha iyi yapacağı kanaatinde. Dolayısıyla, erkeklerin kadın başkanlara alışması gerekiyor; çünkü belediye hizmetleri daha çok kadınları ilgilendiriyor. Başkan Nuran Atlı’ya göre, halk kadınların binlerce insanı yönetmesine alışık aslında. Zira, Güneydoğu kadını yüzyıllarca kapalı kapılar arkasında aşiretleri yönetmiş.
     <br/>
     <br/>
     Kadın başkanların en büyük destekçisi şüphesiz yine kadınlar. Başkanları bir ‘kurtarıcı’ olarak görüyor ve her ne olursa olsun onları destekliyorlar. Başkanlar da Güneydoğudaki kadınlar için ‘en büyük destekçimiz’ tanımlamasını yapıyor. Şüphesiz, her belediyenin üzerinde durduğu kadın sorunu değişik olduğu için yaptıkları çalışmalar da farklılık gösteriyor. Ama, her belediyenin temel hedefi kadını hayatın bir parçası hâline getirmek ve onun refah seviyesini artırmak. Projeler, bazen meslek edindirme kursu bazen el emeklerini satabilecekleri pazar yeri tahsis etme şeklinde ortaya çıkıyor.
     <br/>
     <br/>
     Mardin Sürgücü Belediye Başkanı Zeyniye Öner, otuz yıldır yaşadığı ilçenin en büyük sorununun su olduğunu, kendisi gibi birçok kadının hayatının omuzda su taşımakla geçtiğini söylüyor. Göreve başlar başlamaz bu problemi çözmek için harekete geçer. Bugün, ilçedeki evlerin yarısında su akıyor artık. Zeyniye Öner, sorunların daha hızlı çözümlenmesi için gayret ettiğini; ama maddi imkanların yetersiz olduğunu belirtiyor. Öner’in şimdi birinci hedefi, ilçenin toprak yollarını asfaltlamak, her eve su ulaştırmak.
     <br/>
     <br/>
     Mazıdağı Belediye Başkanı Nuran Atlı’nın projeleri arasında kütüphane, çocuk parkı, çay bahçeleri yapmak var. Çocukluk ve gençlik dönemlerinde hep bunların eksikliğini hissettiğinden ilk olarak bu projleri hayata geçirir. Şimdiki hedefi ise Mazıdağ’ın işsizlik sorununu kökten çözeceğine inandığı fosfat fabrikasının yeniden açılmasını sağlamak. Bağlar Belediye Başkanı Yurdusev Özsökmenler’in hayata geçirdiği projeler arasında kadınlar ve çocuklar için kadın sağlık merkezi, el sanatları kursu, psikolojik sorunlar yaşayan kadınlar için danışma merkezi, okuma-yazma kursları var. Hatalı doğumlardan dolayı özürlü çocuk sayısında ciddi bir artış olduğunu söyleyen Özsökmenler, kadınlara ücretsiz olarak hizmet verecek Kadın Sağlık Merkezi binasının inşaatına başladıklarını hatırlatıyor.
     <br/>
     <br/>
     Güneydoğudaki kadın belediye başkanları hayata, sorunlara, çözümlere farklı baktıklarını, ilçelerini kendi evleri gibi gördüklerini ve ‘anaç’ bir ruhla işlerine sarıldıklarını söylüyorlar. Kadın belediye başkanlarının Güneydoğulu kadının hayatına ve Güneydoğu’ya neler katacağı zamanla ortaya çıkacak.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22429), [web.archive.org (arşiv bağlantısı)](http://web.archive.org/web/20070404104637/http://aksiyon.com.tr:80/detay.php?id=22429)
