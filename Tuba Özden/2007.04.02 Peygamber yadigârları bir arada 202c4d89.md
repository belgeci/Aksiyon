# Peygamber yadigârları bir arada

*Tuba Özden 2007.04.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kutlu Doğum ikliminde arz-ı endam edecek ‘Bir Kul, Bir Resul’ sergisinde Efendimiz Hz. Muhammed’in (sas) İslam sanatına nasıl tesir ettiğine dair eserler ve mukaddes emanetler birlikte sergilenecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070514134314im_/http://www.aksiyon.com.tr/resim/643/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Âlemlere rahmet olarak gönderilen Hz. Muhammed (sas), Kutlu Doğum Haftası’yla dünyanın dört bir yanında anılıyor. Her ne kadar hayat meşgalelerimiz bizi fikren uzaklara sürüklese de Mevlid Kandili münasebetiyle yeniden onun nuruna yönelerek bu kutlu çeşmeden nasiplenmek mümkün olabilecek. Kutlu Doğum vesilesiyle düzenlenen ilginç bir sergi, Osmanlı payitahtında arz-ı endam edecek. İstanbul Türk ve İslam Eserleri Müzesi’nde, TÜRKKAD (Türk Kadınları Kültür Derneği) desteği ile hazırlanan ‘Bir Kul, Bir Resul’ sergisi… Adını Hz. Muhammed’in (sas); “Önce kulum, sonra resul.” hadisinden ilhamla alan sergide, Efendimiz’i zikreden çok sayıda eser var. Bir kısmı ilk defa sergilenecek olan bu eserler arasında Hz. Peygamber’i kendine konu eden sanat eserleri ve mukaddes emanetleri bir arada görmek mümkün olacak.
   <br>
    <br>
     KÂİNATIN HER ZERRESİNDE O VAR
     <br/>
     <br/>
     Sanatların tebellür etmesinde her daim maneviyat, din etkili olmuştur. Bizim geleneksel sanatlarımızın tamamı da metafizik, dinî temalarla örülü. Türk ve İslam Eserleri Müzesi Müdürü Prof. Dr. Mahmut Erol Kılıç, İslam dininin bir estetik dünya görüşü hâline gelmesinde İslam sanatlarının önemine vurgu yapıyor. Geleneksel sanatların konularına baktığımızda, birinci derecede karşımıza Hak Teala çıkıyor. Şairlerin şiirleri, musikişinasların eserlerinde Hak Teala ile insan ilişkisine dair beyitlere, terennümlere sıkça rastlamak muhtemel. Sanatçıların kendilerine seçtikleri ikinci konu ise Allah Rasûlü (sas)... Tabii ki “Sen olmasaydın âlemleri yaratmazdım.” mealindeki kutsi sözler rehberliğinde sanatçıların eserlerine aksetmiş. “Sufilere göre onun hakikati, insanlıktan nebatata kadar, evrendeki tüm yaratılmışların atomlarında, zerrelerinde mevcuttur. Bu anlayış zamanla şiire, mevlitlere, naatlara yansımıştır.” diyor Prof. Kılıç. Mesela Hz. Peygamber’e övgüler içeren sözler yazılmış, ardından bunlar bestelenmiş ve terennüm edilmiş; daha sonra sıra itinayla yazılmasına gelmiş. Putlaştırmaya mâni olmak amacıyla Efendimiz Hz. Muhammed’in (sas) tasvirinin çizilmemesi ise şemail geleneğinin doğuşuna vesile olmuş. Onun fiziki tasvirini okuyan kişinin gözünün önünde canlandırması ve rabıta kurmasını kolaylaştırmak amaçlanmış bu vesileyle.
     <br/>
     <br/>
     Yazılan şemail kitaplarından alınan bilgiler hilye-i şerif adıyla sanat eserlerine dönüştürülüp; dönemin önemli hattatları tarafından yazılıp, levhalaştırılmış. Resmî dairelerin, konakların duvarlarını süslermiş bu eserler; evin duvarında asılı hilye-i şerifler ‘manevi koruyucu’ olarak addedilmiş. Bu vesilelerle yazılan hilye-i şeriflerin nadir örnekleri bugün müzelerde korunmakta. Ayrıca konusu Hz. Muhammed (sas) olan çok sayıda levha, kitap gibi eser mevcut müzelerde. Kutlu Doğum Haftası vesilesiyle gerçekleştirilen ‘Bir Kul, Bir Resul’ sergisinde bu sebeple sadece ‘mukaddes emanetler’ değil, geleneksel sanatlarda Hz. Peygamber’in tesirini anlatacak eserler de sergilenecek.
     <br/>
     <br/>
     İki ay gibi kısa bir sürede hazırlanan sergide, Yavuz Sultan Selim’in Mısır’ı fethinden sonra Topkapı Sarayı’nda topladığı mukaddes emanetlerden, İstanbul Türbeler Müzesi,  Konya Müzesi, Süleymaniye Kütüphanesi ve Hırka-i Şerif Camii Hizmet Vakfı’na ait koleksiyonlardan nadir eserler ilk defa bir araya getirilecek. Hz. Peygamber’in doğum yeri Mekke-i Mükerreme ile başlayan sergide, Mukaddes Emanetler; Nalın-ı Saadet, Gömlek-i Şerif ve Sakal-ı Şerif gibi Efendimiz’in zati eşyaları, Kur’an-ı Kerim’den seçilen ayet-i kerimeler, el yazması şecereler, Delali’l-i Hayrat, Hilye-i Şerifler, Hz. Muhammed’in (sas) özellikleri, Miraç hadisesi, Buhari, Müslim, Tirmizi ve Tahavi tarafından kaleme alınan Hadis eserleri yer alacak. Osmanlı sultanları ile ünlü hattatların Kur’an-ı Kerim ve Hadis-i Şeriflerden konusunu alan levhaları da sergide yer alacak eserler arasında. “Bu sergide konuyla ilgili en ender, mükemmel eserleri bir araya getirdik.” diyor serginin küratörlerinden Sevgi Kutluay. İlk kez sergilenecek olan, Hz. Osman ve Hz. Ali dönemine atfedilen ceylan derisi üzerine yazılmış iki Kur’an-ı Kerim’e ise dikkat çekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27081), [web.archive.org (arşiv bağlantısı)](http://web.archive.org/web/20070514134314/http://www.aksiyon.com.tr:80/detay.php?id=27081)
