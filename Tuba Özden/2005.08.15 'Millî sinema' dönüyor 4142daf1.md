# ‘Millî sinema’ dönüyor

*Tuba Özden 2005.08.15*

<div bgcolor="#FFFEF6">
 <font>
  <img border="0" height="1" src="/web/20060113121711im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113121711im_/http://www.aksiyon.com.tr/resim/558/16.jpg" vspace="5"/>
  </p>
 </font>
 <font class="content">
  ‘Birleşen Yollar’ filmiyle harekete geçti millî sinema. Bunu ‘Yalnız Değilsiniz’, ‘Bize Nasıl Kıydınız’ gibi filmler takip etti. ‘Minyeli Abdullah’ filmi ile hasılat rekoru kırıldı. Fakat bu yoğun ilgi aniden kesildi ve yönetmenler ortadan kayboldu. Aradan geçen on yılın ardından yeniden filmler çekiliyor. Muhafazakâr kesimin yönetmenleri teker teker setlere dönüyor.
 </font>
 <p>
  <font class="content">
   <br>
    Yetmişli yıllarda şekillenen, doksanlı yıllarda dikkatleri üzerine çeken, kimi zaman yeşil kimi zaman beyaz veya millî olarak anılan sinemanın aktörleri uzun süredir kayıplardaydı. Nerede, ne yapıyorlardı? Neden film yapmıyorlardı? Bu tür sorular zihinlerde oluşmuştu ki Mesut Uçakan’ın çektiği filmin haberleri duyuldu önce. “Anne ya da Leyla” adlı filmin öyküsünde bir gencin sevgilisini, bir çocuğun da annesini araması anlatılıyor. Ardından İsmail Güneş’in imam hatipli bir gencin kimlik arayışının serüvenini anlatan ‘The İmam’ın haberi duyuldu.
    <br>
     <br/>
     On senedir hiçbir filme imza atmayan yönetmenlerin kameraların başına geçmesi sevindirici. Uzun süre film yapmamalarının sebebi kimine göre siyasî kıskacın içine giren sanatçıların nefes alacak ortam bulamaması, kimine göre de o dönemlerde çekilen filmlerin ideoloji dozu fazla olduğu için seyircinin sinemadan uzaklaşması. Televizyonun sinema seyircisini evlere taşımasının da katkısı büyük tabii ki... Mesut Uçakan ve İsmail Güneş’ten başka ‘millî sinema’nın öncüsü Yücel Çakmaklı’nın da çekilmeyi bekleyen iki senaryosu var. Bir tanesini önümüzdeki ekimde çekmeyi planlıyor. Eğer aksaklık olmazsa Mart 2006’da film vizyona girecek.
     <br/>
     <br/>
     Bunlardan başka bir de çizgi film çalışması var. Elif Film’de   Osman Emirosmanoğlu, ‘Öksüz Kız’ adlı çizgi filmin yarısını tamamlamış. Diğer yarısı için çalışmalar devam ediyor. Benzer kaygılardan yola çıkarak yapılan çizgi film tamamlandığında ilk defa bir Türk çizgi sineması da vizyona girmiş olacak.
     <br/>
     <br/>
     Yabancı Sermayeye Teşvik Kanunu
     <br/>
     <br/>
     Her eser üretildiği dönemin sosyal şartlarından beslenir. Millî sinema olarak anılan hareket de ilk olarak 1970’lerde başladı. Önceleri dergilerde yayınlanan yazılarla hayata geçen fikir, Yücel Çakmaklı’nın çektiği ‘Birleşen Yollar’ filmiyle somutlaştı. Bunu, benzer kaygılarla çekilen diğer filmler takip etti. 1970’lerde altın çağını yaşayan ‘millî sinema’ aralıklarla da olsa 1980’lere kadar devam etti. Bu tarihten itibaren televizyonun yaygınlaşması sinema salonlarının kapanmasına yol açtı. Özellikle 1987’den itibaren yönetmenler filmlerini gösterecek sinema salonu bulmakta zorlandı. 1987’de Yabancı Sermayeyi Teşvik Kanunu’nda yapılan değişiklik beraberinde büyük Amerikan şirketlerini Türkiye’ye getirdi. Böylece zaten sayıları azalmış olan sinema salonlarının ayakta kalanları da Amerikan şirketlerine verilmiş oldu.
     <br/>
     <br/>
     1990’lara gelindiğinde artık Türk sineması hiç film üretemiyordu. Çünkü çekilen filmleri gösterecek salon yoktu. Yücel Çakmaklı, o dönemde televizyon çalışmalarına ağırlık verdiklerini anlatıyor. Mesut Uçakan, Salih Diriklik, Osman Sınav, İsmail Güneş ve diğer yönetmenlerin yanı sıra kendisinin de TRT’ye yoğunlaşmasıyla bu kez dizi furyasının başladığını söylüyor. Çakmaklı’nın bahsettiği bu süreç, Cem Duna’nın 1987’de TRT’nin başına genel müdür olmasıyla kesilir. Aynı dönemde gerçekleşen iki önemli olay da sinemanın kaderini tayin eder. Bunlar, 1987’de Turgut Özal’ın Yabancı Sermaye Teşvik Kanunu’nu çıkarması ile askıya alınmış Avrupa Topluluğu’na müracaatın yenilenmesidir. Sonuç olarak, 1988’de TRT’ye Avrupa topluluğuna uyum kapsamında daha çok millî kültür politikalarına değil de evrensel kültür, Avrupa’ya uygun programlar yapmak üzere yönetim kurulu tayin edilir.
     <br/>
     <br/>
     Yücel Çakmaklı, bu sürecin sonunda başta kendisi olmak üzere millî kültür anlayışının durdurulduğunu iddia ediyor: “O zaman bizler de sinemaya dönmek zorunda kaldık; fakat şartları zorlamak için toplumsal konjonktürde öyle bir eser üretmek gerekiyordu ki kendine yeni sinema salonları bulabilsin. Dört başı mağrur, hegemonyayı kırabilecek filmler üretmek zorundaydık.” Çakmaklı, bu ihtiyacı ‘Minyeli Abdullah’ filminin karşıladığını söylüyor. Ardından ‘Yalnız Değilsiniz’ ve diğer filmler de vizyonda yer alır. Amaç hasıl olmuştur ve izleyiciler kendi manevî değer ve kültürüne bağlı filmler görmek özlemiyle salonlar kurar. ‘Minyeli Abdullah’ filmi gösterildiğinde salonlar dolar. 1989-90, 1990-91 sezonlarında bütün Amerikan filmleri de dahil olmak üzere en çok iş yapan film sıralamasında başa geçer. Bu filmler vasıtası ile piyasada canlılık yaşanır ve yapılan diğer filmler de salonlara girme imkanı bulur.
     <br/>
     <br/>
     Fakat bu hızlı yükseliş ancak 4-5 sene devam eder. Bir anda bu hareketlilik kesilir. Yerini ise yaklaşık 10 yıl süren bir sessizlik dönemi alır. Çakmaklı, bunu dönemin şartlarına bağlıyor: “Bizlerin çektiği filmlerle Türk sinemasındaki hareketlilik ancak 4-5 sene devam etti. Bu sürecin bitmesinde 1991’deki Körfez Savaşı etkili oldu. O atmosferde film üretemezdik. Ardından 1994 krizi geldi. 1995’te ise siyasette parçalı bir yapı hakimdi. 28 Şubat sürecine girilmesiyle baskı ortamı oluştu. 1999’da ise deprem yaşandı. Bunu 2000-2001 yıllarında art arda yaşanan ekonomik krizler takip etti.” Çakmaklı’ya göre, ancak 2002’den sonra film yapılabilecek ortam oluşur. Bu zaman diliminde bir platform oluşturulur. Mesut Uçakan, Yücel Çakmaklı, İhsan Kabil, Ali Osman Emirosmanğlu’nun da içinde yer aldığı bir oluşumdur bu. Platformda yer alan isimler üç yıl boyunca hukukî sorunların giderilmesi için çalışmalar yapar. Kanunî düzenlemeler yapılır.
     <br/>
     <br/>
     Bu sene 25-26 film çekileceğine değinen Yücel Çakmaklı, Türk sinemasının yeniden canlanacağını ve bu hareketlilikte ‘İslâmî duyarlılıklı filmler’ üreterek kendi ekolleri ile var olacaklarına değiniyor. ‘İslâmî duyarlılıklı film’ ekolünü ise aileye hitap eden, üç kuşağın birbirinden çekinmeden izleyebileceği, iyiye vasıta olan, şerlere alet olmayan filmler olarak tanımlıyor.
     <br/>
     <br/>
     İslâmî duyarlılıklı çizgi film de yapılacak
     <br/>
     <br/>
     ‘Millî sinema’nın ilk somut projelerinin hayata geçirildiği Elif Film, artık animasyonlar üretiyor. Senede bir iki saat film yapan şirket on senedir faaliyette. Şirket şimdiye kadar 12 saat çizgi film üretmiş. Çizgi filmler tamamen Türk milletinin inançlarına, ahlâk yapısına, kültürüne uygun yapılıyor. Amaç, çocuklara doğru mesajlar verebilmek. Firmanın başında Ali Osman Emirosmanoğlu var. ‘Öksüz Kız’ adında bir çizgi sinema projesine başladıklarını söyleyen Emirosmanoğlu, filmin yarım saatini çektiklerini söylüyor. Proje tamamlandığında Türkiye’de ilk defa yerli yapımı bir çizgi sinema vizyona girecek.
     <br/>
     <br/>
     Son on senede film yapılmamasını genel şartlarla ilişkilendiren Emirosmanoğlu, “İktisadî şartlar nedeniyle diğer yönetmenler nasıl film yapamadıysa biz de yapmadık.” diyor. Emirosmanoğlu, son dönemlerde Türk sinemasında bir hareketlilik olduğu halde muhafazakâr kesimin film çalışmalarında geç kalmasını siyasî nedenlere bağlıyor. En büyük etken olarak Eurimages’ı gösteriyor. Ona göre, Eurimages’ın destek verdiği kesimler daha kolay film yapabiliyor.
     <br/>
     <br/>
     Millî sinema denildiği zaman akla gelen diğer bir isim Mesut Uçakan. ‘Kelebekler Sonsuza Uçar’, ‘Kavanozdaki Adam’, ‘Sonsuza Yürümek’ gibi birçok filme imza atan yönetmen, en çok başörtüsü sorununu anlattığı ‘Yalnız Değilsiniz’ ve bir müderrisin idamını anlattığı ‘Reis Bey’ filmleri ile dikkatleri üzerine çekti. Uçakan, yaklaşık on yıl aradan sonra yeniden setlerde. ‘Anne ya da Leyla’ filminin çekimlerini geçtiğimiz hafta tamamladı. Filmin Antalya Altın Portakal Film Festivali’ne yetiştirilmesi planlanıyor.
     <br/>
     <br/>
     Uçakan, geçmişle bugünü karşılaştırdığında 9,5 yıl önce filmlerini yaparken hep inancını sinemada anlatma kaygısı yaşadığını dile getiriyor. O dönemin sancılı, sosyal meselelerini gündeme getiren yönetmen, ‘Yalnız Değilsiniz’, ‘Kelebekler Sonsuza Uçar’ gibi filmlerin gayet cesur denemeler olduğunu dile getiriyor. Ağır sansürün olduğu, toplumun belli düşünce yapısına baskı uygulandığı o dönemlerde sinemada bu tür örnekleri görmek çok zordur. Mesut Uçakan, 1990’larda yaptığı filmler için, o dönemin rüzgarlarının bu tür filmleri gerektirdiğini düşünüyor. Çektiği filmlerin ardından gelen uzun suskunluğunu ise kayıp olarak görmüyor. “Benim bu 9,5 yıllık dönemim sinema alanında bir duraklamama sebep oldu, mevcut hayat içerisinde kayıp olarak görebileceğim hadise arka planda bizi uçsuz bucaksız bir deryaya sürükledi. Niyet olarak kalıp da hayata geçiremediğimiz duygu ve düşüncelerimizi olması gereken yöne götürdü.” diyor.
     <br/>
     <br/>
     Uçakan, sessiz kalmasının asıl sebebinin sinemaya yüklediği misyondan kaynaklandığını düşünüyor: “Ben sinemada sürekli toplumdan yok edilmeye çalışılan bir düşüncenin temsilcisi olarak anıldım. Alkışlandım, eleştirildim ve övgülere maruz kaldım. Bu da başörtüsü sorunu ve yakın geçmişte idam edilen bir müderrisin hayatını filme çekmemden kaynaklandı.” Zamanla sinemada kendi inancını samimi bir şekilde savunan; ama taviz de vermeyen bir hüviyete bürünen Uçakan, bunu bilinçli olarak değil, çocukluğundan bu yana aldığı eğitimin doğal sonucu olarak görüyor.
     <br/>
     <br/>
     Filmlere yapılan yatırım ortadan kalkınca...
     <br/>
     <br/>
     Türk sinemasının televizyonun yaygınlaşmasıyla yalnız kaldığı, pornoya yaklaştığı, aile seyircisini kaçırdığı bir dönemde 1990’larda filmler yapan Mesut Uçakan, o süre zarfında Türk sinemasına nefes aldıran bu çalışmaların aniden kesilmesini, bu filmlere yapılan yatırımın ortadan kalkmasına bağlıyor. Örnek olarak Feza Film’in sahibi Mehmet Tanrısever’in desteğini çekerek fabrikasına dönmesini gösteriyor. Ona göre, bir diğer sebep de hayatını bu sektörde hizmete adamış kişilerin film çekememesi: “Yücel Çakmaklı TRT’deydi. Biz vardık film çeken; fakat bizim de altımızdaki destekler kaydı. Çünkü o dönemde, kendi düşüncemizin temsilcisi olan televizyon kanalları devreye girdi. Bize destek verenler de işe idealist olmaktan çok fantastik yaklaşıyorlardı. Televizyon alanında da büyük boşluklar vardı ve daha büyük giderlere sahipti. O tarafa yöneldiler. Oysa işin ciddiyeti, kalıcılığı bizim yaptığımızdaydı.”
     <br/>
     <br/>
     Uçakan, televizyonda yapılan çalışmaların uçucu olduğunu; fakat sinemanın öneminin hâlâ fark edilmediğini düşünüyor. Kendisinden militan film bekleyenlerin, çektiği film ‘Anne ya da Leyla’yı gördüklerinde şaşıracaklarını söylüyor. Filmde, annesini arayan bir çocuk ile sevgilisini arayan gencin hikâyesini anlatan yönetmen, kaybolan değerlerin ince bir şekilde vurgulandığını dile getiriyor. Yaptıkları filmlerle sinema sektörünün canlanacağını ileri sürerek, “Biz sürekli Türkiye’yi kendi güdümünde götürmeye çalışanlara karşı, despotluklara karşı aykırı bir ses olarak çıkıyorsak da kurtuluş bizim yaptıklarımızda. Ben buna yürekten inanıyorum.” diyor.
     <br/>
     <br/>
     Son dönemlerde “The İmam” filmiyle adından söz ettiren İsmail Güneş de millî sinema ekolünün içinde anılan isimlerden. Fakat o kendini bu tanımın içinde görmüyor. İşinin sadece film yönetmek olduğunu söyleyerek, belli kategoriler altında anılmaktan rahatsız olduğunu ifade ediyor. Çektiği her filmin farklı bir ekol altında değerlendirilebileceğini söyleyen Güneş, her filminin farklı bir dünya olduğunu söylüyor. ‘İslâmî duyarlılıklı film’ ifadesinden rahatsız olduğunu belirterek, içinde insanî unsurun bulunduğu iyi yapılan her filmin, kim yaparsa yapsın İslâmî olduğunu belirtiyor: “Bu yaklaşıma göre sadece içinde İslâm öğelerinin bulunduğu filmlerin ‘İslâmî duyarlılıklı’ olması gerekir. Fakat önemli olan eserin evrensel olmasıdır. Yönetmenin, hikâyesini insanlara vaaz vermeden anlatabilmesidir.”
     <br/>
     <br/>
     Güneş, mesaj kaygısıyla çekilen filmleri ‘gecekondu filmler’ olarak nitelendiriyor. Hiçbir planı, programı, estetik kaygısı olmayan bu filmlerin her ne kadar iyi niyetle yola çıkılsa da sanatsal bir değer taşımadığını düşünüyor. Muhafazakâr kesimin uzun süredir film çekmemesinin 28 Şubat süreciyle alakasının olmadığını düşünen Güneş’e göre, sürecin bunun tam tersine bu filmleri beslemesi gerekiyordu.
     <br/>
     <br/>
     Güneş için basında yer alan son film çalışması ‘The İmam’ın bir yol öyküsü olması önemli. Filmin insanları bir dönüşüme, hareketliliğe sevk edeceğini düşünüyor. Güneş, ikna edici değil, dönüştürücü bir özelliğe sahip olan filmin, ruhta insanî kıvılcımlara neden olabilecek bir öyküsünün olduğunu anlatıyor.
     <br/>
     <br/>
     ‘The İmam’ filminin senaryosunu Ömer Lütfi Mete yazdı. Mete’nin muhafazakâr kesimin uzun süren suskunluğu ile alakalı ilginç tespitleri var. Minyeli Abdullah filmine gösterilen büyük ilgi Mete’ye göre, aslında muhafazakâr kesimde sinema merakını da öldüren etken olur. Çünkü izleyici filmde hayal kırıklığına uğrar. “Emeği geçenlere saygım var; fakat o film doğrudan doğruya sinemayı propaganda aracı olarak kullanma yöntemini örnekleyen bir hikâyeydi. Siyasal bir sinemaydı, İslâmî ya da millî bir sinema değildi.” diyor. Başörtüsü sorununu kendisine mesele edinen ‘Yalnız Değilsiniz’ filmini de sanat kaygısından ziyade, mesaj ve ideolojinin öne çıktığı bir film olarak değerlendiren Mete, bu tavrın o dönemde muhafazakâr kesimin sanat eserine, estetik ürüne ihtiyaç duygusunun gelişmemiş olmasından kaynaklandığını düşünüyor.
     <br/>
     <br/>
     Sinemacıları 28 Şubat değil, taban sindirdi
     <br/>
     <br/>
     Bu duraklamanın diğer bir nedeni de birçok insanın paralarının batmasıyla sinemadan desteğini çekmesi. O dönem yapılan filmlerde ideolojik vurgu olmasa çok daha farklı sonuçlanabilirdi. “28 Şubat’ın da etkisini görmek mümkün. 28 Şubat’ın bir gün öncesinde sert söylemi olanlar o günden sonra ılımlı söylemlere büründü. Sinemacılar ise tamamen sindi. Fakat buna neden olan 28 Şubat’ın getirdiği atmosfer değil, tabanın yapısıdır.” diyen Mete, ideolojinin sanatın içinde çok gizli olarak hep var olduğuna dikkat çekiyor.
     <br/>
     <br/>
     “Yönetmenin bir ideolojisi vardır; fakat filme ağırlığını koymaz, sadece omurgasını oluşturabilir.” diyen Ömer Lütfi Mete, sinemanın ciddi bir ihtiyaç, bu çağın önemli bir ifade türü olduğunu düşünüyor. Bu nedenle dindar insanların bu kaynaktan yararlanması, gerek kendilerini ifade etmek gerek dünyayı, çeşitli kültürleri algılama, mukayese etme anlamında son derece gerekli olduğunu vurguluyor.
     <br/>
     <br/>
     Son dönemde muhafazakâr kesimin sinemaya ilgisinin arttığını belirterek, “28 Şubat’la yumuşamış, AKP’lileşmiş versiyonun mensubu olan gençlik, artık sinemaya merak duyuyor. Üstelik millî sinema kaygısı gütmeden pek çok ilginç filmi hızlı biçimde tüketiyor.” diyor. Ömer Lütfi Mete, son dönemde yapımcılar tarafından bu ilginin fark edilmesi sonucunda yeni çalışmaların ortaya konulduğunu düşünüyor. Bunu son derece olumlu bir gelişme olarak görüyor. Ciddi bir sinema ürünü tüketicisi durumundaki muhafazakâr kesime, iyi ürün verilirse karşılığının alınacağını hatırlatıyor. Bu sürecin Türk sineması için de parlak bir döneme kapı aralayabileceğine değinen Ömer Lütfi Mete, Türkiye’de ilk defa Türk sinemasının şimdiye kadar oluşturamadığı dilin, bu süreç iyi değerlendirildiği takdirde ortaya konulabileceğine inanıyor.
     <br/>
     <br/>
     Estetik hep ihmal edildi
     <br/>
     <br/>
     Film eleştirmeni İhsan Kabil ise on yıl önce çekilen filmlerin daha çok umuma hitap eden, duyguları harekete geçirmeyi amaçlayan, güncel ve siyasî olan üzerinde duran yapımlar olduğuna dikkat çekiyor. 1990 ortalarına kadar dışa dönük, ideolojik yönü ağır basan bu filmlerde olaylara toplumsal yaklaşan, aktüel bir sinema anlatımı hakimdir. Bu filmlerde estetiğin ihmaline de neden olur. O dönemde aktüel olanın ötesine ihtiyaç olduğunu söyleyen Kabil’e göre yapılan filmler güncel olanda sabit kaldı. Ekonomik sorunların yanı sıra dağıtım sıkıntısı da yaşayan yönetmenlerin konsantrasyon eksikliği de, çalışmaların sekteye uğramasında etkili oldu.
     <br/>
     <br/>
     İslâmî duyarlılıklı filmler yeniden canlanıyor. Fakat aradan geçen zamana rağmen yine aynı isimler etrafından tartışmalar gerçekleşiyor. Kabil, yeni isimlerin ortaya çıkmasının önemini vurguluyor. “Tecrübelerden ders alınması gerekiyor. Sanatçı tavrı bir şeylerden vazgeçmeyi, bir şeyleri göze almayı gerektirir. Sanatçı olmak, bir çeşit yokluktur. Sanatın belki de birincil niteliğidir bu, kurmaca bir dil. Bir şeyleri süzgeçten geçirerek, farklı bir dil yatağına dökerek, farklı bir söylem geliştirerek bir bütün haline sokarsınız. Doğrudan vermek zaten sanatın doğasına aykırıdır. İnşallah bu estetik incelik son dönemlerde çekilen manevî duyarlılıklı çalışmaların bütününe şamil olur.” diyor. Manevî duyarlılıklı kişilerin insana, topluma, hayata söyleyeceği çok şey olduğuna dikkat çekiyor: “On sene uzun bir süre, bir jenerasyona tekabül eder. Dolayısıyla bir birikimdir. Bir potansiyel oluşmasında adeta bir nehir yatağının döşenmesidir. Bu birikim, umarım yapıcı bir şekilde kendi dilini oluşturur.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22351&yorum=5647), [web.archive.org (arşiv bağlantısı)](http://web.archive.org/web/20060113121711/http://www.aksiyon.com.tr:80/detay.php?id=22351&yorum=5647)
