# Gölgesini de taşıyan kadınlar

*Tuba Özden 2005.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doğu’nun kadınlarını nasıl bilirsiniz? Tanımlar, tarifler küçük farklarla birbirine benzer; ezilmiş, eğitimsiz, kapalı kapılar ardına hapsedilmiş, dünyayı takip etmekten uzak... Listeyi uzatmak, tarifleri çeşitlendirmek mümkün. Festival kapsamında İstanbul’da olan Doğu’nun Kadınları kafalardaki imajları yıkıp gitti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609102534im_/http://www.aksiyon.com.tr/resim/550/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Doğulu kadın dendiği zaman zihinlerde ilk olarak otantik kıyafetleriyle haremde yattığı yerden nargile tüttüren, baygın bakışlı kadınlar canlanır. Ya da kendini ifade etmekten aciz, kapalı kapılar ardına hapsedilmiş ve kurtarılmayı bekleyen peçeli kadın tasvirleri. Bunlar çok geride kaldı artık. Fakat, Batı bu imajlara hapsettiği Doğulu kadınları benzer şekillerde resmetmekten vazgeçmiş değil. Senelerce tablolarla hafızalara nakşedilen bu imajlar artık kitap kapaklarında, sanal ortamlarda sunuluyor. Bu tasvirlere sıkıştırılmaya çalışılan Doğulu kadınlar ise artık çok farklı konumlarda. Yaşadıkları toprakların hararetini, acısını, coşkusunu anlatmak adına topraklarından taşan kültürlerini farklı sanat dilleriyle değişik coğrafyalara aktarıyorlar. Ortadoğu’nun yaşadığı sancılı süreçten beslenen ve güç alan bu kadın sanatçıların en önemli ortak özelliği ise eserlerinde kendi topraklarının meselelerini konu almaları.
   <br>
    <br>
     Geçtiğimiz hafta İstanbul Büyükşehir Belediyesi’nin düzenlediği “Doğu’nun Kadınları: İştarlar Kapımızda” festivalinde, kendini ispatlamış Doğulu şair, yazar, sinemacı ve sanatın değişik kollarıyla uğraşan kadın sanatçılar Türkiye’deydi. Program kapsamında konserler verildi, filmler izlendi, paneller düzenlendi. Böylece yanı başımızda olan; ama bugüne kadar çok da farkında olmadığımız kültürlerle az da olsa temas sağlandı. Zaten programın amacı, komşularımızın eserlerinin farkına varmak ve ruh labirentlerine mümkün mertebe sızarak aracısız, ortak noktalarımızı keşfe çıkmaktı.
     <br/>
     <br/>
     Arapça benim vatanım
     <br/>
     <br/>
     Huda Bereket, Lübnanlı bir yazar. Arap dünyasının yetiştirdiği en önemli kadın romancılardan. Şimdiye kadar çıkan beş kitabı var. Paris’te yaşayan Bereket, Fransızca’yı ana dili gibi biliyor; fakat eserlerini Arapça yazıyor. Neden böyle bir tercihte bulunduğunu sorduğumuzda dilin fiziksel bir şey olduğunu söylüyor: “Ülkemden uzakta yaşadığım için Arapça yazma ihtiyacı hissediyorum. Dil, benim vatanım ve kimliğim. Eğer beni anlamak istiyorlarsa kitaplarımı kendi dillerine çevirirler.” Yazarın kitapları İngilizce, Fransızca, İtalyanca, İspanyolca, Katalanca, İbranice ve Yunanca’ya tercüme edilmiş. Önümüzdeki aylarda Türkçe’ye de çevrilecek.
     <br/>
     <br/>
     Hayatının dörtte üçünü Lübnan’da sivil savaşta geçiren Huda Bereket, sekiz yaşındaki çocuğunu alarak Fransa’ya yerleşme hikâyesini şöyle anlatıyor: “Hayatta bazı zor zamanlar vardır. Pozisyon almanız gerekir, ya cellât olmalısınızdır ya da kurban. Lübnan’da savaş döneminde oğlum için bunları düşündüm. Annelik içgüdüm onun kurban olmasına razı olmadı; fakat bir cellâdın annesi olmayı da göze alamazdım. Bu nedenle Fransa’ya taşınmaya karar verdim.” Bereket, ilk romanını bu öykü üzerine yazmış. Bütün romanlarında aynı soruları soruyor: “Dünyada olup bitenler karşısında nasıl masum kalınır? İktidarın kurbanı olmamak, insanlığı korumak için ne yapılabilir?” Eserlerinde daima masum bir kahramana yer veriyor, kötülüğün karşısında mücadele eden kişinin öyküsü ise her zaman Ortadoğu’da geçiyor.
     <br/>
     <br/>
     Huda Bereket, yazılarında oryantalist bir yaklaşıma düşmemeye özen gösterdiğini anlatıyor. Romanlarında ve verdiği röportajlarda kendisinden daha çok talep edilen zavallı Doğulu kadın imajını çizmiyor. Asla “Ben Arabım, baskı altındayım, Batı’dayım çünkü burası özgür bir yer.” gibi söylemlere girmiyor. Fakat Batı’da yaşayan birçok Arap kadın yazarın, bu tür ifadelere sığınarak dikkat çekme çabasından duyduğu rahatsızlığı da gizlemiyor: “Bazı kadın yazarlar Doğulu olma ayrımını bir araç olarak kullanıyor. Batı’da kalitesiz olduğu halde ünlü olan Doğulu pek çok kadın yazar var.”
     <br/>
     <br/>
     Şarkılarında sadece Filistin var
     <br/>
     <br/>
     Reem Kelani ise Filistinli bir müzisyen. Eserlerinde Filistin müziğiyle caz’ın sentezini oluşturmuş. İki müziğin ortak duygulardan beslendiğine inanıyor. Şarkılarına caz tınılarını giydirmiş adeta. Kelani’ye göre ABD’deki zenciler de Filistin’de azınlık pozisyonuna düşen halk gibi duygularını müzikle dillendiriyor. Sanatçı İngiltere’de yaşıyor ve bir baskı görmediği halde, eserlerini ortaya çıkarırken ruhî bir direnç yaşadığını anlatıyor. Batı’da Doğulu bir sanatçı olduğu için kendisinden oryantalist bir görüntü sunmasını beklediklerini söyleyen Kelani, buna karşı tavır geliştirmiş. Ne otantik kıyafetler giyiyor ne de oryantal dans ediyor... Doğulu kadının belli kalıplara sıkıştırıldığını düşünüyor. Doğuluların dahi kendilerini Batılı gözüyle değerlendirdiğinin altını çizen sanatçı, bunun acısını çektiğini anlatıyor.
     <br/>
     <br/>
     Müziğine ruhunu, duygularını, bütün varlığını katan bir sanatçı Reem Kelani. Festival kapsamında verdiği konseri izlerken bunu hissetmek mümkün. En neşeli şarkılarında dahi Filistinli kadınların ağıtlarını hatırlatan müziğinin bugünkü halini almasında, çocukluğundan bu yana biriktirdiği hatıraları tesirli olmuş. Küçükken annesinin yemek yaparken söylediği türkülerle heyecanlanan Kelani, zamanla düğün derneklerde işittiği şarkılarla müziğe ilgi duymuş. 1996’dan bu yana Filistin ve Lübnan mülteci kamplarında yaşayan kadınların öykülerini, içli türkülerini dinliyor. Onlarla da kendi müziğini biçimlendiriyor. Şarkılarını söylerken çıkardığı bütün sesleri kamplarda öğrenmiş. Çalışmalarını bir misyon olarak görüyor ve bu nedenle zaman zaman zorluklar yaşadığını söylüyor.
     <br/>
     <br/>
     Kelani, İsrailli müzikologların Filistin müziği üzerine uzmanlaştıklarını ve bu müziklerin kendilerine ait olduğunu iddia ettiklerini anlatıyor. “İsrailliler basit sloganik mücadeleden korkmuyor aslında, ben Filistin müziğini ortaya çıkardığımda bundan daha çok rahatsızlık duyuyorlar. Kültürümüzün özüne dönük çalışmalar yaptığımızda daha tehlikeli olduğumuzu düşünüyorlar.” diyor.
     <br/>
     <br/>
     Doğu’yu sadece kadınlar değiştirebilir
     <br/>
     <br/>
     Programa katılan sanatçıların çoğu eğitimi Batı’da almış ya da orada yaşıyor. İnançları, görüşleri, yaşadıkları yerler farklı olsa da kendi topraklarındaki hararet yüzlerini doğuya çevirmelerine sebep olmuş ve bir şeyler yapma isteğine dönüşmüş. Katılımcıların hemen hepsi ülkelerinin sıkıntılarını sanatlarına ince bir dille, itinayla işliyor. Irak doğumlu film yapımcısı ve yönetmen Meysun Paçacı bunlardan biri. Eski Irak Dışişleri Bakanı ve Saddam sonrası dönemde bir süre Irak Devlet Başkanlığı’na aday gösterilen Adnan Paçacı’nın kızı. Şimdiye kadar birçok belgesel film çekmiş. Çeşitli ülkelerde üniversitelerde, kurslarda gençlere film çekimiyle ilgili dersler vermiş. Filmlerindeki bütün hikâyeler Ortadoğu’da geçiyor.  Başrolde ise daha çok sesini duyuramayan, haksızlığa uğrayan insanlar var. Festivalde Paçacı’nın, İran’da otobüs şoförlüğü yapan bir kadının hikâyesini anlattığı “İran’a Yolculuk” ile Irak’ta Saddam devrildikten sonra çektiği “Harikalar Ülkesine Dönüş” filmleri gösterildi. Paçacı,  Irak’ı anlatan belgesel filmi tek başına, zor şartlar altında, izinsiz çekmiş. Sokağa çıkmanın bile tehlikeli olduğu bir ülkede film çekmenin zorluğundan bahseden Paçacı, yakın gelecekte de Irak’ta bir belgesel, bir de uzun metrajlı film çekmeyi planlıyor.
     <br/>
     <br/>
     Savaş döneminde Irak’ta pek çok kadın, kardeşlerini, çocuklarını kaybetti. Kayıpların ölü mü diri mi olduğunu kimse bilmiyor. Meysun, Irak’ta çekeceği uzun metrajlı filminde kayıplarını arayan kadınları konu alacağını söylüyor. İzin almakta sorun yaşamayacağını tahmin ediyor, fakat güvenlik konusunda endişeli. Irak’ta film çeken tanıdığı bir yönetmenin sık sık soyulduğunu anlatıyor. Paçacı, filmlerinde insan hikâyelerinden yola çıkarak dile getirmesi gerektiğine inandığı sorunları anlatıyor. Irak’ta çok fazla göz önünde olmayan siyasi sorunların varlığından bahsederek, örnek olarak birinci ve ikinci savaşlarda kullanılan silahların hemen hepsinde var olan uranyumdan söz ediyor. Özellikle güneyde bu nedenle çocukların sakat, kanserli doğduğunu anlatıyor.
     <br/>
     <br/>
     Irak’ta şartlar çok zor. Dolayısıyla film çekmek neredeyse imkânsız; ama insanların sinema filmi çekmeye yönelik istekleri çok fazla. Yönetmen bu ilgiyi, anlatacakları çok hikâyeleri olmasına bağlıyor. Paçacı, Bağdat’ta Bağımsız Film ve Televizyon Koleji’nin kurucularından. Sinema okulunda Mart-Nisan 2004 döneminde dersler vermeye başlamış. “Film çekmek için bir Iraklı her şeyi yapabilir fakat bunu yapmak için yeterli imkanları yok.” diyen Paçacı, çalışmalarının çok uzun sürdüğünü anlatıyor; “Öğrenciler hazırlıklarını yapıyor, tam sonuç alacaklar ya akrabaları, arkadaşları öldürülüyor ya da kendileri. Sürekli durmak zorunda kalıyoruz.”
     <br/>
     <br/>
     Irak halkının çok büyük trajediler yaşamasına rağmen her zaman kültüre olan ilgilerinin devam ettiğini hatırlatarak, “Savaş sırasında Iraklılar belki tuvale resim yapamadı; ama gidip duvara resim çizdi. Iraklıların sanata ilgisi hiç azalmadı; çünkü çok güçlü bir mirasa sahipler.” diyor. Paçacı’ya göre, Doğu’da bir şeyler değişecekse bu ancak kadınlardaki potansiyelin ortaya çıkmasıyla mümkün olabilir. Erkeklerin kadınlar üzerinde baskın olmasının Doğu kültürüne aitmiş gibi sunulması ise çok sakıncalı.
     <br/>
     <br/>
     Yasaklar sanatımızı derinleştiriyor
     <br/>
     <br/>
     Maysoon Sakr Mısır’da yaşayan bir sanatkâr. Resim ve video filmiyle uğraşıyor, romanlar yazıyor. Doğu’nun kendine has sanat anlayışını farklı yorumlayan Sakr’e göre, toplumların içe kapalı yapısı, üretilen sanat eserlerinin daha derin olmasına sebep oluyor. Erkeklere nazaran daha çok kendi dünyasında yaşayan kadınların eserleri, bu yüzden çok daha derinlikli. Sakr, Birleşik Arap Emirlikleri’nden önce var olan küçük devletlerden birinin kralının kızı. Babası da sanatla uğraşıyormuş. Fakat İngiliz işgalinin ardından sivri söylemi onun ülkesinden 1964 yılında sürülmesine neden olmuş. Böylece Mısır’a yerleşmişler.
     <br/>
     <br/>
     Batı’nın Doğuluları öfeki olarak görmeye çalıştığına değinen Meysoon Sakr, bu imajı en iyi Doğulu kadınların düzeltebileceğine inanıyor. “Batı, Doğu’yu olduğu gibi değil, kendi kafasında kurguladığı ‘diğeri’ olarak tasarlıyor. Bizlerin buna karşı demokratik, liberal ve açık fikirli olmamız gerekiyor. Kendimizi ifade etmekten, duruşumuzu muhafaza etmekten korkmamalıyız.” diyor. Sakr, yaşadığı coğrafyada kadınların kendilerini ya çok açarak ya da fazla kapatarak tepkisel davrandığını söylüyor. Bu iki tavrı da samimi bulmuyor ve insanların kendilerini yeterince ifade edememelerine sebep olduğunu düşünüyor.
     <br/>
     <br/>
     İranlı yönetmen Rahşan Beniitimad, yaptığı filmlerle dünya çapında takdir gören bir isim. Ülkesinde kadınların sadece sanat alanında değil farklı alanlarda da varlığını kabullendirdiğini söylüyor. Otuz yıldır sinema alanında çalışmalar yapan Beniitimad, iş hayatında ilk dönemlerde kadın olarak var olmanın sıkıntılarını yaşasa da artık bu konumun bütün iş alanları için kabul gördüğüne inanıyor. Başlarda yaşadığı sıkıntıların yasal haklardan değil de toplumun bakış açısından kaynaklandığını vurgulayarak, “Bazı mesleklerin kadınlar tarafından yapılması kolay kabul görmüyor. Ama, İranlı kadınlar, zorluklar karşısında pasif olmak yerine her alanda daha çok çalışarak etkin olmuşlardır.” diyor.
     <br/>
     <br/>
     “Bir sanatçının ürettiği sanat toplumun doğal ihtiyacından kaynaklanıyorsa ve sanatsal bir şekilde ifade ediliyorsa kalıcı bir eser çıkar ortaya. Kültürel değerler, sadece bir bölümünü oluşturur. Diğer bölümü ise toplumdaki gerçek sorunlardır. Bence bir sanatçı her şeyden önce bir sosyologdur.” diyerek filmlerinin Avrupa ve ABD’de beğenilmesini bu yaklaşımına bağlıyor. İtimad, derinleşildiği, insanın temel sorunları konusunda düşünüldüğü takdirde, çeşitli kültürler arasında ortak noktalar bulunabileceğine inanıyor.
     <br/>
     <br/>
     BEJAN MATUR:  KADIN, DOĞUYU ANLAMADA EN SORUNLU ALAN
     <br/>
     <br/>
     İlk olarak geçen sene yaptığım İran gezisinde kültür şoku yaşadım. Her şeyin bana yabancı olduğunu fark ettim ve bu beni ruhî ve ahlakî yönden rahatsız etti. Yanı başımızdaki kültüre bu kadar yabancı kalmamızı ancak bir kaçış açıklayabilirdi. Her ne kadar kendini yabancı hissetsen de o topraklarda kalbini açtığında mekana çok yakın olduğunu fark ediyorsun. O bölgeyi daha iyi tanıyabilmek ve bilmeyenlere de hissettirebilmek adına böyle bir program yapmaya karar verdik. Konsepti netleştirebilmek adına başlığımızı daralttık. Sanat önemli bir alan, kültür en çok oradan besleniyor. Kadın ise Doğu’yu anlamada en sorunlu alan. Bu nedenle kadına odaklandık ve en iyi bildiğimiz konu olan sanat üzerinde yoğunlaşmaya karar verdik. Projede, dünyada eksik ya da yanlış bilinen ‘Doğulu Kadın’ imgesini sorgulamayı hedefledik. Biz Batılı bir eğitim sisteminden geçtik fakat ruhumuzun büyük bir tarafı Doğu ile ilgili. Biz Doğu’dan kaçarak kendi ruh sağlığımızdan da kaçıyoruz. Bu beraberinde maneviyat kurumasına sebep oluyor ve insanlıktan uzaklaşıyoruz. Biz kaçmayalım ve yüzleşelim, bu kültürün ne kadarı bize ait görelim istedik.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22010), [web.archive.org (arşiv bağlantısı)](http://web.archive.org/web/20070609102534/http://www.aksiyon.com.tr:80/detay.php?id=22010)
