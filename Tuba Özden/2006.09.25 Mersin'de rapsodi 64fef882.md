# Mersin’de rapsodi

*Tuba Özden 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yağmurla güneşin dans ettiği sonbahar akşamlarında uzaktan gelen dalga seslerine müziğin evrensel dili eklendiğinde ortaya muazzam bir atmosfer çıkıyor. Tıpkı bugünlerde Mersin’de olduğu gibi.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061031210850im_/http://www.aksiyon.com.tr/resim/616/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu şehri, ana haber bültenlerinde çıkan bol gürültülü görüntülerden hatırlıyoruz. Güzel şehirle ‘sorunlu şehir’ arasında, göçle gelen problemli sosyal yapılaşmayla hayat sürerken, sessiz sedasız önemli bir markaya kavuştu: Mersin Müzik Festivali.
   <br>
    <br/>
    İstanbul ve Ankara’dan sonra 3. sırada anılmaya başlayan festival, bu yıl Avrupa Festivaller Birliği’ne üye olarak başarısını taçlandırma yolunda.
    <br/>
    <br/>
    Konser alanları Mersin’le sınırlı tutulmuyor, çevre ilçeleri de festival konseptine dahil ediliyor, bölgenin tarihî ve çoğrafi yapısına dikkat çekilirken festivalin hem popülaritesi hem de izleyici sayısı artırılıyor. Festival başkanı Tülay Bardakçıoğlu,” 10 yıl önce konser salonlarında aynı kişileri görürdük, ama artık öyle değil” diyor bugünkü gelinen noktaya.
    <br/>
    <br/>
    21 Eylül - 2 Ekim tarihleri arasında gerçekleşen 5. Mersin Müzik Festivali’nin favori ismi Sumi Jo. Türkiye’de ilk kez konser verecek olan sanatçı, Kore kültürünün önemli bir temsilcisi. Notaları insani deneyimlere dönüştüren eşsiz ses olarak da değerlendirilen sanatçı cennetten gelen sese, ünlü yönetmen Herbert Von Karajan’ın ifadesiyle de  ‘ilahi ses’e benzetiliyor. Yurtdışında pek çok albüm kaydı olmakla birlikte Türkiye’de albümlerinin bulunmaması vereceği konseri daha da cazip kılıyor. Sumi Jo’ya 2 Ekim’de Bilkent Senfoni Orkestrası eşlik edecek.
    <br/>
    <br/>
    Festivalin açılış konseri izleyiciye 19. yüzyıl klasik müzik sahnelerini yaşatan Schloss Schönbrunn Orkestrası tarafından verildi. Artık bilmeyen tanımayan yok, iyi müzik yaptığı için Burhan Öçal ve Vurmalı Beşlisi ikinci sefer Mersin’de. Mersin Müzik Festivali geleneklerinden biri olmaya başlayan ‘dahi çocuklar’ konser serisine devam ediyor. Onay Sanat Genç Yetenekler Piyano Güzellemesi ile Mertol Demirelli ve Ezgi Tanrıverdi 25 Eylül’de izlenebilir. Murat Kodallı yönetiminde, Çağ Erçağ’ın solist olarak yer alacağı  Mersin Devlet Opera ve Balesi’nin vereceği konser 26 Eylül’de.  “Vieri Bottazzini ve 6 Flüt”ü 27 Eylül’de tarihî şehir Tarsus’ta sanatseverlerle buluşacak. Kaçırılmaması gereken bir diğer etkinlik ise kuruluşundan bu yana Bosna - Hersek, Azerbaycan, Kırgızistan ve Kazakistan’da ve yurtiçinde birçok  konser veren, Türk Dünyası’na ait pek çok enstrümanı icra eden Tük dünyasına Müzik Topluluğu’nun Toroslar’da (27 Eylül), Tarsus’ta ( 28 Eylül) ve Mersin’de (29 Eylül) vereceği konserler olacak. Tiyatro Tempo’nun sahneleyeceği Çocuk Gösterisi ile çocukların da unutulmadığı festival ünlü Avusturyalı piyanist Roland Batik’i de ağırlıyor.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25361), [web.archive.org (arşiv bağlantısı)](http://web.archive.org/web/20061031210850/http://www.aksiyon.com.tr:80/detay.php?id=25361)
