# Pembe panjurlu evin kızları

*Tuba Özden 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yeşilçam Sineması denilince ilk olarak onların isimleri gelir akla. Fahri doktora ünvanı alan 4 usta oyuncu, kalıcılığın sırrını anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616103306im_/http://www.aksiyon.com.tr/resim/594/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616103306/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616103306/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616103306oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616103306oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yazlık sinemalarda, salonlarda tanışıldı ilk olarak onlarla, daha sonra televizyon vasıtasıyla misafir oldular evlere. Komşu sohbetlerine konuydular. Onlar için dertlenen, sevinen, üzülen hayranları hep oldu. Anneler kız çocuklarını Türkan Şoray, Hülya Koçyiğit, Filiz Akın ve Fatma Girik’e benzeterek sevdi. İri gözlü kız çocukları ne hikmetse hep Türkan Şoray’a benzerdi, uzun kirpikliler Filiz Akın’a… Yeşilçam sinemasının şekillenmesinde belirleyici olan bu dört ismin rolleri perdede kalmadı, hayata azar azar taksim edildi. Filmlerdeki kıyafetler, mimikler, replikler sadece oyuncu kimliklerine değil zamanla gündelik yaşama da nüfuz etti. Türkiye’deki kadınların tamamı için değil fakat büyük bölümünün çehresi oldular zamanla. Filiz Akın sarı saçları, elinde notları ile kolejli kızı oynarken modern kadın modelini temsil ediyordu. Türkan Şoray siyah saçları, iri gözleri şehirli ya da köylü kadını canlandırırken alaturka tarzını her daim korudu. Hülya Koçyiğit masum ifadesi ile benimsendi, her role bu yüzü giydirebildi. Fatma Girik ise Anadolu’nun mücadele veren kadınını temsil etti filmlerde; bu yer yer salon hanımefendisini oynamasına mani olmadı.
   <br>
    <br>
     YEŞİL ÇAMIN DÖRT YAPRAKLI YONCASI
     <br>
      <br/>
      “Sinema tarihinde neredeyse elli yılını devirmiş ve hâlâ zirvede olan bizim gibi dört kadın oyuncu yok.” diyor Fatma Girik. Bugünlere gelmeleri çok da kolay olmamış. İlkel şartlarda, düşük bütçelerle çekilen filmlerde hep ‘taş bebek’ gibi görmeye alıştığımız bu isimler, yeri gelince sette akü taşımış, saçlarını, makyajını kendi yapmış, ahırdan bozma odalarda günlerce kalmış. Şimdilerde teknik imkânların, ekrana çıkmanın kolaylaştığını dördü de dile getiriyor; fakat bu halk tarafından kabul görmenin kolaylaştığı manasına gelmiyor.
      <br/>
      <br/>
      Kırk, elli sene önce çekilmiş olmasına rağmen televizyonda sık sık yayınlanıyor Yeşilçam filmleri. İlginç olanı hâlâ rağbet görmesi değil, tekrar tekrar izleniyor olması. Yönetmenlerinden çok oyuncuları ile bilinen filmler, aslında birbirine benzer, bazen de bire bir aynı konuları işliyor; sadece başroldeki oyuncular değişiyor. O dönemde birçok filmin senaryosu Hülya Koçyiğit, Türkan Şoray, Filiz Akın ya da Fatma Girik’in karakteri etrafında şekillenmiş. Bu filmler ciddi bir hayran kitlesini arkasında taşısa da halkın zihnini uyuşturduğu için eleştirilere de maruz kalmış. Bu eleştirilerden nasibini alan oyuncular ise gerçekte setten sete koşmak ve kendilerinden istenen oyunu elinden geldiğince oynamak dışında bir şey yapmamış.
      <br/>
      <br/>
      Daha çok ayrı görmeye alıştığımız Yeşilçam’ın dört önemli kadın oyuncusu geçtiğimiz hafta Isparta’da bir aradaydı. Şüphesiz alacakları fahri doktora unvanı için heyecanlıydılar; ama onları bekleyen hayran kitlesinde bu duygu bir kat daha fazlaydı. Isparta Üniversitesi tarafından ‘Fahri Doktora’ unvanı ile onurlandırılan dört sanatçı önce sinemaya ve oyunculuklarına şekil veren izleyicilerine şükranlarını sundu. Bütün program boyunca sabırsızlığını zaman zaman sahneye taşarak belli eden Ispartalılar ise program bittiğinde oluşturdukları küçük çaplı izdiham ile duygularını ifade etmiş oldu. Dört büyük oyuncuyu bir arada görmenin heyecanı ile imzalar alındı, fotoğraflar çekildi…
      <br/>
      <br/>
      Onları birlikte görmeye alışık olmasak da özellikle 1970’li yıllarda bu grup sık sık toplanırmış. Türkan Şoray arada ev toplantıları yaptıklarından bahsediyor. Prodüktörler Cemiyeti’nde her hafta yapılan toplantılar da onları bir araya getiren mekânlardanmış. Koçyiğit, “Aynı dönemde, aynı meslekleri paylaşarak bir nevi kader arkadaşı olduk. Bu bizi birbirimizden uzaklaştırmadı, aksine daha çok yaklaştırdı.” diyor. Arkadaşlıklarından güç aldıklarını belirtiyor ve aralarında anlamlı ve gerekli bir rekabetin var olduğuna değiniyor: “Türk halkı hepimizi çok sevdi, gönüllerinde ayrı yer verdiler dördümüze de.”
      <br/>
      <br/>
      Türk filmlerinden söz açılarak yapılan nostalji söyleşilerinde muhakkak bu dört başrol oyuncusunun filmlerinden konuşulur; en çok akılda kalan sahnelerinden, onlara yakıştırılan jönlerden bahsedilir. Günümüzde de hâlâ tazeliğini koruyan bu sohbetlere onlar da yabancı değil. Bir araya geldiklerinde setlerde yaşadıkları, birbirlerinin en beğendikleri filmler hakkında muhabbet ediyorlar. Fatma Girik, Türkan Şoray’ın en çok ‘Selvi Boylum Al Yazmalım’ filmini seviyor. Diğerleri de aynı fikirde, birçok izleyici gibi ‘Asya’ karakteri zihinlerde çok taze bir yere sahip. Türkan Şoray ise ben Fatma’nın ‘Yılanların Öcü’ filmini çok seviyorum diyor. Filiz Akın’ın bu grup içinde en beğenilen filmi ‘Umutsuzlar.’
      <br/>
      <br/>
      Hülya Koçyiğit ise Fatma Girik’in ‘Boş Beşik’ filminin de çok başarılı olduğunu hatırlatıyor. Sonra söz dizilerden açılıyor. Fatma Girik’in ‘Hasret’ dizisini Türkan Şoray çok beğenmiş. Ekranda yılların dostunu görünce hemen telefona sarılmış ve duygulu ses tonuyla arkadaşını tebrik etmiş: ‘Fatmacım seninle gurur duyuyorum, o nasıl ağlamaktı öyle.” “Telefonda Türkan’ın sesini duymanız lazımdı” diyor Girik.
      <br/>
      <br/>
      Kendisi de Şoray’ın ‘Cemile’ dizisinin fragmanını görür görmez arkadaşını aramış. Nasıl buldun diziyi diye birbirlerine fikirlerini soruyorlar. Hülya Koçyiğit yakın gelecekte bir proje için kolları sıvadığının işaretini veriyor. Filiz Akın’ı her ne kadar beraber oynayacakları bir film için ikna etmeye çalışsalar da fikrini değiştiremiyorlar. “Ben tekrar oyuncu olarak sinemaya dönemeyeceğim. Belki senaryo yazımı olabilir.” diyor Akın. Onun için hatıraları, sinemaya ilk adım attıkları günlerin heyecanını paylaşmak yeterli.
      <br/>
      <br/>
      FİLMLER OYUNUN BİR PARÇASI
      <br/>
      <br/>
      Film setlerine ilk adımı Fatma Girik atmış. Onun diğerlerinden farkı bu işe figüran olarak başlaması. Ortaokula kadar bu şekilde oynayan Girik, annesinin yasaklamasına rağmen arada kaçamaklarda yapmış. ilk başrolü 14 yaşında oynayan Girik bu filmden aldığı bin lirayı annesine verip ondan iki istekte bulunmuş: Mavi bir bluz ve o güne kadar tadını merak ettiği muz. Diğer karakterlere nazaran daha gerçek rollerde oynadığını düşünen Girik, 49 senesini sinemaya vererek 186 film çevirmiş. Türk sinemasının neredeyse ‘seri üretim’ günlerinde setten sete koşarak ve çoğu zaman prova yapamadan oynamışlar rollerini. O günlerin zor şartları ile karşılaştırılacak olursa şimdiki sanatçılar Girik’e göre çok şanslı.
      <br/>
      <br/>
      Türkan Şoray, on beş yaşında arkadaşını izlemek için gider film setine ve oyunculuk hayatı başlamış olur. Yaşı küçük olduğu için arkadaşlarıyla oynadığı oyunlardan bu tecrübesinin farkı yoktur. Durumun farkında olmadığı için heyecanlı da değildir. Yönetmen ağla deyince ağlar, gül deyince güler. Kamera karşısındaki tecrübesiyle birlikte heyecanı da artar. 1960’lı yıllarda salon komedisi denilen filmlerde, dönemin en meşhur oyuncuları Bedia Muvahhit, Ayhan Işık, Ahmet Tarık Tekçe ile setlerde rol arkadaşıdır. İlk on yıl içerisinde çoğu hafızalardan silinen onlarca filmde rol alır. 70’li yıllardan sonra ise Şoray’ın oyunculuğunu daha belirgin ortaya koyduğu dönemlerdir. ‘Cemo’, ‘Güllü’, ‘Kara Gözlüm’, ‘Selvi Boylum Al Yazmalım’ gibi zihinlerde yer eden filmler bu dönemde çekilir. Şoray’ın bir de yönetmenlik deneyimi yaşadığı ‘Dönüş’, ‘Azap’, ‘Bodrum Hâkimi’ ve ‘Yılanı Öldürseler’ vardır.
      <br/>
      <br/>
      Diğerlerinden farklı olarak Şoray, oyunculuk hayatına hiç ara vermez. Son yıllarda dizilerde oynayan Şoray, setlerde genç oyuncularla deneyimlerini paylaşıyor. “Geçmişe nazaran filmler çok daha kolay çekiliyor.” diyor. Fakat önemli olanın bunun devamını getirebilmek olduğunu vurguluyor: “Artık oyuncu olmak çok kolay ama kalıcılığı sağlamak da bir o kadar önemli.” Sanatçı Türk sinemasının geleceğinden umutlu. “Genç sinemacılarla taze bir kan geliyor sinemamıza ve bu yakın gelecekte güzel sonuçlara neden olacak.” diyor.
      <br/>
      <br/>
      Setlerdeki ilk deneyimi ‘Akasyalar Açarken’ filminde Filiz Akın “Beni bıraksalar da gitsem” diye düşünür. Ne yapacağını bilemez ve çok utanır. Memduh Ün gibi önemli bir yönetmen ve ünlü oyuncu Göksel Arsoy ile çalışmak 18 yaşındaki genç kız için hiç de kolay değildir. Hayatında hiçbir erkeğe söylemediği sözleri dile getirmek zorundadır. “Ben daha çok filmlerde Batılı, burjuva kızı oynadım.” diyor Akın. Sarı saçları ve fiziği ile bu rollere yakıştırılır.
      <br/>
      <br/>
      REYTİNG TOPLUMUN DEĞER YARGISINI BOZUYOR
      <br/>
      <br/>
      O, setlere diğerlerinden çok daha önce veda eder. Son filmi ‘Babaların Babası’nda 1975 yılında rol alır. Yaklaşık on yıl sonra ‘Geçmiş Bahar Mimozaları’ dizisinde oynayarak kameralara veda eder. “Önemli olan yalnız kamerada görünmek değil, bunun bir anlamı olması lazım.” diyor Akın. Ona göre sanatçının örnek bir hayat yaşaması gerekmiyor, yaptığı iş ile ölçülmesi yeterli; “Ama biz diğerini seçtik, halkın sevdiği, kendine model aldığı insanlar olduğumuz için davranışlarımızı da, işimizi de, halkla olan ilişkimizi de her zaman ciddiye aldık.” Akın, kalıcılığın ilkeli olmakla alakalı olduğu görüşünde.  Toplumu bozan bir değer yargısı da reyting ona göre. “İnsanlar reyting uğruna toplumun dokusunu sarsan ürünler sunmaktan çekinmiyor.” diyor. Her şeye rağmen Ferzan Özpetek, Fatih Akın gibi dünyaca kabul gören isimlerin yetişmesini ise Türk sineması için umut verici buluyor.
      <br/>
      <br/>
      Hülya Koçyiğit bu dört isim arasında en genci. Onun sinemaya adım atışı da diğerleri gibi çok erken bir yaşta, 15’inde gerçekleşir. İlk rol aldığı film ‘Susuz Yaz’ın Berlin Film Festivali’nde ‘Altın Ayı’ ödülünü alması dikkatlerin üzerinde toplanmasına sebep olur. Köyde yapılan film çekimlerinde oradaki hayatı uzun süre tecrübe eden Koçyiğit, kendi yaşamı çekilmişçesine ilk deneyiminde zorluk yaşamaz. Muhakkak ki bunda tiyatro eğitimi almış olmasının da etkisi vardır. Sinemanın görevi zamanı tespit etmek Koçyiğit’e göre, o devrin insanları nasıl yer, içer, giyinir hayata kayıt düşmek. Oyuncular da bunun en büyük aracısı diyor; “Hafife alınmayacak kadar ağır bir görevimiz var. Çünkü sadece ekrandaki insan değilsiniz, görüşlerinizden, yaşam biçiminizden etkileniyor insanlar.”
      <br/>
      <br/>
      Koçyiğit, herkesin zamanla yarıştığı bir hayatın hâkim olduğu günümüzde gençlerin çok sabırsız olduğu görüşünde. Şöhret olmak artık daha kolay ama birbirinin türevi karakterler ekranlarda cirit atıyor. Koçyiğit’e göre dört oyuncunun başarısının en büyük sebebi birbirlerini taklit etmemiş olmaları. “Eğer aksi olsaydı bugün hiçbirimizin ayrıcalığı olmazdı.” diyor. Toplumun farklı yüzlerini canlandırdıkları rollerle sinema tarihine kaydeden Hülya Koçyiğit, Türkan Şoray, Filiz Akın ve Fatma Girik 90 yıllık Türk sinema tarihinin yarısında hayatlarımıza dâhil olarak varlıklarını korudu. Akıllara ‘Onları bugünkü oyunculardan ayıran yönleri neydi?’ sorusu geliyor. Belki de aynı ekranın karşısında nine, anne, çocuk ve torunu buluşturabilmeleriydi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24002), [web.archive.org (arşiv bağlantısı)](http://web.archive.org/web/20080616103306/http://www.aksiyon.com.tr:80/detay.php?id=24002)
