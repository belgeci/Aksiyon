# Wenders'le yola çıkma zamanı

*Tuba Özden 2006.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alman sinemasının usta yönetmeninin akılda kalan filmleri artık DVD'de...
  </font>
 </div>
 <div id="newsText">
  <font class="detail-text">
   Sinemaya düşkünseniz ve vizyonda görmeye alışık olduğumuz filmlerin dışında örneklere ulaşmaya çalışıyorsanız işiniz zor demektir.   Ingmar Bergman, Krzysztof Kieslowski gibi eserlerine zor ulaşılan ustaları meraklıları ile buluşturan Saga film, bu defa Wim Wenders'in filmografisinden 4 örneği sinemaseverlere sunuyor. Wenders, 1970'li yıllarda Alman sinemasını 1920'lerdeki gücüne tekrar kavuşturan Yeni Alman Sineması akımının temsilcilerinden.  Filmlerinde bilinç, yalnızlık, kararsızlık, yabancılaşma, yurt özlemi, arada kalmışlık ve korku gibi temaları eksene oturtan yönetmen, 2. Dünya Savaşı sonrasında Avrupa kıtasında giderek yayılan Amerikan kültürü hegemonyasının Alman kültürü üzerindeki yıkıcı etkisini ön plana çıkarıyor. Özellikle yol filmleriyle hafızalarda yerini alan Wenders'in 1977 yılında Dennis Hopper, Nicholas Ray ve Samuel Fuller'ı bir araya getirdiği 'Amerikalı Arkadaş', Saga'nın hazırladığı koleksiyonda yer alan filmlerden. Film, otoban, metro ve hava taşımacılığıyla küçülen dünyada yalnızlaşan ve çevresine, kendisine yabancılaşan bireyin çöküşünü merkeze alıyor. 'Paris Texas' yönetmenin yüzünü Hollywood'a çevirdiği yıllarda çektiği bir film. Kan kanseri olan bir adamın evliliğinin sona ermesinden sonra alt üst olan hayatını yeniden kurma çabasını anlatıyor. Cannes film festivalinde Altın Palmiye ödülünü kazanan bu filmin ardında yönetmenin çektiği, 'Arzunun Kanatları' da koleksiyonda yer alan filmlerden. İnsan olabilmek için dünyevi bir aşk arayışındaki bir meleği konu alan film de yönetmene 'En İyi Yönetmen' dalında Cannes ve Avrupa Film Akademisi ödüllerini kazandırmıştı. Yönetmenin son çalışmalarından olan 'Buena Vista Social Club' adlı belgesel de sette yer alan filmlerden.
   <br/>
   <br/>
   Yönetmen: Wim Wenders
   <br/>
   Saga Film
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-11589-wendersle-yola-cikma-zamani.html), [web.archive.org (arşiv bağlantısı)](http://web.archive.org/web/20140121132514/http://www.aksiyon.com.tr:80/aksiyon/haber-11589-wendersle-yola-cikma-zamani.html)
