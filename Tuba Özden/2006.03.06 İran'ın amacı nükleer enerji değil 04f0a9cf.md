# İran’ın amacı nükleer enerji değil

*Tuba Özden 2006.03.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD İran’a saldıracak mı merak konusu. İranlı fizik profesörü Ahmet Şayegan Şirâzî’ye göre böyle bir ihtimal yok.  Ahmedinecad yönetiminin nükleer silah üretme konusunda kararlı olduğu aşikâr fakat son dönemlerde ABD ile yaşanan kriz politik nedenlerle şekillenen sanal bir oyundan ibaret.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083800im_/http://www.aksiyon.com.tr/resim/587/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   'İran’a yönelik bir askerî müdahale hem imkansız, hem de sonuçsuz bir seçenek. Ve Batılılar bunu çok iyi biliyor.” Bu sözler İran Savunma Bakan Yardımcısı Ahmed Vâhidî’ye ait. İran’ın onca baskıya rağmen nükleer araştırmalara devam edebilmesi de bu cümlelerde ifade edilen ve Tahran yönetiminin samimiyetle bağlandığı ‘güvende olma’ hissiyatına dayanıyor. Tahran yönetimi, Amerika-İsrail ikilisinin bırakın İran’ın tamamına karşı bir işgal harekatını, nükleer tesislerine karşı bir hava operasyonunu dahi göze alamayacağını; Irak’ın Osirak nükleer reaktörüne yönelik 1981 tarihli İsrail saldırısından bir ders alınacaksa bunu Batı’nın alması gerektiğini çok iyi biliyor. Böylesi bir saldırının, hedefteki ülkenin nükleer emellerini kamçılayacağı biliniyor çünkü.
   <br>
    <br>
     Peki İran yanılıyor olamaz mı? Amerikalılar Irak’ta düştükleri batağın çıkış noktası olarak bir başka askerî çatışmayı mı görüyor? İran yanılıyor ve ABD savaşa hazırlanıyorsa, böylesi bir savaşın yakın çevrede ve dünyadaki yansıması nasıl olur? Türkiye’yi yeni bir bölgesel kriz bekliyor olabilir mi? Bütün bu soruları Küresel Barış ve Adalet Koalisyonu’nun ‘Savaşsız bir dünya için, işgale karşı barış için bir çığlık’ başlıklı konferansına katılmak üzere İstanbul’a gelen İranlı fizik profesörü Dr. Ahmet Şayegan Şirâzî’ye sorduk.
     <br/>
     <br/>
     Dr. Şirâzî sadece nükleer silahların değil, nükleer enerji üretiminin de karşısında. Petrol kaynaklarının tükenmeye yüz tutması ve dünya sanayisinin enerji ihtiyacının her geçen gün katlanarak artması karşısında enerjinin uluslararası politikada nüfuz artırıcı bir unsur haline geldiğini söyleyen Şirâzî, İran dahil bütün dünya devletlerinin nükleer enerjiyi politik sebeplerle elde etmek istediği kanaatinde. İran’ın nükleer araştırmalarına karşı çıkan ABD’nin aynı politik kaygılarla davrandığını düşünen Şirâzî, yine de Amerikalıların İran’a saldırmayı göze alamayacağını düşünüyor. Sadece İran’ın nükleer araştırmalarını durdurmak diye bir uygulamanın mümkün olmadığını söyleyen Şirâzî, nükleer enerjiye karşı küresel bir muhalefet hareketinin başlatılması gerektiği kanaatinde.
     <br/>
     <br/>
     Amerikalıların ne nükleer silahların, ne de nükleer enerjinin kullanımının yayılmasına karşı olmadığını söyleyen Şirâzî’yi Hindistan’dan gelen haberler doğruluyor. ABD Başkanı George Bush’un Hindistan ile imzaladığı yeni ortaklık anlaşması çerçevesinde bu ülkeye nükleer enerji ile ilgili know-how kaynaklarının kaydırılacak olmasını Şirâzî, ikiyüzlülük olarak nitelendiriyor. Nitekim Başkan Bush’ın Hindistan’a nükleer araştırmalar konusunda verdiği destek dünya çapında Nükleer Silahsızlanma Anlaşmaları’nın ihlali olarak algılanmış ve İran Cumhurbaşkanı Ahmedinecad tarafından da kınanmıştı.
     <br/>
     <br/>
     Dr. Şirâzî ABD ile İran arasında tırmanan krizin bir tür oyun olduğunu söylüyor. Bir taraftan İranlılar nükleer teknolojiyi sadece enerji üretimi için kullanacaklarını söyleyerek dünyayı aldatıyor. Diğer taraftan Amerikalılar Rusya üzerinden İran ile görüşmelerini devam ettirdikleri halde yarın kalkıp savaşacaklarmış hissini vererek dünyayı kandırıyor. İran yönetimi seçimler sırasında verdiği vaatlerini unutarak uluslararası bir kriz söylemiyle kendi halkını aldatıyor. Şirâzî’ye göre nükleer teknoloji krizi sekiz yıl boyunca sözlerini yerine getirmeyen bir reformcu başkandan sonra halkına çok ümitler vererek iktidara gelen Ahmedinecad için bir can simidi özelliğinde.
     <br/>
     <br/>
     İran halkının yavaş yavaş durumun farkına vardığını düşünen Şirâzî yine de İran’da bir rejim değişikliği öngörmüyor. Amerikalıların muhaliflere yardım sözü verirken telaffuz ettikleri 75 milyon doların komik bir rakam olduğunu vurguluyor: “Komplo teorilerini sevmem. Ama sanki Amerikalılarla İranlılar Ortadoğu’nun sürekli olarak belirsizlik ve düzensizlik içinde kalması için anlaşmışlar ve karşılıklı hamlelerle oyunlarını oynuyorlar gibi. Sonunda İran nükleer enerjiye de nükleer silahlara da sahip olacak. Ama İran halkı daha iyi bir yönetime sahip olamayacak. Ahmedinecad’ın İsrail ve ABD hakkında söyledikleri, ABD’nin İran’ı BM Güvenlik Konseyi’ne şikayet edeceğini söylemesi… Hep bir oyun gibi görünüyor.”
     <br/>
     <br/>
     Şirâzî mevcut krizin İran ve ABD’deki aşırı sağcı rejimlerin karşılıklı bir oyunundan ibaret olduğuna inandığı için yakın gelecekte herhangi bir sıcak savaş öngörmüyor. Krizi sürekli tırmandırarak İran rejiminin iç muhalefeti susturduğunu, ABD yönetiminin de askerî harcamaları için Kongre ve halk desteğini garanti ettiğini söyleyen Şirâzî, yine de bu durumun dünya barışının geleceği adına ümitvar olmak için yeterli olmadığını düşünüyor. İran’ın krizi kontrol altında tutarak nükleer enerji santrallerini çalışır hale getirmesi durumunda, uygun konjonktürü yakaladığı anda silahlanmaya gidebileceğini herkes biliyor. İran örneğinin önümüzdeki yirmi yıl içinde bütün dünya ülkeleri tarafından takip edilmesi durumunda dünyanın kocaman bir nükleer santrale dönüşeceğinden endişe eden Şirâzî, “O zaman dünya yaşanmaz bir hal alacak.” diye uyarıyor.
     <br/>
     <br/>
     PROF. DR. AHMET ŞAYEGAN KİMDİR?
     <br/>
     <br/>
     iranlı fizik profesörü Dr. Ahmet Şirâzî, İran rejimlerine yaptığı eleştirilerle tanınıyor. Uluslararası bir kurumla Farsça fizik ansiklopedisi hazırlamakta olan Şirâzî, Şah rejimi kadar Ayetullahlara karşı yaptığı konuşma ve makaleleriyle biliniyor. Amerika’da fizik eğitimi alan Şirâzî, 1969 yılında New Jersey’deki, Stevens Teknoloji Enstitüsü’nde eğitimini tamamlar. İran’a devrimin başladığı 1979 yılında döner ve 1980 yılında tüm üniversitelerin kapatıldığı tarihe kadar öğretim görevlisidir. Muhalif tavırları nedeniyle iki defa tutuklanan Şirâzî altı yıldır yasaklı olduğu için  üniversitede çalışmıyor.
     <br/>
     <br/>
     İRAN’A SALDIRI SENARYOLARI VE TÜRKİYE
     <br/>
     <br/>
     iran’ın nükleer silah edinmesi halinde dünya barışı için büyük bir tehdit oluşturacağı, dolayısıyla bu sürecin gerekirse askerî müdahale yoluyla durdurulması gerektiği yönündeki görüşler İran’a yönelik bir askerî müdahale konusunda onlarca senaryonun üretilmesine yol açtı. Bugünlerde en revaçta olan senaryo İran’a yönelik bir kara harekâtına girişecek kaynakları olmayan ABD’nin tek vuruşta rejimin belini bükecek kadar büyük bir hava harekâtı başlatması. Fakat her senaryo gibi bunun da arkasından ‘Kıyamet senaryoları’ gelmeye devam ediyor. Buna göre İran, kendisini vuran uçakların kalktığı bütün ülkeleri, bu arada Türkiye’yi de Şahab füzeleri ile vuracak. Savaşın içine ister istemez çekilen Pakistan’ın nükleer füzelerini kullanması üzerine dünya kademe kademe büyüyen ve bütün eski dünyayı harap bırakan bir nükleer savaşa sürüklenecek.
     <br/>
     <br/>
     İşi senaryo yazmak olanlardan bazıları da muhtemel İran savaşı planları üzerinden Türkiye’de rejim kavgası başlatmakla uğraşıyor. Dışişleri Bakanı Gül’ün sonradan yalanladığı bir haberde Bakan’ın, Çek meslektaşına ‘İran rejiminin Türkiye’ye ihracı’ ihtimalinden bahsettiği söyleniyor. Yine Ankara’da dolaştığı söylenen bir raporda ‘Yeni bir Çaldıran’dan bahsediliyor ve İran’ın vurulması halinde Türkiye’yi bekleyen en büyük tehdidin iç tehdit olduğu söyleniyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23507), [web.archive.org (arşiv bağlantısı)](http://web.archive.org/web/20071126083800/http://www.aksiyon.com.tr:80/detay.php?id=23507)
