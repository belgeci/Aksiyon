# İyi ki doğdun Mozart!

*Tuba Özden 2006.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İKSV film, tiyatro derken şimdi de müzik festivali ile sanatseverleri buluşturuyor. Bu yıl 34. Uluslararası İstanbul Müzik Festivali 8-24 Haziran tarihleri arasında gerçekleştirilecek.
  </font>
 </div>
 <div id="newsText">
  <font class="detail-text">
   Etkinlikte, 1000'i aşkın yerli ve yabancı sanatçı İstanbul'da ağırlanacak. 7 orkestra, 6 oda müziği, 4 resital, 2 opera ve 2 vokal müzik konseri olmak üzere toplam 27 etkinlik gerçekleşecek.
   <br/>
   <br/>
   Bundan sonra faaliyetlerin odağına klasik müziği alması planlanan etkinlikte bu yılki tema, "Doğumunun 250. yılında Mozart" olarak belirlenmiş. Mozart, bu yıl eserlerini seslendiren topluluk ve sanatçılar tarafından tüm dünyayla birlikte İstanbul Müzik Festivali'nde de anılacak. Fransız Baharı kapsamında yer alan ünlü Fransız barok orkestrası 'Les Arts Florissants', çağdaş ve klasik Fransız bestecilerin eserlerini seslendirecek. Mozart'ın yapıtlarını yorumlayacak seçkin konuklar arasında Basel Oda Orkestrası, Helene Grimaud, Maria Joao Pires, Hüseyin Sermet, Julian Rachlin, La Petite Bande ve Tabea Zimmermann gibi isimler yer alıyor. Bu yılki festivalin en özel programı Mozart'ın 'Saraydan Kız Kaçırma' operasının Yekta Kara tarafından Topkapı Sarayı'nda sahneye konacak modern yorumu olacak.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=43BE78258BD6B76489ABD062FE3D45E4?newsId=11595), [web.archive.org (arşiv bağlantısı)](http://web.archive.org/web/20131227092034/http://www.aksiyon.com.tr:80/aksiyon/newsDetail_getNewsById.action;jsessionid=43BE78258BD6B76489ABD062FE3D45E4?newsId=11595)
