# Televizyonda Mehtap doğuyor

*Tuba Özden 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Popüler anlayıştan uzak, reyting kaygısı olmayan ‘Bir kültür kanalı’ Mehtap TV, 19 Haziran’dan itibaren uydu kanalıyla izleyicilerle buluşacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609155219im_/http://www.aksiyon.com.tr/resim/602/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Halkı televizyon karşısında en çok vakit geçiren ülkelerden biriyiz fakat son dönemlerde “Ben televizyon izlemiyorum.” cümlesini çok duyar olduk. Yayıncılık kalitesinin düşmesi, birbirinin tekrarı programların kanalları işgal etmesi bu sonucun  en önemli faktörlerinden. Böylece bir bölümü ekran karşısından ayrılmayan diğer kısmı ise televizyona neredeyse alerji duyan insan topluluğuna dönüştük. Televizyon izlemek istediği halde kendine kanal bulamayanlar için alışmış olduğumuz programlara alternatif olmak adına açılan bir kanal Mehtap TV. Sloganı ‘Bir kültür kanalı’ olan Mehtap TV’nin amacı popülerden uzak bir yayın anlayışı geliştirebilmek. Televizyonculukta tamamen izlenme oranlarının belirleyici olduğu bir dönemde, reyting kaygısı olmadan da izleyiciye ulaşılacağını gösterebilmek.
   <br>
    <br>
     Kanalın genel yayın yönetmeni Murat Keskin, “Reyting kaygımızın olmaması çalışmalarımızda önümüzü ciddi manada açıyor. Büyük bir kültür mirası üzerinde oturunca her konuya bir proje olarak bakabiliyoruz.” diyor. Program içeriğinde popüler film, dizi filmler ve haber programlarına yer verilmemiş. Yayınlayacakları belgeseller arasında ise halkımızın 'Ne tür belgesel izliyorsun?' sorusunun cevabı tabiat belgeselleri ile sınırlı kalmamaya özen gösterilmiş. Ayrıca önemli tarihî mekânlara, hafızalarımızda yer etmiş belirleyici olaylara ve belleğimizin inşasında katkısı olan şahsiyetlere dair belgesellere de programda yer verilecek. “Amacımız halka daha çok bilgi verebilmek.” diyen Keskin sağlıkla ilgili de belgesellerin yayınlanacağını dile getiriyor.
     <br/>
     <br/>
     Televizyon programları belirlenirken en çok izlenme saatlerine önem verilir. Bu nedenle Türkiye’de o vakitlerde televizyonu açtığınızda birbirinin türevi programlar çıkar karşınıza. Mehtap TV, tam prime time’da ‘entelektüel kuşak’ için hazırlanıyor. Hafta içi saat 21.00’de yedi gün yedi ayrı program gerçekleştirilecek. Hedef, güncel siyasete takılmadan bir fikir platformu oluşturabilmek. ‘Düşünce Günlüğü’nde Ali Bulaç ve Adnan Arslan konuklarıyla bilgiyi, hikmeti ve medeniyet birikimimizi konuşacak. ‘Sözün Erdemi’nde, Doğu’nun ve Batı’nın düşünce birikimlerinden yola çıkarak farklı inançların, kimliklerin, ideallerin ortak paydasını Kenan Gürsoy ve Niyazi Öktem konuklarıyla tartışacak. Tasavvuf denilince ilk akla gelen isimlerden olan Tuğrul İnançer, Fatih Çıtlak ile ‘Mesnevi’den…’ programında, peygamber aşığı Mevlana’nın şiirlerinden, öğütlerinden süzülenleri izleyiciler ile paylaşacak. Hayat telaşı içinde neredeyse düşünme yetisini kaybeden bir topluma dönüştük. Kendimizi ve geleceğimizi keşfetmek amacıyla hazırlanan ‘Tefekkür’de Hamdullah Öztürk ve Selman Kuzu konuklarıyla insanlığın yaşadığı bunalımların temellerini ve çözümlerini dile getirecek. ‘Ufuk Ötesi’nde Rıdvan Kızıltepe uzman konuklarla inanç dünyamızın temel referanslarını, ‘Zamanla Hasbihal’de ise Faik Bilgi seçkin konuklarıyla şehrin ruhunu ve birlikte yaşamanın inceliklerini nağmelerin ritmiyle buluşturacak. Aşina olduğumuz tartışma programlarından farklı bir çizgi yakalanmak isteniyor ‘Düşünce Platformu’nda. Toplumun farklı kesimlerinden gazeteciler, aydınlar böylece çok sesli bir zeminde buluşabilecek. ‘Sanat Rehberi’nde tiyatrolar, sergiler, konserlerle ilgili etkinliklerden izleyici haberdar edilecek. ‘Kısa formatlı’ adı altında gerçekleştirilecek on dakikalık programlar da gün içinde farklı vakitlerde ekrana yansıyacak. Az ama öz aktarımlarda Mustafa Armağan’dan tarihe dair gözden kaçanlar, Teoman Duralı’dan medeniyete dair bilgiler gibi farklı konular ve konuya vakıf isimlere yer verilecek.
     <br/>
     <br/>
     Animasyonların, şiir, müzik programlarına da içerikte bölüm ayırdıklarını söyleyen Keskin,  geniş bir yelpazeleri olduğuna değiniyor. Herkese hitap etmek gibi bir kaygılarının olmadığının altını çiziyor. Şimdilik uydu üzerinden izlenebilecek kanal için ileride kablolu tv ve digiturk ile de anlaşma planları yapılıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24577), [web.archive.org (arşiv bağlantısı)](http://web.archive.org/web/20070609155219/http://www.aksiyon.com.tr:80/detay.php?id=24577)
