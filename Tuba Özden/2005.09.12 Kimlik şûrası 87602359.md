# Kimlik şûrası

*Tuba Özden 2005.09.12*

<div>
 <p>
  <font>
   Avrasya’nın din görevlileri ve âlimleri geçtiğimiz hafta İstanbul’daydı. Kendi coğrafyalarının sorunlarını paylaşmak ve çözüm üretmek adına bir araya gelen katılımcıların en önemli sorunu; Müslüman dünyada  kimlik krizi, İslamın terörle özdeşleştirilmesi ve misyonerlik faaliyetleri.
   <br/>
   <br/>
   Geçtiğimiz hafta İstanbul’un yine farklı ülkelerden renkli konukları vardı. Diyanet İşleri Başkanlığı’nın düzenlediği olduğu ‘6. Avrasya İslam Teşkilatı Şûrası’ için çeşitli ülkelerden din görevlileri bir araya geldi. Ülkelerinin sorunlarını dile getiren katılımcıların ortak sorunlarının başında 11 Eylül’ün ardından İslamiyet’in terörle özdeşleştirilmesi ve bunun sonucu olan imaj sorunu vardı. Misyonerlik faaliyetlerinin artışı ise şûraya katılanların diğer bir ortak kaygısıydı.
   <br>
    <br>
     Kimi başında sarığı üzerinde cüppesi, kimi ise kalpağı üzerinde abasıyla katılmıştı toplantıya. Takım elbiseleriyle bulunanlar da vardı, yaşadığı yerin yerel kıyafetleriyle olanlarda. Yer; Cevahir Otel, adeta defile çeşitliliğinde renkli kıyafetlerle fuayede bulunanlar ise Avrupa ve Asya’nın çeşitli ülkelerinden gelmiş din görevlileri. Her biri görüntüleri kadar renkli olan kültürlerini, dinî anlayışlarını yansıtmak, yaşadıkları topraklardaki sorunları birbirine aktarmak ve ortak çözümler bulmak adına bir aradalar. Diyanet İşleri Başkanlığı’nın düzenlediği 6. Avrasya İslam Şûrası, bu yıl modern dünyada Müslüman kimliğin durumunu değerlendirmek ve sorunları tartışmak üzere toplandı. Din, kültür ve kimlik konularının ele alındığı şûrada, Bosna-Hersek’ten Romanya’ya, Kazakistan’dan Moğolistan’a, Türk cumhuriyetlerinden Balkanlar’a, Erbil’den Çin’e kadar 33 ülkeden din ve ilim adamı katıldı. Toplantıda, söz konusu bölgelerdeki Müslümanların dinî konularda yaşadıkları sorunlar masaya yatırıldı. Kimi yeni önerilerde bulundu ileriye dönük, kimi ise sorunlarına çözüm talep etti.
     <br>
      <br>
       Avrasya İslam Şûrası,  Diyanet İşleri Başkanlığı’nın inisiyatifiyle aynı dinî değerlere sahip kardeş ülke ve topluluklar arasında dinî konularda fikir alışverişi ve işbirliği tesis etmek, dini sorunlara çözümler üretmek amacıyla oluşturulmuş. İlki 1995 yılında Ankara’da yapılan Avrasya İslam Şûrası’nda ikili ilişkilerin geliştirilmesine yönelik somut adımlar atılıp ortak projeler geliştirilmişti. İkincisi 1996 yılında İstanbul’da, üçüncüsü 1998 yılında Ankara’da, dördüncüsü 2000 yılında Saraybosna’da ve beşincisi 2002 yılında Gazimağusa’da yapılan şûralarda, dinin dünya barışına katkısı, dinler ve kültürler arası ilişkiler, Avrasya’da din hizmetleri ve din eğitimi gibi pek çok konu üzerinde fikir alış verişinde bulunularak, önemli kararlar alındı.
       <br>
        <br>
         Suni kimlikler inşa ediliyor
         <br/>
         <br/>
         Yaşadığımız dönemin sadece İslam üzerinde değil bütün dinler üzerinde çok derin etkileri var. Bütün insanlığın belli bir model toplum ve hayat tarzına doğru sürüklenmesi, kimlik arayışlarına ve manevi kayıplara yol açıyor. Bu süreç içerisinde suni kimlikler inşa edilmeye çalışılıyor. Batı’nın da kimlik algısı, suni kimlik inşasına dayanıyor. Diyanet İşleri Başkan Yardımcısı Mehmet Görmez, bütün kimliklerin temelinde dinin yer aldığına değiniyor. “Kimlikle farklı coğrafyaları kendinize vatan kılabilirsiniz fakat kimliğinizi kaybettiğiniz takdirde kendi coğrafyanızda dahi vatansız kalırsınız” diyen Görmez, dinin kimliği oluşturan diğer aidiyetleri de muhafaza ettiğine değiniyor. Kimliğin yeniden inşa edilmesi gerektiğini vurguluyor. Bunun için ise ilk olarak Mevlana, Ebu Hanife gibi ön plana çıkmış, millî sınırları aşmış şahsiyetleri genç nesillere tanıtmak gerekiyor.
         <br/>
         <br/>
         Küreselleşmenin yansımalarının hayatımıza nüfus ettiği bu dönemde artık dünya birbirine daha çok benzeyen problemlerin etrafında dönüyor. Coğrafyaya göre şekil değiştiren sorunların özü hemen hemen aynı. Bunların başında da kimlik sorunu geliyor. Kimi yerde bir mücadeleye dönüşen bu direnç bazı topraklarda ise asimilasyonla noktalanıyor. Kosova İslam Birliği Başkanı Naim Terneva, Kosova Müslümanlarının iktisadi ve dinî açıdan çok yorulduklarına değiniyor. “Milletimizin çoğu, sadece Müslüman oldukları için, hapsedildi, kovuldu, öldürüldü. 3 milyon insan hicret etti.” diyen Terneva, Türkiye Cumhuriyeti’nin bölgeye gelmekte 100 yıl geç kaldığını ifade ediyor. Bu nedenle Sırbistan’ın ağır tahribat verdiğine değinen Terneva, buna rağmen kimliklerini koruduklarını ifade ediyor. “İnşallah yakında Kosova istiklaline kavuşacaktır” diyen Terneva, güçlü duruşlarının İslam dünyasının kendilerine olan yardımına bağlı olduğunu vurguluyor.
         <br/>
         <br/>
         Programa katılan bütün din görevlilerinin yaşadığı ortak sorunların başında misyonerlik faaliyetleri geliyor. Yaşam koşullarındaki imkânsızlıkların neden olduğu boşluktan istifade eden misyoner faaliyetler Azerbaycan’da da söz konusu. 70 yıl komünizm baskısı altında kalan ülkede dinî ve millî yetersizlikler yavaş yavaş tamir oluyor. Bakü Devlet Üniversitesi’nden katılan Prof. Dr. Mehmet Aliyev, baskılara rağmen dinî kimliğin yerel âlimlerin gayret ve hizmetleriyle muhafaza edildiğini vurguluyor. “Sovyetler Birliği’nin dağılmasından sonra satanistler, Yehova Şahitleri gibi çok ciddi, tehlikeli mezhepler ortaya çıktı. Ama Kafkas Müslümanlarının aldığı tedbirler sayesinde çok şükür bu insanların varlığı azalmıştır. Artık Azerbaycan camilerinde Şii, Sunni beraberce ibadet etmekte ve bu konuda hiçbir sorun yaşanmamakta” diyen Aliyev, bununla beraber bölgede yaşanan misyonerlik faaliyetlerine dikkat çekiyor. Azerbaycan’da İngilizcenin yaygınlaşmasıyla beraber açılan İngilizce kursları bu faaliyetlerin yürütüldüğü en belirgin mekânlardan.
         <br/>
         <br/>
         Orta Asya Türk halklarının millet olmasında, birlik ve bütünlük içinde yüzyıllarca varlığını sürdürmesinde, evrensel nitelikte kültürler ve uygarlıklar meydana getirmesinde başrolde İslamiyet var. Prof. Dr. Sabri Hizmetli, Sovyetler Birliği’nin dağılmasından sonra halkın İslam’a yeniden ilgi duyduğunu ancak son dönemde İslam ile terörü özdeşleştirme çabalarından bu sürecin etkilendiğine dikkat çekiyor.
         <br/>
         <br/>
         Camilerimiz yakılıyor
         <br/>
         <br/>
         İslamiyet’in Sırbistan’da varlığını koruyabilmesi amacıyla ‘Sırbistan İslam Cemaati’ne bağlı olarak görev yapan Belgrad Müftüsü Muhammed Yusufsipahiç de misyonerlik faaliyetlerinden şikâyetçi. Resmî istatistiklere göre 40 bin Müslüman’ın yaşadığı bölgede gerçek rakamlar neredeyse bunun on katı. Küçük ve büyük kasabaların hemen hepsinde Müslüman mevcut. Eskiden 335 cami olduğu halde Sırbistan’da artık sadece bir cami var. Diğerlerinin hepsi yakılıp yıkılmış. En son 17 Mart gecesi Osmanlı döneminden bugüne kalan ‘Bayraklı Camii’ yakılmış. Yusufsipahiç, cami yakıldıktan sonra aynı yerde dört ay içerisinde 174 Müslüman’ın Hıristiyanlaştırıldığına değiniyor. Yakılan camiler onarılmaya başlanmış bile; fakat yine de ibadet mekânları yetersiz. Bu nedenle din görevlileri çareyi evleri mescit olarak kiralamakta bulmuş.
         <br/>
         <br/>
         Bulgaristan Yüksek İslam Şûrası Başkanı Basri Pehlivan ise çok sayıda Müslüman’ın bulunduğu ülkede bölücülüğe sebep olmak amacıyla farklı faaliyetlerin yürütüldüğüne değiniyor. Müftülüğün yarı özel bir yapıda faaliyette olduğuna değinen Pehlivan, bunun bürokratik işlemlerde sorunlara neden olmasından dolayı rahatsız. Ülkede devletin de desteği ile ‘Sünni-Şii müftülüğü’ gibi gruplara hitap eden müftülüklerin açıldığına değinen Pehlivan’a göre amaç Müslümanları kategorilere ayırarak karşı karşıya getirmek.
         <br/>
         <br/>
         İKÖ İLE İŞBİRLİĞİ
         <br/>
         <br/>
         Bir hafta süren şûra sonunda basın toplantısıyla alınan ortak kararlar ve sonuç bildirgesi açıklandı. Sorunların çözümü için bir araya gelen ‘Avrasya İslam Şûrası’nın kurumsal yapısının güçlendirilmesi ve İslam Konferansı Örgütü vb. uluslararası örgütlerle işbirliğine gidilmesi kararlaştırıldı. Bununla beraber Avrasya Müslüman topluluklarında sağlıklı din hizmetlerini yürüten kurumların güçlendirilmesi yönünde çalışmalar yapılması da diğer alınan kararlardandı. 6. Avrasya İslam Şûrası’nda, Avrasya Müslümanlarının kimlik ve kültür bağlamındaki sorunlarının tam bir envanterine sahip olmanın gerekliliği vurgulandı. Bu bağlamda, Batı Trakya ve Balkanlarda kaybolmuş vakıf emlakının yeniden tespiti için Türkiye Cumhuriyeti arşivlerinden yararlanılmaya karar verildi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 819 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22483), [web.archive.org (arşiv bağlantısı)](http://web.archive.org/web/20060315190443/http://www.aksiyon.com.tr:80/yazdir.php?id=22483)
