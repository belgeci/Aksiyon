# Kum’da oy kullanmak sevap!

*Tuba Özden 2006.12.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İran, ilginç bir seçim tecrübesi daha yaşadı. Halkın ibadet neşvesiyle oy kullandığı seçimden Ahmedinejad karşıtı olan blok güçlenerek çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084607im_/http://www.aksiyon.com.tr/resim/629/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   KUM/İRAN - Tahran’da soğuk bir gün; arada kar serpiştiriyor. Kışın soğuğuyla beraber kirlenen hava sebebiyle birçokları maskeyle dolaşıyor. Sokaklar hareketli; dükkânlar, kafeler insanlarla dolu. Sıradan bir gün; lakin ağaçlara, duvarlara asılmış posterler Tahran’ı hareketli vakitlerin beklediğini gösteriyor. 15 Aralık Cuma günü yapılacak üç seçim de İran halkı için önemli: Belediye meclisi seçimi, boşta kalan parlamento üyeliği için ara seçim ve Uzmanlar Meclisi (Meclis-i Hubregan) seçimi. Sokaklarda daha ziyade belediye meclisi adaylarının fotoğrafları görülüyor. Eli çenesinde, gülümseyen yahut ‘ciddi bir bakış’ sergileyen fotoğraflar arasında kadınları da görmek mümkün. Sadece Tahran değil İsfahan, Kâşân, Kum gibi şehirlerde de seçim havası sokaklara yansımış. Günler öncesinden propagandalar başlamış televizyonlarda.
   <br>
    <br>
     Sokaklarda belediye meclisi adaylarının fotoğraflarına bolca rastlansa da Uzmanlar Meclisi’ne dair hiçbir afiş yok. Sebebi, halkın genelde bu adayları tanımasından kaynaklanıyor. Adaylar İran’da örnek alınan, bilinen insanlar. Uzmanlar Meclisi için seçimler sekiz yılda bir yapılıyor; devrimden sonra halk dördüncü kez okul, devlet daireleri ve camilerde sandık başına gidiyor. İran halkı için özellikle Uzmanlar Meclisi ayrı bir önem arz ediyor. Dinî lider Ayetullah Hamaney de seçim öncesi sürekli vurguladı bu hususu. Oy kullanmanın sadece vatandaşlık değil, dinî bir görev de olduğunun altını çizdi: “İran halkının bu dinî ve vatandaşlık görevini tam bir bilinç içinde yerine getireceğini umut ediyorum. Halkımız yeni bir devrim başarısına daha imza atarak dünyaya İslam devriminin sağlam temellerini bir kez daha ispat edecek.” Hamaney’in temennisi gerçekleşti ve yüzde 60’lık yüksek bir katılım oldu. Seçim günü Uzmanlar Meclisi’nin merkezi Kum şehrindeydik. Bu ‘manevî başkent’te uzun seçim kuyruklarına şahit olduk; ve de halkın bir ibadet vecdiyle oy kullandığına…
     <br/>
     <br/>
     UZMANLAR MECLİSİ, DEVLETİN ZİRVESİ
     <br/>
     <br/>
     İran’daki siyasi sistem oldukça karmaşık; dünyada başka bir örneği de yok. Modern Şii teokrasisi ile demokrasi bir arada uygulanıyor. Birçok ülkede olduğu gibi halkoyuyla seçilenler ve atamayla göreve gelen yöneticiler var burada. Sistemin tepesinde dinî lider bulunuyor. En önemli vazifelerinden biri, halkın seçtiği cumhurbaşkanının göreve başlayabileceğini teyit etmek. Dinî lider, halkoyuyla seçilen Uzmanlar Meclisi üyelerince ömür boyu görev yapmak üzere belirleniyor. Halihazırdaki dinî lider Ayetullah Ali Hamaney, İran İslam Cumhuriyeti’nin kurucusu Ayetullah Humeyni’nin 1989’da ölümünden bu yana görev başında. Dinî lideri seçen ve görevde kalıp kalmayacağına karar veren 86 üyeli Meclis-i Hubregan, ülkenin en güçlü kurumu olarak niteleniyor. İran’da cumhurbaşkanı, sistem içerisinde ikinci kişi; çünkü yetkileri din adamları ve en başta dinî lider otoritesiyle sınırlı. Uzmanlar Meclisi, dinî lideri seçmekle kalmıyor, icraatlarını takip ediyor, görevlerini yerine getirmediğine hükmederse lideri görevden de alabiliyor. Anayasa değişikliklerini veto etmek de yetkileri arasında.
     <br/>
     <br/>
     Meclisin merkezi Kum şehri, fakat yılda iki defa gerçekleştirilen toplantılar Tahran’da ya da Meşhed’de de yapılabiliyor. Şimdiye kadar meclise sadece din adamları üye olabiliyordu. Bu yıl din adamı olmayanlar, hatta kadınlar bile aday oldu; din adamı olmayanlardan sadece birinin adaylığı kabul edildi, kadınlar da seçim dışı bırakıldı.
     <br/>
     <br/>
     Bu yılki Meclis-i Hubregan adaylarında dört eğilim mevcuttu: Muhafazakâr Cumhurbaşkanı Mahmud Ahmedinejad’ın hamisi Ayetullah Misbah Yazdi grubu, bugünkü Uzmanlar Meclisi’nde çoğunluğa sahip olan gelenekçiler, reformcular ve son olarak da ‘Uzmanlık ve Ehliyet’ denen pragmatik yaklaşımlı orta dereceli din adamları.
     <br/>
     <br/>
     Kum’a sabah saatlerinde vardığımızda, daha çok eski yapıların hâkim olduğu bir mimarî ve sokak aralarında sık sık karşımıza çıkacak mollalardı beklentimiz. Ne var ki ilk durağımız dahi bizi şaşırtmaya yetti. Asudegan ailesinin evi sadece dışarıdan değil içeriden de gayet modern bir görünüme sahipti. Cuma, İran için hafta sonu tatilinin ikinci günü. Asudegan ailesi akşama doğru oy kullanmak üzere yakındaki okula gidecekti. Evin babası Hüseyin Asudegan’ın bir tavuk çiftliği var. İkisi erkek, ikisi kız dört çocuk sahibi. Mecid, sinema alanında yüksek lisans yapıyor, drama ve edebiyat üzerine çalışıyor. Zahide 25 yaşında, İngilizce mütercim-tercümanlık bölümü üçüncü sınıfta. Büyük kızları evlenmiş, Kum’da yaşıyor; diğer erkek kardeşleri ise Tahran’da mimar. Aile fertleri farklı siyasi görüşlere sahip. Hüseyin Bey, son seçimlerde eşi Zehra Halilinejad’ın, Ahmedinejad’ı desteklediği halde kendisinin Rafsancani taraftarı olduğunu söylüyor. Mecid’in tercihi ise ikisinden de farklı; o daha aydın bir yönetici adayına oyunu kullanmış. Tahran’da eğitim gören Mecid, Kum’daki adaylar hakkında fikir sahibi olmadığı için oy kullanmayı düşünmüyor. Belli ki o babası kadar seçimleri önemsemiyor.
     <br/>
     <br/>
     Seçimleri, en çok evin reisi Hüseyin Asudegan ciddiye alıyor: “Rehber için Uzmanlar Meclisi, bir kontrol mekanizmasıdır. Gerektiğinde senin bu yaptığın yanlıştır diye lideri uyarırlar. Her türlü kararı toplanarak birlikte alırlar.” Bu toplantılara cumhurbaşkanı bile katılamıyor. Liderin karar alma yetkisi geniş: Siyasi, kültürel, ekonomik her konuda din ile irtibatlı olarak müdahale edebiliyor. Devlet yine de diğer demokratik ülkelerdeki gibi yasama, yürütme, yargı kararlarını alma hakkına sahip görünüyor; çok gerekmedikçe dinî lider bu mevzulara karışmıyor. İran’da her şehirde meclisin üyesi var, nüfusa göre sayıları artabiliyor; ortalama bir milyon nüfusa bir kişi düşüyor. Din adamları genelde şehrin en büyük camiinde halkın sorularına cevap veriyor.
     <br/>
     <br/>
     FARZ DİYEN DE VAR, VACİP DİYEN DE…
     <br/>
     <br/>
     Tahran’da konuştuğumuz bir İranlı abartarak, “Burada neredeyse her hafta bir seçim olur.” demişti. Fakat son yıllarda seçimler mümkün mertebe bir arada gerçekleştiriliyor, böylece masrafların da asgariye düşürülmesi planlanmış. Üç seçimin bir arada yapılma sebebi de bu. Meclis-i Hubregan ve belediye meclisi için ülkenin tamamında halk oy kullanıyor. Parlamento üyeliği için ise sadece bazı şehirlerde seçim sandıkları var. Belediye meclisi seçimleri, 100 yıllık bir yasal geçmişi olmasına rağmen yakın tarihe kadar uygulanmamış. Devrimden önce bir kere denenmiş; fakat muvaffak olunamamış. İlk defa Cumhurbaşkanı Muhammed Hatemi döneminde yapılan seçimin bu yıl üçüncüsü gerçekleşiyor. Hüseyin Bey, eskiden birçok vatandaşın mükerrer oy kullandığını anlatıyor. Artık kimlikleri de mühürlendiği için kimse ikinci defa sandık başına gidemiyor. Hüseyin Asudegan’a göre eskisi gibi usulsüzlük yok seçimlerde.
     <br/>
     <br/>
     Kum’a varmadan önce sokaklarda dikkatli fotoğraf çekmemiz konusunda uyarılmıştık, makinemize el konulabilirdi. Oy kullanılan yerlerde ise çekim yapmamız mümkün olmayacaktı; izin alabilirsek belki… İlk olarak seçim sandıklarının bulunduğu bir okulda şansımızı denedik; lakin ne insanlarla konuşmamıza ne de fotoğraf çekmemize izin verildi. Ardından basın kartı almak üzere Seçim Merkezi’nin yolunu tuttuk. Fakat orada da olumlu cevap alamadık. İmam Rıza’nın kızkardeşinin türbesinde seçim sandıklarının fotoğraflarını çekebilmemiz ise hasbelkader mümkün olabildi. Arkadaşımız Mecid, bir önceki seçim durağının liste başında ilkokul öğretmeninin adını görmüş, türbe meydanında aday olan hocasıyla karşılaşmıştı. Onun ismini vererek seçim mekânlarına girme imkânı bulduk;  insanlarla konuştuk.
     <br/>
     <br/>
     İsa Allame, Kum’da yaşayan mollalardan. Fakat şehirde ‘molla’ ifadesi sevilmiyor;  daha çok ‘şeyh’ deniliyor onlara. 66 yaşında İsa Allame; on yıldır Kum’da yaşıyor. Oyunu kullanmak için akşama doğru Huseyni Şuheda’ya gelmiş. Medresede eğitim alan Allame, uzun süre ders de vermiş. Artık sadece araştırma yapıyor. Ehlisünnet açısından Kerbela’nın incelenmesi, çalışmalarının ana konusu. Ona göre seçimlere katılmak farz mesabesinde: “Uzmanlar Meclisi, rehber üzerinde bir kontrol mekanizması, aynı zamanda dinin doğru uygulanmasında etkili. Belediye seçimleri de önemli; çünkü sokaktaki bir çöpün toplanabilmesi için dahi devlete ihtiyaç var. Akıllı, insanların ihtiyacını gözetecek bir kişinin seçilebilmesi için üzerimize farzdır oy kullanmak; şer’î, kanunî ve sosyal, kültürel bir vazifedir.” İsa Allame, oturduğu semtte kullanıyor oyunu. Oğlu ve kızı ise Tahran’da doktor; küçük kızı henüz üniversite öğrencisi. Hepsinin seçimlere katıldığını söylüyor. Geçmişte bir gencin ortalama akıl baliğ yaşı olan 15’te oy kullanması mümkünmüş, siyasi sorunların artmasıyla bu yaş 16’ya çekilmiş. İran’da seçimler o derece önemli ki geçen yıl ilk defa oy kullananlar için festival bile düzenlenmiş.
     <br/>
     <br/>
     Eşref Sadık Nejad, 53 yaşında bir ev hanımı. O da aynı mekânda oyunu kullanıyor, tabii ki kadınlar bölümünde. Ona göre oy kullanmak vacip: “Çünkü memleketimizin kaderi söz konusu.”
     <br/>
     <br/>
     ‘KARNI TOKLAR, BİRBİRLERİ İÇİN SANDIKTA’
     <br/>
     <br/>
     Her ne kadar seçimlere iştirakı ibadet gibi algılayanlar çoksa da kayıtsız kalanların sayısı da azımsanmayacak ölçüde. Oy kullanmak zorunlu değil İran’da, halkın istediği yerde hatta farklı bir şehirde dahi seçime katılma şansı var. Fakat bulundukları şehrin adaylarına oy verebiliyorlar. Taksi şoförü Hüseyin B., “Oy vermeyeceğim’ diyor: “Şimdiye kadar verdim de ne faydası oldu? Arabamı bile taksitle aldım…” Taksici Hüseyin çok kızgın. Ona göre karnı toklar oy veriyor ki diğer karnı toklar başa gelsin.
     <br/>
     <br/>
     Farklı tepkilerle de olsa halk nezdinde seçimlere yoğun ilgi gösterildi. Kimi dinî bir vecibe olarak yaklaştı, kimi de oy kullanmayarak tepkisini ortaya koydu. Sandık başına gitmenin dışında İran halkı için cuma gününün diğerlerinden farkı yoktu; soğuğa rağmen caddeler gayet kalabalıktı. Cumartesi sonuçlar açıklandı, reformcular muhafazakârlara nazaran daha çok oy almıştı. Bu ise Ahmedinejad’ın itibar kaybı şeklinde yorumlandı. İran kadar dünyanın da merakla beklediği sandıktan çıkan sonuçlar görünen o ki uzun süre konuşulacak.
     <br/>
     <br/>
     <br/>
     AHMEDİNEJAD, RAFSANCANİ’NİN GÖLGESİNDE KALDI
     <br/>
     <br/>
     <br/>
     <br/>
     Seçimleri reformcu ve ılımlı muhafazakar kanat açık farkla önde bitirirken, muhafazakâr Cumhurbaşkanı Mahmud Ahmedinejad’ın desteklediği adaylar seçimlerde istedikleri başarıyı elde edemedi. Bu yılki seçimler, özellikle Batı dünyasında, geçen yıl sürpriz bir şekilde cumhurbaşkanlığı koltuğuna oturan Mahmud Ahmedinejad için halk desteği açısından bir sınav olarak görülüyordu. Özellikle 12 milyon kişinin yaşadığı Tahran’ın belediye meclisi seçimlerinin sonuçları, seçmenlerin işbaşındaki yöneticilere yönelik değerlendirmesinde gösterge sayılıyordu. Uzmanlar Meclisi seçimlerinde eski cumhurbaşkanı Ali Ekber Haşimi Rafsancani açık zafer kazandı. Ilımlı muhafazakâr kanadın güçlü temsilcisi Rafsancani, 16 din adamının yarıştığı başkent Tahran’da 1,5 milyondan fazla oy alarak, seçimi birinci sırada tamamladı. Ahmedinejad’ın bağlı bulunduğu söylenen Ayetullah Muhammed Taki Misbah Yezdi ise yaklaşık 900 bin oyla 6. sırada kaldı. İran’da şu sıralar sonuçlardan yola çıkarak Rafsancani’nin ‘’siyasi etkinliğini” sürdürdüğü yorumları yapılıyor. Ahmedinejad’ın nisbî başarısızlığı ise bazı muhafazakârlar tarafından bile tenkit ediliyor. Neredeyse tüm dikkatini “Batı ile kavgaya” yöneltmesi, ülkenin ekonomik durumunun iyileştirilmesi adına fazla çaba harcamaması eleştiriler arasında.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26254), [web.archive.org (arşiv bağlantısı)](http://web.archive.org/web/20071126084607/http://www.aksiyon.com.tr:80/detay.php?id=26254)
