# Bu da Heredot Sezer!

*Tuba Özden 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Konar göçer bir masalcı Meliscan Sezer. Dünyayı gezerek kimi zaman çöldeki göçebelerden, kimi zaman da Afrika’daki küçük bir adadan topladığı masalları gittiği ülkelere hediye ediyor. Sözlü edebiyatın ürünü olan masalları, çocukluğundan bu yana vazgeçemediği, farklı ülkelerin esintilerini barındıran danslarıyla bir arada meraklılarına sunuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609013707im_/http://www.aksiyon.com.tr/resim/546/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçmişte, çocukların kulaklarına heyecan üfleyen, kuş tüyü bir yastıktı masallar. Nesilden nesile aktarılan kültürün ve toplumsal belleğin bir parçasıydı aynı zamanda. Sözlü kültürü yaşatmak için çaba sarf eden toplumlar, masalları kuşaktan kuşağa aktarmayı başardı. ‘Sözlü kültür’den ‘yazılı kültür’e geçmeyi başaramayanlar bazı bilim adamlarının “ikinci sözlü kültür” olarak adlandırdıkları ‘elektronik kültür’e giriş yaptı hızla. Bu hamle ile hayal ve fantezi, görsel teknolojinin acımasız tavrı karşısında eridi, neredeyse yok oldu. Oluşturulan sentetik dünya ise masalların da zamanla hafızalardan silinmesine yol açtı. Bunda, masalların artık anlatılandan çok yaşanan bir gerçeğe dönüşmesinin de etkisi var. Karşımıza dev ejderhalar çıkmadı belki ama göğü delen binalar, binbir meziyete sahip teknolojik araçlar, bizlere sunduğu anlaşılması zor hayat tarzıyla zamanla hayal gücümüzü de yok etti. Mavisini yitirmiş gökyüzü ile yeşilini yitirmiş yeryüzü arasında yeni devler, yeni cinlerle tanıştık. Yanıbaşımızdaki ‘söz ustaları’nın korku ve umudu taşıyan sözleri ise zamanla uçup gitti.
   <br>
    <br>
     Doğunun ürettiği dil mektebi vazifesi gören masallara, son dönemde Avrupa’da büyük ilgi var. Avrupa’nın çeşitli ülkelerinde masal sempozyumları yapılıyor, festivaller düzenleniyor, okullarda yeni masalcılar yetiştirmek adına dersler veriliyor. Masalcılık sanatçılıkla eşdeğer tutuluyor. Meliscan-Melisenda Sezer de, Avrupa’da son 20 sene içinde ortaya çıkan bu akımın ilk kuşağından. Kendini konar göçer bir masalcı olarak tanımlayan Sezer, 1982 yılından bu yana dünyanın çeşitli ülkelerinde, ara sokaklara sızarak hafızalardaki masalları keşfediyor. Öğrendiklerini yazılı olarak kaydetmeyen Sezer, gittiği her yerde masallarını insanlarla paylaşıyor. Endülüs’ün gizemini anlatan masallar da var repertuarında, Afrika’nın bilinmeyen bir köyündeki asırlardan bu zamana gelen masallar da. Meliscan Sezer, hiçbir kayıt tutmadığı gibi hafızasında ne kadar masal olduğunu bilmiyor. Ama çağrıldığı programlarda kendisinden istenen bir yöreye ait ya da bir tema başlığı altında masalları insanlara anlatabiliyor. Buna örnek olarak en son davet edildiği ‘yurttaşlık’la ilgili programı örnek gösteriyor. Katıldığı programda; ülkeler arası yurttaşlık nasıl olabilir, sevgi, saygı çerçevesinde insanların birbirlerini nasıl kabullenebileceğine dair masallar anlatmış. Diğer bir örnek olarak ise katıldığı Endülüs’le ilgili programı anlatıyor, orada da insanlara Endülüs’ün hafızasını tazeleyecek masallar sunmuş.
     <br/>
     <br/>
     Meliscan-Melisenda Sezer, Hıristiyan Lübnanlı bir baba ile Selanikli Müslüman bir annenin çocuğu olarak Mersin’de dünyaya gelmiş. Melisenda ismi Hıristiyan olan babası tarafından, Meliscan ise Müslüman annesi tarafından verilmiş. Arap bir Hıristiyan ile Selanikli Müslüman’ın çocuğu olmasını büyük bir şans olarak görüyor Sezer, hayata gözlerini açtığında karşısına çıkan bu çokkültürlü hayat onun hem farklı hayatlara merakını, hem de hoşgörüsünü artırmış. Çocukluğunda masal ve dansa ilgi duymaya başlayan Sezer, küçükken en büyük eğlencesinin evlerinden görünen yazlık sinemada, Hint filmlerini izlemek ve oradaki dans figürlerinin evde pratiğini yapmak olduğunu anlatıyor. Özellikle sıcak günlerde, en az beş ay süren bu seyir, hayatının rotasını belirlerken farkına varmadan rehberi olmuş. O günleri yüzünde tebessümle anıyor: “Çok sevdiğim, bedenimle, ruhumla, kişiliğimle, bütün duygu ve düşüncelerimle uyguladığım bir yaşam tarzıydı bu ve bunu ömrüm boyunca bırakmadım.”
     <br/>
     <br/>
     İnsanları izliyorum
     <br/>
     <br/>
     Mersin’de çocukluk yıllarını geçiren Sezer, daha sonra Ankara’ya, ardından İstanbul’a gelir. Galatasaray Lisesi’nden mezun olur. Burs kazanarak Fransa’ya gider. Grnoble kentinde, Sosyal Bilimler Üniversitesi’nde uluslararası hukuk, siyasal bilimler, iletişim ve haberleşme fakültelerini bitirir. Üniversite yıllarında da amatör olarak dans etmeye devam eden Sezer, bir yandan da sözlü edebiyatla ilgilenir. Üniversitede yapılan sosyoloji, psikoloji atölyelerine katılarak kendini geliştirmeye çalışır. Masallara olan ilgisi de sözlü edebiyata olan merakından beslenir.
     <br/>
     <br/>
     Okul hayatının bitmesiyle hayatına yön vermek adına bir kararın eşiğine gelir. İki hayat tarzı arasında tercih yapmak zorundadır: Ya eğitim aldığı alanda çalışıp avukat olacaktır ya da çocukluğundan itibaren vazgeçemediği dans ve masallardan vazgeçmeyip hayatını ona göre kuracaktır. O, zor olanı seçer ve amatörce yaptığı sözlü edebiyat ve dansı, profesyonel iş hayatına taşır.
     <br/>
     <br/>
     Meliscan Sezer’in yol hikâyesi böylece başlar. Üniversite yıllarında yaptığı seyahatleri mezun olduktan sonra sıklaştırır. Çeşitli ülkelerde gezerek masallar toplar, farklı kültürlerin danslarını öğrenir ve gittiği yerlere bu kültürleri taşıyarak yeni sentezlere kapı aralar. Hafızasında biriktirdiği masalları kültür merkezlerinde, sempozyumlarda, festivallerde ya da okullara davet edildiğinde insanlara anlatır. Zaten hayatını da bu şekilde kazanır. Dansları ve sözlü edebiyatı “otodidakt” denen, kendi kendini yetiştirme yöntemi ile öğrenen Sezer, kendine has bir usûl geliştirmiş. Farklı ülkeleri geziyor, dolaşmakla kalmayıp adeta oranın havasını soluyor, yaşıyor: “Çok rahat valizimi alıp bir yere gidiyor, orada bir ay kalabiliyorum. Yalnız olsam da korkmuyorum. Yerine göre köye de, çöle de gidip yaşadım. Mesela Fas’ın Berberi ırkı var, onların dağ köylerinde kaldım.” diyor.
     <br/>
     <br/>
     Sezer, Fransa’da yaşıyor, Türkiye’ye ise sık sık uğruyor. Yolculuğa çıkacağı zaman kendisine doğu ülkelerinin daha cazip geldiğini söylüyor. Ne de olsa masalların kahramanları ilk olarak bu topraklarda görülmüş. Bu nedenle ilk olarak Ortadoğu ve Yakındoğu ülkelerine gitmeyi tercih etmiş. Mısır, İsrail, Filistin, Suriye, Lübnan, İran; Orta Asya’da Özbekistan, Hindistan, Mumbay, Racastan... Masallarını adeta sırtındaki bohçasına yükleyip yollara düşen Sezer, zaman zaman istikameti değiştirip, Mağrip ülkeleri denen Fas, Tunus, Cezayir ve Kıbrıs’a gitmiş. Çok tercih etmediği Avrupa ülkelerinden ise İspanya, Portekiz, İngiltere, Almanya’ya geziler yapmış. Orta Amerika, Güney Amerika ve Afrika’ya da uğrayan Sezer, geçtiğimiz eylül ayını çoğumuzun varlığından dahi haberdar olmadığı Zenzibar adasında geçirmiş.
     <br/>
     <br/>
     Gittiği ülkelerde kimi zaman bir ay, kimi zaman bir hafta kaldığını anlatan Sezer, şehirleşmiş bölgelerden çok kültürel zenginliğini muhafaza eden, henüz moderniteden nasibini almayan mekanları tercih ediyor. Kimi zaman Fas-Cezayir sınırında bir çölde kalıyor, kimi zaman ise bir dağ köyünde. Gittiği yerlerin kültüründen beslenen, farklı kültürleri de gittiği yerlere taşıyan Sezer, hayat tarzına “yaşam okulu” diyor. Bu nedenle farklı bir ülkeye gittiğinde bir otel aramaktansa tanıdıkları vasıtasıyla ulaştığı bir ailenin yanında kalmayı tercih ediyor. Onlara soru sorup cevaplar almak yerine, yaşamlarına kısa süreliğine de olsa ortak oluyor. Gittiği yerlerdeki insanlardan, çocukken ailelerinden duydukları ya da çocuklarına anlattıkları masaları zamanla öğreniyor. Bir varmış bir yokmuş ile başlayan masallar her ülkenin kültüründen de tılsımlar taşıyor. 1982’den bu yana ülkeleri gezen Meliscan Sezer, İngilizce, Fransızca ve Arapça biliyor. Her ne kadar bu dillerle insanlarla anlaşabilse de “Keşke bana bir değnek dokunsa da gittiğim her ülkenin dilini konuşabilsem.” demekten kendini alamıyor.
     <br/>
     <br/>
     Çekik gözlü Nasrettin Hoca
     <br/>
     <br/>
     Sezer, diyar diyar gezerken, kültürler arasındaki benzerlikleri ve farkları da görme imkânı buluyor. Bazen ‘kardeş masallar’ dediği birbirinin aynı masallarla karşılaşıyor. Bunlara örnek olarak, sınırları aşan Nasrettin Hoca’yı gösteriyor. Sezer, hocanın hemen her ülkede bir versiyonunu görmüş. Ulusal bir kimlik olan Nasrettin Hoca’nın masalları, her ülkenin yerel üslubuna bürünmüş. Kimi yerde ‘Goya’ olmuş adı, kimi yerde ‘Şah’, İran’da ise ‘Molla Efendi’ adı verilmiş. Orta Asya’da ‘Efendi’ olarak anılan hoca, çekik gözlü tasvir edilirken, Özbekistan’da insan boyunda heykelleri yapılmış. Zengibar adasında dahi Nasrettin Hoca öyküsü ile karşılaşan Sezer, bildiğimiz öykülerin aynısının yörelere uyarlanmış hallerini dinlemiş.
     <br/>
     <br/>
     Oradan oraya dolaşıp masallar toplayan Sezer, bunu bir iletişim aracı olarak görüyor ve bu yolla kültürler arası köprüler kurulabileceğine inanıyor. Türkiye’de masal kültürünü harekete geçirecek, artıracak çalışmalar yok denecek kadar az. Masalcı kavramı ise geçmişlerde kaldı. Meliscan Sezer, bu kültürün aslında bizlere ait olduğunu vurguluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21617), [web.archive.org (arşiv bağlantısı)](http://web.archive.org/web/20070609013707/http://www.aksiyon.com.tr:80/detay.php?id=21617)
