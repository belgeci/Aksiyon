# Hint medeniyetine genel bir bakış

*Tuba Özden Bilinmeyen-tarih*

<div>
 <font>
  <img border="0" height="1" src="/web/20050322030455im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050322030455im_/http://www.aksiyon.com.tr/resim/529/76.jpg" vspace="5"/>
  </p>
 </font>
 <font class="content">
  Bilim ve Sanat Vakfı Medeniyet Araştırmaları Merkezi tarafından iki ayda bir yayımlanan “Dîvân İlmî Araştırmalar” dergisinin 16. ve 17. sayısı bir arada çıktı.
 </font>
 <br/>
 <p>
  <font class="content">
   “Dîvân İlmî Araştırmalar” geçmiş yıllarda Osmanlı, İslâm, Batı/Hıristiyanlık ve Japonya üzerine yoğunlaşan özel sayılar hazırlamıştı. Bu sayılarında ise Hint medeniyetini çeşitli açılardan ele alarak son yıllarda farklı çevrelerin ilgi alanında yer bulmaya başlayan bu konuya dikkatleri çekmeyi hedefliyor. Dinî ve kültürel yapısı nedeniyle sürekli farklı medeniyet unsurları ile etkileşim halinde bulunan Hindistan’ın renkli portresi her yönüyle analiz ediliyor.
   <br>
    <br>
     Derginin 16. sayısı ağırlıklı olarak Hint medeniyetinin fikrî, felsefî ve dinî özelliklerini irdeleyen yazılardan oluşurken, 17. sayıda daha çok Hint-İslâm medeniyetinin çeşitli cephelerini inceleyen yazılar var.
     <br>
      <br>
       16. sayı, ‘Hint Düşüncesine Genel Bir Bakış’ başlıklı yazı ile başlıyor. Hint felsefesinin XX. yüzyıldaki en önemli temsilcisi olarak kabul edilen S. Radhakrishnan ile bu düşüncenin Batı’ya tanıtılmasına önderlik eden Hindolog Charles A. Moore yazıyı ortak bir çalışma sonucu kaleme almış. Amerikalı ünlü siyaset düşünürü Fred Dallmayr’ın yazısı ise ‘Batı Düşüncesi ve Hint Düşüncesi: Bir Mukâyese Denemesi’ başlığını taşıyor. Dallmayr, kültürlerarası yüzleşmenin önemli bir veçhesini oluşturan Hint-Batı ilişkisini ele aldığı çalışmasında, “metin” ile “bağlam” veya rasyonel “söylem” ile “yaşam dünyası” arasındaki farklılık temelinde, Hint ve Batı düşüncelerini mukâyese yoluna gidiyor. Fazıl Önder Sönmez’in Hintli Düşünme Tarzı, Fuat Aydın’ın Buda’nın Diğer Dinlere Bakışı, İsmail Taşpınar’ın Hindistan Yahudileri gibi yazıların dışında, Hint Medeniyetini ele alan dört kitapla ilgili değerlendirmeler de bulunuyor.
       <br>
        <br>
         Dîvân İlmî Araştırmalar’ın Hint-İslâm medeniyeti yoğunluklu yazılara yer verdiği 17. sayısında ise Hint alt-kıtasında İslâm araştırmalarının durumu, din ve siyaset alanında ulemânın konumu ve bölgedeki Türk hâkimiyeti gibi konular farklı açılardan inceleniyor.
         <br>
          <br/>
          Dokuz makale ve bir kitap değerlendirmesine yer verilen Dîvân İlmî Araştırmalar’ın 17. sayısında Abdülhamit Birışık’ın ‘Hint Alt-Kıtasında İslâm Araştırmalarının Dünü Bugünü: Kurumlar, İlmî Faaliyetler, Şahıslar, Eserler’, Durmuş Bulgur’un ‘Ticaretten Sömürgeciliğe XIX. Yüzyılda Hindistan ve İngiliz Hâkimiyeti’,  Özgür Kavak’ın ‘Zor Zamanda Âlim Olmak: Şah Veliyullah Dihlevî’nin Kendi Kaleminden Hayatı’, Cengiz Kallek’in ‘Mâverdî’nin Ahlâkî, İçtimâî, Siyasî ve İktisadî Görüşleri’ başlıklı yazılarına yer veriliyor. “Kitap Değerlendirmesi” bölümünde ise Ahmet Güzeler, Hint Müslümanlarının liderlerinden Şeyh Müşir Hüseyin Kıdwai’nin (1878-1937) ‘Osmanlı’nın Son Dostları’ adıyla yayımlanan kitabını tanıtıyor.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19432), [web.archive.org (arşiv bağlantısı)](http://web.archive.org/web/20050322030455/http://www.aksiyon.com.tr:80/detay.php?id=19432)
