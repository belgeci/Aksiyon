# Huntington: AB, Türkiye'ye evet demeyecek

*Tuba Özden 2005.05.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Medeniyetler çatışması' teorisinin mimarı, Harvard Üniversitesi Öğretim Üyesi Samuel Huntington, geçtiğimiz hafta Türkiye'deydi. Bir günlük program için Türkiye'ye gelen Huntington'un Swiss Otel'deki konferansı çok rağbet gördü. Söylediklerine, hal ve tavırlarına ilişkin neler yazıldı neler.
  </font>
 </div>
 <div id="newsText">
  <font class="detail-text">
   Bastonu ile ağır aksak yürümesinden, eşinin Ermeni olmasına; bir akademisyenden ziyade provokatif bir üslup kullandığına kadar her ayrıntı basında yer buldu.  Yazarlar, akademisyenler ve gazeteciler    Huntington'u dinlemek üzere konferans mekanındaki yerlerini almışlardı.  Profesörün konuşmasında en fazla dikkati çeken konu Türkiye'nin AB'ye girmesi ile ilgili yaptığı yorumlardı. Çok kesin konuşuyordu. Türkiye için bunun mümkün olamayacağını söyleyen Huntington, Türkiye'nin AB değerlerini kabul etmeye çalışmasına rağmen, kültürü ve toplumu ile AB'ye ait olmadığını ifade etti. Ayrıca Avrupa ülkelerinde bu fikir sabit kaldığı müddetçe de Türkiye'nin AB'ye girmesinin mümkün olmayacağına vurgu yaptı.  Şu an Avrupa Birliği'nin Türkiye'ye 'hayır' demediğini fakat 'evet' de demeyeceğini; tipik bir oyalama politikası güttüğünü anlattı. Huntington'un işaret ettiği bir ayrıntının altını çizmek şarttı. Türkiye AB'ye girme sürecinde devamlı laiklikten dem vururken, Avrupa'da bunun tam da tersinde bir akım yaygınlaşıyordu. İnsanlar giderek  dini motiflere yöneliyorlardı.
   <br/>
   <br/>
   İslam'ın yeniden dirilişini, Müslüman toplumdaki yüksek doğum oranları ile ilişkilendiren Huntington, bu genç ve vasıfsız nüfusun dirilişi güçlendirdiğine ve yaşları on altı, otuz arasında bir gençlik ordusunu ortaya çıkardığına değindi. Bütün toplumlarda şiddetin esas faillerinin genç erkekler olduğunu hatırlatarak, bunların Müslüman toplumlarda bol miktarda bulunduğunu ifade etti. Huntington ayrıca, Türkiye'nin dağınık vaziyetteki İslam toplumlarına liderlik yapabilecek ülkeler arasında en iyisi olduğunu da sözlerine ekledi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=14026), [web.archive.org (arşiv bağlantısı)](http://web.archive.org/web/20121228074951/http://www.aksiyon.com.tr:80/aksiyon/newsDetail_getNewsById.action?newsId=14026)
