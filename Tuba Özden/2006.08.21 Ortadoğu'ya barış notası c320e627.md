# Ortadoğu’ya barış notası

*Tuba Özden 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Filistin doğumlu Edward Said ile İsrail vatandaşı Daniel Barenboim’in 1999 yılında kurduğu Doğu-Batı Divanı Orkestrası barışa hizmet ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061027083021im_/http://www.aksiyon.com.tr/resim/611/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Günlerce önceden geleceklerine dair gazetelerde haberlere yer verildi. Beyrut'a saldırılar devam ederken onlar Madrid'deki konserlerini vermiş, bir sonraki durakları Türkiye için hazırlıklara başlamışlardı bile. Fakat konserden önce sundukları deklarasyon üzerine ortalık karıştı. Açıklamalarında yer alan hem Lübnan'da sivillerin bombalanmasını, hem de Hizbullah'ın İsrail'e roket saldırılarını kınayan ifadeler, söylentilere göre orkestra içinde de anlaşmazlıklara neden olmuştu. Konserin sponsorlarından olan Türk Musevi cemaati bu nedenle organizasyona verdiği desteği geri çekeceğini açıkladı. Konser iptal edildi edilecek derken cemaat ikna edildi, sponsor krizi çözüldü ve geçtiğimiz hafta Aya İrini'nin büyülü atmosferinde silahlara karşı müzik konuştu.
   <br>
    <br>
     19'uncu yüzyılın ilk yarısında İspanya seferlerinde savaşmış bir Alman askeri, Goethe'ye üzerinde Kur'an'dan ayetlerin yazılı olduğu bir sayfa getirir. Goethe, yazıyı okur ve olduğu yerde kalakalır. Ardından İslami konularda bilgi sahibi olmak için Arapça öğrenmeye koyulur, bu esnada Fars edebiyatını keşfeder ve 'ötekine' ilişkin şiirlerini derlediği 'Batı-Doğu Divanı' vücut bulur. Eserinde de vurguladığı üzere Goethe'ye göre sanat, insanın kendi benliğine yoğunlaşmasından ziyade 'öteki'ne yapılan bir yolculuktur. Edward Said ve Daniel Barenboim'in 1999 yılında İsrailli ve Arap müzisyenleri bir araya getirerek kurduğu 'Doğu-Batı Divanı Orkestrası' ilhamını bu eserden alır. Aralarında Mısır, Suriye, Lübnan, Filistin, Türkiye, Ürdün, Tunus, İspanya ve Hollanda'nın olduğu 17 ülkeden, yaşları 14-25 arasında değişen 110 yetenekli gençle bir orkestra kurulur. Eserler, icra edilirken tıpkı farklı karakterdeki notalar gibi icracılar da aynı düzlemde buluşur. Müziğin gücüyle siyasi arenada birbirine müsamaha gösteremeyen ülkelerin gençleri, orkestranın eşitleyici zemininde bir araya gelir. Daniel Barenboim, ruh eşim dediği Edward Said ile siyasi değil insani bir proje ortaya koyma niyetiyle yola çıktıklarını anlatıyor: "Amacımız bölge insanlarını bir araya getirecek bir forum oluşturmaktı ve en önemlisi diğerini tanımaktı. Aksi takdirde bölgede çözüm mümkün görünmüyor." Barenboim'e göre İsrail-Filistin sorunundaki ihtilafa askeri bir çözüm bulunmuyor. Doğu-Batı Divanı Orkestrası'na katılan gençlerin en başta bu düşünceyi benimsemesi gerekiyor. İntibak edilmesi gereken bir diğer nokta da İsrail-Filistin kader bağının ayrılmaz olduğu.  Askerî çözüme ihtiyaç olmadığını vurgulayan Barenboim, bunun saflık ya da naiflik olmadığının kanıtı olarak atmış yıldır pek çok acılara neden olan ve çözümsüzlüğün ötesine geçemeyen siyasi ve askerî çabayı gösteriyor. Düne kadar bölgede vahşi bir savaşın devam ettiğine ve feci sonuçlara yol açtığına değinen Barenboim, ahlak ve stratejinin el ele gittiğini dile getiriyor: "Bir taraf için iyi olan diğer taraf için de iyi olmalıdır ve bunun için müzakereler başlamalıdır. Tek taraflı yapılan hiçbir şey sonuç vermez. Soyutlamalar ise çözümleri değil her zaman yeni problemleri doğurur."
     <br/>
     <br/>
     "Benim amacım dünyada müzik devrimi yaratmak değil!" diyen usta müzisyen, problemler karşısında sanattan güç alan küçük birlikteliklerin de çözüme dönüşebileceği kanaatinde. Müziği bir hayat tarzı olarak gören Barenboim, "Ben müziği değil o beni oluşturuyor." diyor. Aya İrini'de gerçekleşen konserde bu sözler tecessüm ediyor adeta. Orkestra şefi Barenboim, bütün bedeniyle müziği ve atmosferi şekillendirirken, müzik de onu halden hale sokuyor. Genç müzisyenlerin her biri piyanonun tuşları gibi Barenboim'in parmaklarının ucunda notalara dönüşüyor ve salonu dolduruyor. Porte üzerinde yan yana gelen notalar gibi buluşuyor farklı kültürlerin çocukları ve aynı barış şarkısını oluşturuyorlar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25076), [web.archive.org (arşiv bağlantısı)](http://web.archive.org/web/20061027083021/http://www.aksiyon.com.tr:80/detay.php?id=25076)
