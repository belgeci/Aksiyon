# Perdenin ardındaki uzakdoğu

*Tuba Özden Bilinmeyen-tarih*

<div>
 <p>
  <font>
   Uzakdoğu’yu nasıl bilirsiniz? Otantik kültürü, farklı coğrafyası, çekik gözlü insanları, garip dilleriyle mi? Daha fazla tanımak isteyenler için İstanbul, sinemaseverleri bu ay Uzakdoğu’yla buluşturuyor.
   <br/>
   <br/>
   On gün boyunca perdenin ardında açılacak kapı, izleyenlere farklı ülkelerin kültürlerinde ve hayal dünyalarıyla zenginleştirdikleri sanat dünyalarında seyahat imkanı sunacak.
   <br>
    <br>
     Uzakdoğu Kültür Merkezi’nin 10-19 Aralık tarihleri arasında Ankara’da düzenlediği 7. Uluslararası Uzakdoğu Film Festivali, 20-29 Aralık tarihleri arasında İstanbul’da gerçekleştiriliyor. Programın amacı Türkiye ile Uzakdoğu ülkelerini tanıştırmak ve kültürel yakınlaşmayı sağlamak. Festival’de Çin, Hindistan, Tayvan, Filipinler, Hong Kong, Japonya, Vietnam, Güney Kore, Özbekistan, Kazakistan ve Endonezya filmleri yer alıyor.
     <br>
      <br>
       Usta yönetmenlerden özgün eserler
       <br>
        <br>
         Festival,  20 Aralık’ta usta yönetmen Zhang Yimou’nun “Eve Dönüş” filmi ile başladı. Çin’in önemli yönetmenlerinden biri olan Yimou’nun çektiği bütün filmler uluslararası film festivallerinde ödüller kazanmış. Yimou’nun filmlerinde, farklı bakış açısı ve gerçekçilik ön plana çıkıyor.
         <br/>
         <br/>
         “Retrospektifler” bölümünde, geçmişe çevrilen bakışlarımız bu sene Xie Fei, Yusuf Razykov ve Hayao Miyazaki’nin filmleri ile buluşacak. Çin sinemasının beşinci nesil yönetmenlerinden olan  Xie Fei’nin “Bir Moğol Hikayesi”, “Tibet Şarkısı” ve eşitsizliklerle dolu dünyada kendine yaşama alanı arayan bir kadının hikayesini anlatan “Susam Yağı Kadınları” izlemeye değer.
         <br/>
         <br/>
         Özbekistanlı yönetmen Yusuf Rayzkov’un filmleri ise küçük ayrıntıları mercek altına alarak sosyal vakalara değiniyor. Yönetmenin, özellikle “Erkeklerin Dansı: Dilhiroj” adlı filmi dikkat çekici. Dilhiroj, sadece erkeklerin yaptığı dansa verilen bir ad. Özbekistan’da evlilik bir ay süren nişanlılığın ardından yapılır fakat araya ölüm, kaza gibi olumsuz olaylar girerse düğün ertelenir. Filmde, bu gelenek yüzünden üç senedir evlenemeyen iki gencin hikayesi anlatılıyor.
         <br/>
         <br/>
         Ülke Sineması Bölümü’nde bu sene yine Çin ağırlanıyor. Bu bölümde usta yönetmen Chen Kaige’nin, “Birlikte” adlı filmi de gösterilecek. Film yetişkinliğe geçiş döneminin sancılarını yaşayan bir gencin hikayesini anlatırken, modern Pekin’in değişen yüzünü de ortaya koyuyor.
         <br/>
         <br/>
         Doğu ve Batı’nın gözünden Cengiz Han
         <br/>
         <br/>
         Festival’deki en önemli bölümlerden biri: Batı ve Doğu’nun gözüyle Cengiz Han. Bu bölümde, iki farklı coğrafyadan tarihin aynı noktasına bakışın ürünü olan, Cengiz Han’ın hayatı ile ilgili iki film yer alıyor. 1965 yılında batılı bir yönetmen olan Henry Levin’in çekmiş olduğu filmde başrolde Ömer Şerif oynuyor. Diğer Cengiz Han filmini ise Sai Fu ve Mai Lisi isimli Çinli yönetmenler çekmiş.
         <br/>
         <br/>
         Festivalde izlemeye değer filmlerden bir diğeri ise “Bisikletçi”. Başarılı bir sinematografisi olan film, geçimini yoksul bir kentte ölen babası gibi çekçekcilik yaparak sağlayan Cylo’nun öyküsünü anlatıyor. Ustalara Saygı Bölümü’nde, ikinci dalga Hong Kong sinemasının yönetmenlerinden Stanley Kwan ve gerçekçi sinemanın öncülerinden Japon Yönetmen Shoei İmamura var. “Uzakdoğu: Korkunun Coğrafyası” bölümünde, vizyondan aşina olduğumuz Takeshi Miike’nin “Gozu”, Takeshi Shimizu’nun “Garez” filmleri de izleyiciyle buluşuyor.
         <br/>
         <br/>
         Dünya sinemasında, özellikle son dönemlerde dikkat çeken Uzakdoğu filmleri, Atatürk Kültür Merkezi’nde ücretsiz olarak gösteriliyor. Filmler, İngilizce ve Türkçe altyazılı olarak izleyiciyle buluşuyor. Festival için bilgi: www.uzakdogufilm.org
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 932 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19302), [web.archive.org (arşiv bağlantısı)](http://web.archive.org/web/20050322210035/http://www.aksiyon.com.tr:80/yazdir.php?id=19302)
