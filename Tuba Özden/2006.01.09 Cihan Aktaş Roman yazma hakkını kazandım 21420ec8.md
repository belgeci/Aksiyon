# Cihan Aktaş: Roman yazma hakkını kazandım

*Tuba Özden 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de yazar olmak zor. Fakat kadın yazar olmak bir kat daha zor. Hikâyeleri, denemeleri ve araştırma kitapları ile tanıdığımız Cihan Aktaş, yazar olma serüveninin son ürününde mekânsızlığı, kimliksizliği ve satır aralarına serpiştirdiği mücadelesini anlatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606065258im_/http://www.aksiyon.com.tr/resim/579/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Onu daha çok araştırma yazıları ile tanıdık. Türkiye’nin yaşadığı sosyal dönüşüm içinde kadının geçirdiği sancılı süreci kaleme aldı. Uzun yıllar İran’da yaşamışlığının verdiği tecrübelerini de kitaplarında ve makalelerinde okuyucuları ile paylaştı. Fakat araştırma yazılarının yanı sıra deneme, roman ve öykülerini de kitaplaştırmayı ihmal etmedi. Cihan Aktaş, hikâye ve romanlarını yazabilmek adına bir dönem araştırma niteliğindeki çalışmalarını yazmak zorunda kaldığını anlatıyor. Yazar, sürekli karşısına çıkan soru işaretlerini ortadan kaldırabilme çabasının nihayetinde yazma hakkına kavuşabildiği görüşünde. Bundan sonra ise daha çok roman ve hikâyeleriyle okuyucuya ulaşmayı planlıyor.
   <br>
    <br>
     ‘Duvarsız Odalar’, Cihan Aktaş’ın son çalışması. Bu öykü kitabı da daha öncekilerde olduğu gibi hayatından izler taşıyor. Öykülerinin otobiyografik yönünü kabul etse de bu etkiyi, anlatılanların kendi süzgecinden geçmesine bağlıyor. Özellikle kitabın ilk hikâyesinde yazarın çocukluğundan somut örnekler görmek mümkün. Şehirden uzakta bir dağ köyü, Türkçe bilmeyen Kürt kızı, beline metrelerce bez dolayan genç kız, inşaat, kalabalık, küçük kızın sığındığı masanın altındaki evi…
     <br/>
     <br/>
     Nitekim işaretler sadece geçmişten kalma değil, anlatıcı hakkında satır aralarından bugüne dair de bilgiler sızıyor. Kitapta, özellikle mekânsızlık üzerine öyküler hâkim. Kişiliğin içe ve dışa dönük çatışmalarından çıkan duygular hikâyelere yansıyor. Aktaş, Elia Kazan ve Marquez gibi yazarları hatırlatıyor. İkisi de çocukluğunu yaşadığı yerden ayrılmış ve oraya dönememiş insanlar, terk edip bir daha dönememe sanatlarında belirleyici. Cihan Aktaş, bunun kendisi için de geçerli olduğu düşüncesinde. “Öykülerimde ister istemez terk edilip de bir daha geri dönememe duygusunu yeniden anlama, keşfetme ve böylece kendim için somutlaştırma söz konusu.” diyor.
     <br/>
     <br/>
     Din konusunda çarpılma yaşadık
     <br/>
     <br/>
     Cihan Aktaş’ın araştırma kitapları ile öyküleri karşılaştırıldığında farklı kalemlerden çıkmış duygusu uyandırıyor. Sosyolojik içerikli kitaplarında hayatın fark edilmeyen yönlerine dikkatle bakan bir çift gözü hissetmek ne kadar mümkünse, öykülerde de yazarın ruhunda dolaşmak o kadar muhtemel. Denemeye daha yakın bir anlatım türü olan öyküleri belki de bu nedenle hayatına dair bu kadar çok ipucu veriyor. İster istemez, akıllara, yazarın bu iki ifade türü arasında geçiş yaparken gerilim yaşayıp yaşamadığı geliyor. Cihan Aktaş, 1980’li yıllarda bu tedirginliği yaşasa da artık sıkıntı yaşamadığı görüşünde: “İki tür de farklı kanallardan akıyor. Yazdığınız her şey kendiliğinden başka bir şeye kapı aralıyor.” Aktaş, çalışma ortamını hazırladıktan sonra kolayca zihninin diğer üsluba yoğunlaştığını vurguluyor.
     <br/>
     <br/>
     Fakat iki alanda da ürünler veren Aktaş, bundan sonra romanlara odaklanmayı planlıyor. Şimdiden zihninde kurguladığı öyküleri var. Aslında her zaman asıl hedefi edebiyat olmasına rağmen etrafındaki sorular yazarın peşini bırakmamış. “Ülkemiz kavram kargaşasının içinde sürekli gündem değiştiriyor. Bazı konuları tartışmaktan, açımlamaktan kaçamıyoruz. Bu nedenle kendimi birçok kitabı yazmak zorunda hissettim.” diyen Aktaş,  yazma sorumluluğu duymasının arka planında ise yazma hakkını savunmak olduğuna dikkat çekiyor. Türkiye’nin modernleşme süreciyle yüzleşme, hesaplaşma dönemini mepsuten yaşayan Aktaş, “Bizim kuşağımız tam bir anafor ortamına denk düştü.” diyor.
     <br/>
     <br/>
     Modernleşme ile din, doğu ile batı, gelenekle dinin arasında gidip gelen neslin problemlerinin başında dinî sorumlulukları yerine getirmenin yanı sıra modern hayata nasıl dâhil olabilecekleri sorusu vardı. Aktaş, o dönemde din konusunda bir çarpılma yaşadıklarını düşünüyor. “Açlık içerisinde dinî kaynaklara yoğunlaştık, hem çok okumaya hem de onları hayata geçirmeye ihtiyacımız vardı. Fakat bu herkes için abur cubur bir okuma oldu.” diyen Aktaş, yaşanan bu sürecin yaklaşık on yıl sürdüğüne değiniyor ve o süre içerisinde yazdığı kitaplarda bu sancılı dönemin izlerinin varlığına işaret ediyor. Din adına en muteber kaynakların bir kadının sokağa çıkmasını dahi kuşkulu hale getirdiği bir dönemde gazetelerde yazı yazmanın hiç hoş karşılanmadığını söylüyor.
     <br/>
     <br/>
     Öyle ki ‘Yeni Devir’ gazetesinde yazdığı dönemde birçok okuru bayan olduğuna inanmamış. ‘Bunları yazan bir kadın olamaz’ içerikli birçok mektup alan Aktaş, bu yaklaşımı aşabilmek adına çok mücadele verdiklerine değiniyor: “Biz bunların hepsini tartışarak, yorumlayarak, yeniden kavramak zorunda kaldık. Bütün yapmak istediğimiz hayatın gerçekleriyle yüzleşmek manasında modern, aynı zamanda din ile çelişmeyen bir hayat kurmaktı.” Aktaş, ancak bu sorulara cevap verdikten sonra rahatça hikâye yazabilmiş.
     <br/>
     <br/>
     İran ve Türkiye’nin ortak yönü kadına baskı
     <br/>
     <br/>
     Müslüman kadın yazarın toplumda kabulü söz konusu değilken, 1985 yılında İran’a gittiğinde Cihan Aktaş, beklediğinden çok farklı bir manzara ile karşılaşır. Medya vasıtasıyla kara çarşaflı, isimsiz bir kitle olarak dışarıya sunulan İranlı kadınların hayata katılma, kariyer yönündeki çabalarını, kararlara ortak olma yönündeki tutumlarını ilgiyle takip eder. Modernliğin en tipik sanatı olmasına rağmen İran sinemasının dinî denebilecek bir üretimde sunulması, kadının sinemada yer alma biçimi Cihan Aktaş için ilginç örneklerdir. Fakat her şey bu kadar olumlu değildir. Aktaş’a göre kadınlar açısından İran’da da Türkiye’de olduğu gibi baskı söz konusu. Farklı sistemlere sahip olan iki ülkede de bugüne kadar yığın haline dönüşmüş, ertelenmiş kadın meselelerinden kaynaklanan sorunlar var.
     <br/>
     <br/>
     Ona göre, İran’da yukarıdan dayatılan bir kimlik söz konusu. Bu tek tipleşmeye de götüren bir süreç. Aktaş, kadınların bunu çok benimsemediğini söylüyor: “Kurgulanmış bir iman yerine haklı olarak dini kendi algıları, yorumları ile kavramak, içsel süreç olarak kendilerince üretmek, kendi imanlarına sahip olmak istiyorlar.” Türkiye’de ise modernlik adına bir dayatma var: “Keşke her iki taraf da bu sorunları kendi tecrübeleri ile harmanlayabilse. Bu iki ülke için de yeni bir kazanım olabilirdi. Böylece İran daha dindar bir toplum olabilirdi. Türkiye’nin ise gerçekten İslam ülkeleri açısından bir model olması sahicilik kazanırdı.”
     <br/>
     <br/>
     Aktaş, sorularını sormaya devam ediyor. Cevaplarını ise bundan sonra öyküleriyle aktarmayı planlıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23152), [web.archive.org (arşiv bağlantısı)](http://web.archive.org/web/20070606065258/http://www.aksiyon.com.tr:80/detay.php?id=23152)
