# British Council'e İstanbul’da yer yok

*Tuba Özden 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      66 yıldır kütüphane ve 9 yıldır da İngilizce kursları ile hizmet veren British Council yeterince güvenli bir bina bulamadığı için faaliyetlerine son veriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060720115302im_/http://www.aksiyon.com.tr/resim/601/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İlk olarak öğrencilerin mail adreslerine bilgiler gönderildi. Ardından yetkililer derslere gelerek konu hakkında geniş malumat verdi: “British Council 66 yıldır sürdürdüğü kütüphane hizmeti ve dokuz yıllık İngilizce eğitimi faaliyetlerine son veriyor.” Nedeni, en az kararın alınma hızı kadar ilginçti: “2003’ün Kasım ayında yaşanan bombalı saldırılarda İngiliz Konsolosluğu’nun hedef olması nedeniyle güvenli bir bina arayışına girdik. Fakat iki senedir yoğun araştırmalarımıza rağmen güvenlik standartlarımıza uygun bina bulamadık.”
   <br>
    <br>
     Her ne kadar yapılan açıklamalar cevaba yönelik olsa da zihinlerde daha çok soru işaretlerine neden oldu. Öğrencisi olduğum sınıfta uçuşan cümlelerden birkaçı buna misal. “Kesin farklı bir nedeni vardır. İstanbul o kadar güvensiz bir şehir mi? İki ülke arasındaki ilişkilerle ilgili olmalı karar, yoksa haberimiz olmayan ciddi bir güvenlik sorunu mu var?” Kararı anlamlandırma çabalarının ardından tabii ki “Şimdi yeniden dil kursu mu arayacağız?” esaslı sorusuna sıra geldi. En az öğrenciler kadar öğretmenler de karardan muzdaripti. Uzun yıllar Türkiye’de yaşayan ve farklı bağlantıları olanlar için sorun yoktu fakat birkaç aydır İstanbul’da öğretmenlik yapanlar için farklı bir ülkeye gitmek ya da İngiltere’ye dönmek alınacak en akıllıca karardı.
     <br>
      <br/>
      İstanbul 66 yıl içerisinde çok daha kritik, güvenliğin sorun olduğu dönemlerden geçti. Peki, neden karar geçmişte değil de böyle bir zaman diliminde alındı? British Council İstanbul Kültür Konsolosu Chris Edward, güvenlik hassasiyetlerinin sadece Türkiye için değil tüm ülkeler için geçerli olduğunun altını çiziyor. Dünyada son on yıldır yaşananlar ve artık farklı güvenlik şartlarının hayata hâkim olması aldıkları kararda belirleyici. Edward, birçok ülkede önlemlerini artırdıklarına ya da faaliyetlerine son verdiklerine işaret ediyor. Pakistan ve Endonezya’da da kurs ve kütüphane hizmetleri durdurulmuş. Londra’nın da içinde bulunduğu bazı şehirlerde güvenlik önlemleri artırılmış.
      <br/>
      <br/>
      British Council 2003 yılındaki patlamaların ardından kütüphane ve kurs hizmetlerini Beşiktaş’ta bulunan binasından yine aynı semtteki Conrad Otel’de kiraladıkları bir kata taşımıştı. O dönemde Ankara’daki kütüphane hizmeti aynı nedenle durdurulmuştu. “Her ne kadar bina bulamamamız kulağa gerçekçi gelmese de biz iki yıldır yoğun bir araştırma içerisindeyiz.” diyor Edward. Patlamaların ardından kursu kapatmak niyetleri olmasa da uzun arayışları sonunda güvenlik standartlarına uygun ve kullanışlı bina bulamamaları karara neden olmuş. İki sene içerisinde 150’nin üzerinde binaya baktıklarını ve ikisinde kontrat aşamasından döndüklerini söylüyor: “Belki aramaya devam etsek isteklerimizi karşılayacak bir mekân bulurduk fakat iki sene hiç az zaman değil. Bu süreç ciddi bir masrafa ve enerji kaybına neden oldu.”
      <br/>
      <br/>
      Kararda belirleyici olan diğer bir etken ise Milli Eğitim Bakanlığı ile yapılan görüşmeler. Mülâkatlarda, Türkiye’deki İngilizce eğitimine destek amacıyla alınan kararlardan biri de öğretmenlere verilecek eğitimler. “Böylece hem bina sorunumuz tamamen ortadan kalkacak hem de 1600 öğrenci yerine, öğretmene ulaşarak daha geniş bir kesime faydamız dokunacak.” diyen Edward, projenin henüz netleşmediğine değiniyor. 66 yıldır İstanbullulara hizmet veren kütüphanenin kaynakları da İngilizce dil programları ve öğretmenlerin ihtiyacını karşılayacak şekilde daraltılacak ve randevu sistemiyle istifade edilecek. 1500 materyalin büyük kısmı halka açık olan farklı bir kuruma bağışlanacak fakat henüz mekân tespit edilmemiş. British Council’in İngilizce kursları 2 Temmuz’da sona erse de, kurs ve kütüphane dışındaki etkinlikler devam edecek. Bu nedenle Chris Edward söyleşinin sonunda vurguluyor: “Biz kapanmıyoruz, sadece dönüşüyoruz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24526), [web.archive.org (arşiv bağlantısı)](http://web.archive.org/web/20060720115302/http://www.aksiyon.com.tr:80/detay.php?id=24526)
