# Cilalı arabesk devri

*Tuba Özden 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Arabesk artık çeşit çeşit. Hip hop, pop, hattâ rock ile yapılanı dahi var. Her geçen gün görüntüleri ile şarkıları arasında ilişki kurmakta zorlandığımız yeni gruplar çıkıyor ekranlara. Bu çeşitliliğin ulaştığı karmaşa ise akıllara ister istemez arabesk bitti mi sorusunu getiriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527111131im_/http://www.aksiyon.com.tr/resim/581/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İlk olarak pop tarzında müzik ulaşıyor kulaklarınıza, ardından ekrana Bob Marley’in türevi bir şarkıcı çıkıyor. Yanında güneş gözlüklü, küt saçlı, uzaylı kıyafetlerinden esinlenmiş partneri. Artistik çekimler, rüzgârda uçan saçlar ve nihayet sözler başlıyor. ‘Cankan’ grubunun yanık sesle söylediği şarkı ile görüntü arasında ilişki kurmakta zorlanan zihniniz sizi arabesk kodlarınıza taşıyor. Bu müziğin babası olarak anılan Orhan Gencebay’ın oturaklı tavırlarıyla seslendirdiği içli şarkılar geliyor aklınıza. İki tablo arasında neredeyse hiçbir benzerlik bulamıyorsunuz. Farklılık arabeskin hızla değiştiğinin göstergesi; özellikle Cankan, İsmail YK gibi üçüncü kuşak ‘Alamancı’ gruplar göç kültürünün ürettiği bu müziğe yeni yorumlar getiriyor. Öyle ki Doğu ile Batı arasında kalmışlığın bir çeşit ifadesi olan arabeskin hangi istikamete gittiğini kestirmek gün geçtikçe zorlaşıyor. Kimilerine göre klasik mânâda köyden kente göçün bitmesiyle bu müzik türü de noktalandı, bazılarına göre ise bu topraklarda isyan, özlem duygusu taze kaldıkça arabesk kaçınılmaz.
   <br>
    <br>
     Bir ülkenin toplumsal gelişimini anlamak için kaçınılmaz parametreler var; politika, insan hakları, ekonomi bunlardan birkaçı. Görünenlerin yanında bir de müzik gibi görünmeyen unsurlar var ki hiçbir yasak bastıramıyor, kendini ifade edecek bir kanal her haluklarda buluyor. Mesela Amerika’daki zenciler, üzerlerindeki baskıyı, ileriye dönük düşlerini müzik ile ifade ederek ‘jazz’ı ortaya çıkardı. 1960’ların isyancı ruhu ise bunu rock müziği ile ifade etti. Afrika’ya dönmek isteyen Jamaikalı zenciler reggae ile insanları bir araya getirdi. Türkiye’ye bu gözle bakıldığında, akla 60’lı yıllardan sonra ortaya çıkan arabesk müziği geliyor. Bu, bir bakıma Türkiye’deki toplumsal, kültürel karmaşanın, siyasal ve ekonomik çıkmazın, kısacası kaosun müziğe yansıyan yüzü. Müzik Yapımcısı Şahin Özer, ‘Her birimiz arabeskiz.’ sözleriyle konuyu özetliyor.
     <br>
      <br/>
      Gazi Üniversitesi İletişim Fakültesi öğretim görevlisi Nazife Güngör, arabeskin jazz, blues gibi müziklerden farklı olarak gündelik yaşam içerisinde kendiliğinden değil, birileri tarafından üretilmiş olduğuna değiniyor. Yaklaşık yedi yıldır arabesk üzerine fotoğraf projesi hazırlayan Haluk Çobanoğlu ise sanatçıları ve bu müziğin hayranlarını fotoğraflıyor. Ona göre ilginç olan, diğer ülkelerdeki müziklerin dans gibi farklı enerjilere dönüştüğü halde Türkiye’de arabeskin yakınma kültürüne yönelmesi.
      <br/>
      <br/>
      Arabeskin ne kadar tesirli olduğunu anlamak için şarkılara bakmak yeterli, hemen hepsinde bu müziğin esintilerini görmek mümkün. Şahin Özer’in ifadesiyle: “Türkiye’de üretilen bütün şarkıların tabanında arabesk var.” Bu nedenle belki de Türk halkını en iyi ifade eden müzik diyebiliriz. Peki, arabesk bir kültür mü? Yoksa sadece müzik formu mu? Bu konuda iki farklı yaklaşım mevcut; özellikle sosyologlar arabeski hayatın her alanına sinmiş bir kültür olarak görürken, icra edenler müzikten ibaret olduğunda ısrarlı.
      <br/>
      <br/>
      Göç tek etken değil
      <br/>
      <br/>
      Arabesk, aslında geçiş toplumunun ürünü. Hem gelenekselin bozulmuş halini hem de modern olamamış bir marjinalliğini yansıtıyor. Sanayileşme ile 1960’lı yıllarda geleneksel üretim yapılarının bozulması ve büyük şehirlere göçün yaşanması, beraberinde uyum sorunlarını da getirir. Çünkü köyünde hayatının öznesi olan insanlar, şehre geldiklerinde nesneye dönüşür, bu ise bunalımlı bir ruh haline zemin hazırlar. Birbirine temas etmekte zorlanan şehirli ve kırsal kesim insanlarının hayatları zamanla kesişerek, aradaki belirgin çizgiler azalır. Gecekondularda yaşayanlar apartman hayatına terfi eder, okullarda, iş yerlerinde bir araya gelen bu insanlar birbirlerine benzemeye başlar. Bu kaotik sürecin müzikteki ifadesi arabesk, ilk dönemler ‘Batsın bu dünya’ gibi isyancı söylemler içerirken zamanla kentleşerek daha ılımlı ifadelere bürünür. Özellikle 80’li yıllarda Turgut Özal’ın başında olduğu ANAP’ın da arabeski kabullenmesi, hatta seçmen sayısını artırmak adına arabesk ile ilgili bir araştırma grubu oluşturarak propagandalarını bu yönde yapması, müziğin niteliğinin değişmesinde önemli etkenlerden. 1990’lı yıllarda ise klasik anlamda göç sona erer. Artık şarkılarda ‘Hadi gel köyümüze geri dönelim” gibi farklı mesajlar aktarılmaktadır. Bilgi Üniversitesi Göç Araştırmaları Merkezi Başkanı Doç. Dr. Ayhan Kaya, arabeskin sadece yıkan değil, onaran bir yönü olduğuna da dikkat çekiyor: “Arabesk onu kullanan kişinin normal dili aslında. Fakat bu yakın zamana kadar yüksek kültür tarafından tehdit olarak algılandı, TRT ve kamusal alanda tepkiler gösterildi.” Kaya’ya göre ‘Âlem buysa kral benim’ diyen bir söylem, kaos içerisinde yaşayan bireyin kendi çözümünü üretme çabası. Dolayısıyla gerçekte arabesk bir kopuş değildir, eklemlenme gayretinin ürünüdür. Her ne kadar isyancı yanı baskın gibi görünse de pasifist yönü de mevcut. Umberto Eco’nun ‘narkotik pasifizm’ olarak dile getirdiği tepki ile arabesk arasında ilişki kurmak mümkün. Pop kültüründe de var olan, sorunları dile getirmekle yetinip, çözüm üretemeyen, teslimiyetçi bir tutumu var. Kaya’ya göre pop kültürü de bu mânâda çok arabesk. Yılların sanatçısı Orhan Gencebay ise arabeske yönelik bu eleştiriyi anlamsız buluyor. Sanatçı duyarlılığı ile şarkılarında hüzün, sevinç, acı gibi her duygunun aktarıcısı olduğunu fakat çözüm üretmenin kendi görevleri olmadığına değiniyor.
      <br/>
      <br/>
      Gencebay, arabeskin doğrudan göç ile tanımlanmasından da rahatsızlık duyuyor. Ona göre gerçek arabeskin geçmişi çok eskilere dayanır. Firavunlar döneminde Mısır’ın dolayısıyla Arap kültürünün çok geniş bir alanda tesirli olduğuna değinen Gencebay, ayrıca İslamiyet’in kabulüyle Arap motiflerinin hayatımıza daha çok dâhil olduğunu hatırlatıyor. “Bizim kültürümüzde; konuştuğumuz dil olsun, ibadetlerimiz olsun zaten Arap etkisi vardır.” diyor. Zira bu etkiyi müzikte de görmek mümkün. Türkiye’de ilk defa arabeskçi ifadesi Sadettin Kaynak için kullanılır. 1930’lu yıllarda Türk müziği radyolarda yasaklanınca halk kendine yakın hissettiği için Arap radyolarının müziklerini dinlemeye başlar. ‘Arabeskçi’ ifadesi, bu müziklerin dublajlarını yapan Sadettin Kaynak için kullanılır. Kaynak, sadece dublaj yapmayıp kendi eserlerini de ortaya koyar. Fakat Arap müzikleri ile uğraştığı için uzun yıllar radyolarda eserleri yasaklanır. Gencebay, bugün arabesk olarak ifade edilen kendi tanımlamasıyla ‘serbest çalışmalar’ı 1960’lı yıllar ile ilişkilendiriyor. Bu yıllarda bazı müzisyenler Arap müziğinden aldıkları ezgilere sözler yazarak kendi imzaları ile icra ederler ve bunlara yanlış bir şekilde ‘arabesk’ adlandırması yapılır.
      <br/>
      <br/>
      Arabeskçilerle anılmam yanlış
      <br/>
      <br/>
      Aynı dönem içerisinde kendi müzik tekniğini geliştiren Gencebay, “Ben de altmışlı yılların sonunda tanınan biri olduğum için, benzerliklerden dolayı arabeskçi olarak tanımlandım.” diyor. “Hâlbuki benim amacım sadece müzik adına iyi şeyler üretebilmekti, varoşlardaki garibanlara şarkı yapayım diye yola çıkmadım.” O dönemde Gencebay, eserlerine yönelik ciddi bir ilgi ile karşılaşır. Her kesim şarkılarını dinler fakat varoşların ezici çoğunluğu onun müziğinin bu kesimle ilişkilendirilmesine sebep olur. Gencebay, günün olaylarından etkilenerek ürettiği ‘Batsın bu dünya’ gibi protest müziklerin de varlığını kabul ediyor. Sadece aşkı değil insan ne hissediyorsa onu anlatmaya çalıştığını, sanatçı olması nedeniyle bir nevi tercüman olduğunu dile getiriyor.
      <br/>
      <br/>
      Arabesk, günümüze toplumun ruh haline göre şekillenerek ulaştı. Artık kalıplar daha modernist olsa da içerik nispeten Anadolu kokuyor. Gencebay, 60-70’li yıllarda daha çok araştırmaya meyil olduğu halde 80’lerden sonra tüketim toplumuna dönüşürken eğlencenin merkeze alındığını ifade ediyor. Şu an yapılan müziklerin temellerinin 70’li yıllarda atıldığını söylüyor Gencebay. “Arabesk diye anılan bu çalışmaların getirileri şu an popun, sanat müziğinin ve özgün müziğin içinde de var.”
      <br/>
      <br/>
      Adı üzerinde serbest çalışmalar, farklı müzik türleriyle sentezlenmeye çok müsait. Özellikle pop ve hip hop ile arabeski bir araya getiren grupların sayısında son dönemlerde artış var. Bunun en uç örneklerinden biri Cankan. Söyledikleri şarkılar içerik olarak daha çok 60-70’li yılların arabeskini hatırlatıyor. Fakat kıyafetleri, saçları, müziklerinin alt yapısı tamamen Avrupai. Adeta Batı ile Doğu’nun arasında kalmışlığı resmediyor. Fakat bu tezadın bilincinde olduklarını vurguluyor grup üyesi Ayhan Malik; “Yaşadıklarımızı müziklerimize aktarıyoruz. Çocukluğumuzdan bu yana rahat kıyafetler giyiniyoruz, Avrupa’da yaşadığımız için onların müziklerinden, kıyafetlerinden etkilenmemiz normal. Fakat biz nerede büyürsek büyüyelim Türkiyeliyiz.” diyor ve ‘Şapur şupur’ şarkısını örnek gösteriyor. “Bu şarkı gençlerin diskoteklerde yaşadıklarını çok iyi anlatıyor. Biz de aramızda para toplar, eğlence mekânlarına giderdik.” Kendi yaşamlarından yola çıkarak tarzlarını üreten grup, yaptıkları müziğe R&amp;Besk adını vermiş. R&amp;B, ritim ve blues’tan geliyor, ‘besk’ ise arabeskten. Bu müzik Türkiye’de ve dünyada bir ilk. Grubun diğer üyesi Fatih ABB nota bilmiyor, bir hocası notaların ABB’nin yeteneğini sınırlayacağını söyleyerek öğrenmesine mani olmuş. Fakat bir makine hızıyla besteler üretiyor ABB. Arkadaşı Malik, ABB’nin isterse dokuz saatte dört şarkı besteleyebileceğini gururla ifade ediyor. Gruba görüntülerini mi yoksa söyledikleri şarkıları mı kendilerine daha yakın hissettiklerini soruyoruz. Aldığımız cevap ‘Her ikisi bizim için bir bütün.’ oluyor. Şahin Özer, ‘Cankan’ gibi örneklerin artacağına değiniyor. Kendisi de yeni starları için farklı arayışlar içinde, arabeski farklı tarzlarla sentezleyeceği renkli örnekler için kafa yoruyor şu günlerde. Bu karmaşanın genel olarak kafa karışıklığının ürünü olduğunu ise kabul ediyor.
      <br/>
      <br/>
      Pop arabeski asimile ediyor.
      <br/>
      <br/>
      Arabesk daha çok hip hop ve pop müzik ile bir arada sunuluyor. Hip hop işçi sınıfının, göçmen kökenli kültürün ürettiği bir müzik. Doğası itibarıyla küresel bir gençlik kültürü olsa da geleneksel olanı seslendirmeye çok müsait. Patchwork misali yöresel çalgıları, alt melodileri üzerine yapıştırmaya uygun bir yapı. Kaya, gençlerin arabeskle kendi otantik kültürleri ile bağ kurarken, hip hop ile evrensel gençlik kültürüne çapa atabildikleri kanaatinde. Bu dönüşümler zamanla müziklerin aynı düzlemde bir araya gelmesine de neden oluyor. Nazife Güngör ise arabeskin bu etkileşimler neticesinde pop kültüründe asimile olduğunu düşünüyor. “Bizim popüler müziğimiz haline gelen arabesk, giderek Batı’nın pop müziğine benzemekte ve “pop arabesk” bir forma bürünerek yaşamını sürdürmeye çalışıyor. Ölmüyor, ama can çekişerek ayakta kalmaya çalışıyor. Ancak özünü yitirmekte olduğu da bir gerçek.” Güngör’e göre yıllar öncesinde Gencebay’ın ‘Batsın bu dünya’ adlı parçası hüzünle dinlenirdi, oysa şimdi diskolarda bu şarkıda gençler coşkuyla dans ediyor. Bu, arabeskin özünü yitirmiş biçimde varlığını sürdürdüğünü gösteriyor. Ayhan Kaya da geleneksel anlamdaki göçün bitişiyle klasik mânâda arabeskin sona erdiğini düşünüyor. Arabesk, birtakım kültürel formları etkilerken kendisi de dönüşüyor. Neticede ortaya farklı bir kolaj çıkıyor. Bu nedenle Kaya, bildiğimiz arabesksin sona erdiğini düşünüyor. Bu görüşlerin aksine Orhan Gencebay, bu müziğin bütün alanlara yayıldığı kanaatinde. “Arabesk denen serbest çalışmalar toplumun temel taşı olmuştur. Her müzik kendi özü dâhilinde değişiyor. Bu çalışmalar bir yerde de özgürlük demektir.” diyen Gencebay, arabesk ile diğer müzikler arasında yapılan sentezlere olumlu bakıyor. Fakat ‘daha iyi olacağına inanıyorum’ sözüyle kibarca gençlere mesajını iletiyor. İsyanın, özlemin var olduğu sürece arabeskin devam edeceğine inanan Şahin Özer’e göre arabeski var eden sürecin izlerinin silinmesi için belki 300-500 yıla ihtiyaç var. Özer, sürekli var olan isyan duygusunun yok olması için Türk halkının yeni bir kültür devrimine mecbur olduğuna dikkat çekiyor. Nitekim net bir duruş sergileyebilmek için Avrupalı mı olacağız yoksa Anadolulu mu kalacağız artık karar vermemiz gerekiyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Hüseyin Aydemir, 24-Mart-2006
> Yeniden: 
> “Bir Teselli Ver”, “Batsın Bu Dünya”, “Derbeder”, “Batan Güneş”… Bir kuşağın hafızalarından silemediği şarkılardan bazıları. İsimleriyle bile ait olduğu madde ve ruh dünyasını çiziveren bu şarkılarda buldu kendini bir kuşak. Üretildiği dönemde aydınlar tarafından “lümpen” ve “kaderci” olarak nitelendirip tu-kaka edilse de geniş bir dinleyici kitlesini etkisinde tuttu arabesk müzik. O dönemde köyden göçmüş gecekondu insanının müziği olarak etki alanı daraltılmaya çalışılsa da varoşlardan, yüksek sosyeteye; eğitimsiz insandan yarı– aydın ve aydınlara; köylüden kentliye her kesimden dinleyici buldu bu müzik… Aydınlar kendi aralarında yasakladıkları arabesk müziğini evlerinde gizlice dinlediler… Her an ölecek bir hasta gibi bakıldı arabeske… Bitti bitiyor derken toplumsal dönüşümle ortaya yeni tarzlar, yeni türler çıktı. Bu türlerin ürünleri çabucak tüketilip, unutulurken arabesk daima soluk aldı. Günümüzde bazı pop ve rock grupları arabesk şarkıları yeniden yorumluyorlar. Yeşilçam filmlerinin gizli starı Belkıs Özener’in şarkıları CD olarak piyasaya sunuluyor ve Tarkan’ın satış performansını geçiyor. Arabeskin kadın temsilcisi Esengül’ün plakları CD’ye  basılıp satışa sunuluyor… En önemlisi de TV dizilerinin müzik kullanımı… Öykülerinde arabesk filmlerden esinlenen ve müziklerini arabesk tınılarla süsleyen,çok uzun klip havasını andıran dizilerin izlenme oranı daima zirvede… Bu durumda arabesk müziğin özelde insanımızın, genelde ise doğulu insan tipinin nabzını yakaladığını rahatlıkla söyleyebiliriz… Ve bu bağlamda analiz edilmesi, tartışılması, yeniden  gündeme taşınması, yeniden dinlenip yorumlanması gerektiğini görüyoruz.

### Ömer Faruk Bayrakçı, 10-Şubat-2006
> Biraz katkı...: 
> Plak sanayii 1950'lerde daha yaygınlaşıp, küçük şirket girişimleri haline dönüşüp sektörel kimliği geliştikçe pazar yaratmak için "halk" ve "klasik Türk musikisi" denilen türlerin dışında müzik arayışına giriştiler. Rum müziği, Arap müziği, Ermeni müziği, klasik Batı müziği albümleri kataloglarda yerini bu dönemde almaya başlamıştı. Yaşanmakta olan toplumsal değişim çok önemli bir etkendi. Köylerinden kentlere göçenlerin yeni yaşam tarzlarında, daha hafif ve popüler kültür öğelerine eğilim duymaları, "moda" kavramı toplumun pek çok kesiminde bir "gevşeme" meydana getiriyordu. Liberal ekonomik politikalar neticesinde özellikle "kent halkı" sınıfsal bir kabuk değiştirme eğilimine girmişti. Pek çok kişinin "Arap radyosundan gelen seslerden" oluştuğunu söylediği Arabesk müzik, aslında çıktığı dönemdeki toplumsal çalkantıların, sosyal hareketlerin müziğe yansımasının bir sonucudur. Arabesk müziği veya Arabesk olgusunu tümden şarkı sözlerine bağlayarak buradan sonuçlar çıkartmaya çalışmak doğru olmayacaktır. Karamsar, acılı, hüzünlü, yanık içeriği olduğu ve gecekondularda yaşayan yarı kentli kesimin dinlediği varsayılan bu müzik türü belki başlangıcında söylenildiği gibi bir gelişim göstermiştir. Ancak bu akım etkisini günden güne toplumun her kesiminde etkili olup, sarmalayan bir olgu olarak yaşamsal bir öneme sahip olmuştur. Kültürel unsurların bütününe etkili olan bir yaşam tarzının da musiki alanında etkili olması doğaldır. Müziğin de bu arada payına düşeni alması kaçınılmaz olmuştur.  1970'lerde filizlenen Arabesk müzik ürünlerini, Türk müzik tarihinde bir dönüm noktası olarak kabul etmek mümkündür. Tüm değerler sisteminin değişmeye başladığı, alt üst olduğu bir süreç Arabeskle başlayacak ve uzantıları günümüze ulaşacaktır.  70'li yılların musiki hayatına damgasını vuran iki önemli olayı gazino ve kasettir. Birbiri ardına açılan müzikhollerin şöhret yaptığı, kamuoyuna tanıttığı sanatçı, kasetleriyle de evlere, okullara, çay bahçelerine kadar gelebiliyordu. Bu sektörü önemli ölçüde destekleyip öne çıkaran ve bundan kendisine tiraj sağlayan magazin basını da bu tarihlerde yaygınlaştı.  80'li yıllar ise gazinonun yerini alan Televizyon yılları olarak anılır. Tek kanal da olsa tv. her türden müziğin çalınıp okunduğu, bir programda pek çok şöhretin var olabildiği bir arz alanı halini almıştır. Bu yıllarda kayda değer önemli bir gelişmeler Kültür Bakanlığının Türk musikisi koroları kurmaya başlamasıdır. İstanbul Devlet Korosu bu uygulamanın ilk ve en dikkate değer topluluğu olarak pazar konserleri ve Tv. programlarıyla tanınıp sevilir. Eğitime başlayan Devlet Türk Musikisi Konservatuarı da diğer önemli bir adımdı. Kuruluşu 1976 olan ve ilk mezunlarını 80'li yılların başında veren bu okulda günümüzün pek çok önemli sazendesi ve okuyucusu yetişmiş, üniversite düzeyinde kesintisiz bir eğitim süreci bugünlere kadar ulaşmıştır.  80'li yılların hemen başında vefat eden Münir Nurettin Selçuk'la birlikte bir devir de kapanmıştır. Artık alanlar iyice belirlenmiş, Münir Nurettin gibi besteci, hanende, koro şefi özellikleri taşıyan sanatçılar parmakla sayılacak kadar azalmıştır. Bu dönemin dikkat çekici bestecileri; Rüştü Şardağ, Alâeddin Yavaşça, Yusuf Nalkesen, Avni Anıl, Selahattin İçli, Muzaffer ilkar, İsmail Baha Sürelsan, Arif Sami Toker gibi sanatçılardır. Solist olarak 80 ve 90'lı yıllarda yıldızı parlayan ve şöhreti günümüze kadar gelen sahne, radyo ve koro sanatçıları da şunlardır: Nesrin Sipahi, Meral Uğurlu, İnci Çayırlı. Hemen akla gelen erkek okuyucular ise: Mustafa Sağyaşar, Ahmet Özhan, Recep Birgit. Dini ve din dışı musikinin iki çok önemli okuyucusu Kani Karaca ve Bekir Sıtkı Sezgin. Son otuz yılın saz sanatçılarından önde gelenleri de: Neyzen; Niyazi Sayın,Aka Gündüz Kutbay, Tamburi; Ercüment Batanay, Necdet Yaşar, Kemençeci; Güneyt Orhon, İhsan Özgen, klarnette; Mustafa Kandıralı, Barbaros Erköse, Udi; Selahattin Erköse, Cinuçen Tanrıkorur, Kanuni, Cüneyt Kosal vb...  Halk musikisi yönündeyse durum şöyleydi: 70'li yılları politikanın içinde geçiren gençlik, 12 Eylül darbesiyle politika dışında kalınca yine halk musikisine yönelmeyi bir kuıtuluş olarak gördü. Halk musikisi ve oyunları alanında faaliyet gösteren Halk Eğitim Merkezleri, dershaneler, dernek ve vakıflar gençlerin uğrak yeri halini aldı. Bağlamaya olan ilgi giderek artıyor, özel dershanelerde eğitime katılan konservatuar hocaları bile bu talebe cevap veremiyordu. İşte böyle bir dönemde, Arif Sağ'ın önderliğinde Musa Eroğlu, Yavuz Top ve Muhlis Akarsu gibi sanatçıların oluşturduğu topluluklar "Muhabbet" adı altında seri kasetler yayınladılar. Büyük ilgi gören bu albümler aynı sanatçıları kişisel albüm yapmaya, hatta bir kısmını radyodaki görevlerinden ayrılmaya kadar götürdü. Yine aynı sanatçılar açtıkları dershanelerde öğrenci yetiştirmeye başladı. 90'lı yılların piyasa müzisyenlerinin çoğu bu dershanelerde yetişti. 80'li yıllar ayrıca uzun zamandır halk musikisiyle uğraşan pek çok müzisyenin de da parlayip şöhret bulduğu bir dönem oldu. Belkıs Akkale, İzzet Altınmeşe, İbrahim Tatlıses, Selahattin Alpay bunlardan bazılarıdır. Büyük bir çoğunluğu Doğu ve Güneydoğu Anadolu kökenli bu sanatçılardan bazıları zamanla Arabesk müziğe yönelecek, halk türküsüyle Arabeski aynı albüm içinde okuyarak piyasaya sunacaklardır. Bu tarzın çok yaygınlaşması ve günümüzde de sürüyor olması yüzyılın sonlarında yaşanan dikkat çekici bir olgudur.  1990 ve sonrası halk musikisinde "deneysel" çalışmaların öne çıktığı yıllar olmuştur. Değişen dünya düzeninin ifadesi olan "globalleşmenin" uzantısı olarak dünya piyasalarına egemen olan ülkelerin bu faktörü iyi kullandıkları gerçektir. Popülizmin ya da başka bir söyleyişle popüler kültürün müzik bağlamında "altın çağını" yaşadığını ve bu dönemin ikinci yarısında yani şu yaşadığımız günlerde halk türkülerini dilediği gibi harmanlayıp kullanarak "yeni" müzik yaratma çabaları göze çarpmaktadır. Bir yerde; Cumhuriyetin ilk yıllarından itibaren uygulama alanı bulan bu anlayış, her dönemde değişerek ve çeşitlenerek süregelmektedir.

### Harun Polat, 25-Ocak-2006
> Tarz...: 
> Müzikte tarz konusunda da diğer konularda olduğu gibi çok çeşitlilik söz konusu. Artık karıştırır oldum hangi müzik türünü dinlediğimi. Halk müziğine  arabesk eklendi, fantezi eklendi daha bilmediğim bir sürü tarz. Bunlar da yetmiyormuş gibi kırk yıllık şarkılar başka başka sitillerle bize sunuluyor. Doğrusunu söylemek gerekirse.Artık halk müziğide dinleyemeyeceğiz galiba.

Kaynak: [www.aksiyon.com.tr](http://www.aksiyon.com.tr:80/detay.php?id=23225&yorum_id=7708), [web.archive.org (arşiv bağlantısı)](http://web.archive.org/web/20060527111131/http://www.aksiyon.com.tr:80/detay.php?id=23225&yorum_id=7708)
