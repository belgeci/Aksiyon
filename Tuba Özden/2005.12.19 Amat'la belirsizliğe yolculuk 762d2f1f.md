# Amat’la belirsizliğe yolculuk

*Tuba Özden 2005.12.19*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Amat, ruhunu arayan bir beden gibi sonsuzluğu temsil eden bir okyanusta yol alıyordu. Bu bedende cennet de vardı cehennem de. Dün de vardı bugün de.
 </font>
 <p>
  <font class="content">
   Amat'ın borucusu İsrafil, esrarengiz kaptanı Diyavol Paşa, ölümsüzlüğü cevabını gemide arayan Kırbaç Süleyman, ve diğerleri Amat’ın yolunu tayin ederken bir yandan da Amat onların kaderini yazıyordu.
   <br>
    <br>
     İhsan Oktay Anar denince akla ilk Puslu Kıtalar Atlası geliyor. Daha sonra yazdığı Kitab-ül Hiyel ve Efrâsiyab'ın Hikayeleri'nde de hayal ile hayat arasında öyküler sunan yazar, 7 yılın ardından Amat'la sessiz sedasız döndü okurlarının arasına. Bu dönüşte içinde 247 kahramanın bulunduğu 247 meşe ağacından yapılmış kalyonu da beraberinde getirdi. Amat, Latincede sevmek, Doğu dillerinde kesin anlamına geliyor. Anar'ın Amat'ı ise, ölümün ya da ölümsüzlüğün peşine düşmüş, kendi kaderini tekrar tekrar yaşayan, belki aynı dairenin etrafında dönen, dünü ya da yarını değil de sadece bugünü yaşayanların öyküsünü anlatıyor. Sonsuzluğu hatırlatan uçsuz bucaksız denizin ortasında günahları sevaplarından fazla olanların hayat yolunda aldıkları mesafeyi anlatan bir gemi Amat. Kahramanları karşılarına çıkan her belayı bir şekilde savmayı beceren ve sonuna yaklaştıkça aslında başa gelen döngüsel, helezonik bir hikâye. Anar, romanında hiçbir detayı es geçmiyor. Hatta o kadar çok ayrıntı ve tasvire yer veriyor ki zaman zaman okuyucu kelimelerin arasından sıyrılarak iç dünyasına göç etmekten kendini alamıyor. Fakat bu detayların ardında mistik, kendine has bir gerçekliğin gizleniyor olduğu duygusu yine de okuyucunun dikkatini sıcak tutuyor. Zaman zaman çocukluğumuzda zihnimize yer etmiş masalları andıran küçük öyküler, yer yer fıkralarla yarışacak nitelikteki esprili sahneler, merak duygusunu merkeze alan romanın okunmasını bir kat daha kolaylaştırıyor. Amat, sadece bir geminin öyküsü olmaktan uzak.  İçinde barındırdığı küçük öyküler ve sürekli farklı bir portrenin maskesini kaldırarak okuyucuyu farklı karakter coğrafyalarına taşıyor. Kitabın masalsı atmosferinde ölümsüzlüğün peşinde olan Süleyman'ın satır aralarında bunun formülünü araması ne kadar muhtemelse, gemiyi yapan Nuh'un çığlıklar atan meşe ağaçlarını kullanmış olması da Amat için o kadar mümkün. Kimi zaman dünya yerleşiyor Amat'ın içine, kimi zaman ahiret, evren, belki de insan. Amat, aslında gerçeğini arıyor. Öyle ki kara sancaklı bir geminin peşinde iken, kara sancaklı bir gemiye dönüşüyor. Simurg'un aksine kendini keşfetmek için değil de yok etmek için yol alıyor. Amat, sislerin içinde yol alıyor, zaman zaman savaşların içinde buluyor kendini,  kimi zaman ise zengin bir ziyafetin keyfinde nefes alıyor. Bir yapboz gibi kurgulanan kitabın öyküleri doğru bir şekilde bir araya getirildiğinde anlamlı bir soru işaretine dönüşüyor.
     <br/>
     <br/>
     Amat
     <br/>
     İhsan Oktay Anar
     <br/>
     İletişim
     <br/>
     235 sayfa
     <br/>
     0 212 516 22 60
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23025&yorum_id=1), [web.archive.org (arşiv bağlantısı)](http://web.archive.org/web/20060117140211/http://www.aksiyon.com.tr:80/detay.php?id=23025&yorum_id=1)
