# Demokrasi gelecekse biz getirmeliyiz

*Tuba Özden 2005.11.28*

<div>
 <p>
  <font>
   Ortadoğu sancılı bir süreçten geçiyor. Silahların susmadığı, kan ve gözyaşının her geçen gün arttığı bölgede huzurun ne zaman tesis edilebileceği meçhul. Arap dünyasının en güçlü kalemleri arasında gösterilen Mısırlı yazar Fehmi Hüveydi’ye göre, bu krizden kurtulmanın tek yolu demokratik sisteme geçmesi ve İslam-Arap dünyasının başta ekonomik, kültürel olmak üzere tüm alanlarda iletişim ve paylaşım halinde bulunması.
   <br/>
   <br/>
   Fehmi Hüveydi, Mısır’ın önde gelen yazarlarından. İslam dünyasının bölünmüşlüğünün telafisi için kalemiyle mücadele veriyor yıllardır. “İslamî kimliğimiz ortadan kalktığı takdirde biz bir hiçiz.” diyen Hüveydi, geçtiğimiz günlerde İstanbul’daydı. ‘Doğu Konferansı’nın düzenlediği uluslararası bir toplantıya katılan Hüveydi ile İslam dünyasının içinde bulunduğu ataletin yanı sıra geleceğe dair alınması gereken tedbirleri ve Türkiye’nin bu coğrafyadaki konumunu konuştuk.
   <br>
    <br>
     -İslam ülkelerinin geri kalmışlığı dile getiriliyor sürekli. Olayları içeriden takip eden biri olarak siz nasıl bir manzara görüyorsunuz?
     <br>
      <br>
       Doğu’da maalesef kalkınma olduğunu söylemek zor. Her bölgede kırılmalar yaşanıyor. Filistin ve Irak bunun en somut göstergesi. Tarihin hiçbir döneminde İslam dünyası bu kadar kötü bir duruma düşürülmedi. Bugün İsrail, Filistin’e harita bağışlıyor. Artık Irak diye bir yer yok. Sistemlerimiz Batı’nın talimatlarına teslim olmuş, sadece olayları izlemekle yetiniyor. Ortadoğu’yu anlamak için Birinci Dünya Savaşı’ndan önceki dönemini iyi analiz etmek gerekir. 1916’dan önce bu coğrafya bir bütünken bu tarihten itibaren parçalara bölündü. Bunun sebebini üç başlıkta özetleyebiliriz: Güçsüz bir bölge olması, petrol rezervine sahip olması, İsrail’in bu bölgede bulunması. Bölge, 1916’dan beri rahat yüzü görmedi. İslam dünyasını ve petrolü kontrol etmek amacıyla bölge üzerine birçok plan yapıldı. 11 Eylül ise bunların uygulanması için zemin hazırladı ve ABD teröre karşı savaş açtığını ilân etti. Sözde, Müslümanları kurtuluşa erdirmenin yollarını aradılar. Bu kurtuluşta Müslümanları sadece dinî fikirlerden değil dinden de özgürleştirmek vardı. Fakat her şey düşündükleri gibi ilerlemedi. Saddam’ın Irak halkını yok etmesi gibi ABD de Irak devletini yok etti. Fakat bölgede ciddi bir güvenlik krizi oluştu. Bütün başarısızlığına rağmen ABD planını uygulamaya devam ediyor. Önce Afganistan’a saldırdı, ardından Irak geldi. Şimdi sırada Suriye ve İran var.
       <br>
        <br>
         -Peki bu gelişmelere İslam dünyası neden kayıtsız kalıyor?
         <br/>
         <br/>
         Aslında ABD’nin de İsrail’in de bölgede politikayı değiştirmek gibi bir amacı yok. Yapmak istedikleri İslam kültürünü değiştirmek. Stratejik çalışmalar yapan insanlar biliyor ki bu bölgede Mısır, İran, Türkiye gibi güçlü ülkeler var. Fakat bunlar arasındaki ilişkiler yıllardır iyi değil. Süper güçler, bu birliktelik gerçekleşirse önemli bir gücün ortaya çıkacağını ve bölgenin güç dengesinin değişeceğini biliyor. Bu birlikteliğe fırsat vermiyorlar. Dolayısıyla İslam ülkeleri ortak bir tepki geliştiremiyor. Eğer bölge ülkeleri yeterince güçlü olsaydı bugün Irak’ın işgali yaşanmayacaktı. Arap dünyası zayıf olduğu için ABD ve İsrail bölgede istediğini yapabileceğini, hatta dinimizi bile değiştirebileceğini düşünüyor.
         <br/>
         <br/>
         -Büyük Ortadoğu Projesi (BOP) bu konuda bir araç mı?
         <br/>
         <br/>
         ABD, BOP ile bölgede coğrafî düzenleme yapmak istiyor. Amaç, Batı’nın politikalarını tamamen bölgede uygulamak ve oradaki toplumları yönlendirmeye çalışmak. Fakat hedef bununla sınırlı değil. Arapları ve Müslümanları Batı’nın baskısı altına alarak yönetmek istiyorlar. Ortadoğu’ya Arap bir toplum olarak baktığınızda İsrail dışarıda kalıyor. Tıpkı Müslüman bir toplum olarak baktığınızda dışarıda kaldığı gibi. BOP ile İsrail’in bölgede büyük rol sahibi olması planlanıyor.
         <br/>
         <br/>
         -ABD’nin Irak’ta düştüğü duruma bakarak BOP’un ölü doğmuş bir proje olduğunu söyleyebilir misiniz?
         <br/>
         <br/>
         ABD, Irak’taki hezimetinden Ortadoğu’daki projesinde başarısız olduğu sonucunu çıkartmıyor. Sadece zorluklarla karşılaştığını itiraf ediyor. Fakat Irak’ta yaşananlar ABD’nin halini gözler önüne serdi. ABD’nin Ortadoğu’ya demokrasiyi uygulamak ya da Irak’ı birleştirmek için değil aksine gruplara ayırarak bölmek için geldiğini göstermiş oldu. Irak; Sünni, Şii, Kürt gruplarına ayrıldı. ABD’nin diğer bir hedefinin de Irak’taki kaynaklar olduğu gün yüzüne çıktı. İsrail’le işbirliği yaparak bölgede büyük ekonomik projeler planladığını görmüş olduk.
         <br/>
         <br/>
         -Peki ABD Irak’ı terk ettiğinde nasıl bir kaos ortaya çıkacak? Türkiye bundan nasıl etkilenir?
         <br/>
         <br/>
         ABD’nin Irak’tan çekilme tarihini tahmin etmek zor. Bir yılda da olabilir beş yılda da. Şu an ABD’nin Irak politikası ülkeyi gruplara ayırmak olduğundan, çekildiğinde Sünniler, Şiiler, Kürtler arasında çatışma olabilir. ABD, bu üç grup arasındaki ayrılıkları siyasetiyle beslediğini açıkça ifade ediyor. İleride özellikle arasında büyük sorunlar yaşanabilir. Muhakkak Türkiye’de bunlardan doğrudan etkilenecektir. Özellikle Kürt meselesinden. Gelecekteki durum için birçok senaryo üretilebilir. Eğer Türkiye AB’ye girerse Türkiye’de yaşayan Kürtler Avrupa’nın bir parçası olarak yaşamayı isteyebilir. Fakat Irak’ta bir Kürt devleti kurulursa Türkiye daha menfi etkilenecektir.
         <br/>
         <br/>
         -Bazı kesimler Türkiye’nin AB üyeliği ile ABD’nin Truva atı olacağını dile getirirken kimileri de İslam ile Batı arasında köprü vazifesi görebileceğini söylüyor. Siz bu konuda ne düşünüyorsunuz?
         <br/>
         <br/>
         Türkiye coğrafi konumu itibarıyla Batı ile Doğu arasında zaten köprü niteliğinde. Türkiye’nin iki coğrafya arasında model olabilmesi için AB üyesi olması şart değil. Geçmişte Türkiye İslam âleminin en önde gelen ülkesiydi, şimdi Batı’nın en geri kalmış ülkesi durumunda. Bizlerin tercihi Türkiye’nin Batı’nın kuyruğu olacağına Doğu’nun önde gelen ülkesi olması. Türkiye, kendi menfaatlerini koruyabilmek için AB’ye üye olmak zorunda değil.
         <br/>
         <br/>
         -Peki İslam dünyasının rekabetçi bir dünyada yeniden kendi ayakları üzerinde durması için ne tür bir model ortaya koyması lazım?
         <br/>
         <br/>
         Bizlerin bu sorunların önüne geçebilmemiz için öncelikli olarak kendi demokratik ülkelerimizi inşa etmemiz gerekiyor. İkincisi, aynı coğrafyayı paylaşan ülkeler olarak birbirimizle daha çok etkileşim ve birbirimizi daha iyi anlamamız lazım. Ekonomik, politik ve kültürel beraberliğimizi sağlamamız önemli. Fakat bunları gerçekleştirirken dikkatli olmamız, ortak paydayı bulmamız ve dışarıdan bize dayatılan her şeyi almamamız şart.
         <br/>
         <br/>
         -Sizce demokratikleşme de İslam dünyasına dayatılıyor mu?
         <br/>
         <br/>
         Tarihin hiçbir döneminde büyük güçlerin gittiği ülkelerde demokratik rejim inşa ettikleri görülmemiştir. ABD, rejimleri baskı altında tutmak için, demokrasiyi de sivil toplumu da kullanıyor. Bizler kendi demokrasimizi kurabilmeliyiz. Fakat bu, askeriye, aydınlar ya da dış güçler tarafından değil de halk tarafından desteklenen bir demokrasi olmalı. Biz demokratikleşirken tamamen Batı’nın sistemini ve tarihsel sürecini almak zorunda değiliz. Ben demokrasiyi bir din ya da kültür olarak değil sadece bir mekanizma olarak görüyorum. Bence ideal olan Batı’nın iyi gördüğümüz yönlerini örnek olarak alabilmemizdir. Tabii ki bu onlara tamamen uymamız manasına gelmiyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1267 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22910), [web.archive.org (arşiv bağlantısı)](http://web.archive.org/web/20060526083910/http://www.aksiyon.com.tr:80/yazdir.php?id=22910)
