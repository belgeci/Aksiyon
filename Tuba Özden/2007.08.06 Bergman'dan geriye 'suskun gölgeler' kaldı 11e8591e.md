# Bergman’dan geriye ‘suskun gölgeler’ kaldı

*Tuba Özden 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Filmlerinde en az kendisi kadar seyirciyi de hırpalayan, düşündüren Ingmar Bergman, 89 yaşında hayata gözlerini yumdu. Onun temel meselesi insanın iç dünyasını anlayabilmekti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211010807im_/http://www.aksiyon.com.tr/resim/661/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ortaçağ'da savaştan yorulmuş bir şövalye, Haçlı Seferleri’nden eve döner. Yol üzerinde vebanın hüküm sürdüğü tahribat ile karşılaştıkça bu acının sebebi Tanrı’dan kuşkulanmaya başlar. Ölüm adeta burada kol gezmektedir ve şövalyeyi de ziyaret eder. O ise kabullenmek yerine meydan okuyacaktır ve ölümü satranç oynamaya davet eder. Eğer şövalye kaybederse canını vermeye razıdır. Filmin ilerleyen bölümlerinde ölüm, karakterin peşini bırakmayacaktır…
   <br>
    <br>
     Ingmar Bergman’ın en çok bilinen filmlerinden ‘Yedinci Mühür’e ait bir bölüm satıra aktardığımız. Yönetmene göre filmde anlatılan; insanın ebedî Tanrı arayışı ve tek mutlak ölümdür. Geçtiğimiz hafta İsveç sinemasının simgesi haline gelen ünlü yönetmen, kendi yaklaşımıyla ifade edecek olursak ölüm ile oynadığı satranca yenilerek hayata gözlerini yumdu. Her kul gibi mutlak ölüm ona da uğradı. Ingmar Bergman, Baltık Denizi’ndeki Faro adasında inzivaya çekildiği evinde hayata veda etti.
     <br/>
     <br/>
     FİLM ŞERİDİNDE ÇOCUKLUK HATIRALARI
     <br/>
     <br/>
     Sanat filmleri denilince akla gelecek birkaç usta yönetmenden biri olan Ingmar Bergman, 1918 yılında İsveç’te doğdu. Babası İsveç Kraliyet Ailesinin papazı idi ve Bergman’ın hafızasında kurallar ve baskılar ile özdeşleşti. Kendini daha yakın hissettiği annesi, her daim kıskandığı ve zaman zaman nefret ettiği abisi, küçük kız kardeşi; beraber kitaplar, öyküler okuduğu ve çok etkilendiği anneannesi, garipliği ölçüsünde dikkatini çeken dayısı ve küçük film makinesi yönetmenin çocukluğunda belirleyici etkenlerden.
     <br/>
     <br/>
     Burada tabii ki film makinesinin altını çizmek gerekiyor. Her ne kadar Bergman, "Sinema beni büyülüyor. Ancak ben sinemasız da yapabilirim ama tiyatrosuz asla yaşayamam." dese de ilk film makinesiyle buluştuğundaki heyecanı onun için bu ‘büyülü fener’in ne kadar da heyecan verici olduğunu gösteriyor.
     <br/>
     <br/>
     Çocukluk yıllarında milyoner Anna Teyze’sinin getirdiği ve abisine hediye edildiği halde büyük mücadele ederek ele geçirdiği film makinesini ilk eline aldığında Bergman adeta büyülenir. Suskun gölgeler, soluk yüzler bir nevi onun işitilmeyen en gizli duygularıyla konuşur. Aradan yıllar geçer ve Bergman’ın içindeki sinemaya dair bu ateş hiçbir zaman sönmez.
     <br/>
     <br/>
     Böylece bütün dünyada dikkat çekmeyi başaran, insanın iç âlemini bir nevi keşfe çıkan, varoluşsal problemleri özellikle inanç perspektifinden ele alan filmlerini çeker yönetmen. Avrupa’da tanınması 1956 yılına denk gelir. Cannes Film Festivali’nde gösterilen ‘Bir Yaz Gecesi’ tabiri caizse olay olur. Jüri, çok iyi bulduğu bu filmi ödüllendirmek için yeni bir ödül tanımlar: Şiirsel Hiciv Ödülü. Bergman’ın 18. filmi bu şekilde onun keşfine de sebep olur. 1957’deki Cannes Film Festivali’nde ‘Yedinci Mühür’ün gösterilmesi ise yönetmenin ününe ün katar. 1970’li yıllarda Ingmar Bergman Avrupa’da bir efsane haline gelmiştir artık...
     <br/>
     <br/>
     Esasında yönetmenin ilk dönem filmlerinde İkinci Dünya Savaşı’nın izleri görülmektedir. Artan intihar oranları ve dine inancın sarsıldığı görülür bu süreçte. Yönetmenin filmlerine bu durum yansır; 1945 yılında ‘Bunalım’ın ardından, ‘Zindan’, ‘Susuzluk’ gibi filmlerini çeker. Aşk, sevgi, ayrılık temalı filmleri daha çok 1950’li yılların başlarına denk gelir. ‘Neşeye Doğru’, ‘Bir Aşk Derisi’, ‘Monika’ bunlardan birkaçı. Bergman’ın asıl dikkat çeken eserleri metafizik ve varoluşsal sorgulamalar içerir; ‘Yedinci Mühür’, ‘Yaban Çilekleri’, ‘Yüz’, ‘Kaynak’ gibi filmleri bu dönemde kayda alır.
     <br/>
     <br/>
     1983 yılında çektiği son fimi ‘Fanny ve Akesandre’a da hayatından izler yansıtan yönetmen böylece kendisi için bir zorunluluk olarak gördüğü film çekmeye veda eder. Geride ise hayallerini somutlaştırdığı soluk gölgelerden ibaret 36 filmi kalır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28073), [web.archive.org (arşiv bağlantısı)](http://web.archive.org/web/20071211010807/http://www.aksiyon.com.tr/detay.php?id=28073)
