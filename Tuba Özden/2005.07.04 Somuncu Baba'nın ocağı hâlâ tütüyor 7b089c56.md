# Somuncu Baba'nın ocağı hâlâ tütüyor

*Tuba Özden 2005.07.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Halkın yardımlaşma duygularına tercüman olan vakıflar varlığını sürdürüyor. Modern devlet yapısının bir türlü içinden çıkamadığı eğitim, konut, sağlık gibi sorunlara çözümler üretiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626194111im_/http://www.aksiyon.com.tr/resim/552/63.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Osmanlı’dan günümüze miras kalan vakıf geleneğinin eserlerini her memlekette görmek mümkün. Bu geleneği devam ettiren vakıflar ise varlığını sürdürüyor hâlâ. Es-Seyyid Osman Hulusi Efendi Vakfı da bunlardan biri. 1984’te Hulusi Efendi tarafından kurulan vakıf, Darende’nin hem geçmiş kültürünü eşeliyor hem de bugünkü halini şekillendiriyor. Hastane, okul, dershane, otel gibi ihtiyaçları karşılamakla kalmıyor, kültürel faaliyetlerle halkın kendini geliştirmesi için ortam hazırlıyor.
   <br>
    <br>
     1914-1990 yılları arasında Malatya’da yaşayan Hulusi Efendi, 12. kuşaktan Somuncu Baba, 36. kuşaktan da Peygamber efendimizin soyundan geliyor. Darende’ye yapılan her hizmetin öncüsü olan Hulusi Efendi, yirmiye yakın gönüllü hizmet kuruluşunun başkanlığını yapmış. Bunlar arasında çeşitli dernekler, okul aile birlikleri, civar köy ve kasabaların cami dernek başkanlıkları var. Hizmetlerin daha kapsamlı ve programlı bir şekilde yürütülmesini isteyen Hulusi Efendi, 1986’da kendi başkanlığında eğitim, sağlık, kültür hizmetleri ve sosyal hizmetler yapacak Es-Seyyid Osman Hulusi Efendi Vakfı’nı kurmuş. Çalışmalarında ise ecdadın vakıf anlayışını her zaman kendine örnek almış.
     <br/>
     <br/>
     Hulusi Efendi tarafından kurulan vakfın amaçları arasında, aydın insanların yetiştirilmesine katkıda bulunmak, maddi imkansızlıkları olan öğrencilere burs bulmak, ilmî araştırmalar için ortam oluşturmak var. Sosyal yardımlaşmalar ve sağlık hizmetleriyle topluma faydalı olmayı amaçlayan vakıf, kültürel ve sosyal faaliyetlere de yer vererek toplumun kaynaşmasına ve gelişmesine vesile olmayı hedefliyor. Vakfın en çok önemsediği çalışmaların biri de tarihî eserlerin onarımını gerçekleştirmek ve korunmasını sağlamak. Böylece tozların altına gizlenmiş eserlerle birlikte kültürel birikimler de ortaya çıkacak.
     <br/>
     <br/>
     Tarihî eserlere önem veren vakıf, öncelikli olarak Somuncu Baba Camii ve külliyesinin tadilatını yapmış. Araştırma Merkezi, Darende Tanıtım Merkezi kurularak Darende’nin tarihi ve kültürü hakkında bilgilenmek isteyenlere rahat bir ortam sağlanmış. Somuncu Baba’nın çilehanesi restore edilmiş. Kayalar ve kendine has renk tonuyla akan tohma suyunun yer aldığı manzaranın arasına Kudret Havuzu yapılmış. Çevresi mesire ve piknik alanı olarak düzenlenen alan, sadece Darendelileri değil yüzlerce turisti de bu mekana çekmiş. Maddi güzelliklerin manevi havayla bir araya geldiği nezih bir ortam sağlanmış. Vakıf, on beş yıl içerisinde Darende’ye ilköğretim okulu, lise, kolej, dershane, yurt yapmış. İlçenin eski adı, 30 yapraklı gül Tiryandafil’den ismini alan bir otel inşa edilmiş. Hulusi Efendi’nin en büyük isteklerinden biri olan sağlık hizmetinin Darende’ye getirilmesi için kollar sıvanmış. 2006’da hastanenin hizmete geçmesi planlanıyor.
     <br/>
     <br/>
     Vakıf kültürel faaliyetlere de önem veriyor. Kitaplar yayımlanıyor,  aylık Somuncu Baba Dergisi çıkarılıyor. Her yıl Hulusi Efendi ve Somuncu Baba Etkinlikleri düzenleniyor. Sanatçıların katılımıyla gerçekleşen etkinlik ilçenin hareketli günler geçirmesine sebep oluyor. Vakfın Müdürü İsmail Palakoğlu, önümüzdeki yıl 15 tarihî eserin restorasyonunun planlandığını söylüyor. Bunların arasında Zengibar kale kapısı ve surları, bedesten, kütüphaneler ve köprüler, yıkık minareler var. En önemli desteği halktan aldıklarını söylüyor vakıf müdürü: “Bizim gönüllü iş gücümüz var. 20’ye yakın inşaat mühendisi, yüksek mimar, makine mühendisi ile çalışıyoruz. Bu insanların hiçbiri maddi beklenti içerisinde değil. Yüzlerce, binlerce insan haftalarca çalışıyor.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Mehmet Can, 25-Ocak-2007
> Harika bir yer: 
> Manevi havası yüksek bir yer. Etrafı güzelliklerle dolu. Herkese tavsiye ederim. Pişman olmazsınız...

### Ömer Sedat  Topal, 09-Temmuz-2005
> Büyük zatlar..: 
> Büyük zatlar, bu dünyadan göçseler bile, şahs-ı manevileri ile bizi aydınlatmaya devam ediyorlar...

### Bahattin Özcan, 07-Temmuz-2005
> Ulvî duygular: 
> Vatanımıza, dinimize hizmet eden böyle insanlar oldukça, geleceğe daha güvenle bakıyorum; çünkü o ulvî duygulara eriştiğimiz zaman güçlü oluruz. Umarım bir gün milletçe o duyguları yaşarız.

Kaynak: [www.aksiyon.com.tr](http://www.aksiyon.com.tr:80/detay.php?id=22064&yorum_id=5292), [web.archive.org (arşiv bağlantısı)](http://web.archive.org/web/20070626194111/http://www.aksiyon.com.tr:80/detay.php?id=22064&yorum_id=5292)
