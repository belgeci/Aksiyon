# Misyonerliğin amacı değişiyor

*Tuba Özden 2005.03.28*

<div>
 <p>
  <font>
   Özellikle 16. ve 18. yüzyıllar arasında zirveye ulaşan Batılı anlamdaki misyonerliğin tarihi Hıristiyanlık kadar eski. Teorik olarak ilk defa Aziz Pavlos’un ortaya koyduğu misyonerlik faaliyetlerini pratiğe döken de yine kendisi olur.
   <br/>
   <br/>
   O dönemden itibaren kısmi yapılan bu çalışmalar planlı olarak ilk defa Hint alt kıtasında cereyan eder. İlk dönemlerdeki cılız faaliyetler zamanla organize bir harekete dönüşür. Şirketler kurulur, kitaplar çevrilir, sokaklarda insanlara vaazlar edilir. Yapılan çalışmalar özenle arşivlenir. Birçok koldan beslenen hareket zamanla misyonerlik kültürünün ortaya çıkmasına sebep olur.
   <br>
    <br>
     Hint alt kıtasında Ekber Şah’ın, genç yaşta Babür hükümdarı olması ve farklı kültürlere gösterdiği yakınlık misyonerlerin çalışmalarını kolaylaştırır. Batılıların ortaya koyduğu bilim ve  düşünce karşısında hayranlık duyan Ekber Şah’ın bu alakasının yansımaları, devletin yönetiminde kendini gösterir. Toplumda hareketliliği sağlamak amacıyla Hıristiyan ilim adamlarına rahat imkanlar sunar. “Sulh-ı kül” prensibini  ortaya koyarak herkese kendini istediği gibi ifade etme hakkı tanır. Hıristiyanlara gösterdiği kolaylıklar, misyonerlerin bölgeye olan rağbetini artırır. Bu özgür ortamdan istifade eden misyonerler faaliyetlerini yaygınlaştırırlar. Yaptıkları çalışmalarla beraber söylemleri de şiddetlenir. Hakaret boyutuna ulaşan ifadeler aleni ortamlarda dile getirilir.
     <br>
      <br>
       Abdülhamit Birışık, Oryantalist Misyonerler ve Kur’an adlı kitabında, Hint alt kıtasının o dönemde yaşadıkları ile günümüzde Türkiye’de yaşananlar arasındaki benzerliğe dikkat çekiyor. AB sürecinde yapılan değişikliklerle sunulan rahat ortamdan misyonerlerin istifade ettiğine ve bunun sonucu olarak faaliyetlerinde az da olsa bir artış gözlendiğine değiniyor. Buna rağmen İslami camianın üzerinde psikolojik bir baskı olduğu için kendilerini rahat ifade edemediklerini düşünüyor.
       <br>
        <br>
         Misyonerlik, İslam ruhundan beslendi
         <br/>
         <br/>
         İslam kültüründe her zaman seyahatin, tebliğ yoluyla dini yaymanın önemi dile getirilmiştir. Hadis-i şeriflerde “Sizden istenen onların kalbini İslam’a ısıtmaktır” vurgusu yapılarak Müslümanlara İslam dinini gayrimüslimlere va’z etmeleri emredilmiştir. Özellikle İslam’ın ilk yayıldığı dönemlerde, amatör ruhun verdiği heyecanla farklı dinden insanlara ulaşma çabasında olan Müslümanlarda 17. yüzyıldan itibaren bu gayret azalmıştır. Tebliğ faaliyetlerinin dinin merkezinde yer aldığına vurgu yapan Abdülhamit Birışık, Hıristiyanlığın misyonerlik faaliyetlerinde, işin ruhunu İslam’dan aldığını söylüyor. Bu faaliyetin kaynağının İslamiyet’te olduğunu, Batılıların farklı yöntemler uyguluyor olsalar da dini yaymayı Müslümanlardan öğrendiklerini vurguluyor.
         <br/>
         <br/>
         İslam’da tebliğ faaliyetlerinin dinin merkezinde yer aldığını söyleyen Birışık, dini insanlara doğru anlattığımız takdirde, misyonerlikten korkmak için sebebimizin kalmayacağını ifade ediyor.  İslam’daki tebliğle Hıristiyanlık’taki misyonerliğin yaklaşımları birbirinden farklı. İslamiyet’te amaç kişinin kendisi ile İslam arasındaki engeli kaldırmak. Hıristiyanlık’ta ise her ne şekilde olursa olsun kişinin ruhunu kurtarmak, yani onu Hıristiyan yapmaktır. Birışık, İslam’da hiçbir zaman zorlama yoluna gidilmediğini zaten böyle bir tavrın “dinde zorlama yoktur” düsturu ile ters düşeceğini sözlerine ekliyor.
         <br/>
         <br/>
         ORYANTALİST MİSYONERLER VE KUR’AN
         <br/>
         Abdülhamit Birışık, İnsan Yayınları, 223 sayfa, 0 212 642 74 84
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1404 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20533), [web.archive.org (arşiv bağlantısı)](http://web.archive.org/web/20051201002543/http://www.aksiyon.com.tr:80/yazdir.php?id=20533)
