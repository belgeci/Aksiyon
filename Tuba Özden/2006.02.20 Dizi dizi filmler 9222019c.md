# Dizi dizi filmler

*Tuba Özden 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçen yıl 27 Türk filmi sinemada izlendi. Bu yıl da 36 filmin gösterime girmesi bekleniyor. Televizyon programlarından destek alarak yol alan Türk sineması, kendi anlatım türünü oluşturmak adına sancılı bir süreçten geçiyor. Canlanmanın elle tutulur olmadığına değinenler ise bu dönemin Türk sinemasının imtihanı olduğunu söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422132906im_/http://www.aksiyon.com.tr/resim/585/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, 1960’ların sonuna kadar dünyada en çok film üreten ülkeler arasında üçüncü sıradaydı. Şüphesiz bu arzda talebin de etkisi vardı. Komşu, çoluk çocuk bir araya gelir, çekirdekler alınır ve güle oynaya, bazen de ağlayarak filmler izlenirdi. Heyecanlananlar salonda tepkilerini ortaya koymaktan çekinmez, kimi zaman hakaret eder, bazen de alkış tutardı. Halkla sinemanın buluştuğu bu dünyayı 1970’lerden itibaren kara bulutlar kapladı ve uzun süre sinema salonlarında Türk filmleri neredeyse hiç gösterilmedi.
   <br>
    <br>
     Son birkaç yıldır Türk sinemasında yeni bir hareketlilik var. Ciddi bütçeler harcanarak filmler çekiliyor, sinema salonları doluyor, hatta filmlerde ünlü Hollywood aktörleri dahi rol alıyor. Bu ise geçen zaman zarfında izleyiciler kadar filmlerin de şekil değiştirdiğini ortaya koyuyor. Teknolojik efektlerin giydirildiği filmlerde biçim açısından ciddi mesafe alındığı aşikâr; fakat aynı şeyi içerik için söylemek mümkün değil.
     <br>
      <br/>
      Türk sineması, bugün gördüğü teveccühü televizyona borçlu bir bakıma. Televizyon yayıncılığı, reklamcılığın gelişmesi ve sektörün modern teknolojileri getirme imkânı zamanla sinemaya da yansıdı. Son on yılda dizi tiryakisi izleyici, bunların uzun metraj filme dönüştürülmesiyle kendini sinema salonlarında buldu bir anda. Ama gelinen bu nokta, uzun süredir Türk sineması ile buluşamayan salonların dolmasına sebep olsa da beraberinde birtakım sorunlar da getirmiyor değil. Artık izleyici sinemaya, takip ettiği dizinin adeta son bölümünü ya da sevdiği bir şovmenin sinema dekorundaki gösterisini izlemek için gidiyor.
      <br/>
      <br/>
      Kuşkusuz bu durum ‘Türk sineması dili’nin oluşumu için fırsat olan dönemin israf edilme riskini de içinde barındırıyor. Sinema eleştirmeni M. Nedim Hazar, ‘Kurtlar Vadisi’ filmini örnek gösteriyor. Filmi izlerken Polat Alemdar’a yapılan tezahüratları, sinirlenip ekrana tespih atanları hatırlatıyor. Bu tepkiler 1960-70 yılındaki film izleyenlerinki ile neredeyse aynı. Hazar’a göre, bunun nedeni sinemaları dolduranların klasik sinema seyircisi değil, televizyondan ödünç alınan izleyici olması.
      <br/>
      <br/>
      Son yıllarda sinema sektöründeki gelişim Türkiye’nin genel gidişatından bağımsız değil elbette. Nitekim ekonomideki iyileşme ve istikrar sektöre de yansıyor. Bu dönemi bir refah süreci olarak gören sinema yönetmeni Ezel Akay, zaten sinema izleme kültürü olan halkın bu vesileyle tekrar salonlara döndüğü kanaatinde. Fakat sorun, bu geri dönüşün birtakım sinemacılar tarafından yanlış algılanması sonucu ‘geri’ filmler yapılması. Zira ilkel eğlence türlerinin izleyiciyi daha kolay toparlayacağı kanaati hâkim.
      <br/>
      <br/>
      Özen Film’in sahibi Mehmet Soyarslan, hareketliliğin daha önce başladığına işaret ediyor. Gerçek sinema izleyicisini ‘uyuyan dev’ olarak tanımlıyor: “Uyuyan dev uyandı. Artık karnını doyurmak gerekir. Aksi takdirde Türk sinemasının geleceği çok daha kötü olur.” ‘Eşkıya’ ile yapılan çıkışın ardından ‘Ağır Roman’, ‘Kahpe Bizans’ gibi filmlere olan rağbet Soyarslan’a göre seyircinin beklentisi olan eğlence tarzına dair işaret verdi: “Kırılma o dönemde yaşandı. İzleyici açıkça tercihini ortaya koyuyor. Görsel kaliteyi dünya çapındaki sinemalardan farksız istiyor. Bana benim konularımla, kültürümle, esprilerimle geleceksin diyor. Duygularının doyurulmasını talep ediyor.” Mehmet Soyarslan, bu formüle muhakkak yeniliğin, farklı bakış açılarının katılması gerektiğine dikkat çekerek, “Bunları düşündüğünüz müddetçe seyirci bulursunuz. Aksi takdirde festivallere film yaparsınız ve filmleriniz sadece sanat programlarında gösterilir.” diyor.
      <br/>
      <br/>
      Sinema, ülkenin aynasıdır
      <br/>
      <br/>
      Seyircinin yerli filmlere yeniden sarılması ve Türk film hâsılatlarının Hollywood yapımlarını kat kat aşması Türk sinemasının ‘rönesans’ı olarak nitelendiriliyor. Türk sineması üzerine araştırmalar yapan Giovanni Scognamillo bunun abartılı bir yorum olduğu görüşünde. “Tüm bunlar endüstri olmak isteyen, ama eskiden de tümü ile olamayan bir sinema için çok olumlu gelişmeler.  Ancak geçen yılların ve bugünün toplam hâsılatlarına baktığımızda karşımıza nasıl bir tablo çıktığını iyi görmek gerekiyor. Prim alan filmler, güldürüler, melodramlar ve genelde popüler sinema.” diyen Scognamillo, bu tabloda sinemanın gerçek kimliğini yansıtan eserlerin eksik olduğunu vurguluyor: “Sinema bir popüler gösteri sanatıdır fakat aynı zamanda bir ülkenin, kültürün aynasıdır.” Bu durumda sorunlara parmak basan, sorular soran, imalarla yetinmeyen bir ifade türüne ihtiyaç olduğu ortada. Türkiye’de televizyondan bağımsız, daha irdeleyici filmler üreten sanatçılar mevcut aslında. Tamamen ayrı bir kulvarda yol alan bu yönetmenlerle popüler sinemacılar arasında neredeyse uçurumlar var. Daha çok filmlerini festivaller vasıtasıyla izleyici ile buluşturan bu yönetmenlerin M. Nedim Hazar’a göre en büyük handikabı, gittikçe sadece kendilerine hitap eden filmler üretiyor olmaları. Ezel Akay ise toplumdan emek, para gibi ciddi bir kaynak çekerek üretilen bu filmlerin halkın izleyeceği şekilde üretilmemesini bir suç olarak görüyor: “Çünkü o senin filmin değil. Bu nedenle popüler alana çıkartmak ve rekabet etmek zorundasın.”
      <br/>
      <br/>
      Türkiye’de sinema ile televizyon arasındaki sıkı ilişkinin benzerlerini dünyada farklı oranlarda da olsa görmek mümkün. Amerika ve Hindistan sinemasının dışında ayakları üzerinde durabilen sinema endüstrisi neredeyse yok. Diğer ülkelerde sinemanın varlığı iki kaynağa dayanıyor. Filmleri, televizyon ya da kâr gözetmeksizin devlet destekliyor. Türkiye’deki filmler için ilk şık geçerli. Yönetmen Halit Refiğ’e göre, son dönemlerde Türk sinemasındaki hareketlilik tamamen televizyondan kaynaklanıyor. Fakat bu irtibatın geçmişi Türkiye’nin sinemayla buluştuğu yıllara kadar dayanıyor. 1950-60’larda sinemanın gelişme sebeplerinden biri televizyon rekabetlerinin olmamasıydı.
      <br/>
      <br/>
      Sinema alanındaki değişim, özellikle 1970’lerin ortalarında Türkiye’ye televizyonun gelmesiyle başlar. TRT’nin yayın politikası sinemanın gelişiminde zamanla belirleyici olur, kurallar nedeniyle gösterilmeyen filmler vizyonda yerini alır. Sansürlenen erotik, siyasi ve arabesk filmler sinemada ilgi görür. Bu dönemde televizyon yayıncılığı sinemayı etkileyip değişimlere yol açar ama tamamen ortadan kaldıramaz. Fakat 1990 yılından itibaren Star TV ile başlayan özel televizyon yayıncılığıyla Türk sineması kan kaybetmeye başlar.
      <br/>
      <br/>
      Televizyonda yerli filmlerin gösterilmesiyle 1990 ile 1995 yılları arasında Türkiye’de klasik yerli sinema sistemi ortadan kalkar. Özel televizyon yayıncılığı, sinema sistemini nasıl ortadan kaldırdıysa ileriki yıllarda tedricen yeni bir sinema şeklini ortaya koyar. Televizyondan beslenen filmler programlarda, dizilerde meşhur olan yıldızlar ve televizyon yapımcıları, son on yıl içerisinde büyük ölçüde pazarlamasını televizyon kanallarının yaptığı bir film yapım türü ortaya çıkarır.
      <br/>
      <br/>
      Halit Refiğ, gösterimde olan ‘Kurtlar Vadisi Irak’ filminin bunun tipik bir örneği olduğu kanaatinde: Çok tutan bir dizi, seyirci potansiyeli ve buna güvenerek maddi ve teknolojik imkânlarla film yapma cüreti. Bu tarzın diğer bir örneği ‘Asmalı Konak’ idi. ‘Vizontele’ ve ‘G.O.R.A’ gibi filmler de yine gücünü televizyon yayıncılığından almışlardı. Televizyonda draje olarak sunulan filmlerin sinemada büyük ekranda, iyi ses düzeniyle, rahat koltuklarda mısır patlağı eşliğinde sunulması seyircinin ticarî sinemaya meylini de zamanla artırdı. Giovanni Scognamillo’ya göre televizyon dizilerinin çağdaş popüler Türk sinemasını etkilemesi olumlu sonuçlar doğurmuyor. Dizilerde popüler olan oyuncuların kullanılışı bir yana, televizyonla sinema arasında gidip gelen bir anlatım tarzı ortaya çıkıyor. Kimi örneklerde bir televizyon skeci kurgulaması ya da değişik dekorlar önünde cereyan eden “stand-up show” sergileniyor: “Pek tabii ki sinemanın kendine özgü estetiği ve dil bilgisi açısından bu durum sağlıklı değil. En kötüsü, televizyonla yetişen bir seyirciye yanlış olarak ‘sinema nosyonu’ aşılanması.”
      <br/>
      <br/>
      M. Nedim Hazar üretilen sinema filmlerinin özellikle kalitesinin düşük tutulduğuna değiniyor. “Neyin izleyiciyi avlayacağını ve daha çok dikkat çekeceğini biliyorlar. Özellikle dizilerden üretilen filmlerde, bunu her hafta reytinglerle test ediyorlar. Sonuçta en büyük hâsılatı tabii ki yapacaklar.” diyor.
      <br/>
      <br/>
      Rönesans görünüşte
      <br/>
      <br/>
      “Bu dönem Türk sinemasının imtihan dönemi.” diyen Mehmet Soyarslan’a göre ya istenen kriterlere uyularak başarı sağlanacak ya da reklâm ağırlıklı filmler çekilerek bir yere kadar mesafe kat edilecek. Türkiye’de Yeşilçam’ın sektör olamama sebebi sinemadan kazanılan paraların başka alanlara aktarılmasıydı. Şimdi bunun tam tersini görüyoruz. Sinema yavaş da olsa sektör olma yolunda adımlar atıyor. Nedim Hazar, bunun yine tersine dönebileceğine işaret ediyor: “Bu yanıltıcı bir görüntü hologram gibi, var ama elle tutulur değil. Sektörün oluşabilmesi için süreklilik, bütünlük olması lâzım.” Vizyona giren filmlere bakıldığında bunu görmek zor, ne bir dil birliği ne de bilinçli bir yaklaşım var.
      <br/>
      <br/>
      Senarist Ayşe Şasa, Batı filmlerine alternatif olarak milletin kendi oyununu, oyuncusunu tercih etmesini olumlu görüyor. “Umarım bu bir kaynama noktası olur ve orijinal fikirler ortaya çıkar.” diyen Şasa, Türk sinemasında en büyük sorunun tefekkür noksanlığı olduğu görüşünde. “Söylenecek söz insanın yüzlerce yıllık birikiminden gelir. Bizim sinemacılarımızın çoğunda ne kültür ne de tefekkür var. Sinema eserinin yaşar hâle gelmesi için anlatacağın konu kendi medeniyetinden olmalı, yaşadığın çağın bir boyutuna hitap etmeli ve o fikrin gerektirdiği bir anlatımı incelikleriyle ortaya koyabilmeli.” Şasa, buna örnek olarak Yavuz Turgul’un ‘Gönül Yarası’ ve Ahmet Uluçay’ın ‘Karpuz Kabuğundan Gemiler Yapmak’ filmlerini gösteriyor. Medeniyet dairemize has bir kavrayışa sahip olan bu filmler Şasa’ya göre başlangıç noktası olabilir.
      <br/>
      <br/>
      Eleştiremiyoruz…
      <br/>
      <br/>
      Hazar ise sinema dilinin olabilmesi için birçok sütunun var olması gerektiğini anlatıyor. Bunlar kuramsal anlamda tartışan bir kitle, neye niye gittiğini bilen seyirci, sinema için sinema yapan yapımcı ve bütün bunlardan beslenen ve anlatacak derdi olan sinema insanları, yani yönetmenler, oyuncular. Fakat Türk sineması bu sütunlar yerine geçici kolonlara sahip, onlar da ne yazık ki çürük, sinemayı taşıyabilecek güçte değil. Her ne kadar bu karmaşada sivrilen uluslararası çapta yetenekler olsa da genel sorun evrensel olanı yakalamadaki başarısızlık.
      <br/>
      <br/>
      Türk sineması dilinin var olabilmesi için kuramsal altyapıya da ihtiyaç var. Bu nedenle sinema alanında ciddi eleştiriler ortaya koyabilecek yazarların olması şart. Ezel Akay, film eleştirisinin çok kötü bir durumda olmasının etkilerine değiniyor. “Eleştirmenlerimiz donanımlı insanlar olmalarına rağmen içeriğe yönelik eleştiri yapmıyorlar. Belki de içeriği kayda değer bulmuyorlar.” Hâlbuki bunların hepsi sosyal vakalar diyen Akay, sinema eleştirmeninin donanımı ile sinema sektörünün gelişimine yön verebileceğine dikkat çekiyor. Nedim Hazar da kendisini de dâhil ederek sinema konusunda kalem oynatanların eleştirmen değil yazar olduğuna işaret ediyor. Fark ise ilkinde kurgu, kamera hareketlerine bakarak filmin çözümlendiği hâlde ikincisinde tamamen kültürel birikimlerden yola çıkarak filmin içinden seçilenlerin değerlendirilmesi olarak açıklıyor.
      <br/>
      <br/>
      Teorik alanda yapılacak olan tartışmalar şüphesiz filmlerin biçimi kadar içeriğinin de şekillenmesinde etkili olacak. Böylece eksikliği hissedilen senaryo alanında da ciddi çalışmalar ortaya çıkabilecek. Fakat bu sorunların giderilebilmesi için Türkiye’nin kültürel politikasını belirlemesi şart. Halit Refiğ öncelikli olarak Türkiye’nin kültürel alanda kendi kişiliğini bulması gerektiğinin altını çiziyor. “Bugünkü şartlarda, Türkiye Avrupa Birliği hayalini muhafaza ettiği sürece millî kültür açısından büyük bir atılım yapılabileceğini sanmıyorum. Her ne kadar bunun için güçlü bir potansiyel olsa da içinde bulunduğumuz siyasi ve ekonomik şartlar bu tarz atılımların önünü kesecektir. Türkiye’nin kültürel alanda yeniden kendi kişiliğini bulması ancak AB sevdasından vazgeçip değerlerine dönmesiyle mümkün olabilir.” Halit Refiğ, kimlik bunalımını aşamadığımız sürece ne sinema ne de edebiyat dilimizin olacağını vurguluyor. Harekete geçebilmek için ise Batı’nın bir parçası olma isteğinden vazgeçip kendi olma ve kimliği doğru tayin edebilmek önemli. Bunu sağlamak ise kaderimizi başkalarına teslim etmeden kendi irademizle şekillendirebilmekten geçiyor.
      <br/>
      <br/>
      EN FAZLA İZLENEN TÜRK FİLMLERİ
      <br/>
      <br/>
      1.   G.O.R.A		(2004) 	4.001.711
      <br/>
      2.   Vizontele		(2001)	3.308.320
      <br/>
      3.   Kurtlar Vadisi Irak   	(2006)      2.971.188
      <br/>
      4.   Vizontele Tuuba		(2003)	2.894.802
      <br/>
      5.   Babam ve Oğlum		(2005)	2.825.533
      <br/>
      6.   Organize İşler		(2005)	2.497.591
      <br/>
      7.   Kahpe Bizans		(1999)	2.472.162
      <br/>
      8.   Hababam Sınıfı Askerde	(2004)	2.381.775
      <br/>
      9.   Eşkıya			(1996)	2.372.287
      <br/>
      10. Hababam Sınıfı Üçbuçuk	(2005)	1.942.134
      <br/>
      11. O Şimdi Asker		(2003)	1.637.051
      <br/>
      12. Hababam Sınıfı Merhaba	(2003)	1.580.535
      <br/>
      13. Asmalı Konak		(2003)	1.391.326
      <br/>
      14. Her Şey Çok Güzel Olacak	(1998)	1. 339.015
      <br/>
      15. Komser Şekspir		(2000)	1.331.462
      <br/>
      16. Güle Güle		(1999)	1.275.967
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Volkan Çelik, 05-Nisan-2006
> Güzel film: 
> Bana göre Türk sineması son yıllarda bayağı bir gelişim sağladı. Artık filmlerimiz her yerde gösterime giriyor. Kurtlar Vadisi Irak da bu filmlerden biri. Gerçekten güzel bir film.

Kaynak: [www.aksiyon.com.tr](http://www.aksiyon.com.tr:80/detay.php?id=23395&yorum_id=9184), [web.archive.org (arşiv bağlantısı)](http://web.archive.org/web/20060422132906/http://www.aksiyon.com.tr:80/detay.php?id=23395&yorum_id=9184)
