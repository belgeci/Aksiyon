# Sana bugün maziden baktım ey İstanbul

*Tuba Özden 2005.02.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tarih Vakfı, İstanbul’un son 50 yıllık dönüşümünü bizzat tanıklarının ağzından derleyerek bir bakıma ‘değişim’in tarihini yazıyor. Sözlü tarih çalışmalarıyla yürütülen proje insan öykülerini merkeze alıyor. Arnavutköy, Gaziosmanpaşa, Moda ve Fatih semtlerinde senelerce yaşamış insanların, sosyal olaylara tepkisi ve bunun günümüze yansımaları anlattıkları öykülerle bir araya getiriliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626194552im_/http://www.aksiyon.com.tr/resim/534/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Azınlıkların gidişi son elli yıllık dönüşümde belirleyici olmasına rağmen, o dönemde sessiz karşılanmış, hattâ fark edilmemiş bile...
   <br>
    <br>
     “O zamanlar Moda bambaşkaydı, saygı vardı, korku yoktu; bahçeler mis gibi kokuyordu. Mösyö Edwin’in gülleri vardı, ta İngiltere’den getirmişti.” diye anlatıyor yaşadığı semti Ahmet Kaya. Uzun yıllar bir apartmanda kapıcılık yapmış, Moda’nın tarihini yaşamış. İngiliz kilisesi ile onun biraz ilerisindeki Fransız kilisesinden bahsediyor. O tarihlerde Moda’da cami yokmuş. Elbirliğiyle toplanıp cami yapmışlar. Moda Caddesi’nin aşağısında Rumların çalıştırdığı lokantalar, iskelenin olduğu yerde plaj ve Pandeli Gazinosu varmış. Bir de Bulgarlar yaşarmış; kimi yoğurtçuluk yapar, kimi de süt, tereyağı satarmış. Ahmet Amca o dönemde Moda’da az sayıda Türk’ün yaşadığını söylüyor. Rumların iyi insanlar olduğunu belirterek  “Hayınlıkları yoktu.” diyor.
     <br/>
     <br/>
     1950’lerden bu yana Türkiye’de yaşanan sosyal hareketliliklerde İstanbul hep turnusol kağıdı görevi görmüş ve ilk renk veren şehir olmuş. Tek partiden çok partili sisteme geçiş, serbest ekonomi ve dışa açılma, köyden kente göç, azınlıkların toplu göçlerine neden olan şiddet olayları, hızlı kentleşme ve geniş ölçekli kentsel imar hareketleri yavaş yavaş şekillendirmiş şehri. Birbiriyle iç içe gelişen bu olaylarla ilgili araştırmalar ise hep genel bilgiye yönelik olmuş. O dönemde yaşayan insanların duygularına, tecrübelerine, hatıralarına dair araştırmalar yetersiz kalmış.
     <br/>
     <br/>
     Tarih Vakfı, “Akdeniz Sesleri” projesinde, göç hareketlerinden yola çıkarak İstanbul’un simasında belirleyici olan dört semtin son elli yıllık değişimini araştırıyor. Sözlü tarih çalışmaları ile yürütülen proje insan öykülerini merkeze alıyor. Arnavutköy, Gaziosmanpaşa, Moda ve Fatih semtlerinde senelerce yaşamış insanların sosyal olaylara tepkisi ve bu tepkinin günümüze yansımaları anlattıkları öykülerle bir araya getiriliyor. Yaşlı insanlarla görüşülüyor, onların görüntüleri alınıyor, geçmişe dair sembolik materyaller, belgeler bir araya getirilerek arşiv yapılıyor. Elli yıllık süreç içinde gazetelerde çıkan haberler incelenerek semtin geçirdiği evreler araştırılıyor.
     <br/>
     <br/>
     Proje kapsamında yapılan sözlü tarih çalışmalarında kişiler özenle seçilmiş, farklı kültürel seviyelerden insanlarla görüşülmüş. Proje koordinatörü Gülay Kayacan, “Moda’yı kapıcılara, entelektüllere, aydınlara anlattırıyoruz.” diyor. Semte ilk gelenlere ulaşmaya çalıştıklarını söyleyen Kayacan, farklı resimleri yan yana koyarak gerçek sosyal dokuya ilişkin bilgi edinmeye çalıştıklarını şu cümlelerle anlatıyor: “İdealize edilen bir semtlilik kimliği var; ama aslında tek bir kimlik yok.”
     <br/>
     <br/>
     Dünya semtlerinden öyküler...
     <br/>
     <br/>
     Avrupa Komisyonu Euromed Heritage II. Fonu kapsamında gerçekleştirilen proje, sadece Türkiye’yle sınırlı değil. Genel yürütücüsü Londra’yla beraber dünyanın 14 kentinde sürdürülmekte. Proje, “Akdeniz Sesleri: Akdeniz Kentlerinde Sözlü Tarih ve Kültürel Pratik” adını taşıyor. Akdeniz havzasındaki büyük ve sürekli göç hareketlerinin kültürel, dinsel ve geleneksel zenginliğe yansıması ve ortaya çıkan sentezlerin tespitine yönelik araştırmalar yapılıyor. Çeşitli ülkelerde yapılan çalışmalar bir araya getirilerek kültürel miras yönetimini geliştirmek, işbirlikleri oluşturmak, Akdeniz havzasında bulunan kentlerin ortak ve farklı yönlerini keşfetmek amaçlanıyor. Bu eksende yapılan çalışmalarda her kent kendine bir konu belirlemiş.
     <br/>
     <br/>
     Kentler kadar konular da çeşitlilik arz ediyor. Mesela Londra’da, eski Türk filmi fragmanlarının nerelerde, nasıl izlendiğine, ne tür tesirler uyandırdığına dair çalışmalar yapılıyor. Beyrut’taki çalışmanın teması ‘savaş’. Savaş öncesinde ve sonrasında yaşanan anılar derleniyor. Kıbrıs, yeşil hat üzerinden yola çıkarak yemek kültürünü ve mimari dokuyu öne çıkarıyor. Filistin, kadınlar üzerinden istihdama yönelik bir çalışma yapıyor. Bir Akdeniz kenti olan İstanbul’da ise semt dönüşümü üzerinden proje yürütülüyor.
     <br/>
     <br/>
     Gaziosmanpaşa semtinin çekirdeğini oluşturan Taşlıtarla Mahallesi, tek tük gecekondular ve 1950’li yılların başında Balkan göçmenleri için inşa edilen konutlarla varlık kazanmış. Yakında bulunan sanayi bölgelerinin etkisi, zamanla işçi mahallesi görünümüne büründürmüş semti. İşçilerin yaptığı grev ve yürüyüşlerle sık sık gündeme gelmiş. Hızla büyüyen Taşlıtarla, Balkanlılık kimliğine uygun olarak ismini, Balkanlar’da askeri başarılarıyla ünlenmiş Osmanlı komutanı, Gazi Osman Paşa’dan almış.
     <br/>
     <br/>
     Saliha Gürtuna (Pembe Teyze), Taşlıtarla’nın ilk sakinlerinden. Gecekondusunu yaparken bir Allah’ın kulu “Sen kimsin?” diye sormamış. “Her yer mısır ve bostanlıktı. Bizden sonra başkaları da geldi, yedi hane olduk. Onlar da bizim gibi züğürt.” diye anlatıyor o günleri. Komşu yardımlarıyla yapmışlar evi, bir mutfak bir de oda... Bir haftada bitmiş ev. Göçmen sandıklarından kapı yapılmış, yokluktan pencerelere üç dört gün cam yerine kilimler takılmış. “Yenidoğan Sinema’nın sahibi, nur içinde yatsın, bize para gönderdi, evin üstünü kapatsınlar diye. Kara muşamba çektik üstüne, toprakla sıvadık.” diyerek yâd ediyor o günleri.
     <br/>
     <br/>
     Azınlıkların gidişi fark edilmedi
     <br/>
     <br/>
     Fatih, İstanbul’un Suriçi’ndeki en eski yerleşim yerlerinden biri. Klasik Müslüman-Osmanlı semtini temsil etmekte. İstanbul’un Türkler tarafından fethedilmesinden sonra kentin merkezi olmuş. Fakat son	elli yıllık süreçte bu özelliği zayıflamış. Semtin belli bölgeleri bugün yeni göçmenlerin yoksullukla mücadelelerine tanıklık ediyor. Fatih, en fazla göç hareketinin gözlendiği mekanlardan. İnsanlar kente ilk geldiklerinde buraya yerleşiyor, sonra başka semtlere taşınıyor. Son zamanlarda merkez bölgelerinde nüfusta azalma var. Fatih, yerleşim yeri olmaktan, ticaret alanı olmaya doğru kayıyor.
     <br/>
     <br/>
     Moda ise Anadolu yakasında, deniz kenarında eski bir yerleşim yeri. 19. yüzyıl sonunda Levantenlerin yerleşmesiyle oluşmuş. Sonraki dönemde Rumlar ile Müslümanların yaşadığı, bürokratlar ile sanatçıların tercih ettiği bir semt halini almış. Batılılaşma serüveninden nasibini alan Moda’nın o günlerine tanıklık eden batı kökenli okullar, mimari eserler ve çeşitli kiliseler var. Günümüzde özünü korumak için direnç gösterse de çoktan ahşap binaların yerini apartmanlar almaya başlamış.
     <br/>
     <br/>
     Osmanlı döneminde bir Rum yerleşim merkezi olan Arnavutköy, 20. yüzyıla kadar bu özelliğini sürdürmüş; fakat birtakım siyasî gelişmeler sonucu Rum sakinleri semti büyük ölçüde terk etmiş. Boşalan yerleri Kuzey Anadolu’dan ve diğer bölgelerden gelen göçmenler doldurunca semt sakinleriyle uyum sorunları yaşanmış. Arnavutköy yine de diğer semtlere göre şanslı; özünü nispeten koruyabilmiş.
     <br/>
     <br/>
     Tarih Vakfı, bu dört semti İstanbul’un farklı yönlerini ortaya koydukları için seçmiş. Gaziosmanpaşa’da proje Taşlıtarla ve Gazi Mahallesi’yle, Fatih’te ise Kıztaşı Mahallesi ile sınırlandırılmış. Bütün semtler aynı akıbete uğramış. Bunun en önemli sebebi de göçler. Son elli yıllık sürede gerçekleşen göçler, kentin nüfusunu ve sosyal profilini radikal bir şekilde değiştirmiş. Üç şekilde zuhur eden; Anadolu’dan İstanbul’a, İstanbul’daki gayrı-müslim toplulukların yurtdışına ve Balkanlardan Türkiye’ye yönelen büyük göç hareketleri şehrin belleğinde derin izler bırakmış. Bu sürecin hızlandırdığı kentleşme ise kendini hızlı bir yıkım ve yeniden inşa süreciyle göstermiş. Gecekondulaşma, apartmanlaşma beraberinde betonlaşmayı, yeşil alanların azalmasını getirmiş. Fiziki yapı ve sosyal hayat birbirini inşa etmiş. İstanbul, yaşadığı bu kıvranmalarla bugünkü kafası karışık hale bürünmüş.
     <br/>
     <br/>
     Proje asistanlarından Hakan Koçak, İstanbul’un son elli yıllık dönüşümünde azınlıkların gidişinin önemine vurgu yapıyor. Geriye dönüp bakıldığında bu gidişin insanlar tarafından ilginç bir şekilde sessiz ve fark edilmeden yaşandığını söylüyor. Bunu, yaşananların travmatik etkisine bağlıyor. Olayın ciddiyetine rağmen kayıtsız tavır sadece azınlıkların göçünde değil, apartmanlaşma ve fizikî değişimde de kendini gösteriyor.
     <br/>
     <br/>
     Koçak, yaşananların zihinlerde bir anda aydınlanan bir şey olmadığını, süreç içinde değil ancak geriye dönüp bakıldığında fark edildiğini söylüyor. Ortak mekan kullanımının semte kimlik kazandırdığını söyleyen Koçak, bugün bunların büyük ölçüde sona erdiğine değiniyor. Geçmişin renklerini elitist bir nostalji bulutuna sarmadan, farklı insanların ve kentlerin öykülerini buluşturmaya çalıştıklarını vurgulayan Koçak, aksi tutumun tarihi boğduğuna inanıyor.
     <br/>
     <br/>
     Kültürel bakışımızda insana yer yok
     <br/>
     <br/>
     Projede önce her semt için arka plan çalışması yapılmış; semtlerin tarihçeleri, demografik ve nüfus özellikleri çıkarılıp, önemli mimari eserlerin envanteri toparlanmış. Kültürel bakışımızda mekanların belirleyici olduğuna değinen Koçak, yapılan tüm çalışmalarda vapurlar, camiler ve denizin ön plana çıktığı halde insanın bulunmuyor olmasından şikayetçi. “Tarihe ve kültüre binalar üzerinden bakmaya bir alternatif.” diyerek özetliyor projeyi. O binaların içinde ve çevresindeki günlük hayatın da kültürün bir parçası olduğunu vurgulayan Koçak, “Eğer bu tarz çalışmalar yapılmazsa kimse bugün Moda’daki ünlü dondurmacının yerinde eskiden var olan sinemayı ya da oraya elinde minderlerle giden insanları hatırlamayacak.” diyor.
     <br/>
     <br/>
     Bu pilot çalışmanın ileride yapılacak daha geniş çalışmalara özendirici olmasını temenni ediyor. Gülay Kayacan ise İstanbul’da değişen, dönüşen toplumsal, kültürel, iktisadi hayatı dört semt arasında ilişki kurarak anlamaya çalıştıklarına dikkat çekiyor. Semtlerin mutlak elli yılını ortaya koymak gibi büyük bir iddia taşımadıklarını, amaçlarının muğlak da olsa semtlerin portresini çizmek olduğunu söylüyor.
     <br/>
     <br/>
     Proje, 2005 Ekim ayında sonuçlanacak ve İskenderiye’de bütün proje gruplarının sunumlarını yapacakları bir konferans gerçekleşecek. Yapılan bütün çalışmalar www.med-voices.org adresinde bir araya getiriliyor. İş, insan, oyun, mekan gibi 7 tema veya 14 semt başlıkları altında yapılan çalışmaları incelemek mümkün. Tarih Vakfı, proje sonunda kitap, sergi ve semt dergileri çıkarmayı da planlıyor.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20241), [web.archive.org (arşiv bağlantısı)](http://web.archive.org/web/20070626194552/http://www.aksiyon.com.tr:80/detay.php?id=20241)
