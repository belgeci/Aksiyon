# Meskeni karton kadınlar

*Tuba Özden 2004.10.18*

<div bgcolor="#FFFEF6">
 <font>
  <img border="0" height="1" src="/web/20060103205614im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103205614im_/http://www.aksiyon.com.tr/resim/515/14.jpg" vspace="5"/>
  </p>
 </font>
 <font class="content">
  Kimi geçirdiği ruhsal bunalımdan, kimi de evsizlikten sokaklarda yaşıyor. Kimine göre ‘deli’ kimine göre de ‘veli’ler. Kir pas içindeki kıyafetlerin, üzerinde uyunan her karton kutunun ayrı bir hikayesi var.
 </font>
 <p>
  <font class="content">
   Hava soğuk, dışarıda şiddetli bir yağmur yağıyor. Herkes rüzgâra direnen şemsiyeleri ile yağmurdan kurtularak evine gitmenin derdiyle koşturuyor. Fakat kimileri için yağmurdan kaçmanın veya bir yerlere yetişmenin anlamı yok. Sokakta yaşayanlar, hayatın en acımasız yönlerini tecrübe ediyor, üstelik kadınlar için “sokakta yaşam” çok daha zor. Telaşın dikkatimizin önüne geçtiği gün içinde, bir caminin avlusuna sığınmış ya da yolun kenarında battaniyesine sarınmış hayatta kalma mücadelesi verenlerin yanından defalarca geçiyoruz. Nerede kaldıklarını, nasıl yaşadıklarını bilmediğimiz bu insanlar yokmuş gibi davranıyoruz.
   <br>
    <br>
     İstanbul’un hemen her semtinde sokakta yaşayan kadınlara rastlamak mümkün. Özellikle günün geç bittiği Taksim, Beşiktaş, Sultanahmet, Fatih gibi semtlerde yaşamayı daha çok tercih ediyorlar. Sultanahmet’te yaşayan Adalet Canaş bunlardan biri. Adalet Hanım, 25 yaşın üzerindeki zihinsel özürlü kızı ile gün boyu mendil satarak hayatını sürdürüyor. “Kazandığım paranın Allah bereketini veriyor” diyerek haline  şükrediyor. Adalet Hanım ve kızı mekanları olan çınar ağacının altındaki bir otluğu dolap olarak kullanıyor. Yatak odaları ise yakınlarında bulunan bir telefon kulübesi.
     <br/>
     <br/>
     Adalet Canaş, “Gece olunca kızımla beraber kulübenin içine girerek kapıyı kapatıyoruz, sabah insanlar sokağa çıkmaya başladıktan sonra dışarı çıkıyoruz” diyor. Bazı geceler tanımadığı insanların kapılarına gelip dayandığını anlatıyor. Bir gece kaldıkları kulübeye gelip içi pislik dolu bir kovayı boşaltanlar dahi olmuş. 61 yaşında olan Adalet Hanım, üç senedir sokaklarda yaşıyor. Macerasına, evlenmek için yanlış bir insanı seçmesi sebep olmuş. Eşi, üzerine kuma getirince, ilişkisine son vermek istediğini söyleyerek boşanmış. Fakat peşini bırakmayan kocası, hayatında kabus gibi her an yer almış. Önce çalıştığı işten çıkmasına, ikinci eşinden (çocuğunun babası) ayrılmasına ve çeşitli entrikalarla sokakta kalmasına sebep olmuş.
     <br/>
     <br/>
     Adalet Hanımın vücudu kırıklarla dolu, koltuk değnekleri ile ancak yürüyebiliyor. Yaşadıklarını anlatırken gözleri yaşarıyor kalbi sıkışıyor. Sultanahmet esnafı ise çevrelerinde yaşayan bu dertli kadının ismini dahi bilmiyor. Fakat komşuları gibi benimsedikleri için korumaktan da geri durmuyorlar. Sultanahmet büfesi çalışanları, “Bize bir zararı dokunmuyor, kendisine verilen yardımları bile kabul etmek istemiyor” diyor.
     <br/>
     <br/>
     Üstü kapalı hayatlar
     <br/>
     <br/>
     Eskiden kurulu bir düzeni olan Saniye Karakuş da sokaklarda yaşamak zorunda kalanlardan biri. Geceleri iki çocuğu ile birlikte Şişli Etfal Hastanesi’nin önünde yaşıyor. 38 yaşında olan Saniye Hanımın çocuklarından biri 4 aylık, diğeri ise 17 yaşında. Bir kızı ise kaçırılmış ve bir daha ondan haber alamamış. Çocukların hiçbiri nüfusa kayıtlı değil.  Gece çocuklarının başında sabaha kadar uyanık bekleyen Saniye Hanıma çevresindeki insanlar yardımda bulunuyor.
     <br/>
     <br/>
     Adalet ve Saniye Hanım gerçekliği belirsiz de olsa yaşadıklarını anlatma yeterliliğine sahip. Sokakta yaşayanların çoğu ile diyalog kurmak mümkün değil. Beşiktaş Parkı’nda ikamet eden Ayşe gibi. Yaşamı ve soyadı hakkında kimse herhangi bir bilgiye sahip değil. Çevresindekiler sadece senelerdir aynı parka gelip gününü geçirdiğini ve sokaklarda kaldığını biliyor. Yanına gittiğimizde sürekli telaş ve hazırlık içinde olduğuna şahit oluyoruz. Saçını düzeltiyor ve görünmeyen dostlarına ikramda bulunuyor. Arada parktan geçenlerin sırtına yumruk indirdiğini görenler de var.
     <br/>
     <br/>
     Sokakta yaşayanlar için ideal bir mekan olan Beşiktaş Parkı’nda farklı örnekleri görmek mümkün. Ayşe’nin biraz ilerisinde Sündüs Hanım yaşıyor. 50 yaşındaki Sündüs Hanım, senelerdir Beşiktaş’ta yaşadığını söylüyor. Erkeklerin kendini rahatsız etmesinden ötürü gün boyu park park dolaştığını aktarıyor... Bugüne kadar dört defa trafik kazası geçirmiş. Belediyenin ya da akrabalarının yardımlarının olup olmadığını sorduğumuzda ise sinirlenip sözü değiştiriyor. Neler yaşadığı, nasıl sokakta yaşamaya başladığı ise muğlak.
     <br/>
     <br/>
     Minnet borcu ödemek için merdiven siliyor
     <br/>
     <br/>
     Beşiktaş sakinlerinden Ayşe Eryılmaz, Sündüs Hanımın sadece belirli kişilerden yardım aldığını ve kendisine verilen kıyafetler arasında erkeklere ait olanları asla kabul etmediğini söylüyor. Erkek çorabını dahi almayı reddetmesinin sebebi ise yaşadığı tacizler nedeniyle duyduğu nefret. Kıyafetlerin dışında kendisine verilen yiyecekleri de asla kabul etmiyor, yiyeceklerle uyuşturucu verilmesinden korkuyor. Yakın akrabaları olduğu halde sokaklarda yaşayan Sündüs Hanımın, bir zamanlar iki kız çocuğu varmış. Bir tanesi geneleve düşmüş, diğerine ne olduğu hakkında kimsenin fikri yok.
     <br/>
     <br/>
     Senelerdir Beşiktaş’ta oturan Esma Güney, Sündüs Hanımın Elmadağ’da bir apartman boşluğunda kaldığını, minnet borcunu ödemek için de apartmanın merdivenlerini temizlediğini anlatıyor. Ayşe Eryılmaz, Sündüs Hanımın bütün belgelerini hazırlayarak Darülaceze’ye gönderdiklerini; fakat bir türlü kendisini ikna edip götüremediklerini anlatıyor. Sündüs Hanım, kendisini bütün tehlikesine rağmen sokakta daha güvende hissediyor. Yaşadıklarını kimsenin bilmesine, yaşayacaklarına ise müdahale edilmesine izin vermiyor. İfadesinde biriktirdiği sıkıntılarıyla gün boyu oturduğu yerden çevresindeki karmaşayı izliyor.
     <br/>
     <br/>
     Gündemi takip eden Nevin Hanım
     <br/>
     <br/>
     Beşiktaş’ın diğer ilginç siması ise dikiş öğretmeni emeklisi olan Nevin Hanım. Sokakta yaşamasına rağmen gayet şık, sağlıklı olan Nevin Hanım, her gün gazeteleri okuyarak gündemi yakından takip ediyor. Aldığı emekli maaşı ile ihtiyaçlarını karşılıyor, kimseden yardım kabul etmiyor. Geceleri Beşiktaş’taki bir mobilya mağazasının kapısında kalıyor. Nevin Hanımla diyalog kurmak zor. Kimi zaman normal sohbet ediyor kimi zaman ise küçük bir göz teması bile kızmasına ve etrafına küfürler yağdırmasına sebep olabiliyor. Erkeklere karşı çok daha haşin olan Nevin Hanım, sıkıntılarını sadece esnaftan H.K ile paylaşıyor. H.K, Nevin Hanımın aslında çok kibar bir bayan olduğunu fakat çok çabuk sinirlenebildiğini söylüyor. H.K’ya anlattığına göre, dayak yemiş, tacize uğramış, parasını çaldırmış. Nevin Hanım 15 senedir sokakta yaşıyor. Eskiden Samsun’lu 5-6 kardeşli ailesi ile kurulu bir düzeni varmış. Sinirsel olarak hastalanmaya başladıktan sonra bütün eşyalarını satarak kendini sokaklara atmış. Kardeşleri hayatta; fakat ne zaman yanlarına gitse, yüzüne kapanan kapılarla karşılaşmış. H.K, “Belli ki çok kötü şeyler yaşamış ama anlatmaktan her zaman kaçınıyor. Geçmişi meçhul kapalı bir kutu adeta” diyerek garip dostunu tarif ediyor.
     <br/>
     <br/>
     Taksim’i mesken tutan Nazlı’nın da soyadı bilinmiyor. Atatürk Kültür Merkezi’nin otoparkında geceleyen Nazlı, bütün geceyi sandalye üzerinde battaniyeye sarılarak geçiriyor. 45 yaşında ve 15 senedir sokaklarda. Osman Baba Çay Ocağı’nın müşterileri, vali yardımcısının dahi kendisine kalacak bir yer ayarladığını; ama Nazlı’nın bir şekilde kaçarak yine sokakta yaşamayı tercih ettiğini söylüyor. Etrafını kirletmenin dışında kimseye zararı olmadığını ve çevresindeki insanların Nazlı’ya baktıklarını söylüyorlar: “Kışın soğukta Nazlı’ya çorba uzatıyoruz. Öldün mü diye soruyoruz. O da ölmedim deyip kabul ediyor ikramımızı.”
     <br/>
     <br/>
     Sokakta yaşayanlara esnaf bakıyor
     <br/>
     <br/>
     Sokakta yaşayan insanların en büyük yardımcısı esnaf. Fatih’teki Pilavcı Ana lokantasının sahibi Nurcan Bayat, sokakta yaşayan kadınların sayısının arttığını söylüyor. “Ekonomik krizden önce bu kadar fazla değildi, fakat artık dükkanıma günde  en az 10 tane kadın uğruyor ve her geçen gün sayıları artıyor sayamıyoruz. Çoğunun şuuru yerinde değil, insanlar deliriyorlar”  sözleriyle vahameti dile getiriyor. Genelde 45-50 yaşlarında olan bu kadınların, kalabilecekleri bir kurumun olmadığını söyleyen Bayat, tamamen esnafın yardımı ile hayatlarını sürdürdüklerini sözlerine ekliyor.
     <br/>
     <br/>
     Resmi kurumlar, sokakta yaşayan insanlara yardım etmekte yetersiz kalıyor. İhtiyaç sahibinin, Sosyal Hizmetler Müdürlüğü’nden faydalanması için kendisinin ya da çevresindeki bir insanın resmi başvuru yapması gerekiyor. Başvuruları hasbelkader bir yardımsever tarafından yapılsa dahi içinde bulundukları ruhsal durum nedeniyle hayatlarını bu kurumlarda sürdürmeleri çok zor. Valiliğe bağlı Sosyal Yardımlaşma ve Dayanışma Vakfı Müdürü Halil Kantarcıoğlu ise kendilerinin Sosyal Hizmetler ile koordineli çalıştıklarını ve daha çok eşinden zarar görerek ayrılmış ya da bir şekilde geçici olarak sokakta kalmak mecburiyetine düşmüş insanlara başvurular sonucunda kalacak yer temin ettiklerini söylüyor. Sokakta yaşayan ve kendi kendine bakma gücü olmayan kadınları ise Bakırköy Ruh ve Sinir hastanesine yatırdıklarını aktarıyor.
     <br/>
     <br/>
     En acizlerimiz kadar medeniyiz
     <br/>
     <br/>
     Bakırköy Ruh ve Sinir Hastalıkları Hastanesi’nde Başhekim Yardımcısı olan Kemal Sayar, evsizlerin yaptığı başvurular nedeniyle hastanenin kapasitesinin zorlandığını söylüyor. Hastanenin asıl amacı tedavi olduğu halde bakımevi haline dönüşüyor olmasından rahatsız. Sayar, sokakta yaşamayı tercih edenleri şizofreni hastası olduklarını vurguluyor: “Bu vakalar için içeride yaşamak bir lüks değeri taşımıyor. Korunaklı evler yerine, dışarıda yaşamayı, üzerlerindeki sınırlamayı kaldırdığı için, daha çok tercih ediyorlar.”
     <br/>
     <br/>
     Sayar, toplumda ruhsal rahatsızlığı olan ve çevresinde kendisi ile ilgilenebilecek kimsesi olmayan insanları bir araya getirerek, rehabilite edecek ve topluma yeniden kazandırmak için hizmet verecek huzurevlerinin olmadığına dikkat çekiyor. “Bizim ülkemizde huzurevleri sadece yaşlılara ve düşkün insanlara hizmet veriyor. Darülacezeler ise belli şartlar istiyor. Bu insanlar için huzurevleri açılmalı, bu Türkiye’nin acil bir problemi” diyor. Sürekli dışarıda yaşamaya alışmış olan bu insanların üzerlerine kilit vurulan kurumlarda kalmak istememelerinin gayet normal olduğunu dile getiren Sayar, kurumun özgürlük alanı geniş, kişilerin başları sıkıştığı zaman gelip sığınabilecekleri bir mekan olması gerektiğini de sözlerine ekliyor. Bir Alman düşünür, “Bir toplumun medeniyet seviyesi, en zayıf üyelerine nasıl davrandığı ile ölçülür” diyor. Sayar da bizlerin ancak imkanı olmayan insanlara ulaşabildiğimiz ölçüde medeni olacağımızı sözlerine ekliyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Nida N. Nalçacı, 21-Ekim-2004
> Haberini yaptığınız kadınla tanıştım: 
> Bu haftaki Aksiyon dergisini karıştırıyordum. Bir yazı dikkatimi çekti: Meskeni karton kadınlar. Sokakta yatan kadınlardan bahsediyordu yazı. Okurken bir ara kalbimin sıkıştığını hissettim. İçlerinden birini Beşiktaş İskelesi'nde görmüştüm. Akşam okuldan sonra Sultanahmet'e gittim. Selpak satan yaşlı bir teyze ve arkasında oturan bir kız gözüme ilişti. Aksiyon'daki haber aklıma geldi. Hemen yanına gidip Adalet Hanım olup olmadığını sordum. Önce bocaladı, kendini güvenceye almak ister gibi süzdü beni. Sonra "Evet kızım buyur?" dedi. Dergideki yazıdan bahsettim, hatırladı. Aksiyon'da yazılmayanlar dahil, acıklı hayat hikayesini anlattı bana...

Kaynak: [www.aksiyon.com.tr](http://aksiyon.com.tr:80/detay.php?id=16921&yorum_id=2131), [web.archive.org (arşiv bağlantısı)](http://web.archive.org/web/20060103205614/http://aksiyon.com.tr:80/detay.php?id=16921&yorum_id=2131)
