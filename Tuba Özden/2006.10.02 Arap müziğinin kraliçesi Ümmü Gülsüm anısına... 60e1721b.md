# Arap müziğinin kraliçesi Ümmü Gülsüm anısına...

*Tuba Özden 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Müzikologlar tarafından sesi ‘taklit edilemez’ olarak nitelendirilen ve Kral Faruk yönetiminde Mısır’ın dördüncü piramidi ilân edilen Ümmü Gülsüm, 1935-1972 yılları arasında Mısır’ın en ünlü bestecilerinden Riyad el Sonbati’nin tam 89 bestesini seslendirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190844im_/http://www.aksiyon.com.tr/resim/617/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu şarkıların sözlerinin çoğu, Mısır’da ‘şairlerin prensi’ olarak ünlenen Ahmed Şevki’nin dizeleriydi.
   <br>
    <br>
     Şairlerin prensi’nin bestelerini seslendiren bu eşsiz sese, ‘aşk şarkıcısı’ unvanı yakıştırıldı. 20’li ve 30’lu yıllarda sesini taş plaklarla duyurmaya başlayan Ümmü Gülsüm, Arap müziğinin tek efsanesi haline geldi. Ulusal Mısır Radyosu’nun 1934 yılında kurulması ve 1935’te film piyasasına girmesiyle tüm Ortadoğu’da ismini duyuran Ümmü Gülsüm, şarkılarını söylediği ve başrolde oynadığı Mısır filmleriyle tüm Ortadoğu ve Türkiye’de, 2. Dünya Savaşı sırasında da en ünlü yıldızdı. Bu dönemde edebi Arapça yerine halkın konuştuğu dili tercih etmesi ona olan sevgiyi bir kat daha artırdı. Şair Bayram el Tunusi’nin şiirleriyle besteci Zekeriya Ahmed’in şarkılarını söyleyerek dillere destan olan Ümmü Gülsüm, ünü arttıkça Mısır aristokrasisinin de zamanla dikkatini çekti.
     <br/>
     <br/>
     4 Şubat 1975 günü vefat ettiğinde, cenaze töreninde 4,5 milyon kişi vardı. Cenazesine katılmak için sadece Mısır’dan değil birçok ülkeden şair, yazar ve lider Kahire’ye geldi. Yaşarken bir efsane olan Ümmü Gülsüm, son yolculuğuna da şanına yakışır bir şekilde uğurlandı. 17 Ekim’de Cemal Reşit Rey Konser Salonu’nda ‘Ümmü Gülsüm Anısına’ bir konser gerçekleşecek. Parçaları, Nazareth’in ve Galilee’nin en iyi müzisyenlerinden kurulmuş Nazareth Orkestrası icra edecek. Hıristiyan, Müslüman ve Yahudi müzisyenlerden kurulu orkestra, farklı kültürleri bir araya getiriyor. Grubun solisti Lubna Salameh, dünyaca ünlü Radiohead’den tanıdığımız Tom York’tan, Ömer Faruk Tekbilek’e kadar birçok uluslararası isimle şarkılar söylemiş, Arap müziğinin en başarılı genç yorumcularından biri.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25446), [web.archive.org (arşiv bağlantısı)](http://web.archive.org/web/20061010190844/http://www.aksiyon.com.tr/detay.php?id=25446)
