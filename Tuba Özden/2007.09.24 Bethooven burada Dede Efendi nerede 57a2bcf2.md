# Bethooven burada Dede Efendi nerede?

*Tuba Özden 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aya İrini’nin heybetli, loş ve kasvetli ortamı. İçerisi kalabalık, bütün sandalyeler dolmuş. Glinka, Bethooven ve Dvorak’ın eserleri icra ediliyor. Kilise mimarisi ile çalınan parçalar bütünlük arz ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080115140918im_/http://www.aksiyon.com.tr/resim/668/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İcracılar Doğuş Çocuk Senfoni Orkestrası’nın yaşları 10-16 arası konservatuar öğrencileri. Bursa, Mersin, Eskişehir, Adana gibi farklı şehirlerde eğitim gören bu çocukların bir buçuk yıllık emeğinin ürünü bu konser, 2007 yılının son durağı. Şef Rengin Gökmen’in yönettiği orkestra, 2006 yılında kuruldu ve her yıl ekibe genç isimler katılıyor.
   <br>
    <br>
     Konserde ilk önce Rus klasik müziğinin babası olarak tanımlanan Glinka’nın Ruslan ve Ludmila Uvertür’ü seslendiriliyor. Ardından sahneye Fazıl Say çıkarak piyanosunun başına geçiyor. Beethoven’ın 3. Piyano Konçertosu sıradaki parça. Say, iskemlesinin ayağının çatlaması gibi bir azizliğe uğrasa da konsantrasyonu bozulmuyor. Melodilerle o kadar bütünleşiyor ki, etrafta piyano ya da senfoni orkestrası olmasa da bütün seslerin ondan çıkabileceği hissini uyandırıyor. Mimikleriyle ve vücut hareketleriyle bütün notaları şekillendiriyor adeta. Fazıl Say’ın sahneden ayrılmasını izleyici pek de istemiyor. Birkaç bisin ardından sahne yeniden orkestraya bırakılıyor. Genç müzisyenler bu defa Çek besteci Dvorak’ın ‘Yeni Dünya Senfonisi’ni icra ediyor. Ağır parçaların altından ustalıkla kalkıyorlar. Böylece konser nihayet buluyor. Batı müziğini bu derece başarıyla icra eden genç yeteneklerin süslediği bir tablo kalıyor zihinlerde. Beraberinde şöyle bir soru da akla geliyor; Dede Efendi, Itri gibi bestekârlarımızın da eserlerini icra eden, gençlerden müteşekkil bir orkestramız hâlâ neden yok?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28462), [web.archive.org (arşiv bağlantısı)](http://web.archive.org/web/20080115140918/http://www.aksiyon.com.tr:80/detay.php?id=28462)
