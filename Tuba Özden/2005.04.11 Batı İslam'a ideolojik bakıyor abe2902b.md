# Batı İslam’a ideolojik bakıyor

*Tuba Özden 2005.04.11*

<div bgcolor="#FFFEF6">
 <font>
  <img border="0" height="1" src="/web/20051216172619im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051216172619im_/http://www.aksiyon.com.tr/resim/540/60.jpg" vspace="5"/>
  </p>
 </font>
 <font class="content">
  George Washington Üniversitesi’nde İslâm Araştırmaları profesörü olan Seyyid Hüseyin Nasr'a göre; Batı, İslam'ı ikinci sınıf ideoloji haline getirmeye çalışıyor. Bu tehdite karşı çözüm ise geleneği ihya etmekte ve kimlik sahibi bir varlık haline gelebilmekte yatıyor.
 </font>
 <p>
  <font class="content">
   20. yüzyılın son döneminde İslam’la irtibatlı her hadise Müslümanlığa olan ilginin artışına sebep oldu. Lübnan iç savaşı, 1979 İran Devrimi ve Filistinliler arasında İslami hareketlerin çoğalması bunlardan birkaçı. Bu ilgi, 11 Eylül olaylarından sonra daha da hızlandı. Bu tarihten sonra dünya sistemi, politikalar, ülkelerarası ilişkiler değişti. İslam terörizmle özdeşleştirildi, aleyhinde propaganda ve gösteriler yapıldı. Batı’daki Müslüman aleyhtarlığı İslam dünyasını derinden etkiledi. Başta Amerika olmak üzere dünyada İslam hakkında bilgi edinme çabaları arttı. Fakat ihtiyaç, her zaman doğru kaynaklardan karşılanmadı. Kitap, dergi, radyo ve televizyon gibi medya aygıtlarından elde edilen bilgilerin çoğu yanlış ve yanıltıcı bir enformasyona dayanıyordu. Zamanla bu “bilgi seli” İslam’ın anlaşılmasını sağlamak yerine belirli ideolojik ve siyasal hedefleri besler hale geldi. Dinle ilgili muhalif kitaplar Batı’da en çok İslam konusunda yazılırken, Müslüman ilim adamları bu tür çalışmalara cevap niteliğinde eserler yazıyor. George Washington Üniversitesi’nde İslâm Araştırmaları Merkezi’nden Prof. Dr. Seyyid Hüseyin Nasr, bu sorumluluğu yerine getirmeye çalışan, hayatı boyunca İslami tefekkürü yaymaya çalışan bir ilim adamı. Geçtiğimiz hafta Türkiye’ye gelen Nasr’la Batı’daki İslam algısını konuştuk.
   <br>
    <br>
     -11 Eylül olaylarından sonra Batı’da İslam’a yönelik ilgi artmaya başladı. Bu ilgi karşısında İslam doğru anlatılıyor ve anlaşılıyor mu?
     <br/>
     <br/>
     Sadece Batı’da değil bütün dünyada İslam’a yönelik büyük bir ilgi var. Fakat bu rağbet İslam aleyhtarı birçok kitabın da yazılmasına sebep oluyor. Bu kitapların çoğu Müslüman olduğunu iddia eden insanlar tarafından kaleme alınıyor. Yazılanlar sadece batıdaki ve İslam dünyasındaki değil bu dünyanın dışındaki insanları da olumsuz yönde etkiliyor. 11 Eylül, Batı-Batı, Batı-İslam, İslam-İslam olmayan arasındaki ilişkileri biçimlendirdi. 11 Eylül’ün ardından iki farklı tepki ortaya çıktı. Bir kesimde İslam’a olan ilgi dini öğrenmeye yönelik bir merak olarak, diğer tarafta ise İslam’a karşı büyük bir öfke ve nefret olarak ortaya çıktı.
     <br/>
     <br/>
     -Yaşananlar İslam dünyasının lehine dönüşebilir mi?
     <br/>
     <br/>
     İslam dünyası, durumu iyi bir şekilde değerlendirirse bu bir avantaj haline dönüşebilir, aksi takdirde zararına olacaktır. 11 Eylül hadiselerinden sonra ortaya çıkan gerilimli ortama rağmen bugün batıda otantik bir şekilde takdim edildiğinde İslam’ın gerçek mesajını anlamaya hazır pekçok kulak bulunmakta. Bu gelişmeler esnasında önemli olan İslam’ı ikinci sınıf bir batılı dünya görüşü haline dönüştürmemektir. Artık Batı medeniyetinin çöp kutusuna bakıp oradan beğendiğimiz birkaç şeyi başımıza takıp, batılılara dönüp ‘Bakın biz de sizin gibiyiz’ demenin zamanı geçmiştir.
     <br/>
     <br/>
     -Son kitabınız ‘İslam’ın Kalbi’ 11 Eylül’den sonra İslam’a yapılan suçlamalara cevap verir nitelikte. Eseriniz nasıl bir tepkiyle karşılandı?
     <br/>
     <br/>
     Kitaba başta İngiltere ve ABD olmak üzere sadece Batı’da değil pekçok İslam ülkesinde de büyük ilgi oldu. Türkçe, Farsça, Boşnakça’ya çevrildi, kısa bir zaman sonra Arapça tercümesi de yapılacak. Benim ‘İslam’ın Kalbi’ni yazmaktaki asıl amacım İslam geleneğini bir bütün halinde geniş bir dinleyici kesimine ulaştırabilmekti. Fakat bunu yaparken aynı zamanda batılıların zihninde bulunan cihat, şehadet gibi bazı somut problemleri de ele alıp cevaplamaya çalıştım. Kitap, benim otuz yıl önce yazdığım ‘İslam’ın İdealleri ve Gerçekleri’nin tamamlayıcısı da sayılabilir. Her ne kadar kitap, metafizik bir tartışmayla başlıyorsa da, ben burada günümüzde bazı problemlerin nasıl ele alınabileceğini ortaya koymaya çalıştım ve İslam’ı tarih ötesi bir gerçeklik olarak ele aldım.
     <br/>
     <br/>
     -Son zamanlarda ‘dinde reform’ talepleri sıklıkla dile getiriliyor. Virginia Üniversitesi Öğretim Üyesi Prof. Dr. Amina Vadud’un New York’ta kadınlı erkekli cemaate cuma namazı kıldırmasıyla başlayan ‘Müslüman kadınların özgürlük turu’ beraberinde tartışmaları da getirdi. Bu çıkışları nasıl değerlendiriyorsunuz?
     <br/>
     <br/>
     İslam’da zaruret ilkesi vardır. Bunu bir örnekle açıklayacak olursak; normalde içki içmek yasaktır. Fakat çölün ortasında ve ölmek üzere olduğunuzu düşünelim. Bu durumda o şarabı içmeniz zaruret prensibi nedeniyle gerekli hale gelir. ABD’de Cuma namazını bir kadın imame kadın-erkek karışık bir cemaate kıldırdı. Yapılan bir zaruret ilkesine dayalı değilse, Cuma namazı neden bir kadın tarafından kıldırıldı bilmiyorum. Bu, geleneği çok bilinçli bir şekilde tersine çevirmeye yönelik bir harekettir ve Hz. Peygamberin sünnetine de aykırıdır. Katolik ve Ortodoks mezheplerinde de benzer ilkeler vardır. Papazların erkek olması, onların Hz. İsa’yı temsil etmeleri ile ilgilidir. Bir kadın papaz olduğunda bu kez Protestanlık gibi bir şey ortaya çıkar ve dinin birçok fırkalara mezheplere bölünmesine sebep olur. Son yaşananlar İslam açısından nahoş bir gelişme olmuştur.
     <br/>
     <br/>
     -Batı’da İslam’ın otantik şekilde takdim edildiğinde bir çok Batılı tarafından ilgiyle izlendiğini söylediniz. Bu bağlamda dinlerarası diyalog hakkındaki düşünceleriniz nedir?
     <br/>
     <br/>
     Dinlerarası diyaloğa bütünüyle destek veriyorum. Kur’an-ı Kerim’de ‘Biz sizi tek bir ümmet değil farklı milletler olarak yarattık ki hayırda yarışasınız, birbirinizi tanıyasınız’ diyor. Bugün İslam’ın dünyada bütün gerçekliğiyle tanınmasının yolu da budur. Bunun şartı ise İslam’ın otantik bir şekilde takdim edilmesi ve bir dünya görüşü olarak ikinci sınıf bir batılı görüşe dönüştürülmemesidir. Söylediklerinizin İslam dünyasında bir karşılığı varsa, düşüncenizi otantik şekilde sunmuşsunuz demektir. Batı’daki tuzak, İslam’ı ikinci sınıf ideoloji haline getirerek bazı çevrelere sunmak ve bundan faydalar beklemektir. Ama asıl sınav bunların İslam dünyasında tartışıldığında bir karşılık bulabilmesidir.
     <br/>
     <br/>
     -Doğu dünyasındaki batı algısını nasıl yorumluyorsunuz?
     <br/>
     <br/>
     Batı medeniyetine dışarıdan bakanlar oradaki teknolojik ve askeri güce bakarak söylenenlerin doğruluğuna inanabilirler; fakat tarihte bu güce sahip olduğu halde hiçbir ahlaki değeri olmayan medeniyetlerin kısa sürede yıkıldığını gösteren örnekler vardır. Teknoloji ile İslam arasındaki ilişki çok komplike. Teknolojinin bizi ileriye götüreceği fikri yanlış. Teknoloji nötr birşey değil, özünde sekülerleştiricidir. Bugün artık teknolojiden bahsedenler iktidardan bahsediyor. Teknoloji beraberinde sorunları da getiriyor, mesela çevre sorunu. Algılama biçimimizi de değiştirdi, zaman algımız geçmiştekinden çok farklı. Özellikle Türk genç entelektüellerinin bilmesi gereken bir nokta var. Ekonomik ve askeri güce sahip olan ve bunu yayan batı medeniyeti içerisinde sadece manevi değil ciddi bir fikri kriz de yaşanmakta. Bir millet ve medeniyet olarak geleceğimizi garantiye almanın tek yolu, sadece ahlaki değil entelektüel ve fikri açıdan da sahip olduğumuz geleneği ihya etmek ve bu sayede kimlik sahibi bir varlık haline gelmektir. Bu nedenle İslam dünyası, artık Müslüman ismine sahip olup onuncu sınıf entelektüel yetiştirmeye son vermelidir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20838), [web.archive.org (arşiv bağlantısı)](http://web.archive.org/web/20051216172619/http://www.aksiyon.com.tr:80/detay.php?id=20838)
