# Görüntüyü konuşturuyoruz

*Tuba Özden 2004.12.20*

<div>
 <p>
  <font>
   Haber programlarının mecrasını şaşırdığı bir dönemde, ilkelerinin peşinde koşarak reytinglerde ilk sıraları alan örnekler de var. Bu, halkın sadece basit olana meyletmediğinin de bir göstergesi.
   <br/>
   <br/>
   Türkiye’deki özel televizyonların yayına geçmesiyle programlardaki çeşitlilik de arttı. Bu çokluk, zamanla sıradanlığa ve birbirini tekrar eden programların seyrine dönüştü. Her kanalın benzer programlar yapmasının yanı sıra kanalların günlük programları da aynılaştı. Bu karmaşadan haberler de nasibini alıyor. Reyting savaşlarına kurban giden haber bültenlerinin kimi reality şova, kimi ise magazin veya asayiş programına dönüştü. İnsanların zaaflarına hitap eden ve duygularını sömüren bu tarz programlar hedefine ulaşarak reytinglerde ilk sıraları aldı. Fakat aksi yönde ilerleyerek başarıya ulaşan programlar da var. 12 senedir ilkelerinden taviz vermeden ilerleyen Samanyolu Televizyonu’nun haber bülteni, geçtiğimiz hafta cumartesi günü reytinglerde üçüncü sıraya kadar yükselerek, seviyeli programların da izlenebileceğini bir kere daha ispat etmiş oldu.
   <br>
    <br>
     STV Haber’in genel müdürü Murat Keskin, son dönemlerde programın reyting artışlarıyla popülizmden uzak haberlerin de izlenebiliyor olduğunu görmekten memnun. Yaptıkları haber bülteninin diğer kanallardakinden farklı istikamette yol aldığını, aynı kategoride olmadığını söylüyor. “Bu, bize ilke ve prensiplerin, istikrarın da bir dönem sonra meyvesinin alınabileceğini gösterdi.” diyor. Keskin, reyting almak için formülün çok basit olduğunu; inanç, duygu ve zaafların sömürüldüğü sürece çok kolay üst sıralara çıkılabileceğini belirtiyor.
     <br>
      <br>
       Haberciliğe ticaret gibi arz talebe göre yaklaşanların ciddi problemleri de beraberinde getirdiğine değinen Keskin, öncelikli olarak “Haber nedir? Evrensel standartlarda haber nasıl yapılır?” sorusu üzerinde kafa yorulması gerektiğine inanıyor. Haber bültenlerinde haber metnin, seslendiren kişinin, grafikğin altyazıların herbirinin önemli olduğunu, haberciliğin bunları iyi işlemeyi gerektiren bir sanat olduğunu söyleyerek, “Son bir senedir izlenme oranlarında görülen artış, 12 senelik emek ve sabrın ürünü.” diyor.
       <br>
        <br>
         Haberlerimizde makyajı artırdık
         <br/>
         <br/>
         İnsanların çok hızlı bilgiye ulaşma isteklerinden dolayı haber sürelerini kısalttıklarını söyleyen Keskin, mesleklerinin görüntüyü konuşturmak olduğuna değiniyor. Bu nedenle son dönemlerde televizyonculuğun bir gereği olan makyaja da önem vermişler. Haber bülteni hazırlanırken, gündemdeki konunun halka nasıl anlatılacağı üzerinde duruluyor. STV haber, sadece gündemi takip etmekle kalmayıp gözden kaçmış önemli konuları da gündeme getirmeyi önemsiyor. Haberlerde bir probleme değinirken, ona çözüm getirecek yaklaşımları da ortaya koymaya çalışıyor.
         <br/>
         <br/>
         Bültende her konuda haberlere yer vererek çeşitlilik sağlanıyor. Bültenin haber kurgusu da izleyicinin dikkatini açık tutacak şekilde hazırlanıyor. İstenen performansı sağlamayan montaj ya da düşük performanslı haberler olursa, yayın esnasında tempoyu artıracak şekilde haberin kurgusu değiştirilebiliyor. Keskin, haberlerde kullanılan kelimelere de özen gösterdiklerini söylüyor. Örneğin bir hırsız haberinde “uyanık” ya da “iki kafadar hırsız” gibi sempatik ifadeler asla kullanılmıyor. Aynı hassasiyet görüntüler için de geçerli. Keskin, bunun bir sansür olmadığını ve izleyicinin hakkına saygı olduğunu söylüyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 964 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19267), [web.archive.org (arşiv bağlantısı)](http://web.archive.org/web/20051220173756/http://aksiyon.com.tr:80/yazdir.php?id=19267)
