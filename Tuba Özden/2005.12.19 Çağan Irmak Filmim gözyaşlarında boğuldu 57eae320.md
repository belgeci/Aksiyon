# Çağan Irmak: Filmim gözyaşlarında boğuldu

*Tuba Özden 2005.12.19*

<div bgcolor="#FFFEF6">
 <font>
  <img border="0" height="1" src="/web/20060104065051im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104065051im_/http://www.aksiyon.com.tr/resim/576/82.jpg" vspace="5"/>
  </p>
 </font>
 <font class="content">
  Asmalı Konak ve Çemberimde Gül Oya dizileriyle gündemimize giren Çağan Irmak, son filmi Babam ve Oğlum ile sinema izleyicisini sarsıyor. “Baba, oğul, aile” ilişkilerine sert göndermeler yapan Çağan Irmak, filminin gözyaşlarıyla anılmasından da hayli rahatsız. Ona göre gözyaşları dinince film daha iyi anlaşılacak.
 </font>
 <p>
  <font class="content">
   Son haftalarda en çok tavsiye edilen filmlerin başında geliyor Babam ve Oğlum. İzleyenler izlemeyenlere öneriyor, kulaktan kulağa aktarılan filme rağbet her geçen gün artıyor. Yönetmen Çağan Irmak’la görüştüğümüzde son rakamlara göre izlenme sayısı 844 bin idi. Hafta sonuna kadar bunun bir milyona çıkacağı tahmin ediliyordu. Ulaşılan rakamlarla dahi film rekor kırmış durumda. Harry Potter gibi bol tanıtımlı filmlerin dahi vizyona girdiği dönemde bu kadar izlenmemiş olması ‘Babam ve Oğlum’un gişe başarısını ikiye katlıyor.
   <br>
    <br>
     Filmin izlenme oranı dökülen gözyaşlarıyla neredeyse başa baş gidiyor. Geçmişteki film matinelerinde olduğu gibi izleyiciler sinemaya yanlarında mendillerle giriyor. İlk seansta her ne kadar kahkahalardan ortalık kırılsa da ikinci yarıda repliklere izleyicilerin iç çekme ve hıçkırık sesleri eşlik ediyor. Çıktığınızda ise bir sonraki seansa girecek olanların ‘kim ne kadar ağlamış’ı ölçmeye yönelik dikkatli bakışları karşılıyor sizi. Filmin bu yönü o kadar çok konuşuldu ki izleyenlere sorulan soruların başında ‘ağladın mı?’ geliyor. Çağan Irmak ise bunun ön plana çıkmasından rahatsız. Filmin asıl konuşulması gereken mesajının geri planda kaldığını fakat zamanla anlaşılacağını düşünüyor.
     <br/>
     <br/>
     Babam ve Oğlum, insan merkezli bir film. Çağan Irmak, 1980 darbesinin, Ege’de kendi hâlinde yaşayan bir ailenin üzerinde ne kadar etkili olduğunu anlatıyor. Yönetmen, ihtilalden önceki dönemi aktardığı ‘Çemberimde Gül Oya’ dizisindeki hikâyeye bıraktığı yerden filminde devam ediyor. 1980’deki askerî darbe ile başlayan film, küçük bir çocuğun gözünden aile ilişkilerini merkeze alarak, yaşananları anlatıyor. Irmak, bu filmi ile 1970-80’li yıllar hakkında söyleyeceklerine de noktayı koyuyor: “Artık bu dönemle ilgili film çekmeyeceğim.” Fakat aile ilişkilerinin bundan sonraki filmlerinde de yer alacağının altını çiziyor.
     <br/>
     <br/>
     Henüz ‘Çağan Irmak’ sineması diye bir şeyden söz edilebilir mi emin değil; ama eğer böyle bir şey olursa her zaman içinde aile unsurunun bulunacağını vurguluyor. Aslında yönetmenin derdi sadece aileyi merkeze almak değil, önemli olan insan odaklı bir dil oluşturabilmek. Bu manada eş, arkadaş, komşu fark etmiyor. Son filminde baba ile oğul’u seçmesinin ise sebepleri var. Türkiye’nin ve dünyanın yaşadığı hızlı dönüşüm içerisinde zaten mesafeli olan baba-oğul ilişkilerinde aranın iyice açıldığını ve çatışmaların bir kat daha arttığını belirtiyor: “Her ülkede ailelerin kendilerine göre sorunları vardır. Bizim ülkemizde aile ilişkilerinde bu iktidar sorunu olarak çıkıyor karşımıza.”
     <br/>
     <br/>
     Filmde, birbirine sırtı dönük olan baba ile oğlu uzlaştırılırken bir yandan da 80 öncesi ile sonrası arasında adeta barış ilân ediliyor. 70’li yıllar ile 80 sonrasının keskin bir çizgi ile ayrıldığını söyleyen Irmak, o dönemde göz açıp kapatana kadar zihniyetten, dünyaya bakış açısına kadar her şeyde baş döndürücü bir değişim yaşandığı kanaatinde.
     <br/>
     <br/>
     Filmlerimle büyüyorum
     <br/>
     <br/>
     Babam ve Oğlum, Çağan Irmak’ın üçüncü filmi. Aslında ilk olarak çekmeyi planlasa da şartlar onu üçüncü sıraya itmiş. Üniversite yıllarında eski bir daktiloda yazmış Babam ve Oğlum’u. O zaman da baba oğul ilişkisini anlatan filmin iskelet yapısı bugünkünden çok farklıymış. Yönetmen senaryoyu ‘Çemberimde Gül Oya’ dizisinin çekimleri esnasında tekrar elden geçirmiş. Irmak, filmlerinin hayatının özeti iddia ediyor, ona göre kendisiyle beraber filmleri de gelişiyor. Daha önce de ‘Bana Şans Dile’ ve ‘Mustafa Hakkında Her Şey’i perdeye aktaran yönetmenin adını duymamıza daha çok, yaptığı dizi filmler vesile oldu. İlk çıkışını ‘Asmalı Konak’ ile yapan yönetmen ‘Çemberimde Gül Oya’ ile görmüş olduğu ilgi nispetinde yerini muhafaza etti. Bu şüphesiz son filmine olan rağbette de etkili oldu. Fakat diğer filmleri ile kıyaslandığında ‘Babam ve Oğlum’un en büyük farkı, izleyici ile kolay iletişim kurmasıydı.
     <br/>
     <br/>
     Çağan Irmak’a göre film, ‘Mustafa Hakkında Her Şey’e nazaran seyirci ile daha kolay empati kuruyor. Filmin bu kadar ilgi görmesinin birinci nedenini ise uzun süredir Türk sinemasında aile filmlerine yer verilmemiş olmasına bağlıyor. ‘Babam ve Oğlum’ Irmak’ın çocukluğunda yaşadığı yerler ve ailesinden de izler taşıyor; hatta çocukluğunu geçirdiği Seferhisar’da da bazı sahneler çekilmiş. Karikatürden çıkmış duygusu uyandıran Egeli aile tiplerinin çoğu Irmak’ın geçmişinde var olan karakterler.
     <br/>
     <br/>
     Film kâh güldürüp kâh ağlatarak seyirciyi duygu seli içine sürüklüyor. “İzleyici ağlatan” sıfatı filmin üzerine adeta yapıştı. Çağan Irmak bu durumdan şikâyetçi; “Ağlamak filmin önüne geçmeye başladı, üzülüyorum. Belki birkaç ay sonra, bu hezeyan bittikten sonra insanlar kafalarında filmi daha iyi oturtabilecek.”  Filmin özellikle son bölümlerde duyguya yüklenildiğini kabul etmiyor Irmak. “O bir gerçeklikti ve ben filmde izleyiciyi acıdan olabildiğince uzaklaştırmaya çalıştım.” görüşünde. Her şeyin dozunda olduğunu söyleyen yönetmen, bunu yaparken özellikle ölüm ya da mezarlık sahnelerine yer vermemiş. Fakat ölümün her daim hatırlanması gerektiğine inanıyor. Bunun insanın daha güzel yaşamasına yol açacağına inanıyor.
     <br/>
     <br/>
     Dizilerle kirlendim
     <br/>
     <br/>
     Film aslında ağlattığı kadar izleyiciyi güldürüyor da. Hatta bazı yerlerde ağlarken kahkaha atmak durumunda dahi kalıyor seyirci. Bu duygu savrulmaları konusunda da yönetmen filmde buraya espri koyayım ya da şurada izleyici ağlasın gibi hiçbir plan yapmadığını söylüyor. Tıpkı kamera hareketlerinde olduğu gibi bu noktada da içinden nasıl geliyorsa öyle davranmış. “Kimileri dizilerdeki güzel kamera hareketlerini neden kullanmadın diyor, kimi ise mevcut olanı fazla buluyor.” diyen Çağan Irmak, duygularının yönlendirdiği şekilde hareket etmiş.
     <br/>
     <br/>
     Çağan Irmak’ın her ne kadar bugünkü başarısında çektiği diziler yadsınamaz olsa da sinema filmlerini daha çok önemsiyor. Hatta sinema filmlerini çekmek adına televizyonda yaptığı çalışmalarla kirlendiğini düşünüyor. “İstediğim hikâyeleri anlatabilmek ve iyi oyuncularla çalışabilmek adına bir anlamda kendimi kirlettim. Bahsettiğim beyin kirliliği, yorgunluğu. Bana kalsa yılda bir film yapmalıyım ama maalesef faturalarımızı ödememiz gerek ve bu nedenle dizi de yapmak zorundayız.” diyor. Çektikleri dizilerle birçok eve girdiklerini ve mutlaka ahlâkî kaygıların gözetilmesi gerektiğini düşünen Irmak, televizyonda her şeyin daha çabuk olması ve kimsenin ince eleyip sık dokuyacak vakti olmamasından yakınıyor. Diziler çekilirken ‘nasıl olsa dizi çekiyoruz’ yaklaşımının problemli olduğunu vurguluyor. “Geçmişte ben de taviz verdim ama artık vermiyorum.” diyerek bu filmden sonra kendisine aynı istikamette farklı bir yol belirleyeceğini anlatıyor. Artık televizyon için dizi yapmayı düşünmüyor, belki en fazla senaryo yazarım diye konuşuyor.
     <br/>
     <br/>
     Çektiği filmlerin senaryolarını yazmaya özen gösteriyor. Bunda sinema dilini oluşturma çabası da etkili. Irmak’ın filmleri Yeşilçam’dan özellikle Ertem Eğilmez’in 1970’lerde çektiği aile filmlerini hatırlatıyor. Ama sinemasında Yeşilçam’dan miras melodramın yanı sıra kendine has estetik bir dili de var. Bu nedenle çalışmaları ne tam olarak Yeşilçam sinemasının ne de bağımsız yönetmenlerin etkisi altında. “Yeşilçam’dan destek alıp bugüne yönelik kendi sinema dilimi oluşturmayı amaçlıyorum.” diyor. Ortada kalmanın bazen o kadar da kötü olmadığını düşünüyor. “Bu durumda iki uca da gidebilirsiniz. Ben Çağan Irmak olarak herhangi bir sınıfla anılmak değil, kendi yaklaşımımı korumak istiyorum.” diyen yönetmen illâ bir sınıfla anılması gerekiyorsa kendisine farklı bir sınıf açılmasını istiyor.
     <br/>
     <br/>
     MÜZİKLE GÖRÜNTÜLER BİRBİRİNİ BULMUŞ
     <br/>
     <br/>
     Film müziklerini Yunan müzisyen Evanthia Reboutsika yapmış. Çağan Irmak ile Reboutsika’nın bir araya gelmesi de planların dışında gelişmiş. ‘Bir Tutam Baharat’ filmini izleyen yönetmen, filmin müziklerine hayran kalmış ve kendi filminde de müziklerini yaptırmak için Reboutsika’ya ulaşmaya karar vermiş. Aynı dönemde ‘As malı Konak’ filmini izleyen Reboutsika ise merak ettiği yönetmenin kendisine ulaşmak istediğini duyunca çok şaşırmış. Kurulan irtibatın üzerine hemen senaryo Yunancaya çevrilerek müzisyene gönderilmiş. Reboutsika ise senaryonun tamamını okumadan filmin müziklerini yapmaya karar vermiş. Reboutsika, filmde yer alan baba ile oğul arasındaki diyalogların kendi hayatında da var olduğunu söylüyor. Babası ile ilgili güçlü duygular ve ‘keşke’leri olan Reboutsika, bunlardan yola çıkarak müziğini şekillendirmiş. Filmin müzikleri önümüzdeki günlerde CD olarak da hazırlanacak. Filmde olduğu gibi bazı parçaların sözleri ise yine Çağan Irmak’a ait olacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### İlhami Tunç, 22-Aralık-2005
> Türk sinemasında kıpırdanma var: 
> Son zamanlarda Türk sinemasında bir ilerleme gözleniyor. Bunda genç yönetmenlerin payı büyük. Çağan Irmak da onlardın biri. Uzun aradan sonra sinemada izlediğim ilk film ve etkilenmedim desem yalan olur.

Kaynak: [www.aksiyon.com.tr](http://www.aksiyon.com.tr:80/detay.php?id=23032&yorum_id=1), [web.archive.org (arşiv bağlantısı)](http://web.archive.org/web/20060104065051/http://www.aksiyon.com.tr:80/detay.php?id=23032&yorum_id=1)
