# Çaydanlıkla fotoğraf mı çekilir?

*Tuba Özden 2008.06.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Adana’daki lise öğrencilerinin çaydanlık, konserve kutusu, cezve gibi cisimlerle çektiği fotoğraflar İstanbul Modern’de sergileniyor. Gençleri harekete geçiren Edebiyat öğretmeni Nuri Gürdil’e göre bu bir fotoğraf değil insan projesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081021084358im_/http://www.aksiyon.com.tr/resim/707/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081021084358/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081021084358/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081021084358oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081021084358oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Usta fotoğrafçı Ara Güler’in sık karşılaştığı sorulardan biridir kullandığı fotoğraf makinesinin markası. Güler, her defasında kızar. Çekilen fotoğrafın kalitesinin makineyle alakası yoktur. Ona göre iyi fotoğrafçı dikiş makinesiyle bile fotoğraf çekebilir.  İstanbul Modern Sanat Müzesi’nde geçtiğimiz günlerde Ara Güler’in cümlesini doğrulayan bir sergi açıldı. Adana’nın dokuz lisesinden 33 öğrencinin eserlerinin bir arada sunulduğu sergide konserve kutusu, cezve, çaydanlık gibi çeşitli cisimlerle çekilen fotoğraflar var.
   <br>
    <br>
     Günümüzde daha çok usta fotoğrafçıların tercih ettiği iğne deliği gibi zahmetli bir tekniğe öğrencileri teşvik eden edebiyat öğretmeni Nuri Gürdil, “Çalışmamızla fotoğrafı çekenin insan olduğunu hatırlatmak istedik. Çöpe atılan kutularla çekildi bu fotoğraflar.” diyor. Sergi açılışı için İstanbul’a gelen öğrenciler heyecanlı. Ellerinde kutuları her biri fotoğraf çekerken başına gelen ilginç hikâyeleri anlatıyor.
     <br>
      <br>
       KUTUYLA FOTOĞRAF ÇEKİLECEĞİNE ZOR İKNA ETTİM
       <br/>
       <br/>
       Adanalı Nuri Gürdil ilk defa Çukurova Üniversitesi’nde düzenlenen bir atölyede öğrenir iğne deliği fotoğraf tekniğini. Aklında hep bu yöntemle fotoğraf çekmek vardır fakat dijital makinesiyle dolaşmak ona daha pratik gelir. Adana Fotoğraf Amatörleri Derneği’nin de (AFAD) üyesi olan Gürdil, öğrencileriyle de fotoğrafı paylaşmak ister hep. Lakin  varoşlarda bulunan Adasokağı Lisesi’nde öğretmenlik yapmaktadır ve öğrencilerin maddi durumu pek iç açıcı değildir. Gürdil’in bir gün fotoğraf makinesi kırılınca aklına yine iğne deliği fotoğraf tekniği gelir. Böylece 2006 yılında Adasokağı Lisesi’nde fotoğraf kulübü kurmak için harekete geçer. Fakat çekimlere hemen başlayamazlar…
       <br/>
       <br/>
       Hocaları, yaklaşık iki ay çocukları kutuyla fotoğraf çekebileceklerine ikna etmek zorunda kalır. Başlangıçta öğrencilere çok da inandırıcı gelmez anlattıkları. Nitekim cep telefonları, dijital fotoğraf makineleriyle anında elde edilebilecek fotoğrafların yerine bin bir zahmetle kutudan görüntü elde etmek de akla yatkın değildir. Bu uzun ikna sürecinin ardından bir gün öğrencilerden biri hazırlamış olduğu kutuyla okula gelir. Böylelikle ilk deneme çekimi de yapılır. Üç fotoğraf çekilir ve üçünden de görüntü elde edilir. Nuri Bey, bu ilk deneyimlerinde fotoğraf elde edebildikleri için şanslı olduklarını düşünüyor: “O gün görüntü çıkmasaydı belki devam edemeyecektik.” Atölyeye başlangıçta elli öğrenci katılır. Kutular hazırlanır, fotoğraf çekimlerine çıkılır, karanlık odada baskılar yapılır. Başlarda amatör görüntüler elde edilir; kollar, kafalar çıkar fotoğraflarda. Tecrübeyle birlikte fotoğraflardaki kalitede de artacaktır.
       <br/>
       <br/>
       ATÖLYEYE KATILMASAYDIM UYUŞTURUCU KULLANIRDIM
       <br/>
       <br/>
       Bu dönem içerisinde Nuri Bey’in Tepebağ Lisesi’ne tayini çıkar. Eski öğrencileriyle irtibatını koparmaz ve yeni okulunda da ilk işi bir fotoğraf kulübü açmaktır. Zamanla çalışmaları çevreden duyulur ve farklı liselerden de öğrenciler katılır gruba. “Benim için fotoğrafın kalitesi baştan beri çok önemli olmadı.” diyor Gürdil. Ona göre bu bir fotoğraf değil insan projesi. Fotoğraf çekimlerinin sanatsal yanından ziyade eğitici tarafıyla ilgileniyor. Fotoğraf bahanesiyle iki yıllık süre içerisinde gezi, sergi ya da festival için Kıbrıs, İstanbul gibi bir sürü yere öğrencileri götürme imkânı bulur. Bu süreç içerisinde öğrenciler çok sayıda fotoğraf ve diğer disiplinlerden sanatçılarla tanışır. Bir öğrencisinin “Hocam bu proje olmasaydı kesin uyuşturucu kullanırdım. Çünkü çevremde herkes uyuşturucu alıyor” cümlesi de Gürdil’in enerjisini artırır, doğru yolda ilerlediğine dair inancını pekiştirir.
       <br/>
       <br/>
       PROJENİN BU KADAR BÜYÜYECEĞİNİ TAHMİN ETMİYORDUM
       <br/>
       <br/>
       Nuri Bey mütevazı projesi yoğun rağbet sonucu her geçen gün büyüyünce başlangıçta cebinden karşıladığı masrafların altından kalkamaz hâle gelir: “Doğrusu projenin bu kadar büyük ve pahalı bir hâle geleceğini tahmin etmiyordum.” Bu esnada Avrupa Birliği’nden aldıkları hibe ile rahatlar. Kıbrıs’ta tanıştığı İstanbul Modern’in fotoğraf sergileri küratörü Engin Özendes de motivasyonlarını artırır.
       <br/>
       <br/>
       Gürdil’in asıl amacı yaptıkları çalışmayı içinde teknik bilgilerin de bulunduğu bir kitap hâline dönüştürmek. Bu rehber niteliğindeki kitabı Türkiye’deki okullara göndererek işlevsiz fotoğraf kulüplerini harekete geçirmek. Türkiye’de fotoğrafçılığın masrafları fotoğraf kulüplerini de işlevsiz kılıyor. “Bir insan yararsız da iş yapsa o esnada birçok zararlı işten korunuyor.” diyen Nuri Bey’e göre iğne deliği tekniği Türkiye’deki tüm okullarda gençleri zararlı alışkanlıklardan uzaklaştırmak için bir imkân. Bu sebeple çalışmalarını uzun süreli bir proje olarak görüyor. Gençler fotoğraf çekimlerine devam edecek ve öğrendiklerini başkalarına anlatacak. “Benim onlardan tek istediğim bilgilerini paylaşmaları.” diyor. Her ne kadar iğne deliği en basit fotoğraf tekniği olarak bilinse de çok zahmetli ve ciddi bir emeğe dayanıyor. Bir fotoğraf elde etmek için bazen saatler, günler geçebiliyor. Vizörsüz ve deklanşörsüz çekilen bu fotoğraflardan saatlerce pozlansa da görüntü alamama riski de var. Adanalı öğrenciler ve öğretmenleri Nuri Gürdil de ciddi bir emeğin sonucunda sergideki fotoğrafları elde etmiş. Karanlıkta fotoğraf tabları, dondurma kaplarında filmlerin yıkanması… Bunlar fotoğraf çektikten sonraki aşama. Öğrencilerle konuştuğumuzda en az baskıdaki kadar zor; fakat oldukça eğlenceli bir fotoğraf çekim süreci yaşadıklarını öğreniyoruz.
       <br/>
       <br/>
       YEĞENİM, ÇAY MI DEMLİYORSUN?
       <br/>
       <br/>
       On altı yaşındaki Ali Demirci Tepebağ Lisesi’nde ikinci sınıfta okuyor. O da birçok arkadaşı gibi edebiyat hocası sınıfa gelip konserve kutularıyla fotoğraf çekeceklerini söylediğinde fazla ciddiye almamış. Fakat yine de atölyeye katılmaya karar vermiş. İlk bir buçuk ay magazinler, kutular hazırlanmış ve nihayetinde fotoğraf çekimlerine çıkılmış. Demirci, en çok çekimlerden bir hafta sonra girdiği laboratuarda fotoğrafları tab ederken heyecanlanmış. Suyun üzerinde görüntünün canlandığı an onu çok etkilemiş. O, fotoğraf makinesi olarak bir bant kutusunu seçmiş. Elinde kutusu artık her hafta arkadaşlarıyla fotoğraf çekimine gittiğini zevkle anlatıyor. Ailesi de, çevresindekiler de başta uğraşını ciddiye almasa da fotoğrafları gördükten sonra Demirci’nin gayretini anlamışlar. “Cebimdeki telefonumla da fotoğraf çekiyorum ama öylesine. Hâlbuki iğne deliği fotoğraf çekmek artık benim amaçlarımdan biri.” diyor.
       <br/>
       <br/>
       On altı yaşındaki Ezgi Özgen de ileride iğne deliği fotoğraflar çekeceğinden bahsediyor. Onun başlarda şansı yaver gitmemiş ve çektiği fotoğraflardan görüntü elde edememiş. “Ben ancak fotoğraflarım çıkınca bu tekniğe inandım.” diyor. Özgen, fotoğraf makinesi olarak gözüne evdeki ninesinden kalma bakır çaydanlığı kestirince evde annesinin kovalamasına da maruz kalmış. Ezgi’nin ilginç bir hikâyesi de var: “Çaydanlıkla yolun ortasında çekim yapıyoruz. Tripodu kurdum, çaydanlığı ayarlıyorum. Çekim yapacağım. Bir adam bisikletle geçerken durdu. ‘Yeğenim ne yapıyorsun?’ diye sordu. Ben de fotoğraf çekiyorum dedim. Arkasındaki kadın ‘Çay demliyordur.’ diye takıldı. Onlara tuhaf geldi hâlimiz, gülüp gittiler. İnsanlar bunlar deli mi, ne yapmaya çalışıyorlar diye bakıyordu hep. Aslında bu hoşumuza da gidiyordu.”
       <br/>
       <br/>
       Ezgi’nin sınıf arkadaşı Ramazan Kayakşu da konserve kutusuyla fotoğraf çekenlerden. “Artık bana dijital makine verseler de fotoğraf çekmem. Bu yöntem çok keyifli.” diyor. Emekleri oranında çocukların gözünde fotoğraflarının değeri de artmış. Tek başına fotoğraf makinesini kutudan hazırlayan İsa Büyükbayram da aynı fikirde: “İki ayda hazırladım kutumu. Emek verdikçe fotoğrafın değerini anladım.” diyor.  Başlarına gelenler de keyiflerini bir kat daha artırmış öğrencilerin. Ellerinde garip cisimlerle fotoğraf çektiklerini görenlerin çoğu gelip kutunun arkasında görüntüyü görmek istemiş. Başkalarına garip gelen hâlleri belli ki öğrencileri çok eğlendirmiş.
       <br/>
       <br/>
       NE VAR O KUTUNUN İÇİNDE?
       <br/>
       <br/>
       Fuat Ergin’in hikâyesi diğerlerinden biraz daha farklı. O, AFAD’a giden ağabeyinden öğrenir iğne deliği projesini. Böylece atölyeye Tarsus’tan gidip gelmeye başlar. Fotoğraf çekmek için Eski Konağa arkadaşıyla gittiği bir gün başına gelmeyen kalmaz. Her zamanki gibi kutusunu yerleştirir, zihninde kadrajı ayarlar ve süreyi ayarlayarak fotoğraf çekmeye başlar. Arkadaşı yanında saniyeleri saymaktadır. O esnada yaklaşan güvenlik görevlisi ‘Ne yapıyorsunuz? diye sorar. Arkadaşının ‘Beş saniye kaldı.’ Cümlesini duyunca çocukların elindeki kutuyu bomba zanneder ve çılgına döner. Başka güvenlik görevlilerini çağırır, kutuyu açmaya çalışır, hatta tekmeler. Görevli nihayetinde tehlikenin olmadığını anlar fakat olan Fuat’ın filmine olur.
       <br/>
       <br/>
       Bisküvi kutusu, konserve, cezve… Artık bu cisimler Adana’da eğitim gören fotoğrafçı çocuklar için küçük bir iğne deliğinden dünyaya bakmak anlamına geliyor. Delik ne kadar küçülürse görüntü de o kadar netleşiyor. Aristo, Descartes, Albrecht Dürer, İbn-i Heysem gibi ilim adamalarını asırlar öncesinden heyecanlandıran o küçük delik bugün Adana’nın çocuklarını aydınlatıyor. Leonardo da Vinci, bu küçük delik karşısındaki duygularını şöyle dile getirmişti: “Burada kâinatın tüm biçimleri, renkleri ve görüntüleri tek bir noktada toplanmış. Ama ne harikulade bir nokta!”
       <br/>
       <br/>
       <br/>
       <br/>
       İĞNE DELİĞİ (PİNHOLE) FOTOĞRAF TEKNİĞİ
       <br/>
       <br/>
       Karanlık Oda ya da diğer adıyla Camera Obscura adı verilen bu düzen, yüzeyinde küçük bir delik açılan karanlık bir ortama giren ışığın, tam karşısında bulunan duvara, dışarıdaki görüntünün sağ-sol ve alt-üst olarak ters görüntüsünün yansıması ilkesine dayanıyor. Bu tekniğin ilk defa M.Ö. 5. yüzyılda Çin’de kullanıldığını yazılı metinlerden biliyoruz. Aristo, İbn-i Heysem, Leonardo da Vinci, Descartes gibi ilim adamlarının da dikkatini çeken bu teknik ilk defa 1850’lerde Sir David Brewster tarafından fotoğrafa uygulanır. Piktoryalist (resimselci) fotoğrafçılar tarafından benimsenen bu teknikte daha yumuşak ve az keskin, sonsuzluk hissi veren masalsı fotoğraflar elde edilir.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30563), [web.archive.org (arşiv bağlantısı)](http://web.archive.org/web/20081021084358/http://www.aksiyon.com.tr:80/detay.php?id=30563)
