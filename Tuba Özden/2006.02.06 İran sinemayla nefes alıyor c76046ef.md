# İran sinemayla nefes alıyor

*Tuba Özden 2006.02.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060211073140im_/http://www.aksiyon.com.tr/resim/583/64.jpg" vspace="5"/>
   <!--- Resim Burada ---------->
  </p>
 </font>
 <font class="content">
  İran’ın dünyaya açılan kapısı sinema, farklı ülkelerle etkileşimlere maruz kalıyor. Festivaller aracılığı ile gerçekleşen bu temasa İran’ın siyasi ve kültürel öğeleri kayıtsız kalmıyor. İran sinemasının önünü açan bu kanal sinemanın geleceğini de tayin ediyor.
 </font>
 <p>
  <font class="content">
   Yasaklar, kadınlara uygulanan baskı, nükleer silahlar derken olumsuz propagandalar karmaşasında kendini ifade etmekte zorlanan İran, beklenmedik bir araçla dünyaya sesini duyurdu. Kültürel birikiminden yola çıkarak edebiyatını ve yaşadığı sancılı süreçleri imajlara dönüştüren İran, özellikle devrimden sonra ürettiği sinemasıyla dikkatleri üzerine çekmeyi başardı. Ülkedeki sansürler ve uluslararası ambargoları umursamadan, görsel gücü ile yol alan İran sineması, şüphesiz, film festivalleri sayesinde başarısını ortaya koyabildi. Fakat son yıllarda İran sineması festivallerde eskisi kadar ödül almıyor. Kimilerine göre bunun nedeni tamamen siyasi. Kimileri ise diğer ülke sinemalarının da elde ettiği başarılar sonucunda ödüllerin paylaşıldığına dikkat çekiyor. Buna rağmen hiçbir ülkenin film festivali programında İran sinemasını ihmal edemiyor artık. Eleştirilere rağmen eski ve yeni nesil yönetmenler deneysel çalışmaları ile kültürlerine tutunarak yol almaya devam ediyor.
   <br>
    <br>
     İran’da üç sinema gazetesi ve iyi kalitede 11 adet aylık sinema dergisi çıkıyor. Kültür Bakanlığı’na ait sinema bölümünün yanı sıra İran sinemasının özel rektörlüğü var. Sinema eğitimi almak isteyenler üniversite dışında, derneklerin atölye çalışmaları, seminerlerine de katılabiliyor. Yönetmen ya da aktör adayı çok sayıda genç var. Vizyondaki filmler için salonlar dolup taşıyor. Geçtiğimiz hafta düzenlenen Fecr Film Festivali’nde bu tabloyu daha yakından görmek mümkündü. Sinemaların önünde oluşturulan uzun kuyruklar, karaborsaya düşen biletler İran halkının bu sanata olan ilgisini ortaya koyuyordu.
     <br/>
     <br/>
     İslam Cumhuriyeti ile yönetilen bir ülkenin Batı’nın icadı olan bir sanat ile kendini bu kadar iyi ifade ediyor olması aslında dikkate değer. Fakat bu ilginin geri planında İran’ın özündeki sözel kültürün görselliğe dönüşmesi var. Fars şiiri ve romanının üzerine bina edilen sinema anlayışını İran halkının benimsemesi çok da zor olmamış. Edebiyatın görüntüye tercümesinin en büyük avantajı, dil sorununun ortadan kalkması ile sadece İranlılara değil uluslararası bir seyirci kitlesine hitap edebilme imkânı olmuş. Behmen Fermanara da görüntü ile edebiyatı ustaca bir araya getiren yönetmenlerden. Devrim öncesinde ve sonrasında film çekme tecrübesini yaşayan Fermanara’nın özellikle 1974 yılında gösterilen ve büyük ilgi gören ‘Şehzade İhticap’ adlı filmi çağdaş Fars romanının dönüm noktalarından sayılan Huşeng Golşiri’nin aynı adlı romanından uyarlanmış. Fermanara, İran edebiyatından istifade etmenin önemli olduğunu düşünüyor. Son dönemlerde genç yönetmenlerin edebiyat eserlerine para ödemek istemedikleri için kaynaklardan yeterince beslenmemesini talihsizlik olarak görüyor. İran sineması trenini evrensel arenaya çeken lokomotif gibi anılan Abbas Kiyarüstemi de edebi kaynaklardan besleniyor. Eserlerini ortaya koyarken Mevlânâ’dan esinlendiğine işaret ediyor.
     <br/>
     <br/>
     Perdenin arkasında siyaset var
     <br/>
     <br/>
     İran sinemasının şekillenmesinde siyasetin her daim etkisi olmuş. 1979 yılında İslam devriminin en ateşli günlerinde, Abadan şehrinde Reks Sineması’nın kundaklanması ve yüzlerce insanın yanarak ölmesi sinema salonlarına karşı yapılan tek saldırı değil. Rıza Şah’ın sinemayı propaganda aracı olarak görmesi hatta film gösterimlerinden önce halkın hazır ola geçerek milli marşı dinlemesi ve Pehlevi rejimini öven görüntüleri izlemek zorunda olması siyaset-sinema ilişkisinin örneklerinden. 1979 yılında Şah’ın ülkeyi terk etmesi ve Hümeyni’nin ülkesine zaferle dönmesi de İran sinemasının istikametinde belirleyici olur. Ulemanın onayı ve sinemanın kabul edilmesiyle, devrimden sonra ilk dönemlerde İslam Cumhuriyeti’nin propagandasına yönelik filmler yapılır. Fakat zamanla Behram Beyzai, Abbas Kiyarüstemi ve Daryuş Mehrcuyi gibi eski kuşak yönetmenlerin sanatsal film çalışmalarına genç yetenekler; Muhsin Mahmelbaf, Rahşan Beni-İtimad gibi isimler de katılır.
     <br/>
     <br/>
     Daryuş Merhrcuyi, devrimden önce kendisi ve Behram Beyzai gibi yönetmenlerin festivallere filmlerini yeni gönderdiklerini anlatıyor. “İnkılâptan sonra film üretimi birden kesildi. Geçmişte 50-60 iken devrimden hemen sonra 2-3 film üretiliyordu. Sonra İmam Hümeyni benim ‘İnek’ filmimi arşivlerde gördü ve beğendi, ardından film televizyonda gösterildi. Hümeyni, ilk defa sinemaya karşı olmadıklarını ifade etti. Ona göre problem, kötü ahlâka sebep olan sinemaydı. Bu gelişmeden sonra salonlarda film gösterimleri yeniden başladı.”
     <br/>
     <br/>
     İran sinemasının hızla gelişimine imkân sağlayan bu onay, devlet ile sinemanın sansür ve destek zemininde sık sık buluşmasına ortam sağlar. Sinemacılara destek vermek amacıyla vakıflar kurulur. Bunlardan ilki de 1983 yılında faaliyete geçen Farabi Sinema Vakfı’dır. Vakıf, İran’da yılda çekilen ortalama seksen filmin % 80’ine destek veriyor. Bu yıl da üretilen 105 filme kalitesi oranında imkan sunmuş. Vakıf kurulduğunda amaç; İran’da yeni bir sinema oluşturmak ve kendi sinemalarını yurtdışında tanıtmaktır. Vakfın yöneticilerinden Amir Esfandiari, vakfın asıl görevini festival vasıtası ile gerçekleştirdiğine değiniyor. Bu yıl 24’üncüsü düzenlenen Fecr Film Festivali, her yıl olduğu gibi farklı ülkelerden konuklar ağırladı. Dokuz yıldır organizasyona dâhil olan Film Market’te ise sadece İran sinemasının değil diğer ülkelerin filmlerinin de tanıtılma ortamı vardı. Esfandiari, yola çıktıklarında amaçlarının sadece İran sinemasını tanıtmak olduğu halde şu an Farabi Vakfı’nın  hareket alanının genişlediğine değiniyor. Sistematik yapı içerisinde Genç Sinemacılar Derneği gibi farklı vakıflar açılarak İran sinemasının daha geniş kesime hitap etmesi sağlanmış. “Farabi’nin bu çalışmaları sonucunda İran sineması dünyada kimlik kazandı.” diyor Esfandiari. İki yıldır festivalin uluslararası bölümü geliştirilmeye çalışılmış. Bu sene bu bölümde dört yeni başlık vardı: manevi, dinlerarası diyalog, Asya ve uluslararası filmler. Esfandiari, dinlerarası diyaloğun yanı sıra İslam ülkeleri ile iletişimin de önemli olduğuna dikkat çekiyor. Bu nedenle film markette, özellikle İslam ve Asya ülkelerine yer verilmiş. Esfandiari, 70’in üzerindeki standın uluslararası standartlarda firmalar olduğuna değiniyor ve kendi kriterlerine işaret ediyor: “Seçtiklerimiz vahşetten, pornografiden uzak, insani değerleri ve iyiliği önceleyen filmlerdir. Film marketin asıl amacı da bütün dünyada bu yaklaşım ve kalitede filmlerin bulunabileceği bir marketin oluşturulmasıydı.” Görünen o ki bu amaç başarılı bir şekilde gerçekleştirilmiş.
     <br/>
     <br/>
     Rota festival mi?
     <br/>
     <br/>
     “İran sineması buhran içerisinde, yeni bir oluşum ve kan gelene kadar aynı hızda gidişatına devam edecektir.” diyor Azeri yönetmen Kemal Tebrizi. Bu noktada genç yönetmenlere çok iş düşüyor. Fakat onlar da özgün yaklaşımlarını ortaya koyabilmek adına gayret sarf ediyor. Film yapımcısı Behruz Haşemyan, İran’da sinema alanında müthiş bir hareketlilik olduğuna değiniyor. Festivale her geldiğinde çevresinin film yapmak isteyen insanlarla dolması, bu alandaki iştiyakın en bariz tablosu. Genç sinemacılar Derneği, bu noktada yönetmen adaylarının imdadına koşuyor. Derneğin tarihi, devrimden önceki yıllara dayanıyor. Abbas Kiyarüstemi, Mecit Mecidi gibi yönetmenlerin de içinde bulunduğu kulüp, inkılâptan sonra 1983’lü yıllarda tekrar bir araya gelmiş. Kültür Bakanlığı’nın Yetiştirme ve Geliştirme bölümü altında kurulan Farabi Vakfı daha sonra Genç Sinemacılar Derneği olarak farklı bir kola ayrılmış. Derneğin, merkezi Tahran’da olmak üzere 51 şubesi mevcut. Kazvin(Qazwin) sorumlusu Muhsin Aghalar, hedeflerini, genç sinemacılara eğitim vermek, sinema estetiğini kazandırabilmek ve en önemlisi izleyicide piyasadakinden farklı bir film izleme anlayışı oluşturabilmek şeklinde özetliyor. Başlangıçta montaj, fotoğrafçılık gibi eğitimler alan öğrenciler daha sonra gruplar halinde kısa filmler çekiyor. Bu çalışmalarda ise yerel olana işaret ederek, kültürün canlılığı korunmaya çalışılıyor. “Çünkü İran çok köklü bir medeniyet ve kültürel hafızanın her zaman taze tutulması gerekiyor.” diyor Aghalar. İran inkılâbından sonra yurtdışında ödül alan yönetmenlere bakılacak olursa, hemen hepsinin genç sinemacılardan yetiştiği ve kısa film ile çalışmalarına başladıklarını görmek mümkün. Amerika ve Avrupa’da da filmleri beğeniyle karşılanan usta yönetmen Rahşan Beni-İtimad, genç yönetmenlerden umutlu. Yapılan kısa filmler ile farklı bakış açıları ve yeni bir dil meydana getirdiklerine inanıyor. İtimad’a göre hem kimliklerini koruyan hem de global tarzda kendini ifade eden yeni bir dalga ortaya çıkıyor. Fakat bu yönetmenlerin etkisini ancak ileriki yıllarda göreceğiz.
     <br/>
     <br/>
     Bu yaklaşımın aksine genç sinemacılara yönelik; festivallerde ödül almak için ülkeleri aleyhine film çektiklerine ya da önceki yönetmenleri taklit ederek İran sinemasının kendini tekrar etmesine sebep olduklarına dair eleştiriler de var. Ödüllü yönetmen Mecit Mecidi, bunun İran sinemasının geleceğini tehdit eden bir tavır olduğuna inanıyor. Muhsin Aghalar ise sadece İran sineması değil diğer ülke sinemaları için de aynı riskin geçerli olduğu kanaatinde. “Bir filmin iyi olup olmama kriteri, festivalde gösterilip gösterilmemesine bağlı. Başarı elde edildiği takdirde yeni filmleri çekme imkânı sağlanıyor. Bu nedenle genç yönetmenler ister istemez festivallere yönelik filmler çekebiliyor. Ama bunun yanında festivallere hiç film göndermeyen yönetmenler de var.” diyor. Daryuş Mehrcuyi ise festivallere yönelik film yapmanın kötü bir tavır olmadığı kanaatinde. Çünkü halkın rağbet ettiği popüler sinemaya alternatif olarak üretilen sanatsal filmler ancak festival ortamında paylaşılabiliyor. Dolayısıyla festivaller, sanatsal sinemayı kapitalist sistem içerisinde ezilmekten bir nevi koruyor. İran’ın kapitalist sistemden daha az etkilenmesi, film üretimini de kolaylaştırdı diyen Mehrcuyi, dünyanın hiçbir ülkesinde İran’daki kadar sanatsal filmin yapılmadığını, İran sinemasının bu nedenle dünyada bu kadar çok ilgi gördüğünü iddia ediyor.
     <br/>
     <br/>
     Tahran Sanat Akademisi Genel Müdür Yardımcısı Hüseyin Lale ise olaya farklı bir noktadan bakıyor. Ona göre İran sinemasının festivallerden bu kadar çok ödül almasının arkasında siyasi nedenler yatıyor. Bölgeye bakıldığında sadece İran’da Amerikan askerinin olmadığını hatırlatan Lale, İran’ın siyah bir leke gibi tanıtıldığına değiniyor. Festivallerde de daha çok İran’ı göstermek istedikleri gibi olumsuz tasvir eden filmler ödül alıyor. 1980’li yıllarda da benzer duruma Sovyet sinemasının düştüğünü söyleyen Lale, artık o yıllardaki kadar Sovyet sinemasının ödül almadığına işaret ediyor. Peki İran Kültür Bakanlığı bu olumsuz tanıtıma neden olan filmlerin çekilmesine destek veriyor? “Devlet, filmlerle İran hakkında yanlış bilgi edinilmesine göz yumuyor. Çünkü bir vakit sonra emperyalizmin yalancı medyasının gerçekleri söylemediği ortaya çıkacak, insanlar gelip gerçekleri görecek.” diyen Lale’ye göre; İran gibi baskının hâkim olduğu bir ülkede bu filmlerin üretilebiliyor olması bile ülkenin ne kadar yanlış tanıtıldığının göstergesi.
     <br/>
     <br/>
     “Hangi yönetmen olursa olsun amacı sadece festivallerde ödül almak ise başarılı olamaz.” diyen Amir Esfandiari; Mahmalbaf, Kiyarüstemi, Mecidi gibi isimleri örnek göstererek, onların başarılarının filmlerindeki sadelik, yaratıcılık ve İran kültürünün sinmişliğinden kaynaklandığına değiniyor. Her ne kadar ödüllerin sayısında azalma gözlense de İran filmleri festival programlarında varlığı ve ödül alma konusunda istikrarını koruyor. Mesela; geçen yıl olmamasına rağmen Berlin’de bu yıl altı İran filmi var. Geçtiğimiz sene Cannes’da 4, bu yıl ise üç tane film var. Behruz Haşemyan, ilk dönemlerde İran milli sinemasının yeni olmasına rağmen şimdi Çin, Kore gibi farklı ülke sinemalarının var olmasının ödüllerin azalmasında etkili olduğuna değiniyor. Başarılı ülke sinemaları ödüllerin paylaşılmasına neden oluyor. Esfandiari’ye göre artık İran sineması yönetmen sineması olmaktan çıktı ve çok daha ileri noktalara ulaştı. Bunun en büyük kanıtı festivallerde sadece yönetmenlerin değil oyuncuların da ödüller alması.
     <br/>
     <br/>
     İran’da kadın oyuncu olmak avantajlı
     <br/>
     <br/>
     30 yıldır tiyatro, 21 yıldır da sinema oyuncusu olarak çalışan Fatıma Motamed Arya sanıldığının aksine İran’da kadın oyuncu olmanın zor olmadığına değiniyor. İran filmlerinde cinsellik, şiddet gibi unsurların olmamasını avantaj olarak gören Arya, 15 yıl önce bir filmde perukla oynayabildiği halde artık bunun mümkün olmadığına değiniyor. Fakat yine de Rafsancani döneminde devrimin rahatlama süreci sinemaya da yansıyor. Hüseyin Lale’ye göre sinemada kavramsal olarak değil daha çok görüntüye yönelik sansür hâkim. Türkiye’de çekilen ‘Akvaryum’ filminin genç sinema oyuncusu Mahnaz Afşar, sansüre alıştıklarını söylüyor. Yurtdışından teklifler aldığı halde kabul etmiyor. Nedeni, dışarıda başını açarak oynadığı takdirde ülkesine bir daha geri dönme imkânının olmaması.
     <br/>
     <br/>
     “Sinemayı bir araç olarak değil maske olarak görüyorum. Yetersiz oksijeni olan bir çevrede sinema vasıtası ile nefes alabiliyorum.” diyor yönetmen Muhammed Rasulof. Sansürün sadece İran sineması için geçerli olmadığını söylüyor: “Nerede ideoloji üzerine sınırlama varsa orada insanlar feryat eder. Çığlık atan birine de otomatik olarak herkes dönüp bakar.” Rasulof için bu çığlığın sinema ile vücut bulması önemli. Bu sınırlamaları sosyalist ülkelerde de görmek mümkün. “Nerede bir erk diktatör konumuna gelirse insanların düşünmesi tehlikeli bir hal alıyor. Güç ile insanlar arasındaki ilişki bütün dünyada aynıdır. Biri ona din elbisesi giydiriyor, diğeri ise özgürlük.” diyor. İran sinemasında çok fazla filmin sansüre uğradığını söyleyen Rasulof, sinemanın her ne olursa olsun soluk aldığına işaret ediyor. “Bazen nefesi içine çekiyor, bazen ise dışarı veriyor. Biz Ahmedinecad döneminde iki halin arasındayız.” Behmen Fermanara’da devrimden sonra döndüğü ülkesinde sansür kuruluna sunduğu filmlerden 2000 yılına kadar cevap alamayan bir isim. Sansür komitesindekileri ‘ahmak’ olarak niteleyen Fermanara, tamamen keyfiyete göre işlemlerin yapıldığı görüşünde. Amir Esfandiari, bütün film yapımcılarının olduğu gibi Farabi’nin de bazı kurallarının olduğuna değiniyor. “Bunları sansür olarak kabul etmiyoruz. Yapılan filmler, kültürümüz ve dinimiz ile çatışmamalı. Film yönetmenleri bu kuralları zaten biliyor.”
     <br/>
     <br/>
     Bazı sinemacılar, sansürün sınırlamalardan ötürü soyut anlatımı geliştirdiği ve yönetmeni üretici olmaya zorladığı görüşünde. İngilizce yayımlanan sinema dergisi ‘Film’in editörü Abbas Yari: “Diğer sinemalarda filmin noktalanacağı yerler bellidir; ya cinsellik ya da şiddet imdada yetişir. Ama İran sinemasında bu mümkün değil, dolayısıyla farklı anlatım türleri geliştiriliyor.” diyor. Rahşan Beni-İtimad ise bu konuya temkinli yaklaşıyor. Sınırlamaların İran sineması üzerindeki etkisi hakkında dikkatli bir dil kullanmak gerektiğine işaret ediyor.  “Farklı sinema dili, yeni bakış açıları, tekniklerin oluşmasında uygulanan yasaklar etkili oldu derseniz, durumu kabullenmiş olursunuz. Zira bundan memnun olduğunuz manası çıkabilir. İran sineması yeni bir tarz oluşturmuştur, fakat bunda etkili olan sadece yasaklar değildir, şüphesiz insana bakış açısı da önemlidir.” diyor.
     <br/>
     <br/>
     Sinemada Ahmedinecad dönemi
     <br/>
     <br/>
     Filmler sansürlenmesi sadece sinemadaki gösterimlere mâni oluyor. CD piyasasında yabancı ve yerli filmleri bulmak mümkün. Kemal Tebrizi’nin 2004 yılında vizyona giren ‘Marmulek’ filmi kapalı gişe oynamasına rağmen, mollalara yönelik eleştirel yaklaşımı nedeniyle sansürlenmiş. Tebrizi, buna rağmen hemen her evde filmin CD’sinin var olduğuna işaret ediyor. Yasaklanmasa belki de film şimdiye kadar en çok hasılat yapan örnek olacaktı.
     <br/>
     <br/>
     Ahmedinecad dönemi yasaklarla anılsa da, İran sokaklarında olduğu gibi sinemada da henüz belirgin işaretler yok. Yönetmenlerin bir kısmı sansürün artacağından tedirgin, kimileri ise karar vermek için erken olduğu kanaatinde. Abbas Yari, sansürün varlığını kabul etmekle birlikte sanılanın aksine Ahmedinecad döneminde İran sinemasının daha çok rahatlayacağına inanıyor. İran sokaklarında afişleri asılı, gösterimdeki rahat sahneleri olan ‘Max’ filmi buna işaret ediyor. İran halkı ise sansürlü film izlemeye alışmış. Festival filmlerinin gösterildiği sinemalarda uzun kuyruklar daha çok yabancı filmler için. Çünkü yabancı filmler yasak olmamasına rağmen vizyonda çok yer almıyor. Sansürlendiği için çoğu zaman izleyiciler bu filmlere gitmeyi tercih etmiyor. İran filmleri ise sansürden topyekûn geçtiği için bütünlük arz ediyor. Üniversitede siyaset eğitimi alan Armin Khameh son dönemlerde İran filmlerinde görsel ve konu açısından sansürde rahatlama olduğuna değiniyor. Cümlesinin sonunda ise bu özgürlüğün devlet tarafından verilmediğini, aksine İran haklının kendi iradesiyle kazanıldığını vurgulamamızı istiyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Elif Özdemir, 09-Şubat-2006
> Titiz bir çalışma...: 
> Aksiyon’da  sinemaya dair yazı ve dosyalara her geçen gün daha fazla yer verildiğini görmek memnun edici bir durum. Tuba Özden Hanım’ın çalışmaları da bunlar arasında çok önemli bir yere sahip. Yine titiz bir dosyayla karşı karşıyayız, tebrik ederim. Ayrıca çok istediğimiz hâlde gidemediğimiz Fecr Film Festivali’ndeki gözümüz kulağımız olduğunuz için de teşekkürler.

### Murat Payal, 09-Şubat-2006
> Kaleminize sağlık: 
> Dosyayı çok beğendim. İran sineması üzerine düşünen ve araştıran biri olarak son dönem İran sineması hakkında doyurucu bilgiler ve yorumlar edindiğimi söyleyebilirim. Kaleminize sağlık. Bu dosyaya ek olarak Afrika, Asya, Türkiye ve İran sineması hakkında mukayeseli bir dosya hazırlanabilir.

Kaynak: [www.aksiyon.com.tr](http://www.aksiyon.com.tr:80/detay.php?id=23315&yorum_id=1), [web.archive.org (arşiv bağlantısı)](http://web.archive.org/web/20060211073140/http://www.aksiyon.com.tr:80/detay.php?id=23315&yorum_id=1)
