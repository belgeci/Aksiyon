# Kime niyet kime Eurimages

*Tuba Özden 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eurimages, Ermeni soykırımını anlatan bir filme destek veriyor. Tartışmalar Türkiye'nin projeye katkı sağlamasıyla gelişti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609102050im_/http://www.aksiyon.com.tr/resim/589/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Osmanlı'da yıllarca süren barışın ardından, halk ile Ermeniler arasına nifak sokmak için genç Türkler (İttihat ve Terakki) fanatik, ırkçı tutumlarını sessizce proje haline getirip Ermenilerin eliminasyonu için soykırımına hazırlanıyordu. Amaç, Türkiye'nin sadece Türklere ait olmasıydı. Kâğıt üzerinden taşarak hayata sızan bu niyet sonunda; garip bir şekilde 'Sarkis' isimli subay ve 'Eşek' adında albayın da bulunduğu Türk kuvvetlerinin, henüz kimsenin şahit olmadığı Anadolu çöllerinden Ermenileri sürerek Holokost'u gerçekleştirmesiyle sonuçlandı. İşin ilginç yanı tarihî belgelerde yer almadığı halde, senaryoda İstanbul'daki Ermeniler de ev, hastane ve işyerlerinden çöllere sürülenler arasındaydı.
   <br>
    <br>
     Bu anakronik kurgu, İtalyan kardeş yönetmenler Paolo ve Vittorio Taviani'nin 'Tarla Kuşu Çiftliği' filminin senaryo metnine ait. Öykü, Ermeni asıllı İtalyan yazar Antonia Arslan'ın kitabından uyarlanmış. Film, 5-7 Mart tarihlerinde Strasbourgta gerçekleştirilen Türkiye'nin de üyesi olduğu Eurimages icra toplantısında 650 bin avro destek almaya hak kazandı. Böylece dolaylı da olsa Türkiye, 'Ermeni soykırımı'nı anlatan filme destek vermiş oldu. CHP Giresun Milletvekili Mehmet Işık'ın meclise taşıdığı konu, bazı köşe yazarlarını harekete geçirdi. Eurimages Fonu'ndan böyle bir filmin para alması elbette büyük talihsizlikti. Fakat refleks tepkilerle Eurimages temsilcilerinin 'dini bütünlüğü'nden, 'sanat ve sinema bilgilerinin sorgulanması'na kadar birçok konuya değinenler, arka planındaki problemleri sorgulamayı nedense hiç düşünmedi.
     <br/>
     <br/>
     Eurimages ile ilgili polemiklerin geçmişi aslında 2005 yılı Nisan ayına dayanıyor. 15 yıldır Eurimages'ın temsilciliğini, yaşadığı ülke Fransa'dan sürdüren Faruk Günaltay'ın Kültür Bakanlığı tarafından görevden alınması, yerine İhsan Kabil ve Ahmet Boyacıoğlu'nun tayin edilmesiyle ilk tepkiler havada uçuşmaya başlamıştı zaten. Türkiye'nin kötü ve geri kalmış yönlerini konu alan filmlerin bugüne kadar destek almasında birinci faktör olarak Faruk Günaltay'ı sorumlu tutan Ömer Lütfi Mete kararı takdir ederken, Eurimages'ın fonlarından üç filminde istifade eden Ali Özgentürk, o güne kadar destek alan filmlerin Türk insanının duygularını anlattığını iddia ediyordu. Özgentürk ile aynı fikirde olan meslektaşları ve yazarlardan oluşan bir grup ise Günaltay'ın yaptığı icraatları tekrar tekrar anlattıktan sonra cümlelerini yeni temsilcileri istifaya çağırarak noktalıyordu.
     <br/>
     <br/>
     Dindarlıkları merkeze alınarak eleştirilen temsilcilerden kasıt muhafazakâr kimliği ile tanınan sinema yazarı İhsan Kabil idi. Aynı kefede tutulsa da Ahmet Boyacıoğlu daha çok sol cenaha yakın ama ulusal değerlere saygılı bir isim. Türk sineması adına yıllarını harcayan iki temsilcinin birikimlerine yönelik eleştirilere cevap, yapılacak küçük bir araştırmayla ortaya çıkıyor. Tartışmaların merkezinde olmasına rağmen bugüne kadar sessiz kalan İhsan Kabil'e göre Faruk Günaltay'ın görevden alınışı dönemlik değil, biriken sorunların neticesi. Fonların daha çok kapalı devre, belirli isimler içinde paylaşılması, dışarıda kalan yönetmenlerin tepkilerine neden olur. Son dönemlerde paylaşımın dairesi genişlese de eleştiriler son bulmaz. Daha çok karamsar, ülkeyi kötüleyen Türk filmlerinin destek almasının "AB sürecinde, ülkenin Avrupa'ya olumsuz tanıtılmasına neden olduğunu." gerekçesini öne sürenler de vardır.
     <br/>
     <br/>
     Kulaktan kulağa yayılan söylentilerden biri de Günaltay'ın sadece dar bir çevredeki sinemacılarla iletişimde olması ve alınan desteklerde usulsüzlük yapmasıdır.  Günaltay, 15 yıl boyunca yurtdışında kadrosuz çalışır, 2005 yılına kadar stopaj vergilerinden gelen ücretlendirmeye tabi tutulur. Fakat bu tarihten itibaren Kültür Bakanlığı tarafından ödeneği kesilir. İhsan Kabil, Eurimages'ın diğer üyelerine bakıldığında temsilcilik süresinin ortalama 5 yıl olduğuna değiniyor. Bu, yaygaralar koparılmasına rağmen Günaltay'ın uzun süre görevde kaldığını ortaya koyuyor. Kabil'e göre Türkiye gibi etkili bir ülkenin iki temsilci ile yapıda bulunması anlamlı. Bazı ülkelerin iki hatta üç temsilcisi dahi var. İhsan Kabil, biri Ankara’da diğeri İstanbul'da yaşayan, farklı hayat görüşlerine sahip temsilcilerin denge unsuru oluşturduğuna dikkat çekiyor. Üzerlerindeki baskının ve istifa taleplerinin arka planında ise Günaltay'ın varlığından şüpheleniyor; çünkü Eurimages'ın üyeleri arasında sıkı bağlantıları bulunan Günaltay şimdiki temsilcileri başarısızlığa mahkûm etme niyetinde: "Türkiye'de belli noktalarda sanki hep bir klanın üyeleri olmalı düşüncesi yatıyor."
     <br/>
     <br/>
     Son günlerde tartışma konusu olan Ermeni soykırımı ile ilgili filmin destek almasını ise talihsizlik olarak değerlendiriyor Kabil. Ellerine geç ulaşan senaryonun icra toplantısında kuruldan geçmemesi için bütün gayret göstermelerine rağmen sonuç alamamışlar. Eurimages'ın çalışma sistemindeki değişiklik ile ön kurulun varlığı da bunda etkili olmuş. İlk olarak 7 ülke temsilcisinin bulunduğu ön kuruldan fire vermeden oy alan film, 32 ülke temsilcisinin oylamasında ise Makedonya'nın çekimser ve Türkiye'nin reddinin dışında eksiksiz kabul görmüş. Her ne kadar oylamadan önce Türkiye temsilcileri filmin yanlış tutumuna dikkat çeken bir konuşma yapsa da netice değişmemiş. Kabil, karşılarında ciddi zihniyet kalıplarının varlığına dikkat çekiyor. Eurimages başkanı Jacques Toubon'un konuşmasında 'Ermeni soykırımı' ifadesini rahatça kullanmasını ve senaryonun birçok hata içermesine rağmen ön kuruldan kolayca geçmesini buna bağlıyor. "Biz hangi Avrupa'nın peşinden gidiyoruz? Bu tarafgirlik ve peşin hükümlülük hâkimken nasıl birlikte var olacağız? Kendi haslet, medeniyet dairemizin getirdiği olumlu, yüce, aşkın değerlerimizi bu insanlara anlatmanın formüllerini bulmalıyız." diyor Kabil.
     <br/>
     <br/>
     Eurimages benzeri bir sistemin İslam Konferansı Teşkilatı tarafından da kurulabileceğine değinerek, "57 ülkenin üye olduğu teşkilat her yıl fon ayırarak filmlere destek sağlayabilir. Gerekirse koordinasyon kurulu fakir ülkelerin dışından seçilir." görüşünde. Kabil, çözüm olarak gördüğü bu sistemi, detaylarına kadar kurgulamış. Sineması güçlü olan Türkiye, İran, Mısır, Türk cumhuriyetleri, Endonezya, Malezya, Bosna ve Batı Afrika'nın temel alınacağı yapılanmanın merkezi İstanbul'da olacak. "Yılda elli değil, on film de yapılsa bu şekilde medeniyetimizi, kültürümüzü dünyaya sunabilir, değerlerimizi paylaşabilir, tarihimizde yer almış önemli isimleri anlatabiliriz." diyor. Böylece İslam ülkeleri arasında film dağıtım ağının da kurulabileceğini vurguluyor. Bu proje kapsamında ortak bir film festivali ve film marketin de düzenlenebileceğine değinerek sonuçta kendi coğrafyamızda, bütün dünyayı kuşatan açılım ve estetik düzlemin, insani bezenmişlik taşıyan filmlerin neşet edeceğine inanıyor.
     <br/>
     <br/>
     Aslında İhsan Kabil'in projesinin önemini 'Tarla Kuşu Çiftliği' filminin neden olduğu pürüz bir kat daha belirgin kılıyor. Deneyimlerden yola çıkarak, başkalarının kurallarına göre hareket ettiğimiz sürece sorunların farklı mecralarda da olsa tekrarlanacağını görmek mümkün. Bu sorunu aşmanın yolu ise 'bize ait olan'ı üretebilmekten geçiyor.
     <br/>
     <br/>
     YÖNETMENLERİNE GÖRE EURIMAGES’TEN DESTEK ALAN FİLMLER
     <br/>
     <br/>
     Filmin adı		Yönetmeni 		Yılı
     <br/>
     <br/>
     1- Robert's Movie 	Canan Gerede		1990
     <br/>
     <br/>
     2- Çıplak		Ali Özgentürk		1990
     <br/>
     <br/>
     3- Ateş Üstünde Yürümek	Yavuz Özkan	1990
     <br/>
     <br/>
     4- Mavi Sürgün 	Erden Kıral		1991
     <br/>
     <br/>
     5- Cemile		Zülfü Livaneli		1991
     <br/>
     <br/>
     6- Seni Seviyorum Rosa	Rosa Işıl Özgentürk	1991
     <br/>
     <br/>
     7- Şahmaran 		Zülfü Livaneli		1992
     <br/>
     <br/>
     8- Fanatik		Şerif Gören 		1993
     <br/>
     <br/>
     9- Aşk Ölümden Soğuktur (Bergen)	Canan Gerede	1993
     <br/>
     <br/>
     10-Istanbul Annendir Çocuğum (Mektup)	Ali Özgentürk 	1994
     <br/>
     11-Sen de Gitme Triyandafilis 	Tunç Başaran 	1995
     <br/>
     <br/>
     12- Kuşatma Altında Aşk	Ersin Pertan	1995
     <br/>
     <br/>
     13- Hamam 	Ferhan Özpetek 	1995
     <br/>
     <br/>
     14- Istanbul Kanatlarımın Altında	Mustafa Altıoklar	1995
     <br/>
     <br/>
     15- Ağır Roman 	Mustafa Altıoklar	1996
     <br/>
     <br/>
     16- Akrebin Yolculuğu 	Ömer Kavur	1996
     <br/>
     <br/>
     17-Istanbul'u Ararken (Arıyorum)	Atıf Yılmaz	1996
     <br/>
     <br/>
     18- Ishak'ın Romanı	Barış Pirhasan	1996
     <br/>
     <br/>
     19- Eşkiya	Yavuz Turgul 	1996
     <br/>
     <br/>
     20- Güneşe Yolculuk	Yeşim Ustaoğlu	1997
     <br/>
     <br/>
     21- Ayrılma / Parçalanma	Canan Gerede	1997
     <br/>
     <br/>
     22- Hoşçakal Yarın	Reis Çelik	1997
     <br/>
     <br/>
     23- Yara 	Yılmaz Arslan 	1997
     <br/>
     <br/>
     24- Mum	Irfan Tözüm 	1997
     <br/>
     <br/>
     25- Sevgilim Istanbul	Seçkin Yaşar 	1998
     <br/>
     <br/>
     26- Kaçıklık Diploması	Tunç Başaran	1998
     <br/>
     <br/>
     27- Sis ve Gece	Sinan Çetin	1998
     <br/>
     <br/>
     28- Kayıkçı Biket 	Ilhan Belgin	1998
     <br/>
     <br/>
     29- Harem	Ferzan Özpetek	1998
     <br/>
     <br/>
     30- Balalayka 	Ali Özgentürk	1999
     <br/>
     <br/>
     31- Kardelen (Güle Güle)	Zeki Ökten	1999
     <br/>
     <br/>
     32- Kara Güneş 	Ömer Kavur	1999
     <br/>
     <br/>
     33- Cumhur Bey 	Handan İpekçi 	2000
     <br/>
     <br/>
     34- O da Beni Seviyor	Barış Pirhasan	2001
     <br/>
     <br/>
     35- Hiçbir Yerde	T.Pirselimoğlu	2001
     <br/>
     <br/>
     36- Sır Çocukları 	A.Sayman 	Ü.Güven Atadeniz	2001
     <br/>
     <br/>
     37- Yazı Tura	Uğur Yücel	2002
     <br/>
     <br/>
     38- Çamur 	Derviş Zaim	2002
     <br/>
     <br/>
     39- Zamansız Ölüm 	Ömer Kavur	2002
     <br/>
     <br/>
     40- Gönderilmemiş Mektuplar 	Yusuf Kurçenli	2002
     <br/>
     <br/>
     41- Zaman	Ali Özgentürk		2003
     <br/>
     <br/>
     42- İnat Hikâyeleri	Reis Çelik	2003
     <br/>
     <br/>
     43- Bulutları Beklerken	Yeşim Ustaoğlu	2003
     <br/>
     <br/>
     44- Palto	Kutluğ Ataman	2004
     <br/>
     <br/>
     45- İklimler	Nuri Bilge Ceyhan	2004
     <br/>
     <br/>
     40-Cenneti Beklerken	Derviş Zaim	2005
     <br/>
     <br/>
     41-Kader	Zeki Demirkubuz	2005
     <br/>
     <br/>
     42-Takva	Özer Kızıltan		2005
     <br/>
     <br/>
     43-Kim Ayşe'yi Sevmez? (Belgesel)	Elfe Uluç	2005
     <br/>
     <br/>
     <br/>
     EURIMAGES NEDİR?
     <br/>
     <br/>
     Avrupa Görsel-İşitsel Eserler Destek Fonu (Eurimages), Avrupa Konseyi'ne bağlı bir kurum. Başkanı Jacques Toubon, Fransa'da yaşıyor. Strasbourg'daki merkezle beraber bir de Fransa'da daimi sekretaryası var. 1988'de kurulmasının nedeni, Amerikan film sektörü karşısında yok olmaya yüz tutan Avrupa sinemasının yaşatılması. Kurum ortak yapımlara, dağıtıma ve sinema salonlarına destek sağlıyor. Litvanya'nın da eklenmesiyle sayıları 33'e ulaşacak olan üyeler, bütçelerine göre her yıl Eurimages'a yardımda bulunuyor. En çok destek veren ülkeler sırasıyla şöyle: Fransa (4,5 milyon avro), İtalya (3,5 milyon avro), Almanya (2,5 milyon avro), İspanya (1,5 milyon avro), Türkiye (1 milyon avro) ve Hollanda (1 milyon avro).
     <br/>
     <br/>
     Türkiye'nin Eurimages ile buluşması 1990 yılında Faruk Günaltay'ın girişimi ile gerçekleşir. 15 yılda 9,5 milyon avro aidat ödenip, karşılığında 53 Türk filmi için 14 milyon avro destek alınır. Daha çok ortak yapımlara destek veren kurumun fon sağlamak için kriterleri projenin sanatsal yetisi, yönetmen ve ekibin tecrübesi, ticari potansiyeli vs. Destek verilecek filmlere yılda beş defa yapılan icra yürütme toplantılarında karar veriliyor. Senaryolar inceleniyor. İlk olarak 'önkurul' adı verilen etkisi ve desteği fazla ülkelerin bulunduğu 7 temsilcinin elemesinden geçen filmler, daha sonra 32 ülkenin oylamasına sunuluyor. Yılda toplam 20 milyon avro ile ortalama 50-55 yapıma destek veriliyor, film bütçelerinin beşte biri sağlanıyor. Oturumlarda yaklaşık 40 başvurudan elemeler sonucunda 10-15’ine film için destek sağlanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23609), [web.archive.org (arşiv bağlantısı)](http://web.archive.org/web/20070609102050/http://www.aksiyon.com.tr:80/detay.php?id=23609)
