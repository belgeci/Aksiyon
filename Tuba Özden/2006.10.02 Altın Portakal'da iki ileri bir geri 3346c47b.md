# Altın Portakal’da iki ileri bir geri

*Tuba Özden 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      43. Altın Portakal Film Festivali yine uzun süre gündemden düşmeyecek tartışmalara sebep oldu. Festivalde, jüriyi zorlayan karar anlaşmazlıkla noktalandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010185836im_/http://www.aksiyon.com.tr/resim/617/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Altın Portakal Film Festivali adeta genleşiyor. Geçtiğimiz yıl bünyesine 2. Avrasya Film Festivali’ni katan etkinlikte bu sene 1. Uluslararası Film Market de gerçekleşti. Çapıyla beraber nüfusu da artan festival doğal olarak farklı tartışmalara da zemin hazırlıyor. Dünyadan ve Türkiye’den ünlü simaların boy gösterdiği etkinlikte magazin muhabirlerini heyecanlandıracak mevzu çoktu. Lakin gerçek sinema meraklıları için de kapılarını çalabilecekleri atölye çalışmaları, söyleşilerin sayısı azımsanmayacak ölçüdeydi.
   <br>
    <br>
     Hollywood’dan dünya sinemasına kadar birçok ünlünün bulunduğu festivale damgayı Türk filmleri vurdu. Dokuz Türk filminin yarıştığı festivalde rakipler arasında; Nuri Bilge Ceylan, Zeki Demirkubuz, Derviş Zaim, Ömer Uğur, Özer Kızıltan gibi güçlü isimler olunca karar vermekte zorlanan jüri üyeleri arasında anlaşmazlık çıktı. Sonuçtan memnun kalmayan jüri başkanı Şerif Gören’in ardından aynı fikirde olan jüri üyesi Giovanni Scognamillo da Antalya’dan erken ayrıldı.
     <br/>
     <br/>
     ORGANİZASYONDA AKSAKLIK
     <br/>
     <br/>
     Asıl sıkıntı ise organizasyondaki aksaklıklardı. Her ne kadar uluslararası sıfatının ikinci yıldönümü hasebiyle hatalar mazur görülmek istense de geçen yılki, ilk olmasına rağmen başarılı organizasyonun ardından bu seneki hatalar bir kat daha fazla göze battı. Henüz başlamadan ulusal yarışmada DVD’si çıkan filmlerin yer almaması başvuru şartnamesinde bulunan “Yarışmaya katılacak filmlerin herhangi bir ulusal TV kanalında gösterilmemiş ve DVD baskıları satışa sunulmamış olmalıdır.” maddesiyle açıklansa da, geç bilgilendirme nedeniyle birçok yönetmeni kızdırmıştı. Fakat yarışmaya katılan yönetmenler de en az katılmayanlar kadar moral bozukluğuna uğradı. Filmlerinin farklı formatta gösterilmesi nedeniyle görüntü kaybına uğraması ve ses düzenindeki aksaklılar emeklerinin hakkıyla yansıtılmaması nedeniyle yönetmenlerin canını sıktı.
     <br/>
     <br/>
     Zeki Demirkubuz ‘Kader’ filminin galasından sonra yapılan söyleşide ilk olarak festivalin yaptığı ciddi masrafların bir bölümünü film gösterimlerinin kalitesini artırmak için de harcaması gerektiğine değindi. Aynı dertten muzdarip ‘Eve Dönüş’ filminin yönetmeni Ömer Uğur da organizasyonun yönetmenlerden özür dilemesi gerektiği görüşündeydi. Basın mensupları için de durum pek iç açıcı değildi. Gazetelere yansıyan basın odası krizinin yanı sıra aynı mekânlarda bulunulmasına rağmen sanatçılardan röportaj taleplerine cevap almak hiç de kolay olmadı. İletişimdeki aksaklık nedeniyle günlerce uğraş vermesine rağmen istediği röportajları yapamayanlar için son gün telafi amaçlı, birçok konuğun katıldığı ‘workshop’ düzenlense de, çeviri sorunu nedeniyle bu birliktelikten de verim alınamadı.
     <br/>
     <br/>
     Bu yıl festivale şüphesiz Türk filmleri imza attı. Cannes’da Fibresci ödülü kazanan Nuri Bilge Ceylan’ın filmi ‘İklimler’, yönetmenin daha önceki filmlerindeki gibi uzun planlar içeriyor ve bir çiftin yaşadığı ‘basit’ sorunlar etrafında şekilleniyor. Yoğun bir katılımla gerçekleşen film gösteriminden önce Ceylan, salona doya doya baktı. “Bu kadar dolu bir salonu görmek çok güzel. Her zaman mümkün olmuyor. Tadını çıkaracağım.” cümlesiyle düşüncelerini dile getirdi. Filmin ardından yapılacak söyleşi için en çok basın mensupları heyecanlıydı zira yönetmenin basına demeç vermekten hoşlanmadığı herkesçe malum. Türkiye’de filminin gösterilmesinden ayrı bir heyecan duyduğunu söyleyen Ceylan, kendisinin filmde rol almasını, “Herkes gibi ben de kendimi merak ediyorum. Oyunculuk yapmayı istememin sebebi bu.” şeklinde açıkladı. Ceylan ikilisini şaşırtan diğer bir mesele Fransa’da ve Türkiye’de filme farklı tepkilerin verilmesi. Orada izleyiciler filmden çıkarken ağlamasına rağmen Antalya’da salonda bol bol kahkahalar koptu. Ebru Ceylan’a göre filmdeki ince espriler Türkiye’de daha iyi anlaşıldı.
     <br/>
     <br/>
     Filmin söyleşisi önce havanın müdahalesi nedeniyle aksadı ardından fırtınanın çıkmasıyla Antalya Kültür Merkezi’nin (AKM) girişindeki barkovizyonun devrilmesi ve altında İstanbul’dan görevli gelen dört öğrencinin kalarak yaralanması moralleri bozdu. Söyleşi yarım kaldı, yağmur dinene kadar AKM’de mahsur kalan katılımcılar arasında sinirlerin bozulması nedeniyle küçük gerginlikler yaşandı.
     <br/>
     <br/>
     Her ne kadar Zeki Demirkubuz’un filmi ‘Kader’, Nuri Bilge Ceylan’ın ‘İklimler’ ve Derviş Zaim’in ‘Cenneti Beklerken’ filmleri arasında beğeniler dağılsa da Özer Kızıltan’ın filmi ‘Takva’nın gösteriminin ardından oranlar değişti. Kimileri tarafından tarikatları özendirici olarak algılansa da eleştirel bir yaklaşımı olan filmin teknik açıdan kalitesi de konusu kadar dikkat çekti. Filmde, içe dönük bir hayatı olan Muharrem’in mütevazı şartlarından sıyrılması, şeyhinin ona tarikata yapılan bağışları toplama görevi vermesiyle başlar. Modern hayatla yüzleşmesiyle Muharrem aklî dengesini de zamanla yitirecektir. ‘Takva’nın senaristi Önder Çakar, babasının yaşadıklarından yola çıkarak senaryoyu kaleme aldığını söylüyor.
     <br/>
     <br/>
     Maddiyatın ağır bastığı bir dünyada saf, manevi bir hayat mümkün müdür sorusunu soran film, gösterildiği andan itibaren dikkatleri üzerine çekmeyi başardı. Nitekim ödül töreninde de ‘En iyi senaryo’ dâhil olmak üzere dokuz ödüle layık görüldü. Festivalin ardından yapılan tartışmalar arasında bu kadar çok ödül almasına rağmen neden ‘En iyi film’ ödülünün ‘Takva’ya verilmediği tartışma konusu oldu. Sonuçlar hakkında yapılan değerlendirmelerden biri de ‘Cenneti Beklerken’ filminin daha fazla ödülü hak ettiğiydi. 17. yüzyılda İstanbul’da yaşayan Eflatun Bey adlı bir minyatür sanatçısının, idam edilmeyi bekleyen isyankâr şehzadenin Frenk usulü portresini çizmek için çıktığı yolda başına gelenleri anlatıyor film. Minyatür sanatıyla dijital teknolojinin buluştuğu ‘Cenneti Beklerken’ için yönetmen Derviş Zaim de ‘Geleneksel sanatlardan yola çıkarak bir sinema dili oluşturulabilir mi?’ sorusunun cevabını arıyor. Film yalnızca rakipsiz olduğu ‘En iyi özel efekt’ alanında ödül aldı.
     <br/>
     <br/>
     Jüri üyeleri arasında asıl tartışmaya sebep olan film ise ‘Eve Dönüş’ oldu. İzleyiciler tarafından çok beğenilen filmin, sinema estetiği açısından çıtasının düşük olduğuna dair duyumlar almıştık. Başrollerini Sibel Kekilli ve Mehmet Ali Alabora’nın aldığı film, kendi halinde yaşayan Mustafa ve karısının 12 Eylül darbesiyle değişen hayatına odaklanıyor. Suçsuz yere tutuklanan Mustafa’ya uygulanan işkenceler tüm şiddetiyle ekrana yansıyor. Jüri başkanı Şerif Gören, filmin 12 Eylül’den bu yana yapılan en gerçekçi örnek olduğu kanaatinde. Yazar Giovanni Scognamillo da onunla aynı fikirde; ama mutabakat sağlanamayınca Şerif Gören ödül töreninden bir gün önce Antalya’dan ayrıldı. Scognamillo da bir gün sonra İstanbul’a döndü. Tartışmalar sonucunda 43. Antalya Altın Portakal Film Festivali’nde en iyi film Zeki Demirkubuz’un ‘Kader’i, en iyi yönetmen ise ‘İklimler’ filmiyle Nuri Bilge Ceylan seçildi. ‘Eve Dönüş’ ise en iyi kadın oyuncu ödülüyle yetinmek zorunda kaldı.
     <br/>
     <br/>
     <br/>
     ANTALYA’DA ÜNLÜLER GEÇİDİ
     <br/>
     <br/>
     Her ne kadar festivalden önce anılan Ken Loach, Nastassja Kinski gibi konuklar gelmese de dünya çapında birçok ünlü sima festival süresince Antalya’da buluştu. Bu yıl dikkat çeken konuklar arasında ‘Bonnie&amp;Clyde’, ‘Chinatown’, ‘Arizona Dream’ filmlerindeki rolleriyle hafızlarda yer edinen Faye Dunaway, ‘Şeytanın Avukatı’, ‘Ray’ filmlerinin Oscar’lı yönetmeni Taylor Hackford ve ‘The Queen’, ‘Elizabeth’ filmlerindeki performansıyla Emmy ödülüne layık görülen Helen Mirren vardı. Basın toplantılarında gazetecilerin sorularını cevaplayan bu sanatçıların dışında Norman Jewison, James Cromwell, Barbara Bouchet, Padraic Delaney, Samira Makhmalbaf da konuklar arasındaydı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25449), [web.archive.org (arşiv bağlantısı)](http://web.archive.org/web/20061010185836/http://www.aksiyon.com.tr/detay.php?id=25449)
