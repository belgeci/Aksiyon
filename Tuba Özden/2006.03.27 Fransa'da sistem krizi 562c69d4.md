# Fransa’da sistem krizi

*Tuba Özden 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Özgürlük, eşitlik ve kardeşlik’ ülkesi Fransa’da aylardır süren öğrenci ve işçi eylemleri 1968 ruhunu mu diriltiyor?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083825im_/http://www.aksiyon.com.tr/resim/590/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bunlar savaşmaya gelmiş birkaç yüz suçlu. Aralarında aşırı sağcı ve solcular, anarşistler, holiganlar ve komşu semtlerin soytarıları var.’ Bu sözler geçen kasımdaki göçmen isyanında eylemcileri 'pislikler' olarak niteleyen Fransa İçişleri Bakanı Nicolas Sarkozy'e ait. Bu defa demecini Fransa'yı gündeme taşıyan öğrenci eylemleri için veriyor. Üniversitelerde grevler yapılıyor, boykotlara işçiler destek veriyor. Yaşananlar, Fransa'da başlayarak tüm dünyaya yayılan 68 olaylarını akla getiriyor ister istemez. Peki, hafızalara kazınan siyah beyaz görüntülerle şimdiki eylem manzaraları arasında nasıl bir benzerlik var? Fransa'da 1968 ruhu gerçekten diriliyor mu? Bu soruları Sorbonne Üniversitesi Uluslararası İlişkiler Bölümü Öğretim Üyesi Dr. Selin Şenocak cevaplandırdı.
   <br>
    <br>
     -Kendin, 'özgürlük, eşitlik, kardeşlik' ülkesi olarak tanımlayan Fransa'da neler oluyor?
     <br/>
     <br/>
     Fransa her ne kadar kendini bu şekilde tanımlasa da gerçekliği olmayan, sözde kalan şeyler bunlar. Aslında son göçmen isyanları da görünürdeki bu ilkelerin sadece sunulan imajdan ibaret olduğunu kanıtladı. Fransa, özünde yabancılara ikinci sınıf muamelesi yapıyor, toplumdan dışlıyor ve her türlü ekonomik bağımsızlıklarını engelleyip ülkeyi terk etmelerini amaçlıyor. Bugün hâlâ sıkıyönetim ilân edip başkent sokaklarında silahlı askerlerini dolaştıran Fransa, özetle "Sıkı Yönetim, Eşitsizlik ve Ayrımcılık" ilkelerini benimseyen bir ülke.
     <br/>
     <br/>
     YENİ BİR SİSTEME İHTİYAÇ VAR
     <br/>
     <br/>
     -Bu görüntüler ne anlama geliyor peki?
     <br/>
     <br/>
     Son dönemde yaşanan toplumsal bunalımlar Fransa'nın sosyo-politik sisteminin artık çöktüğünün, yeni bir yönetim sistemine ihtiyaç duyulduğunun göstergesi. En büyük sorun ülkenin, sosyal devlet kılıfında yönetiliyor gibi gösterilip aynı zamanda kapitalizmin getirdiği yükümlülükleri topluma empoze etmesi. Fransa gibi bir devlette bunun devamlılığı kesinlikle mümkün değil.
     <br/>
     <br/>
     -Son eylemler 68 olayları ile ilişkilendiriliyor. Katılıyor musunuz?
     <br/>
     <br/>
     Bunları Mayıs 68 olaylarıyla karşılaştırmak çok yanlış. Bu bağlantıyı kuranların amacı, Fransız gençlerini, geçmişte anne ve babaları gibi önemli bir eylem yaptıklarına inandırmak ve onlara özendirmek. 68 olayları Fransa'da belirli ülküler; bireysel özgürlük, kadın-erkek eşitliği, yaşam standardının yükseltilmesi, yaygınlaşan pasifizmin önüne geçmek ve Fransız toplumunun her alanında köklü değişimlerin gerçekleşmesi için yapılmış toplumsal bir isyan ve mücadele idi. Bugün Sorbonne Üniversitesi'ndeki öğrenci isyanları, sadece "İlk İş sözleşmesi - CPE" yasasının birkaç maddesini değiştirmek için yapılmakta. Bu nedenle iki olayı birbirine karıştırmamak gerekir.
     <br/>
     <br/>
     -Bu yasanın hazırlanma amacı nedir?
     <br/>
     <br/>
     Fransa ciddi bir işsizlik problemiyle karşı karşıya. Başbakan Dominique de Villepin'in belirttiği gibi 18-25 yaş arası gençlerin genel anlamda işsizlik oranı yüzde 25 iken bu oran banliyölerde yüzde 40'ın üstünde. İngiltere'de aynı oran yüzde 3. Aradaki farkın temel nedeni, Fransa'nın İngiltere'ye nazaran şirketlere yüklediği yüksek orandaki vergiler ve sonuçta onların Fransa yerine daha az vergi ödeyecekleri ülkelerde iş açmalarına dayanmakta. Hükümetin bu yeni iş yasasını oluşturma ihtiyacı gençler arasındaki işsizlik oranını azaltmak, kötü giden ülke ekonomisini düzeltip canlandırmak içindir.
     <br/>
     <br/>
     -Diğer Avrupa ülkelerinde benzer uygulamalar var mı?
     <br/>
     <br/>
     İngiltere, İrlanda, Hollanda ve özellikle Danimarka'da CPE'ye benzer iş sözleşmeleri var. Bunlar sayesinde işsizlik oranlarında önemli azalmalar da görüldü. Hükümetin CPE iş kontratını hazırlarken bu ülkelerde uygulanan iş sözleşmelerinden esinlendiğini biliyoruz.
     <br/>
     <br/>
     -CPE yasasının kabulüyle hükümete olan güvenoyunda (IFOP anketine göre) ciddi bir azalma görüldü. Halkın direncine rağmen hükümet neden bu kadar ısrarcı?
     <br/>
     <br/>
     Bunun birçok nedeni var. Öncellikle ülkenin kötü giden ekonomisini düzeltmek istiyor. Yasanın uygulanmasıyla işsizlik oranının azalacağına ve sorunların düzeleceğine inanıyor. İkincisi siyasi. Sağ parti olan Dominique de Villepin hükümeti, ne zaman iş kanunlarıyla ilgili yeni bir yasa oluşturmaya çalışsa, muhalefetin ve sendikaların engeliyle karşılaşıyor. Gerekçe ise toplumun kötü etkileneceği oluyor. Buna en son örnek olarak Raffarin hükümeti zamanında yasalaştırılan 'eğitim reformu'nu göstermek mümkün. O dönemde halkın ayaklanmasıyla karar iptal edilmişti. Hükümet; muhalefete ve özellikle sendikalara boyun eğmediğini ve iplerin kendisinde olduğunu ispat etmek istiyor. Aksi takdirde eski Başbakan Raffarin gibi hükümetin geleceğinin tehlikeye gireceğini biliyor.
     <br/>
     <br/>
     GENEL GREV HAYATIN BİR PARÇASI ARTIK
     <br/>
     <br/>
     -Villepin'in staj ve işten ayrılma tazminatına dair yeni garantiler vermesine rağmen eylemler neden devam ediyor?
     <br/>
     <br/>
     Gençler CPE gibi kısa süreli iş sözleşmesi yerine, CDI yani süresiz iş sözleşmesini talep ediyor. Süresiz iş sözleşmesinde 3 aylık denemeden sonra şirketler personelini diledikleri zaman, geçerli bir sebep göstermeksizin işten çıkarma hakkına sahip değil. İşe gerekçesiz son verecek olursa çok yüklü tazminat ödemek zorunda. Bu çalışanlar için en güvenceli iş sözleşmesi fakat olumsuz yönleri de var. Mesela, garantilere güvenerek bazı çalışanlar 3 ay deneme süresinden sonra işlerini yapmayıp durumdan faydalanmayı tercih edebiliyor. Bu nedenle işverenler sözleşmelerini süresiz değil, kısa süreli (CDD) yapmaktalar.
     <br/>
     <br/>
     -Yasa 26 yaşın altında çalışanları doğrudan hedef alıyor. Peki diğer işçileri bu durum ne kadar etkileyecek?
     <br/>
     <br/>
     Yasa şimdilik diğer işçileri etkilemiyor. Fakat onlar da gelecekte aynı iş sözleşmesinin yeni bir yasayla kendilerine uygulanmasından korkuyor. Bu nedenle eylemlerde öğrencileri destekliyor.
     <br/>
     <br/>
     -CPE geri çekilmediği takdirde sendikalar 28 Mart'ta genel greve gideceklerini açıkladı. Bu gerçekleşirse Fransa'da nasıl bir tablo ortaya çıkar?
     <br/>
     <br/>
     Fransa'da genel grev artık doğal ve günlük yaşamın bir parçası haline gelmiş durumda. O yüzden hükümeti etkilemez, sorun yine halk için olacaktır. Fakat Fransızlar ayda bir genel grev yapmayı alışkanlık haline getirmiş bir toplum, o yüzden 28 Mart grev ültimatomu halk için de olağanüstü bir olay değil.
     <br/>
     <br/>
     -Sizce bu karmaşa nasıl sonuçlanacak?
     <br/>
     <br/>
     Son olarak Fransız hükümeti, sendikalarla müzakere etmeye hazır olduğunu bildirdi. Fransa'nın önde gelen 24 şirketinin temsilcisiyle bir araya gelerek, CPE yasası ile ilgili değişiklikler yaptı. İşverenlerin de desteğiyle, işçilerin deneme süresinde sebep belirtmeden işine son verilmesini içeren maddeleri değiştirme kararı aldı. Yasanın son hali sendikaların talep ettiği gibi olmasa da üzerinde birtakım küçük değişiklikler yapılacak ve mutlaka uygulamaya girecektir.
     <br/>
     <br/>
     CPE REÇETESİ KRİZLE SONUÇLANDI
     <br/>
     <br/>
     Fransa Başbakanı Dominique de Villepin, 16 Ocak tarihinde yaptığı açıklamada Fransa'da işsizlik oranının düşmesinin reçetesi olarak "İlk İş Sözleşmesi" olan CPE'yi yasalaştıracaklarını ilan etti. CPE, 20'nin üzerinde çalışanı olan işletmelerin, teşvik primleri karşılığında 26 yaşından küçük gençlerle iki senelik iş anlaşması yapmasını öngörüyor. Bu durumda işverenler üç sene boyunca sosyal kesintileri ödemekten muaf tutulacaklar. Yasanın isyanlara neden olan maddesi ise ilk iki senelik dönemde işverenlerin istedikleri zaman ve herhangi bir gerekçe göstermeksizin gençleri işten çıkarabilme hakkına sahip olması. Yasaya CGT, FO, CFT gibi işçi sendikaları, en büyük lise öğrencileri sendikası UNL ve üniversite öğrencileri sendikaları I'UNEF, FSU, I'UNSA tepki gösterdi. 16 Ocak'tan bu yana eylemler devam ediyor. Eğer CPE iş kontratını hükümet geri çekmezse 12 sendika 28 Mart'ta genel greve gitmeyi planlıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23719), [web.archive.org (arşiv bağlantısı)](http://web.archive.org/web/20071126083825/http://www.aksiyon.com.tr:80/detay.php?id=23719)
