# Festival biter, izi kalır

*Tuba Özden 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Film Festivali, filmlerden ve ‘yeşilçam sokağı’ndan izlenimleriyle burada...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606091639im_/http://www.aksiyon.com.tr/resim/593/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başlama çizgisi belirlendi, yarışmacılar yerini aldı, 29-30-31 Mart derken 1 Nisan geldi ve işaret verildi. İzleyiciler tüm hızlarıyla festival alanına dağıldı. Ellerinde biletleri bir filmden çıkıp diğerine giriyorlardı. Geçen yıl iki haftada 90 bin kişinin katıldığı festival, bu sene ilk haftasında 120 bin izleyiciyle kendi rekorunu kırdı. Yurtdışından gelen ünlü oyuncular, yönetmenler, artan film sayısı, nitelik, workshoplar bir yana festivale damgasını 2,5 YTL vurdu. Gündüz seansları dolup taştı.
   <br>
    <br>
     Festival programına göre randevular ayarlandı, seçilen filmlere göre okulda kırılacak dersler belirlendi. Zamanı, mekânı, yolu, yordamı belirgin olan adeta modern toplumun ritüellerine örnek sayılabilecek festival programının isteyene kendine has kıyafetleri ve aksesuarları bile vardı: tişört, çanta, not defteri… Hatta ‘festival insanı’ prototipinin oluştuğu pekâla söylenebilirdi. İzlenecek filmler ise bir bilene danışarak, yönetmene, bölüme ya da ülkeye göre ya da  en kötü ihtimalle ‘yüreğinin götürdüğü yere git’ felsefesinden yola çıkarak belirlendi. Her yıl genleşen festival programı seçim yapmayı bir kat daha zorlaştırdı. Elemekte zorluk çekenlerin bir kısmı günde beş film seyrederek akşama beyinlerinde bir dolu ses ve görüntü ile evlerine gitti.
     <br/>
     <br/>
     SİZDE TARKOVSKİ’Yİ GÖRDÜM
     <br/>
     <br/>
     Tercih edilen filmler muhakkak ki çeşitlilik arz ediyordu. Fakat özellikle bol festival ödüllü ya da usta yönetmenlerin filmlerine ilgi çok daha fazlaydı. Bir de sürpriz bir şekilde talep gören filmler vardı ki bazılarının biletleri festival başlamadan önce bitmişti. Ünlü bir piyanistin geçmişle yüzleşmesini Tarkovski’den esinlenilerek anlaan Allegro ile Tunuslu yönetmen Nacer Khemir’in Bab’aziz filmi bunlardan ikisi.
     <br/>
     <br/>
     Ülkesinin sinemasını dünyaya tanıtan Khemir’in Türkiye’de bilindiğini söylemek zor. Fakat bir dervişin kaybettiğini bulma ya da emaneti teslim etme hikâyesini anlatan mistik filme ilgi, görmeye değerdi. Zamanın, mekânın iç içe geçtiği, adeta belirsizleştiği filmde Farsça ile Arapça’nın aynı dilmişçesine diyaloglarda karşılıklı konuşturulması en şık detaylardandı. Yönetmen, “Medeniyetimiz farklı kültürlerin, dillerin bir arada bulunduğu bir sentezdi. Benim umudum ileride de bu zenginliğin bir araya gelebilmesi.” diye tavrını açıkladı. ‘Bab’aziz’ filmi için on yıl maddi destek arayan yönetmen filmi çekme amacını, “İslam’ın gerçek yüzünü göstermek.” şeklinde açıklıyor. “Benim dinim ne olursa olsun babamın yüzü İslam ve onun yüzün temizlemem gerekiyordu.” diyor.
     <br/>
     <br/>
     Film gösteriminden sonra yapılan ‘yönetmenle’ söyleşilerde zaman zaman anlaşılması güç sorular yöneltildi. Yönetmenin güneş gözlüğü ile başrol oyuncusunun âmâ olması arasındaki ilişkiler kurularak akla ziyan sorular soruldu. Rusya’da Tarkovski’nin vârisi olarak tanınan Alexander Sokurov’un filmi ‘Güneş’, yönetmenin bütün filmleri gibi hazmı zor, lezzeti bol filmlerdendi; tabii meraklılar için. Festival yönetiminin hemen her yıl Sokurov’un filmlerine yer vermeye özen gösterdiği gözden kaçmıyor. Organisazyonunen çok rağbet gören filmlerinden biri de geçtiğimiz yıl Berlin Film Festivali’nde Altın Ayı ödülünü almaya hak kazanan Grbavica idi.
     <br/>
     <br/>
     Yönetmeni Jasmila Zbanic’in son anda İstanbul’a gelme planlarının iptal olması filme olan ilgiyi azaltmadı. Bosna’daki savaşın ardından kalan izleri konu alan filmde, çocuğunu büyütebilmek için binbir mücadele veren bir annenin, babasını şehit zannettiği halde bir Sırp ‘çetnik’ olduğunu öğrenen kız çocuğu ile yaşadığı sarsıcı hikâyesi anlatılıyordu. Genelde takdirle karşılanan filmin içeriği kadar adının okunuşuna da, Bosnalı arkadaşlar referansıyla, festival sohbetlerinde yer ayrıldı.
     <br/>
     <br/>
     Özgün çalışması ile yarışma bölümünde gösterilen ‘Allegro’ filminin yönetmeni, Tarkovski’nin özellikle ‘Stalker’ınden etkilendiğini anlatıyor. Öyle ki Boe’ya göre Tarkovski sinemanın kilisesi. “Oraya gider dua edersin ve çıkıp film yaparsın.” diyor. Söyleşiye gelmeden önce yönetmenin belli ki canı sıkılmış, soruların çoğunu geçiştiriyor.
     <br/>
     <br/>
     Hem festival kitapçığında hem de söyleşilerde Tarkovski vurgusu fazlasıyla yapıldı. Kendi filmini bir şekilde Tarkovski’ye benzeten seyirci için bir yönetmenin ne düşündüğünü bilemeyiz ama şaşırdıkları kesindi. Her filmde Tarkovski’den esinti aramak gibi bir merakımızın olduğu da ortaya çıktı. ‘Ateşkes’, ‘C.R.A.Z.Y’ etkinlik noktalanmadan sinema salonlarında gösterilmeye başladı bile. ‘Hayatım Ellerinde’, ‘Veda Vakti’, ‘Perde Arkası’, ‘Aşkın Dansı’, ‘Benimle Ol’ da gösterime girecek filmlerden.
     <br/>
     <br/>
     ‘Küçük Kudüs’ gibi isminden ve kitapçıkta anlatılan içeriğinden dolayı ilk günlerden biletleri tükenen fakat izlendiğinde hayal kırıklığı meydana getiren filmler vardı. “Ölmüş bir koyunu değerlendirmenin 37 yolu” gibi insanların iyi ya da kötü olduğu konusunda anlaşamadığı filmler de… “Anlayanlar diğerlerine anlatsınlar” bağlamında sayılabilecek dışavurumcu akımı başlatan Robert Wiene’nin sessiz filmi “Dr. Calligari’nin Odası” da canlı müzik eşliğinde CRR’de izleyiciler ile buluştu. Yüksek bilet fiyatlarına rağmen salonu dolduran gençlerin çoğu üniversite öğrencisiydi. Belli ki filmi izleme ödevi verilmişti, Harbiye-Taksim yolu boyunca filmden çıkarılacak dersi tartıştılar.
     <br/>
     <br/>
     İRAN SİNEMASINDAN İLGİNÇ ÖRNEKLER
     <br/>
     <br/>
     Festivallerin vazgeçilmezlerinden olan İran sinemasına İstanbul Film Festivali’nde de yeterince yer ayrılmıştı. Seyirciler de İran sinemasını benimsemiş olacak ki filmlere talep oldukça fazlaydı. Gösterilen filmler arasında kurgusu, estetiği, müzik kullanımı ve orijinal konusuyla ön plana çıkan film ‘Uzaktaki Kadının Siması’ idi. Bütün olarak ele alındığında başarılı denilebilecek film ne yazık ki Avrupa sinemasından esinlenen karakterler ve konusu ile iyi bir kopya olmanın ötesine geçemiyor. Festivallerden alacağı ödüllere yönelik filmler çektiği yönünde eleştirilen Cafer Panahi’nin ‘Ofsayt’ filminde İran futbol takımının dünya kupası maçını erkek kılığına girerek kaçak izlemeye çalışan kızların hikâyesi anlatılıyor. Kadın haklarına kendi üslubunca değinen yönetmenin tarzını editörü olarak geçtiği Ali Mosaffa’nın ‘Cafe Transit’ filminde de görmek mümkün. Haklı bir savunmayı anlamsız vurgularla ve toplumun gerçeklerini görmezden gelerek dile getiren bu yaklaşım çözüme yönelmekten çok rahatsız edici bir çığlık hissi uyandırıyor. Filistin-Fransa ortak yapımı ‘Bekleyiş’te ise Filistin’in kaderi olan ‘beklemek’ belgesel ile kurmaca arası bir anlatım ile şekillenmiş.
     <br/>
     <br/>
     ‘Yaşam Boyu Başarı’ ödülüne layık görülen, gerçek ile kurmaca arasındaki sınırları zorlayan İtalyanların usta yönetmeni Vittorio De Seta’nın belgeselleri kadar söyleşisi de ilgi çekti. Geleneğin kutsanmadan sahiplenilmesi gerektiğini savunan Seta’nın estetik duyarlılığı yüksek olan belgeselleri 50 yıl önce, Sicilya’daki çalışmalarından derlenmişti. Yüzyıllardır süren geleneklerin anlamı yokmuşçasına, gelişimin uğruna feda edilmesine tepkili olan yönetmen, “Kendini ifade edemeyen halk için, çektiğim filmleri bir aracı olarak gördüm.” diyor. Gösterimin ardından yaptığı ‘master-class’ta ise gençlere, kendi iç seslerine güvenmelerini, her şeyin mantıkla ele alınamayacağını anlattı. Önemli olanın teknikten önce insanın duyguları olduğunu ve genç sinemacıların korkmadan işe girişmeleri gerektiğini söyledi.
     <br/>
     <br/>
     FESTİVALİN REKLAM YILDIZI GREENPEACE
     <br/>
     <br/>
     Yönetmenlerle bir araya gelerek sorular yöneltebilmek etkinliğin en önemli yönlerinden biri. Söyleşilerin ardından yönetmenlerin çevresini meraklı izleyicilerin sarması da öyle. Fakat festival dönemine has takipçilerini bekleyen programlanmamış sürprizler de var. Çıktığı filmin atmosferinden attığı adım sayısınca uzaklaşan izleyicilerin, hayran olduğu yönetmen ya da oyuncu siması ile karşılaşma ihtimali bu yıl da yüksekti. Yolda yürürken karşınıza Jeanne Moreau çıkabiliyor ya da oturduğunuz kafetaryada hakkında yaptığınız uzun sohbetlerin ardından Nacer Khemir’in de var olduğunu fark edebiliyorsunuz.
     <br/>
     <br/>
     Hafta içi gündüz seanslarının 2,5 YTL’ye izlenmesi film festivali için devrim gibi bir şey; bu nedenle her zamankinden farklı bir izleyici kitlesi festivalle buluştu. Aşırı talep yoğunluğu önceden rezarvasyon yaptırmayanlar için sıkıntılı oldu; neredeyse pek çok filmde yer kalmadı, davetli olup da gelmeyenlerin biletlerinin satışa sunulması sırasında uzun kuyruklar oluştu. Belki de festival izleyicilerinin birbiriyle diyalog kurdukları tek yer bu kuyruklardı. Tabii, bu sosyalleşme her zaman çok sempatik tanışmalardan ibaret değildi; ‘kaynak yapmayalım beyler’ yerine, ‘lütfen sıradaki kişi birden fazla bilet talep etmesin’e dönüşüyordu. Elinde bileti sallayarak “fazla bilet var” diyen kişiye yönelik edepli hücum ve çoğunlukla sıranın en arkasındakinin bileti kapması sinirleri bozan bir diğer festival enstantanesi. İlginç olanı ise bilet kalmadığının duyurulmasına rağmen bir süre daha sıranın bozulmaması; huşu içinde ‘siz yeterince çile çektiniz, buyurunuz’ nidasının beklenmesi.
     <br/>
     <br/>
     Acaba Greenpeace’e destek verir miydiniz? Bu yıl sinemaya girerken “ben bu filmi niye izlemeliyimden” çok “Greenpeace’e destek vermeli miyim acaba?” sorusu akla geldi. Biletinizden bir parçasını kapıda bekleyen beyefendiye bıraktıktan sonra sizi Greenpeace’çiler karşılıyor, ısrarla az ama sürekli bağış yapmaya davet ediyorlar. Acaba siz çevreci değil miydiniz? O halde… Bizce festivalin hiçbir yerinde sponsor, destekçi vs. olarak adı geçmeyen Greenpeace ‘kendini en çok anımsatanlar’ kategorisinde bir numaralı koltuğa oturmuştur.
     <br/>
     <br/>
     Bu yıl festival filmlerinin başlıkları daha belirgindi. Zaten tanıtım filmleri de hemen öne çıkan 4-5 kategoride odaklanmıştı. Fransız filmleri, NTV belgesel kuşağı, kadın filmleri, son 25 yılın en iyileri gibi. Elbette birini tercih edebilir, yaptığınız tercihlere bağlı olarak mutlu olabilir ya da geçen vakit ve harcan nakit için hayıflanabilirdiniz. İyi filmler olduğunu düşünenler vardı ama izlediği filmlerden keyif alamayanların sayısı da az değildi. Filmlerin sayısı artarken niteliği düşüyor muydu acaba?
     <br/>
     <br/>
     BEŞ VAKİT BEĞENİLDİ
     <br/>
     <br/>
     Şüphesiz Türk filmleri açısından festivalde ilk defa gösterilen, yönetmenliğini Reha Erdem’in yaptığı ‘5 vakit’ beğenildi. Bir sahil köyünde namaz vakitlerine göre ayrılmış bir yaşamı, çocukların büyükleriyle yaşadıkları sorunları ele alan film, İran filmlerinde gördüğümüz sade anlatımıyla dikkat çekiyor. Film, yönetmenin son 10 yıldır yazlarını geçirdiği bir köyde çekilmiş; bundan dolayıdır ki filmde sahici insanlar görmek tesadüf değildi.
     <br/>
     <br/>
     Film festivalinin en riskli kısmı içeriği hakkında sadece kitapçıkta yazdığı kadarıyla bilgili olduğunuz filmlerle ilgili beklenmedik sürprizlerle karşılaşmak. Muhtemel müstehcen sahnelere maruz kalmak istemeyenlerin filmin nerelerden ödül aldığına bakması yeterli. Sözgelimi ‘Kiliseler Birliği’nden ödül almışsa böyle bir sahneyle karşılaşmayacağından emin olabilirdiniz.
     <br/>
     <br/>
     Neredeyse film festivalinin başladığı 1983 yılından beri işin içinde olan, uzun yıllar festivalin yönetmenliğini yapan Hülya Uçansu’nun etkinlik devam ederken istifa ettiğinin duyurulması festivale bu yılki festivalle ilgili akılda kalacak en önemli olaydı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23916), [web.archive.org (arşiv bağlantısı)](http://web.archive.org/web/20070606091639/http://aksiyon.com.tr:80/detay.php?id=23916)
