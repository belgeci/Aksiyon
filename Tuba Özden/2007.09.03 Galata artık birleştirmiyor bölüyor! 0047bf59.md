# Galata artık birleştirmiyor, bölüyor!

*Tuba Özden 2007.09.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Köprü, iki tarafı bir araya getirmenin sembolüdür çoğu zaman. Fakat Galata Köprüsü ve çevresini görüntüleyen altı usta fotoğrafçıya göre durum bugün farklı. Çünkü Galata Köprüsü artık birleştirme vazifesini görmüyor; yan yana ama birbirinden uzak insanların soğuk bir buluşma mekanı sadece.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107104824im_/http://www.aksiyon.com.tr/resim/665/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçtiğimiz hafta tadilat nedeniyle Galata Köprüsü beş günlüğüne araç trafiğine kapatıldı. Bu sebeple daha çok insan köprünün üzerinden yürüyerek geçmek zorunda kaldı, balıkçılara yakından şahit oldu, belki de bu vesileyle köprü altına da bakma şansı buldu. Aynı vakitler içerisinde İstanbul Modern’in fotoğraf galerisinde de hummalı bir çalışma vardı. Bir hafta sonra açılacak olan ‘Köprü6 - Galata Fotoğrafları’ sergisi içindi bu çaba. Engin Özendes’in küratörlüğünde şekillenen serginin merkezî kavramı ‘köprü’ idi; geçişi, gerilimi, karşı tarafa mecbur bırakılmayı temsilen tercih edilen bu tabirin tarifi için ise Galata Köprüsü seçilmişti.
   <br>
    <br>
     DÜN, BUGÜN VE YARIN GALATA
     <br/>
     <br/>
     Bizlerin hafızasında Galata Köprüsü ya da Haliç’in eskiye dair görüntüleri daha çok Robert Kapa ya da Ara Güler gibi ustaların çektiği klasik fotoğraflarla kazındı. Kıyıya çekilmiş balıkçı kayıkları, sisli bir İstanbul gününde boğaza siluetini yaslamış kasketli İstanbullular… İstanbul’un güncellenen bu ‘klasik’ mekânı geçtiğimiz yıl içerisinde ‘Köprü6’ sergisi vesilesiyle yeniden fotoğraflandı. Çekenler Türk fotoğrafının yenilikçi isimleri; Ahmet Elhan, Murat Germen, Cemal Emden, Orhan Cem Çetin, Merih Akoğul ve Ömer Orhun olunca bildiğimiz manzaraların ötesinde bir sergi çıktı ortaya. Bu usta fotoğrafçılarla İstanbul Modern’in restoranında keyifli bir sohbet yaptık. Tabii ki niyetimiz öncelikli olarak köprüden ‘geçen’ fotoğrafçıların izlenimleri, değerlendirmeleri ve kaygılarını duyabilmekti. Fakat beklentimizin ötesinde fotoğrafa dair geniş bir muhabbet hasıl oldu.
     <br/>
     <br/>
     Projenin küratörü Engin Hanım, serginin bienal ile aynı vakitte düzenlenmesi nedeniyle İstanbul üzerine bir şeyler düşünmüş önce. Kenti, sosyal hayatı anlatacak bir sembol hayal ettiğinde ‘köprü’ metaforu çıkmış karşısına. Bunun üzerine fotoğrafçı arkadaşlarını arayarak düşüncelerini paylaşmış. Onlar da aynı heyecanla yaklaşınca ‘Köprü6’ sergisi için harekete geçilmiş. Fotoğrafların yaklaşık tamamı 2007 yılının Mart, Nisan ve Mayıs ayında çekilmiş. “Hepsi yenilikçi fotoğrafçılar ama kendilerine ait bir üslupları var. Benim için de farklı tarzlarda çekim yapacaklarını bilmek önemliydi.” diyor Özendes. Çalışma esnasında sürekli toplantılar düzenlense de hiçbir zaman bir görev dağılımı yapılmadığını da vurguluyor. Grubun birliği esasında ayrılığa dayanıyor; tıpkı bir köprü gibi.
     <br/>
     <br/>
     KÖPRÜ İŞLEVİNİ KAYBETTİ
     <br/>
     <br/>
     Sergi mekânı 6 kişiye 6 oda şeklinde düzenlenmiş. Galata Köprüsü’nün geçmişine dair girişe kendi ifadeleriyle bir de ‘Leonardo odası’ açmışlar. Burada Leonardo da Vinci’nin 1502 yılında Sultan II. Beyazıt’a yazdığı ve Haliç’in üzerine bir köprü yapmak istediğini belirttiği, orijinali Topkapı Sarayı Kütüphanesi’nde bulunan mektubunun ve orijinali Paris’te Bibliotéque de L’Institut de France’da bulunan Leonardo’nun çizim defterindeki Galata köprüsü tasarımının röprodüksiyonları bulunacak. Sebah&amp;Joaillier fotoğraf stüdyosunun 1890’da çektiği Galata Köprüsü’nü içine alan panoramik fotoğraflar da bu bölümde.
     <br/>
     <br/>
     Fotoğrafçıların sergi bütünlüğü içerisinde kendilerine nasıl bir üslup belirlediğine gelince… Merih Akoğul daha çok nostaljik bir çalışma yapmayı tercih etmiş. Fotoğraflarını siyah beyaz çekmiş. “Benim öğrencilik dönemimde her gün uğradığım bir mekândı köprü ve köprü altı. Geçerdik, denizi izler, hayaller kurardık.” Akoğul, eski Galata Köprüsü imajı üzerinden kurgulamış eserlerini aynı zamanda. Balıkçıların balık avı gibi o da fotoğraf avlamış çalıştığı günler boyunca. Her gün Galata Köprüsü’nü dolaşarak nostaljiden kopmadan bugünü belgelemeye gayret göstermiş. Bir nevi zamansızlık rotasını tercih etmiş. “Fotoğrafların üzerine hangi tarihi yazarsanız yazın, kola kutusu gibi bugüne dair emareler görmedikçe hangi dönemde çekildiğini tahmin edemezsiniz.” diyor sanatçı. Bu süreç onun için biraz da köprüyle barış imzalamak gibi. “Köprü değiştikten sonra, eski köprü yandı, kenara atıldı. Yenisi de doğrusu mezbelelilik. Geçit görevi görmesi gerekirken insanların ayrıştığı bir yer adeta; mesela balık tutuyor ama birbiriyle konuşmuyor insanlar.” Köprü’nün sanki vazifesi değişmiş, artık post modern bir şekilde farklı bir görevi yerine getiriyor.
     <br/>
     <br/>
     HEP BİR KARŞI YAKA VARDIR
     <br/>
     <br/>
     Orhan Cem Çetin’in de köprüye dair tespitleri var. ‘Köprü’ ona göre zengin tedaileri olan bir başlık. O daha çok köprünün çağrışımları ve sembolleri üzerinden çalışmasını belirlemiş. Onun için anlamlı olan genelde köprü kavramı ve özelde Galata Köprüsü’nün meydana getirdiği gerilim. “Hemen bütün büyük kentleri ortadan bölen bir su vardır. Ben bunlara karnıyarık şehirler diyorum. Daima insanlar suyun öte tarafındakilere referansla konuşur, hep bir karşı yaka meselesi vardır.” İstanbul’da Boğaz ve Haliç bu görevi görüyor. Kültürün ve hayatın tanımlamasında da bu diyalektik belirleyici. Çetin’e göre Galata Köprüsü de bu vazifeyi görüyor. Bir taraf daha alaturka diğeri ise Avrupalı. Köprü, iki tarafa da ait değil ve bir gerilim alanı oluşturuyor.
     <br/>
     <br/>
     Çetin’in işlerinde bu bakış açısı var. Fotoğraflarını çekerken temsîlen, hasbelkader sahaftan eline geçmiş bir dizi mektuptan yola çıkmış. 1960’ların sonlarında Amerika’dan İstanbul’a postalanmış bu mektuplar yasak bir aşkın kaybolmuş belgeleri. Amerika’da yaşayan kadının Beyoğlu’ndaki adrese gönderdiği İngilizce mektuplarda Doğu ile Batı’nın farklı bir mecrada buluş(ama)ması var. Burada aşkın lisanının İngilizce olması ve ilişkinin Batı’nın istediği gibi şekillenmesi önemli Çetin’e göre.
     <br/>
     <br/>
     Mimar Cemal Emden mimari fotoğraflara yoğunlaşmış. Köprüye ve üzerinde durup etrafa bakmaya dair bir yaklaşım seçmiş. Bunları biçimlendirirken de kendisine verilen mekânın ilişkisini kurmaya çalışmış. Serginin mimar fotoğrafçılarından bir diğeri de Murat Germen. Onun sergide üç çeşit fotoğrafı var. Diğerlerinde olduğu gibi eserlerinde Doğu-Batı önermesi mevcut. Fakat o son dönemlerde özellikle bazı coğrafyalara bu ayrımın vurgulanmasından rahatsız. ‘Varsıl’, ‘yoksul’ ayrışmasının daha bariz olduğu kanaatinde. Bunu duvarlar üzerindeki metinlerden yola çıkarak ifade etmeyi denemiş. Eseri iki yakaya ait 36’şar fotoğraftan müteşekkil. İkinci serisinde ise iki tane dairevi fotoğraf var. “Köprünün bazı teknik nedenlerden ötürü işlevini yerine getirmediği görüşündeyim. Dairevi olması bu kısır döngüyü temsil ediyor.” Üçüncü çalışmasında ise bir duvardan diğerine tırmanan bir bulut fotoğrafı var. Bu ise kısırdöngüden kurtulma imasında bulunuyor. Üzerinde yürünebilecek malzeme ve ebatta basılmış bu fotoğraf, gelenlere bulutların üzerinden geçme şansı tanıyacak.
     <br/>
     <br/>
     DOĞALIN İÇİNDE SÜRREAL MEVCUT
     <br/>
     <br/>
     Fotoğraflarını çekerken daha çok köprü altını tercih etmiş Ömer Orhun. Onun ilgi alanı; görme biçimleri ve bakış açıları. Köprü altında ve üstünde yaklaşımına paralel çok sayıda renkli negatif fotoğraf çekmiş. Köprü altının ilgisini çekme nedeni, insanı gerilime maruz bırakan etkisine rağmen, köprüden geçenlerin bundan bihaber olması.
     <br/>
     <br/>
     Ahmet Elhan da kavram üzerine yoğunlaşan sanatçılardan. Onun uzun süredir üzerinde çalıştığı zaman ve mekân kavramları bu projede de peşini bırakmamış: “Köprü bunun için çok uygun bir çalışma yeriydi. Zaman ve mekânın her ideolojide farklı bir değerlendirmesi olduğuna göre buna paralel bir şey üretmek istedim.” Sergide Elhan’ın iki işi var. Her biri 1700’ü aşkın parçadan oluşuyor. “Klasik merkezi perspektife sahip bir objektif kullanarak yeni arayışlara nasıl cevap verebiliriz?” sorusu onu kışkırtan etkenlerden. Bilimsel bir çalışma olmadığı için bu projenin bir dayanak ihtiyacı yok. “Amacımız sadece problemi açmak.” diyor özetle Elhan. Eserlerinde de ziyadesiyle bu kaygı mevcut. Farklı zamanları aynı karede buluşturmak adına kendine has bir yöntem belirlemiş.
     <br/>
     <br/>
     Merih Akoğul’un eserlerinde de kadraja sıkıştırılan farklı zamanlar onun geçmişinde yaşadıklarından besleniyor. “Benim daha önce gördüğüm fotoğrafların, yaşadığım anların imgelerini bugünkü zaman-mekân platformunda buluşturmayı denedim.” diyor Akoğul. Sergideki fotoğraflarından birinde kolunun altında üzerinde ‘www….’ yazan plaka taşıyan birini görüyoruz. Daha çok kurmaca hissi veren bu fotoğrafta müdahale yok halbuki. Akoğul çağdaş sanatta kurmacaya meylin olduğunu, kendi gayretinin ise tersten bir çaba; sürreal, gerçeküstü imgeleri doğalın içinde yakalamak olduğunu söylüyor. Fotoğrafın ana bağlı dürüstlüğü burada bir kat daha anlam kazanıyor.
     <br/>
     <br/>
     Bu  noktada Ahmet Elhan’ın Akoğul’a müdahalesi var. Ona göre fotoğraf her halükarda yalan söyler. Farklı bir gerçeklik kurar. Gerçeğin yerine fotoğrafı koyacak olursak sorun çıkar. İtiraz ise şu: “Senin refleksif yakaladığın fotoğrafı mesela Cem kurgulayarak yakalayabilir. Ve bunların ikisi de yalandır. Yalan ise başka bir gerçektir.” Germen’e göre çoklu fotoğraf üzerinden mekâna dair bilgi verme çabası insan algısı ile daha uyumlu. Zira herhangi bir objeyle her karşılaşmamızda farklı bir tecrübe yaşıyoruz. “Bence çoklu fotoğraflar tek imaj ile daha çok örtüşebilir.” diyor Germen.
     <br/>
     <br/>
     Akoğul, köprüye son halini verdikleri inancında. Nasıl bir dost hatırlanırken ‘eskiden şöyleydi ama şimdi böyle’ deniyorsa burada da kıyasa tâbi bir anlatım var. Peki, bir fotoğrafçı gözüyle Galata civarındaki değişimi nasıl yorumluyorlar? Çetin, “Bir fotoğrafçı için her mekân zengindir, bir masa üstündekilerden bile proje çıkabilir.” diyor. Cemal Emden’e göre önemli olan bir önerme oluşturabilmek. Bilimsel bir çalışma olmadığı için çözümden ziyade ortaya konulacak fikirler ön plana çıkıyor. “Mühendisler çözüm, sanatçılar ise problem üretir.” sözünü haklı çıkarır nitelikte söylenenler.
     <br/>
     <br/>
     ‘Köprü6’nın fotoğrafları da altı sanatçının kaygıları, soru işaretlerinden beslenmiş. Mekân olarak da gerilim kadar çözümü de içinde barındıran köprü seçilmiş. Biz İstanbul Modern’in restoranında söyleşiyi yaparken Galata Köprüsü’nde çalışmalar devam ediyor. Girişinde ise kocaman bir tabela duruyor: Galata Köprüsü kapalıdır, sağdan devam edin…
     <br/>
     <br/>
     <br/>
     <br/>
     BIRAKIN HERKES FOTOĞRAF ÇEKSİN!
     <br/>
     <br/>
     Bu kadar usta ismi bir arada görünce son dönemlerde cep telefonları ya da profesyonel makinelerle fotoğrafa gösterilen rağbete dair fikirlerini soruyoruz. Bu konuda Merih Akoğul dışında hemen herkes hemfikir…
     <br/>
     <br/>
     Merih Akoğul: Çok fotoğraf çekiliyor, çok.
     <br/>
     <br/>
     Orhan Cem Çetin: Bugün Andreas Gurksy gibi sanatçıların varlığını cep telefonlarına borçluyuz. Sanatçıları aşağı çekmiyor, yukarıya itiyor bu rağbet.
     <br/>
     <br/>
     Merih Akoğul: Ben evrene fazla fotoğraf atıldığını düşünüyorum. Bir karmaşaya sebep oluyor bu. Arkadaşlar bu konuda bana karşı. Elitist bir tavır sergilemek istemem ama fotoğraf çekmeye olan ilgi aynı ölçüde sergilere, albümlere, dergilere gösterilmiyor.
     <br/>
     <br/>
     Orhan Cem Çetin: Merih, acele ediyorsun
     <br/>
     <br/>
     Ömer Orhun: Cem’e katılıyorum. Gursky’nin farkını insanlar hissediyor. Fotoğraf çekiyorlar diye herkesin bakış açısı gelişmiyor ki. Bu işe kendini verenler gelişiyor.
     <br/>
     <br/>
     Cemal Emden: Bence müzik gibi olmaya başladı. Katma değer katanlar yükseliyor, diğerleri eleniyor. Beraberinde katma değer kaygısı çoğaldı. Fotoğrafçılar artık fark oluşturmak, içerik ve görüntü ilişkisini düşünmek zorunda.
     <br/>
     <br/>
     Ömer Orhun: Medyatik insanların sergi açması da olumlu bence. Fotoğrafın alınır satılırlığını artırıyor. Doğrusu bizim işimize de geliyor.
     <br/>
     <br/>
     Orhan Cem Çetin: Dijital devrimin etkilerini biz önce müzik endüstrisinde gördük. Telif meseleleri, kopyalanırken değer kaybetmemesi. Fotoğraf dünyası için bir kılavuzdur aslında müzik dünyasının yaşadıkları. Müziktekilerin hepsi şimdi fotoğraf ve videoda yapılıyor. Bu dijital teknikler müzikte devrime sebep oldu. Artık herkes bu teknolojileri kullanıyor ama müzisyen gibi değil. Benzer bir durum fotoğraf için de var.
     <br/>
     <br/>
     Cemal Emden: Dijital çağ, tekniğe sığınıp fotoğraf söylemi yapanların işine gelmedi. Fotoğrafı fotoğraf yapanın teknikten ziyade içindeki değer olduğunu hatırlamamızı sağladı.
     <br/>
     <br/>
     Ahmet Elhan: Yaratıcı süreçlerin hepsi kod kırma olarak adlandırılabilir. Fotoğraf da sanat olarak kod kırma yetisine sahip. Teknik bilgiye ulaşabilen insan sayısı azdı eskiden; İngilizce bilmen gerekiyordu, maddi gücünüz olmalıydı, bir zümreye aitti bunlar. Sadece fotoğrafa özgü değil. Artık dünyada siyaset bile kitlelere doğru kayıyor. Sıcak su ile soğuk su karıştığında ılınma ve bir kalite kaybı oluyor. Bu geçici olarak yüksek zümre için negatif etki edebilir ama uzun vadede büyük isimler çıkacaktır bu ilginin sonunda.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28299), [web.archive.org (arşiv bağlantısı)](http://web.archive.org/web/20071107104824/http://www.aksiyon.com.tr/detay.php?id=28299)
