# Türkiye’deki kutuplaşma gerçek değil, sanal

*Tuba Özden 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Halkın laik-antilaik bölünmesinin mitinglerle delillendirildiği günlerden geçiyoruz.  Kim laik ya da anti laik ve ne zamandan beri? Mitinglere taşan bu bölünme fikirlerden mi besleniyor yoksa vehimlerden mi ibaret?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081911im_/http://www.aksiyon.com.tr/resim/648/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bayraklar, sloganlar, marşlar, mitingler… Cumhurbaşkanlığı seçimi sürecinde sokaklarda sık gördüğümüz manzaralar bunlar. İlk önce Ankara Tandoğan Meydanı’nda gösterdi büyük bir topluluk kendini, ardından İstanbul Çağlayan’da. Şimdi sırada farklı şehirlerde yapılacak ‘cumhuriyet’ mitingleri var. Peki, bu kalabalıklar sandıkta tepkisini gösterir mi? Ya da, katılımcılar, mitinglerde dillendirilen fikirlerin ne kadar arkasında? Bu tartışmalı soruların cevabını seçimde alacağız. Fakat özellikle darbeler sürecinde politik tavırları törpülenen ve ‘apolitik’ olduğu için şikâyet edilen halkın eylemlere bu kadar rağbet etmesi dikkate değer.
   <br>
    <br>
     LAİKLİK EKSENİNDE BÖLÜNME YOK
     <br/>
     <br/>
     Peki, ne oldu da siyasetten bihaber; hatta muhtıranın açıklandığı gecenin sabahı kayıtsızca sokaklarda gezinen insanlar bir gün sonra eylem için meydanları doldurdu? Yollarda, otobüslerde tamamen siyasi meseleleri konuşur oldu? Bazı kesimlerin sloganlarda, marşlarda buluşmaları, “aynı fikir şemsiyesi altında toplanabildikleri” şeklinde okunmalı mı? Yoksa iştiyak duyulan herhangi bir tepkisel davete icabetten ibaret miydi bu tavır?
     <br/>
     <br/>
     Kayda değer sayıda büyük bir kitlenin sokaklarda boy göstermesi, uzun süredir dillendirilen halk nezdindeki laik-antilaik bölünmesinin de delili sayıldı âdeta. Meydanlara çıkıp tepkisini dile getirenler laik; evlerinde bu eylemleri ‘öfke’ ile izleyenler ise antilaik sıfatıyla etiketlendi. Kitle psikolojisi üzerine çalışmaları bulunan Psikiyatr Doç. Dr. Erol Göka’ya göre her ne kadar bazı kesimler tarafından sıkça dillendirilse de toplumsal gerçeklik bu tezi doğrulamıyor. “Gerçekte laik ve anti laik olmak üzere bir ayrışma yok.” diyen Göka’ya göre toplumu, bir tarafta ‘dinî kurallara göre yönetilmek isteyenler’ diğer tarafta ‘dini toplum hayatından silmeye çalışanlar’ başlığında iki kategoriye ayırmak, Türkiye gerçekliğinden tam anlamıyla bihaber olmak manasına geliyor.
     <br/>
     <br/>
     Toplumun kutuplaşmasına dair görüşün nereden beslendiğine gelince... Modernleşme sürecine bakmak, bu suni bölünmenin gerekçelerini de ortaya seriyor: “Toplumun kahir ekseriyeti, modernleşmeyi, şöyle ya da böyle, her zaman evetledi ve kendince modernleşmek için çaba gösterdi. Her toplum kesimi, bunu kendi usulünce ve kendine uygun bir ritimde yaptı, yapıyor.” Bugüne kadar uzanan birçok tartışma ve gerilimin temelinde modern değerlerin değişik kesimlerde farklı biçimde içselleştirilmesi veya içselleştirilememesi etkili bu sebeple.
     <br/>
     <br/>
     Toplumun temel ayrışması, “modern değerlerin ne ölçüde kabul edildiğine göre şekillenen, siyasal değil sosyo-psikolojik bir ayrışma” Göka’nın nazarında. Bu nedenle ortada gerçekte değil sadece görünürde bir siyasal kutuplaşma var.
     <br/>
     <br/>
     DARBECİLERİ ALKIŞLAMA GAFLETİ
     <br/>
     <br/>
     Toplum içinde adı konmamış bir hiyerarşinin zuhur etmesinde son yirmi yıldır, tüm dünyada uygulanan, farkı öne çıkartan kimlik siyasetlerini de es geçmemek gerek Göka’ya göre. Etnik ve mezhepsel ayrılıklar, insanların yaşanan kargaşada kimliklerini bulabilecekleri rehberler gibi algılanmış zamanla. Bu hızlı değişim, beraberinde değerler kargaşasına da zemin hazırlamış ve nihayetinde mevcut değerlere can havliyle tutunan gruplar ortaya çıkmış.
     <br/>
     <br/>
     Bu değerlerden biri de görünen o ki laiklik. Bu kavramın bünyesinde buluşan kimilerine göre milyon, kimilerine göre yüzbinlerdi geçtiğimiz haftalarda meydanlarda toplananlar. Bu insanların büyük çoğunluğunun ilk eylem tecrübesini yaşadığını kaleme aldı birçok köşe yazarı. Çok sayıda habere göre ise yapılan konuşmalar, oradaki toplanan kalabalığın kaygılarının ötesinde ifadeler içeriyordu. “Bu kalabalıklar, apolitik olmasalar da, gerçek bir siyasallaşmanın da ürünü değil.” diyor Göka. Billurlaşmış, pragramatik hale gelmiş bir dünya görüşleri, siyaset anlayışları olmadığına inanıyor. Modern değerleri daha çok benimsemiş, yaşam tarzını tehlikede hisseden insanların tavırları beklediği çağrıya cevap vermekten ibaret: “Birileri çağırdı, onlar da hiç beklemeden bu davete icabet ettiler.”
     <br/>
     <br/>
     Mitinglerde kalabalıklar tarafından dillendirilen bir fikirler demeti olmadığını düşünüyor Göka. Elbette mitinglere katılan insanların tek tek veya öbekler halinde paylaştıkları düşünceler mevcut; fakat bu tüm topluluğun savunduğu bir siyaset olduğu izlenimi vermemiş ona.
     <br/>
     <br/>
     Kitle psikolojisini ilk defa dile getiren Freud’a göre bireyin kitle içerisindeki değişimi, heyecanların, duyguların büyümesi ve aklın, düşüncenin gerilemesinde somutlaşır. Fertlerin bir araya gelmesiyle oluşan kitlenin düşünce ve duyguları ise zamanla bir tarafa yönelir. Adeta tek bir varlığa dönüşen kitlelerde geçici ve pek açık özellikler gösteren ‘kolektif bilinç’ler oluşur. Kitleleri bir araya getiren en önemli sistemlerden biri tabii ki demokrasi. Bu, beraberinde kolektif bilince de zemin hazırlıyor.
     <br/>
     <br/>
     Son dönem yapılan eylemlerde daha önceden edinilmiş demokratik hayat bilincinin, kolektif hareket etmeyi kolaylaştırdığı kanaatinde Göka. Türk toplumunun demokrasiyi nispeten sindirdiğinin de göstergesi bu. Fakat eksiğe de temas ediyor: “Bizim, demokrasiyi bir kurumlar ve kurallar manzumesi olarak algılayamayışımız, onu ‘çoğunluk iradesine göre yönetim’ sanmamız bir problem.”
     <br/>
     <br/>
     Bu yetersiz demokrasi tarifi, sadece halkta değil siyasetçiler başta olmak üzere, aydın, bürokrat kesiminde de mevcut. Sonucu ise görünen o ki ağır faturalara neden oluyor. Başa gelen tüm kötülüklerin faturası demokrasiye çıkarılınca, darbecileri alkışlama gafletinde dahi bulunulabiliyor. Bir diğer hata da toplumsal psikolojimizdeki farklılıkları, siyasal bir kutuplaşma gibi görmekten kaynaklanıyor, bu da yine hatalı demokrasi anlayışımızdan besleniyor.
     <br/>
     <br/>
     ANLAMSIZ BİR ‘YOK OLMA’ KORKUSUSonuçta parçalara bölünen halk, zamanla birbirinin tehdidi haline dönüşüyor. Yıllara dayanan sorunsuz ortak yaşam tecrübeleri bir kenara bırakılarak farklı sıfatlar altında kısa sürede birbirinin düşmanı oluyor bu topluluklar. Akla ister istemez belirli bir kesimin toplumun farklı kesimleri üzerinden korku siyaseti güttüğü fikri geliyor. Erol Göka, arı kovanına çomak sokanlardan bahsediyor: “Elbette toplumumuz kendi doğal ve olağan hal ve seyri içinde, yaşanan bu alt-üst oluşla baş etmeye çalışıyor; ama birileri de kendi emellerine göre ortalığı karıştırıyor.” Pekâlâ, birbiriyle anlaşabilecek, eninde sonunda dostça bir arada yaşamanın yolunu bulabilecek ve zaten bugüne kadar bunu tecrübe etmiş olan insanlar, birbirlerine karşı tehditmiş, biri diğerini ortadan kaldıracakmış gibi göstererek, ‘öteki’leştirilerek fesat tohumları ekiliyor. “İnsanların gelecekleriyle ilgili kaygı duymaları ve endişelenmeleri anlaşılabilir bir durumdur; ama ‘yok olma korkusu’nun yaratılması, kesinlikle birilerinin marifetidir. Toplumun kutuplara ayrılmasından menfaati olanlar, insanımızın psikolojisi üzerinde zar atmaktan çekinmezler.” diyor Göka.
     <br/>
     <br/>
     SEMBOLLERE GİYDİRİLEN FARKLI KİMLİKLER
     <br/>
     <br/>
     Bölünerek diğerinin düşmanı haline getirilen kitleler de kendi içinde bir ‘korkutma mekanizması’na dönüşüyor. Bu toplum kesimleri içinde karşıdakini korkutma eğilimi baş gösteriyor. Bu nedenle mitinglere katılan kişilerin sayısı çok önemli. Çünkü ‘düşman’la ilk önce fantezide, psikolojide savaş başlıyor. Sayılar, iç-dünyada bambaşka amaçlara hizmet etse de; onlarla hayalde ordular kurabilmek, seller, çağlayanlar oluşturabilmek mümkün. Bu amaçlar ne kadar yerine getirilirse toplulukların kendilerine ve güçlerine inancı, güveni bir kat daha artıyor. Kitlenin salgıladığı korkutma duygusu, bu özgüvenle doğru orantılı çünkü.
     <br/>
     <br/>
     Mitinglerde kullanılan semboller, bu tavır örgüsünde bir kat daha anlam kazanıyor. Tarihsel süreç içerisinde farklı ideolojilerin elinde farklı manalara bürünen sloganlar, bayraklar, rozetler, marşlar son mitinglerde de ‘mevcut’ topluluğun hizmetine yönelik bir araca dönüştü. Sembollere her kesimin elinde farklı anlamların yüklenmesi, toplulukların sadece akılla değil, belirli bir psikolojiye dayalı hareket ettiğinin de göstergesi. “Semboller sayesinde topluluk olur, belli bir topluluk psikolojisine göre hareket ederiz; bir kere hareket başladı mı, artık bizi durdurmak mümkün değildir, sonu uçurum olsa bile…” diyor Göka.
     <br/>
     <br/>
     Doğrudan sembol değeri taşımasa da canlı yayınlarda görünürlüğü de kitlesel hareketlerin kıymetini devrimizde bir kat daha artırıyor. Şüphesiz enformasyon çağında herkes tribünlere oynamak zorunda hissediyor kendini. Gerçeklik ise bu süreçte sokakta gördüğümüzden öte medyanın ekranda yansıttığından ibaret kalıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27354), [web.archive.org (arşiv bağlantısı)](http://web.archive.org/web/20071123081911/http://www.aksiyon.com.tr:80/detay.php?id=27354)
