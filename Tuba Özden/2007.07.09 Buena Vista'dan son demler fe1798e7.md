# Buena Vista’dan son demler…

*Tuba Özden 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Küba müziğiyle özdeşleşen Buena Vista Social Club, uzun bir aradan sonra İstanbul’da müzik meraklıları ile buluştu yeniden. Puro kokusu, salsa yine ortama hâkimdi; ama grubun usta isimleri ne yazık ki sahnede eksikti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070714011921im_/http://www.aksiyon.com.tr/resim/657/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yıllar önce Türkiye’ye geldiklerinde büyük ilgi görmüşlerdi. Neredeyse ‘izdiham’a sebep olan rağbet nedeniyle daha çok bir ‘arabesk’ konseri izlenimi veriyordu giriş. Zira yer kapma telaşıyla kavgalar hatta küçük bir yaralama vukuatı bile gerçekleşmişti. Aradan yıllar geçti… Buena Vista Social Club’ın üyeleri kimi zaman birlikte kimi zaman da teker teker konser vermek üzere Türkiye’ye geldiler. Bu buluşmalardan sonuncusu geçtiğimiz hafta salı akşamı gerçekleşti. Bahçeşehir Üniversitesi’nin Beşiktaş Kampusü Konser Alanı’nda Küba’nın yaşlı efsaneleri yine eğlenceli parçalarıyla müzik severlere ve Küba sevdalılarına bir dinleti ziyafeti sundu. Fakat bu defa sahnede Buena Vista Social Club ile adı özdeşleşen usta müzisyenlerin birçoğu yoktu.
   <br>
    <br>
     Onların en büyük çıkışları 1997’de gerçekleşti. Wim Wenders’in 1999’da çektiği belgesel, ünlerine ün kattı. Grup, kısa sürede Küba ile özdeşleşen ‘son’ müziğinin dünyada tanınmasına vesile oldu. Afrika kökenli çalgılar ile İspanyol şarkılarının özelliklerini adeta mecz eden ‘son’ müziğinin geçmişi Afrika’dan getirilen kölelere kadar dayanıyor. Özellikle işçi sınıfın arasında yaygınlaşan bu müzik türü, Küba toplumunu anlamak adına önemli kaynaklardan biri. Zira Küba halkı gibi bu müzik türü de Afrika ile İspanyol karışımı.
     <br/>
     <br/>
     Bu ulusal müziğin temsilciliğini yapan Buena Vista Social Club’ın üyeleri de tam manasıyla Kübalı. Fakir bir hayattan sıyrılarak başarı elde eden grup üyeleri de müzikleri gibi eğlenceli ve ‘basit’. Grubun adı ile özdeşleşen İbrahim Ferrer artık hayatta değil. Sesi, yorumu, kasketi ve kırlaşmış bıyıklarıyla hafızalara kazınan Ferrer, iki yıl önce vefat etti. Dünya çapında sanatçılarla çalışan vokalist Pio Levya, Compay Segundo, Ruben Gonzalez de kayıplar arasında. Konserde bu usta isimler ne yazık ki yoktu; lakin ‘Buena Vista Social Club’ın atan kalbi’ sıfatıyla anılan Kübalı bassist Cachaito Lopeaz sahnede yerini koruyordu. Lopez, konser boyunca kımıldamadan durur hissi verse de sahnenin adeta yıldızıydı. Yaşına rağmen gayet aktif çalan Manuel ‘Guajiro’ Mirabal de konserin en gözde isimlerinden biriydi.
     <br/>
     <br/>
     Bu seferki konserde ‘izdiham’ çıkmadı belki ama katılım oranı yine oldukça yüksekti. İzleyiciler adeta daha önceden talimliydi bu konsere. Daha ilk parçalarda salsa yapmaya başladı çiftler. Ağızlarda purolar, salsa ve ‘intermediate’ seviyesinde konuşulan İspanyolca konser izleyicisinin profilini özetleyebilir. Fakat bu hazırlıklı görüntüye rağmen konserin ilk yarısı pek de canlı değildi. Radyodan dinliyormuşçasına kopuktu katılımcılar ile sahnedekiler arasındaki irtibat. Lakin konserin ikinci yarısı için aynı cümleleri kurmak mümkün değil. Sadece birkaç kişiden müteşekkil salsa grubu şarkıların hızlanmasıyla çoğaldı. Puro kokusu ise bu süre zarfında mekâna sindi. Sahnedekiler danslarıyla coşup, yaptıkları küçük oyunlarla izleyiciyi de müziklerine dâhil ettikçe ortam daha da hareketlendi. Konserin nihayetinde oturan neredeyse kimse kalmadı konser alanında.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27844), [web.archive.org (arşiv bağlantısı)](http://web.archive.org/web/20070714011921/http://www.aksiyon.com.tr:80/detay.php?id=27844)
