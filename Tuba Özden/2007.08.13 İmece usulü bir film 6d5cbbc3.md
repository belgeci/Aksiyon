# İmece usulü bir film

*Tuba Özden 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Şimdilik sadece vizyona girmemiş bir film. Yakında internet ve kitapla birlikte İstanbul’un kapılarının ardında büyük ve gizemli bir öyküye tanıklık edeceğiz. ‘Sıfır Dediğimde’ için geri sayım başladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211010640im_/http://www.aksiyon.com.tr/resim/662/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Sıfır Dediğimde’ bir hipnoz hikâyesi. Günümüzde geçen, masallarda da gezinen, dün ile yarın arasında bir seyir. Bu filmin en önemli özelliği nev-i şahsına münhasır bir tarzla çekilmesi. Senaryonun yazımından çekime, dağıtıma kadar her aşamasıyla tam bir imece usulüyle hayata geçmesi. Bir diğer özelliği de kitap ve internette tamamlanacak, İstanbul’un ara sokaklarında karşımıza çıkacak büyük bir hikâyenin parçası olması.
   <br>
    <br>
     Filmin yönetmeni ve senaristi Gökhan Yorgancıgil yıllar önce psikiyatrist arkadaşından bir hikâye dinler ve çok heyecanlanır. Uzun süre zihninden çıkaramadığı bu öykü, kafasının içinde dolanır durur. Bunu nasıl değerlendirebilirim diye düşündüğünde ise mütevazı hayallere dalar: “Bir dijital kamera kullanırım, arkadaşlarım oynar, kurguyu da ben yaparım.” Bir yapımcıya da televizyona bel bağlamak istememesinin sebebi, müdahalelere maruz kalmadan tamamen kendi tarzında, ‘bağımsız’ bir film çekebilme isteğidir. Çevresinde sinemayla ilgilenen yedi arkadaşı ile sekiz ay boyunca sık sık toplanarak treatmanı ( filmin kısa öyküsü) şekillendirirler. Bu süreçte senaryo grubunun haberleşebilmesi için bir de web günlüğü kurarlar. Başlarda sadece grup içi iletişimi sağlayan bu günlüğü daha sonra herkesle paylaşmaya karar verirler. Böylece ‘Sıfır Dediğimde’nin hikâyesi de başlamış olur.
     <br/>
     <br/>
     Yorgancıgil web günlüğü sayesinde katılımcılarla bildiği her şeyi paylaşma niyetindedir. Asıl amaç çekilecek filmin senaryosunu internette yapılan önerilerden yola çıkarak tamamlamaktır. Bu sebeple arkadaşlarıyla birlikte hazırladıkları treatmanı mahkum.net sitesine yerleştirir ve altına: “Siz olsaydınız bu hikâyeyi nasıl tamamlardınız?” diye yazar. Fakat internette sadece çekilecek film değil; sinema, çağdaş sanatlar üzerine de bir düşünce dairesi oluşturmaktır amacı. Şimdi, “Bu hayallerimin hepsi gerçekleşti.” diyor genç yönetmen. Kendi tabiriyle internetteki ‘ofis’lerinde çok şey öğrenmiş. Sadece bilgi paylaşımıyla da kalmamış üstelik bu web günlüğü. Film setinde çalışacak yetenekleri de keşfe sebep olmuş. Mahkum.net’in ilk açıldığı gün Yorgancıgil’e bir mail gelmiş: “Ben  lise öğrencisiyim. Çalışmanızı bir arkadaşımdan duydum. Film için ne yapabilirim?” Projeyi başından beri takip eden Nihan Ünsal adlı bu genç, filmin çekimlerinde de görev almış. Sadece Nihal değil, internette projeye dahil olan çok sayıda kişi çekim aşamasında da yardımcı olmak istemiş. Kimi arabamı alın, istediğiniz gibi kullanın; kimi ise setinizde yemekleri yaparım demiş. Tabii ki çekim aşamasında bu tekliflerin hepsi değerlendirilememiş. Yine de çekimden set fotoğrafları her akşam internete aktarılarak, filmin akıbeti günbegün katılımcılarla paylaşılmış.
     <br/>
     <br/>
     <br/>
     İMECE FİLME HOLLYWOOD DESTEĞİ
     <br/>
     <br/>
     Senaryonun yazım aşamasında Kültür Bakanlığı Senaryo Yazım Desteği’ne de başvurup, olumlu cevap alır Yorgancıgil. Senaryosuna destek verdiği filmleri yapım aşamasında da dikkate alan bakanlık, ‘Sıfır Dediğimde’yi de görmezden gelmez. Böylece hak kazanılan fonlarla başlangıçta kurulan mütevazı hayallerin ötesinde profesyonel bir film çekebilecektir. Set yemeklerini yapma gibi yardımlara artık ihtiyaç kalmamıştır, yine de katılımcılardan vazgeçilemeyecek öneriler de vardır. Bunlar arasında en heyecan vericisi Yeni Zelanda’da bir yıl yaşamış birinden gelir. Yurtdışında yaşadığı sürece; Yüzüklerin Efendisi, Piyano, Yeni Hayat gibi filmlere görüntü yönetmenliği yapan Alun Bollinger ile tanışan ve samimiyeti ilerleten katılımcı, Yorgancıgil ile Bollinger arasında irtibatı sağlar. Altı ay boyunca yazışmalar yapılır. Bollinger, senaryoyu okur, çok beğenir hatta filmde görev almak üzere neredeyse anlaşma yapılacaktır. Fakat geçen yıl çekimlerin yapılacağı dönemde İngiltere’de terör tehditleri savrulunca Bollinger ile birlikte çalışma hayali başka bir bahara ertelenir.
     <br/>
     <br/>
     Yorgancıgil’in hâlâ internetteki ofisinde irtibatları devam ediyor. Siteyi ziyaret edenlerin sayısı ortalama 700 bin. Fakat düzenli olarak siteye gelen 20 bin, bunlar arasında yönetmenin sürekli irtibat halinde olduğu ortalama 20-30 kişi var. Site ziyaretçileri arasında her kesimden insan görmek mümkün. Şu sıralar daha çok çekimleri biten filmin yapım aşamasında çalışmak istediğini söyleyenlere rastlanıyor. Kimileri de “İşiniz çok biliyoruz ama keşke bize bir hikâye daha verseniz de çalışsak.” diyor. Esasında Yorgancıgil de filmine internetten bu kadar rağbet edileceğini tahmin etmemiş: “Sinemayla ilgilenen çok kişi var fakat bu alana akabilecekleri bir kanal mevcut değil. Bizim projemiz sinema meraklılarına da bir ortam sağladı. Bu sebeple çok ilgi gördü.” diyor. Bu çalışma esnasında Türkiye’de nitelikli bir sinema izleyicisinin olduğunu da yeniden görme imkânı bulmuş. “Bunlar okumuş, yazmış, meraklı insanlar fakat çoğu Türk sinemasından beslenmiyor. Bizim blogumuzda Türkiye’nin siyasi gerginliklerine takılmadan, politize olmadan güzel tartışmalar yapıldı.”
     <br/>
     <br/>
     <br/>
     BENİM OYUNCUM SENİNKİNDEN İYİ
     <br/>
     <br/>
     Peki, bu kadar çok katılımcının olması zaman zaman seviyenin aşağı çekilmesine de sebep olmamış mı? Yorgancıgil, öykünün yazım aşamasında bunu hiç yaşamadıklarını söylüyor. Sebebi, seviyeyi düşürecek olanların sayfaya girdiklerinde bu ortamı bulamamaları, ölçülü tartışmaların arasında eriyip gitmeleri. Lakin oyuncu seçme esnasında sıkıntı yaşanmış. Filmin her aşamasında olduğu gibi oyuncu seçiminde de web günlüğündekilerin fikirleri alınmak istenince ortalık karışmış. Önce internete filmdeki ana karakterler ve onlar hakkında tüm bilgiler yazılmış. Daha sonra da ‘Sizce şu rolde kim oynamalı?’ sorusu sorulmuş. Elbette ciddiyetle cevap verenler olmuş. Fakat şıklardaki isimlerin hayranları Google arama motorunda sanatçıların adını yazdığında, mahkum.net’in anket sayfasına düşünce olay kontrolden çıkmış. Sayfadaki bilgileri okumadan hayran oldukları kişilere oy verenler, ‘Sen nasıl X oyuncusunu sevmezsin’ gibi tartışmalar zuhur edince anket geçerliliğini yitirmiş.
     <br/>
     <br/>
     Neyse ki senaryo yazım aşamasında bu tür bir karmaşa çıkmamış. Fakat yine de bir hikâyeyi tamamlamak adına gelen yüzlerce fikri elemek zor olsa gerek. “Doğrusu alakasız fikirler işimizi zorlaştırmadı, onları elemek kolaydı. Fakat güzel fikirleri değerlendirmek için aynı şeyi söyleyemem.” diyor Yorgancıgil. Ne de olsa mevcut olanı değiştirmeyi ya da bu güzel düşünceden bir şekilde vazgeçmeyi gerektiriyor. Lakin yönetmenlik biraz da seçip eleyebilme sanatı; “Bizim işimiz bu. Bu yüzden seçerken tahmin ettiğimiz kadar bunalmadık.” Diyor Yorgancıgil. Onların işini kolaylaştıran biraz da öykünün iskeletinin tam manasıyla hazırlanması olmuş. Hikâye kurulurken çok detaylı bir çalışma yapılmış; filmin amacı, hedef kitlesi, üslubuna tam manasıyla karar verilmiş. Geriye ise bu iskeletin internette süslenmesi kalmış.
     <br/>
     <br/>
     <br/>
     İZLEYİCİYİ BEKLEYEN BÜYÜK SÜRPRİZ
     <br/>
     <br/>
     Yorgancıgil’in filmi vizyona girmek için kasım ayını bekliyor. Yönetmen ise ileriki projelerinde de benzer bir yöntemi deneyebileceğini söylüyor. Ona göre büyük yapımcı şirketleri de bu tür girişimlerde bulunarak yeni yetenekleri keşfedebilir. Çünkü Türkiye’de sinemaya meraklı ciddi bir genç potansiyel mevcut. Yorgancıgil’in izleyiciye bir de büyük sürprizi var. Çünkü ‘Sıfır Dediğimde’ filmi öykünün sadece bir bölümü. “Çok büyük bir hikâyeyi internet, kitap, film ve İstanbul’un her yerinde görebileceğiniz bir sürpriz sayesinde anlatmaya çalışıyoruz. Hepsinde bu öykünün farklı bir yanını göreceksiniz.” diyor. Anlaşılan bu esrarengiz hikâye yap-boz gibi tamamlanmayı bekliyor. Yorgancıgil bir tüyo daha veriyor: Karakterler internette yaşıyor. Filmdeki ana karakterlerin adlarını arama motorlarında taradığınızda karşınıza farklı ipuçları çıkacak ve sizi bambaşka bir yere doğru çekecek. Sonuçta hepsini birbiriyle ilişkilendirerek büyük hikâyeyi yukarıdan görebileceksiniz. Bu sırlı hikâyeyi çözmek için görünen o ki ilk önce filmin vizyona girmesini beklemek lazım.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28129), [web.archive.org (arşiv bağlantısı)](http://web.archive.org/web/20071211010640/http://www.aksiyon.com.tr/detay.php?id=28129)
