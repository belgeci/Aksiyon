# Söz sırası fotoğrafın

*Tuba Özden Bilinmeyen-tarih*

<div>
 <font>
  <img border="0" height="1" src="/web/20050208164630im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050208164630im_/http://www.aksiyon.com.tr/resim/519/72.jpg" vspace="5"/>
  </p>
 </font>
 <font class="content">
  Amatörü, profesyoneli, yaşlısı, genciyle fotoğraf sevenler, görüntü avcılığına çıkanlar bir ay boyunca salondan salona turlayıp vizöre takılanları izliyor. Yılbaşı yaklaştıkça darphanelerde bir telaştır gidiyor...
 </font>
 <br/>
 <p>
  <font class="content">
   Yeni Türk Lirası’nın basımı için çalışmalar hızla devam ediyor. Onlar, günün ihtiyacını karşılamak için çırpınadursun, Topkapı Sarayı’ndaki emekliye ayrılmış Darphane-i Amire binası, kendini sanata vermiş, İFSAK’ın düzenlediği 20. İstanbul Fotoğraf Günleri’ni ağırlıyor. Genç, yaşlı her kuşaktan fotoğraf sanatçısının eserlerinin yer aldığı sergiler sadece Darphane’de değil, İstanbul’un çeşitli mekanlarında fotoğraf severlerle ay sonuna kadar buluşmayı bekliyor.
   <br>
    <br>
     İFSAK’ın düzenlemiş olduğu 20. İstanbul Fotoğraf Günleri Kasım ayının sonuna kadar devam edecek. Sergi ve dia gösterilerinde yer alacak fotoğrafların her karesinde sadece dondurulmuş an değil, fotoğraf kağıdının liflerine sinmiş duygu ve yaşanmışlıklar da sergilenecek.
     <br>
      <br>
       Bu yaşanmışlığı iki boyut üzerinden bizlere aktaracak sergilerden biri Onur Çakmak’a ait. Marmara Üniversitesi Fotoğraf Bölümü Yüksek Lisans Tezi için yapmış olduğu çalışmayı “Eldivensiz” adı ile fotoğraf severlerin takdirine sunuyor. Çalışmada sokaklarda çöp toplayarak hayatını sürdüren insanların fotoğraflarına yer vermiş. Çevremizde görmeye alışık olduğumuz, hayatımıza dahil; fakat bir o kadar da yabancı olan  bu insanlara yönelik merakı, Çakmak’ı bu konuyu fotoğraflamaya yöneltmiş.
       <br/>
       <br/>
       Çöp, kent fabrikasının ürünü
       <br/>
       <br/>
       Çöp toplayanlarla 4 ay vakit geçirerek fotoğraflar çekmiş, siyah-beyaz çektiği fotoğrafların basılması bir buçuk ayını almış. İtilmiş ve horlanan bir hayat sürdükleri için çevrelerine karşı güvensizlik duyan bu insanların fotoğraflarını çekmesi hiç kolay olmamış. İlk gittiğinde yanına fotoğraf makinesini almayan Çakmak, projesinden bahsettiğinde olumsuz tepki almış; ama zamanla onları ikna etmeyi başarmış. Fotoğrafları fikir olarak beslemek için çöplerle ilgili makaleler okumuş, akademik çalışmaları olan insanlarla görüşmüş.
       <br/>
       <br/>
       “Bu insanlar başkalarının tükettikleriyle hayatlarını sürdürüyor, onlar için atılanlar çöp değil ürün. Kent ise çöp denen ürünü temin eden bir fabrika.” diyen Çakmak, kağıt toplayanların daha çok Çukurova Bölgesi ve Urfa’dan geldiklerini söylüyor. Bütün gün topladıkları kağıt ve plastikleri depolara getirerek kilo başına fiyat aldıklarını anlatıyor. Çakmak, çalışma döneminde kurduğu arkadaşlıkları proje bittikten sonra devam ettirememiş. Buna, işçilerin olumsuz koşullarda çalıştıkları için kısa sürede hastalanarak memleketlerine dönmeleri neden olmuş. 10 ila 40 yaş arasında olan işçilerin, zor koşullarına rağmen bu işi tercih etmesinin sebebi ise memleketlerinde iş bulamamaları. Çakmak,  işçilerden birinin “Memlekette 100 milyon kazansam buraya gelmezdim.” demesinin bu sıkıntılara katlanma nedenlerini açıkladığını düşünüyor.
       <br/>
       <br/>
       Fotoğraf günleri kapsamında Onur Çakmak gibi yeni isimlerin yanı sıra fotoğraf duayenlerinin de tekrar buluşmasını sağlamış. Adapazarı’nda, 1956 yılında, Hüsnü Gürsel’in  bir araya getirdiği Grup 5’te bugünün usta fotoğrafçıları da var. O dönemde konulu çalışmalardan yola çıkarak sergiler hazırlayan grup, 1967 yılında yaşanan depremin ardından farklı şehirlere taşınanlar yüzünden dağılmış.
       <br/>
       <br/>
       Grup üyeleri farklı tarzlar ve dozlarda da olsa fotoğrafla ilgili çalışmalarına devam etmiş; fakat buluşmaları seyrekleşmiş. Grup, Mümtaz Ertürer, Naci Sevinç, İbrahim Zaman, Hüsnü Gürsel ile gruba sonradan katılan Hayri Yazıcıgil ve Cemal Turgay’dan oluşuyor. İbrahim Zaman, 1972 yılından bu yana ortak sergi yapmadıklarını ve bu çalışmanın grup üyelerini tekrar bir araya getirdiğini anlatıyor.
       <br/>
       <br/>
       Grup üyeleri seneler sonra aynı sergide bulunmaktan memnun. Çalışmalarına Gelibolu’da devam eden Mümtaz Ertürer, fotoğrafla ilgili çalışmalar yaptıklarını ve oradaki insanlara fotoğraf sanatını sevdirmenin yollarını aradıklarını anlatıyor. Naci Sevinç ise artık aktif olarak fotoğraf çekmese de Sakarya’daki Görçek fotoğraf stüdyosunda faaliyetlerini sürdürüyor.
       <br/>
       <br/>
       Çocukların vizöründen hayata bakış
       <br/>
       <br/>
       Grup üyelerinden Hayri Yazıcıgil ise 1999 yılında vefat etmiş. Usta fotoğrafçı İbrahim Zaman, yeni neslin fotoğrafa olan ilgisinden memnun. 1979 yılında fotoğrafın okullu olmasıyla beraber çıkan kitaplar sayesinde  bilgi edinmenin daha kolay olduğunu anlatan Zaman, kendi dönemlerinde kaynak bulmakta ciddi sıkıntılar yaşadıklarını anlatıyor. Son zamanlarda artan dia gösterileri ve fotoğraf sergilerinin kalitesinin, eleştiriler sayesinde artacağına inanıyor.
       <br/>
       <br/>
       Fotoğraf günlerinde, henüz görüntü kirliliğinden nasibini almamış çocukların fotoğrafları da, üç farklı dia gösterisiyle izleyiciye sunuluyor. Danışmanlığını Hüsnü Atasoy’un yaptığı “Cennet’ten Fotoğraflar” adlı  gösteri bunlardan biri. Aziz Nesin Vakfı’nın gönüllü fotoğraf eğitmenliğini yapan Atasoy, çocuklarla çalışmanın çok zevkli olduğunu düşünüyor. 6 ila 20 yaş arasındaki çocuklara eğitmenlik yapan Atasoy, “ Gözleri çok temiz ve görüntüleri çok rahat ayrıştırıyorlar.” diyor.  Atasoy’un üç yıldır eğittiği grup geçen senelerde de sergi düzenlemiş, dia gösterileri yapmış.
       <br/>
       <br/>
       Atasoy’un danışmanlığını yaptığı diğer bir çalışma ise “İnanç” başlığı altında sergilenecek. İFSAK üyesi 10 amatör fotoğrafçının yaptığı çalışmada daha çok izlenimci bir yaklaşım sergilenmiş. Herkesin görmeye alıştığı dua eden insanların fotoğrafları yerine daha detaycı bir anlatım tercih edilmiş. Dünya Kitabevi’nde 17 Kasım’a kadar sergilenecek,  Nazan Tuna’ya ait çalışma ise “Doğuda Kadın Olmak” üzerine kurgulanmış. Aslen bulaşıcı  hastalıklar uzmanı bir doktor olan Nazan Tuna, fotoğrafla ilgili ilk eğitimini 1997 yılında İFSAK’ta almış. Muş’ta üç yıl boyunca doktorluk yapan Tuna, hafta sonlarını şehrin köylerine veya yakındaki illere gidip fotoğraf çekerek değerlendirmiş. Bu gayreti sonunda Doğu kadınının bakışlarını İstanbul’a taşımayı başarmış.Tuna, hem bayan hem de doktor olmasının fotoğraf çekerken işlerini kolaylaştırdığını düşünüyor. İlk kişisel sergisinin heyecanını yaşayan Tuna, fotoğraflarını aktarırken karşı tarafa hissettireceği duyguyu, fotoğraf kurallarından daha çok önemsediğini vurguluyor.
       <br/>
       <br/>
       Fikir ve sunuş önemli
       <br/>
       <br/>
       Fotoğraf günleri her geçen yıl kendini geliştirerek fotoğraf severlerle buluşuyor. Eski kuşaktan fotoğrafçıların eserlerinin yanı sıra genç fotoğrafçılar da yeni fotoğraf yaklaşımları ile sergilerde boy gösteriyor. Fotoğraf günlerinin en büyük avantajı, yurtdışındaki tanınmış isimleri fotoğrafçılarla buluşturması. Fotoğraf günlerinde Kanada ve Japonya’dan gelen sanatçıların eserleriyle beraber farklı ülkelerin yaklaşımlarını da görmek mümkün. Fotoğraf günlerini takip eden fotoğrafçı, İFSAK asil üyesi Tanju Akleman, sergilerde sunuş ve fikir olarak güzel fotoğraflar olduğu halde fotoğrafik açıdan zayıf eserlerin varlığından rahatsız. Raghu Rai gibi usta isimlerin programa katılmasının çok önemli olduğunu vurgulayan Akleman, Stanley Greene, İzzet Keribar, Yalçın Savuran, Hüsnü Atasoy gibi isimlerin çalışmalarını sabırsızlıkla bekliyor. Sergi ve dia gösterilerinin dışında, söyleşilerin, “Fotomaraton” yarışmasının, “Fotoğrafınla Gel” etkinliklerinin programı renklendirdiğini sözlerine ekliyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18126), [web.archive.org (arşiv bağlantısı)](http://web.archive.org/web/20050208164630/http://www.aksiyon.com.tr:80/detay.php?id=18126)
