# Öykücüden fotoğraflar...

*Tuba Özden 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İsimsizlerin olduğu kadar ünlülerin de fotoğrafçısı olan Marie Banier, 1960’larda yazar  olarak tanınır. Daha sonra fotoğraf ve resmi, sanatsal uğraşının merkezine yerleştirir. Sokaklar, Banier’in fotoğraf çekim mekânları olduğu kadar atölyesidir de. Elinde kamerası ile Paris ve farklı kentlerin sokaklarında hayatın içine dalar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605163521im_/http://www.aksiyon.com.tr/resim/601/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fotoğraf sanatı tarihine ismini yazdıran Fransız sanatçının eserleri, “Gerçek Öyküler” başlığı altında İstanbul Modern’de 27 Ağustos’a kadar sergilenecek. Zaman zaman görüntülerin diline kelimeleri de katarak bir nevi kendi resmini çizen Banier’in eserleri şimdiye kadar Paris, Tokyo, Roma, Münih, Milano, Budapeşte, Stuttgart gibi kentlerde sergilendi. 100’den fazla eserin yer aldığı ve altı bölüme ayrılan sergi, bir anlamda sanatçının fotografik romanı. “Gelip geçenlerim” diye adlandırılan bölüm kısa anların mekânı olan sokaklarda yolları kesişenlerin portrelerinde tutkuyu, sessizliği ve inceliği temsil eden bireylerle, dışlanmışlarla, yalnızlarla sanatçının gönül bağını sergiliyor adeta. Portreler galerisinde fotoğrafçı bir yazar olarak, düşleri bir bir sıralayarak aile romanını inşa ediyor. “Anın koreografı” olan Banier, kendi deyişiyle birbirinden ünlü isimleri uçurumun kenarında yakalar. Ressam ve roman yazarı olarak, yazıyı bir oyun gibi işleyen sanatçı, yaşamı sevmek ve daha iyi anlamak için kelimelerden, imgelerden, biçimlerden ve renklerden yararlanarak benzersiz bir fotografik ve plastik anlatımla adeta fotoğraflarıyla tarih yazar.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24516), [web.archive.org (arşiv bağlantısı)](http://web.archive.org/web/20070605163521/http://aksiyon.com.tr:80/detay.php?id=24516)
