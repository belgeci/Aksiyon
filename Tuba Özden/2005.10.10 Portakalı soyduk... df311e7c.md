# Portakalı soyduk...

*Tuba Özden 2005.10.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Altın Portakal Film Festivali bu sene ilk defa dünyaya kapılarını açtı. Holywood’un ünlü isimlerinden Uzakdoğu’nun usta yönetmenlerine kadar etkinliğe birçok renkli sima katıldı. Festival birçok tartışmaları da beraberinde getirdi. Etkinlik bitse de tartışmalar sürüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405183033im_/http://www.aksiyon.com.tr/resim/566/69.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Altın Portakal Film Festivali bu yıl her zamankinden farklı bir amaçla yola çıktı. 42. Altın Portakal Film Festivali ile beraber düzenlenen 1. Avrasya Film Festivali, farklı ülkelerin insanlarını sinema ekseninde buluşturmayı amaçlıyordu. Hollywood yıldızlarının tartışmaları ile dikkatleri üzerine çeken, ödüllerin açıklanmasıyla beraber jürinin gençlere ayrıcalık tanıdığı iddiasıyla eleştirilen festival, polemiklere zemin hazırladı. Festival, tartışmalarla ön plana çıkan konukların gölgesinde kalsa da dünyanın çeşitli ülkelerinden gelen önemli birçok sinema sanatçısı bir hafta boyunca Antalya’da ağırlandı.
   <br>
    <br>
     Festivalin geçmişi 1950’lere dayanıyor. O dönemde Aspendos Tiyatrosu’ndaki konserler ve tiyatro oyunlarıyla halkın yoğun ilgi göstermesiyle geleneksel bir hal alır. Her yıl yaz aylarında gerçekleşen gösteriler 1960’ların başına kadar şenlik havasında devam eder. Etkinlik, 1963’te sinemayı da bünyesine alır ve ‘Antalya Altın Portakal Film Festivali’ne dönüşür. Şimdi uluslararası niteliğe de bürünen festival, ilk deneyiminde bu geçişin sancılarını da yaşadı. Örneğin, geleneksel festival korteji her yıl bütün şehri dolaştığı halde bu defa akşam saatlerinde sadece kısa bir mesafede yol aldı. Arabaların klasikten lüks modellere terfi etmesi, festivalin alaturka ifadelerden arınmak istemesini küçük bir göstergesi sanki.
     <br/>
     <br/>
     1. Uluslararası Avrasya Film Festivali ile 42.si düzenlenen Altın Portakal Film Festivali mecz olunca Antalya yurtiçi ve yurtdışından pek çok sinema oyuncusu ve yönetmeni ağırladı. Festival, Avrupa ve Asya’nın sinema endüstrisinin ve dikkat çeken yönetmenlerinin dünyaya açılacağı bir platform olmayı hedefliyor. Konuklar arasında şüphesiz en çok dikkatleri çeken Micheal Madsen ve Woody Harrelson oldu. Micheal Madsen sinemaseverlerin ‘Rezervuar Köpekleri’ ve ‘Kill Bill’deki rolleriyle aşina olduğu bir isim. Woody Harrelson ise en çok, ‘Katil Doğanlar’daki oyunculuğu ile hayranlarının zihninde. Festivalin açılışından itibaren çok konuşulan bu iki ismin birbirlerine yönelik her tavrı basında yer aldı.
     <br/>
     <br/>
     “Siyahla beyaz aynı renktir”
     <br/>
     <br/>
     Festivale katılan ünlü isimler arasında ‘Kung Fu’ dizisiyle tanınan usta oyuncu David Carradine, ‘Arabistanlı Lawrence’ filmiyle hafızalara kazınan Peter O’Toole, ‘Kiss Kiss Bang Bang’ filmiyle ilk yönetmenlik deneyimini yaşayan aksiyon filmlerinin senaristi Shane Black de vardı. Basın her ne kadar uluslararası festival için şehre gelen sanatçıları ön plana çıkarsa da Antalyalıların ilgisi daha çok diziler ve filmlerden tanıdıkları Türk sanatçılara idi. Bu nedenle kortejde ve ödül töreninde David Caridane ve John Irvin gibi usta isimlere ilgi yok denecek kadar azdı. Festivalin diğer bir önemli ismi ise ‘Boş Ev’, ‘Fedakar Kız’ gibi filmleriyle son dönemlerde dikkatleri üzerine çeken Güney Koreli yönetmen Kim Ki—duk oldu.
     <br/>
     <br/>
     Festivale onur konuğu olarak katılan yönetmenin filmlerinin toplu gösterimi gerçekleşti. Basın toplantısı ile gazetecilerle buluşan yönetmen mütevazı tavırlarıyla ilgi çekti. Yönetmen basın toplantısında filmlerini, ‘Siyahla beyaz aynı renktir.’ cümlesiyle özetledi. ‘Arabistanlı Lawrence’ filmiyle bir gecede ünlü olduğunu söyleyen Peter O’Toole, ‘Avrasya Filmleri Festivali’nin çok iyi bir fikir olduğunu düşünüyor. “Küçük bir eforla insanların el ele tutuşmasını sağlayabiliriz, sinema da bunun için iyi bir araç” diyen O’Toole, bundan yola çıkarak ‘Avrasya Film Festivali’ fikrinin kendisini büyülediğini dile getiriyor.
     <br/>
     <br/>
     Uluslararası Film Festivali’nin jüri başkanı John Irvin de festivalde uluslararasına açılmak adına ‘Avrasya’ ifadesinin seçilmesini isabetli buluyor. “Türkiye tarihiyle, coğrafi konumuyla bir köprü niteliğinde.” diyen Irvin, uluslararası yarışma filmlerinde de bu çeşitliliği gördüğünü söylüyor: “Çok geniş bir yelpazede, farklı ülkelerden, farklı türlerden, birbirinden iddialı filmler seyrettik.” Irvin, festivalin bundan sonra yapması gerekenin, prestijli bir konuma gelmek ve Berlin, Cannes gibi festivallerle yarışmak olduğuna değiniyor. John Irvin’i festivalde en çok heyecanlandıran kortej olmuş. Kortejde inanılmaz bir coşku yaşandığını belirten Irvin, “Ben hiç bu kadar heyecanlı bir seyirci kitlesi görmedim; herkes vardı, çocuklar bile gelmişti.” diyor.
     <br/>
     <br/>
     Magazin haberlerinin bol bol konuşulduğu festivalde dünyanın çeşitli ülkelerinden gelen birçok yönetmen geri planda kaldı. Hâlbuki film festivaline Çin’den Polonya’ya, Güney Kore’den Rusya’ya kadar çeşitli ülkelerden usta yönetmenler ve oyuncular katıldı. Geçmiş yıllarda Antalya Film Festivali’nde halk sadece sanatçılarla kortejde bir araya gelebiliyordu. Bu yıl ise festivali takip edenler hem Migros alışveriş merkezindeki dört salonda gösterilen çeşitli filmleri izleme imkânı buldu hem de yönetmen ve oyunçularla kafelerde söyleşiler yaptı. Farklı ülkelerin filmlerini izleme şansı bulanlar için kafe sohbetleriyle festival havasını solumak daha kolaydı. Bu ortamlar hem farklı ülkelerin sinemaları hem de yönetmenleri hakkında bilgi edinmek isteyenler için en uygun mekânlardı. Antalya Film Festivali için bir ilk olan ‘Kafe söyleşileri’, bu yıl her senekinden daha fazla sayıda Antalyalının festivali takip etmesini sağladı.
     <br/>
     <br/>
     Avrasya Film Market
     <br/>
     <br/>
     Bu yıl festival, Avrupa ve Asya filmlerinin yapımcı, yönetmen ve oyuncularının Türk sineması ile tanışmasını sağlayarak, ortak yapımlar için zemin oluşturmayı hedefliyor. Festivalde bu kapsamda ‘film market’in tanıtımı yapıldı. İş anlaşmaları, yeni bağlantılar ve ortaklıklara kapı aralamak amacıyla kurulan markette toplantılar yapılarak, Antalya’nın film çekimleri için uygun olan doğal mekânlarına geziler düzenlendi. Dünyada en büyük film market Cannes Film Festivali’nde düzenleniyor. ‘Film market’in gerçekleştirildiği önemli festivallerden biri de Venedik Film Festivali. Venedik Film Festivali Direktörü Marco Müller, iki sene içerisinde bir market embriyosu oluşturmayı hedeflediklerini dile getiriyor. İtalya köklü bir sinema geçmişine sahip, buna rağmen başkanın sözleri market oluşturmanın çok da kolay olmadığının göstergesi. Buna benzer oluşumlar Danimarka, İngiltere gibi birçok ülkede gerçekleşiyor. BirFilm Film Alım Sorumlusu Tunç Şahin, market oluşmasını olumlu bir gelişme olarak değerlendiriyor. “Sinemayla ilgili her şey Türkiye’de sınırlar içinde algılanıyor. Hâlbuki sinemanın piyasası bu sınırlar dışında.’ diyen Şahin’e göre ‘film market’ çok büyük bir hedef. Bu nedenle hemen olumlu sonuçlar beklemek anlamsız.
     <br/>
     <br/>
     ‘Film Market’i mühim kılan özelliklerinin başında ortak yapımlar için ortam hazırlaması geliyor. Türk sineması son beş yılda aniden atağa kalktı, fakat ‘Hababam Sınıfı’ gibi filmlerin tekrar çekilmesi ya da dizilerin sinemaya aktarılması gibi sürekli kendini tekrar ediyor. Bu döngünün kırılması için diğer ülkelerde sinemanın yaşadığı süreçlerden haberdar olmak önem arz ediyor. Tunç Şahin’e göre film market hiçbir projeye imza atamasa bile Türk sinemacılarının farklı ülkelerde neler yapıldığına şahit olması adına iyi bir girişim.
     <br/>
     <br/>
     Festivale yurtdışından gelen konuklar arasında festival organizatörleri de vardı. Locarno Film Festivali organizatörlerinden Tiziana Finzi, festivalde özellikle film marketi önemsediğini ifade ediyor. Karşılıklı sıcak söyleşilerin olduğu markette ileriye dönük projelerin gerçekleşeceğine inanıyor. Finzi, kurduğu bağlantıları ileride de değerlendirmeyi planlıyor. Berlin Film Festivali’ni temsil eden Rose Issa ise burada kurduğu bağlantılardan yola çıkarak gelecek festivallerde Türk yönetmenleri konuk etmek istediğini dile getiriyor.
     <br/>
     <br/>
     ‘Gençleri özellikle seçmedik’
     <br/>
     <br/>
     Bir haftalık heyecanlı sürecin ardından film festivalinin sonuçları geçtiğimiz hafta Aspendos’ta açıklandı. Festival boyunca dikkatleri üzerine çeken yabancı konukların yerine yarışma sonuçları açıklanırken ulusal filmlerin oyuncularına ve yönetmenlerine büyük ilgi vardı. 1. Uluslararası Avrasya Film Festivali’nin yarışmalı bölümünde bu yıl 11 film yarıştı. Birinciliği ise ‘Şanghay Düşleri’ filmiyle Çinli yönetmen Wang Xiaoshuai, en iyi yönetmen ödülünü ise ‘Dört’ filmiyle İlya Kırcanovski aldı. Altın Portakal için ise 15 film yarıştı. Galasını Antalya’da yapan Cem Başeskioğlu’nun ‘Sen Ne Dilersen’, Mesut Uçakan’ın ‘Anne ya da Leyla’ filmlerinin ardından yönetmenler ve oyuncuların katılımı ile söyleşiler gerçekleşti. ‘Sinemaya koyduğu son nokta’ olarak tanımladığı ‘Sinema Bir Mucizedir’ filminin yönetmeni Memduh Ün ise rahatsızlığı nedeniyle galaya gelemedi. Festival sonucunda kazanan isimler herkes için sürpriz oldu. En iyi film ödülünü genç yönetmen Ulaş İnanç’ın, en iyi kadın oyuncu ödülünü Vildan Atasever ve Beste Bereket gibi genç sanatçıların alması festivalin ardından da polemiklerin devam etmesine sebep oldu. Tartışmalar film festivalinde jürinin bu sene genç isimlere ödül vermek adına eski yönetmenlerin, oyuncuların çalışmalarını göz ardı ettiği üzerine kuruldu. ‘Anne ya da Leyla’ filmi ile ulusal yarışma bölümünde festivale katılan Mesut Uçakan da bu görüşte. Uçakan, estetik kalite adına pek çok hassasiyetin berhava edildiği bir sonucun ortaya çıktığını düşünüyor. Uçakan, en iyi filmin yönetmeni Ulaş İnanç’ın samimi bir çalışma yaptığını fakat ciddi paralar harcanan filmlerin yanında İnanç’ınkinin çok küçük bir çalışma olarak kaldığını düşünüyor. Uçakan’a göre sonuç, film çekimlerini basitleştirip ucuzlaştırmaya yönelik. “Gençlere, basit çalışmalara önem verildiğini, klasik zihniyetin dışlandığını düşünüyorum.” diyen Uçakan sonuçların dengeli olmamasından dolayı rahatsızlık duyuyor. Gençlere kapı aralanmasını güzel bir yaklaşım olarak görmekle beraber eskilerin arka plana itilmesini üzücü buluyor.
     <br/>
     <br/>
     Jüri üyelerinden Hülya Koçyiğit ise ödüllerin gençlere verildiği eleştirisine katılmıyor. Sinema oyuncusu Hülya Koçyiğit’in beyazperde geçmişi de Altın Portakal ile aynı: 42 yıl. Hülya Koçyiğit Altın Portakal’da şimdiye kadar en çok ödül alan kadın oyuncu. Klasik Yeşilçam kültüründe yetişen sanatçı, filmleri  seçerken jürinin en inandırıcı, samimi  çalışmalara dikkat ettiğini söylüyor. “Gençleri seçelim diye bir görüşümüz yoktu. Kim filme en iyi katkıda bulunabilmiş, gerçek duygusu uyandırabilmişse onlara ödül vermeye özen gösterdik.” diyen Koçyiğit, bu amaçla yola çıkılmasa da sonuçların yeni isimlere, tarzlara kapı aralayacağına inanıyor. Türk sinemasına sonuçların olumlu yansıyacağını düşünen Koçyiğit, “En önemlisi ciddi paralar harcanmadan da güzel filmlerin çekilebileceğinin ortaya konması.” diyor.
     <br/>
     <br/>
     İhsan Kabil: Film sayısı artırılmalı
     <br/>
     <br/>
     Euroimages danışmanı İhsan Kabil ise, Altın Portakal Film Festivali’ndeki filmlerin Türkiye’den geniş bir yelpazeyi temsil etmediğini düşünüyor. ‘Antalya Altın Portakal Film Festivali’nde Türkiye’den her kesim millî varlık olarak temsil edilmiyor. Türkiye’nin millî karakteri Antalya’da kendini yeterince ifade edemiyor diyen Kabil, bu ruha sahip film sayısının festivalde artması gerektiğine dikkat çekiyor.
     <br/>
     <br/>
     Ulusaldan uluslararası sıfata bürünmeye çalışan festivalde ilk deneyim olması nedeniyle küçük aksaklılar yaşandı. Kulaktan kulağa dolaşan bilgilere göre bu yıl Fibresci’den katılan gözlemciler organizasyondaki sorunlar nedeniyle önümüzdeki sene festivale jüri üyesi göndermeyi düşünmüyor. Özetle bu yıl festival Antalyalıların da geçen yıllara nazaran daha fazla katılım göstermesiyle bir yandan eski kimliğini muhafaza etti diğer yandan ise yeni kabuğuna alışmaya çalıştı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22643), [web.archive.org (arşiv bağlantısı)](http://web.archive.org/web/20070405183033/http://aksiyon.com.tr:80/detay.php?id=22643)
