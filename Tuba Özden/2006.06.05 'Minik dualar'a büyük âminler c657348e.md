# ‘Minik dualar’a büyük âminler

*Tuba Özden 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Minik Dualar’, ikinci albüm için hazırlanıyor. Üye sayısı artacak olan gruba ailelerin ilgisi yoğun; çözüm için sınav yapma kararı alınmış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060716011630im_/http://www.aksiyon.com.tr/resim/600/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Lise çağındaki gençlerin birbirlerine uyguladıkları şiddet, cinayetler artık gündemin değişmez konusu. Film repliklerinden de ilham alarak gerçekleştirilen olaylar sık sık ekranlarımızı işgal ediyor. Bu görüntülerden kaçmak için kumandanıza başvurduğunuzda farklı bir kanalda karşınıza 11 çocuğun seslendirdiği dualar çıkıyor. İsyan ve memnuniyetsizlikleri duymaya alıştığınız bir dönemde çocukların seslendirdiği parçanın sözleri dikkatinizi çekiyor: Teşekkür Ederim Allahım.
   <br>
    <br>
     Artık neredeyse onları tanımayan yok. Sadece Türkiye’de değil, Amerika ve Avrupa’da dahi dinleyicileri var. Yaşları 4 ila 12 arasındaki 11 çocuktan oluşan ‘Minik Dualar’ çocuk grubunun başarısı 500 bin kaset satışı, konserlerinin dolup taşmasının yanı sıra geçtiğimiz aylarda gerçekleşen Kral TV Video Müzik Ödülleri’nde ‘Mistik Müzik’ kategorisinde aldıkları ödül ile de tescillendi. Proje fikrini ortaya atan Ertuğrul Erkişi, çalışmalara başladıkları dönemde bu kadar geniş bir kesime ulaşacaklarını tahmin etmemiş. Arkadaşları ile yaptıkları bir sohbetten örnek veriyor: “Farz edelim ki albüm yeterince satmasın ama bir tane çocuğun gönlüne girmiş olsun. Ve o çocuk da 30-35 yaşlarında zihninde kalanlarla hayatını düzene koysun. Bu kadar çabamız o zaman karşılığını görmüş olur.” Bir çocuğa ulaşmaya razı olan grup, başarılarını Allah’ın lütfu olarak görüyor.
     <br>
      <br/>
      Çocuklara müzik eğitimi veren Aslıhan Erkişi, vurgulamak istedikleri ahlaki değerleri grubun çok iyi yansıttığını düşünüyor. İstanbul Teknik Üniversitesi (İTÜ) Ses Eğitimi’nde ikinci sınıf öğrencisi olan Aslıhan Hanım, Bursa Büyükşehir Belediyesi Konservatuarı’ndan mezun. 19 yaşından bu yana çocuklara müzik eğitimi veriyor. Eminönü Belediyesi’nin çocuk korosu bunlardan biri. Çocuklara eğitim vermenin ayrı bir zevk olduğunu düşünen Aslıhan Hanım, ‘Minik Dualar’ı bir araya getirirken daha önce çalıştırdığı Tuğçe Bıyıklı, Mert Kırımgeri, Kübra Baltacı gibi başarılı çocuklardan bazılarını gruba davet etmiş.
      <br/>
      <br/>
      Grubu oluştururken çocukların yetenekleri birinci kıstas olmuş; seslendirdiği ezgileriyle tanıdığımız Ömer Karaoğlu’nun oğlu Yusuf, Hakan Aykut’un önerdiği Ömer Faruk Demirbaş ve Mersin’den tatile gelen Saide Arslan, Fatih Koleji’nde eğitim gören Nergis Yavuz bu nedenle grup için seçilmiş. Albüm için çocukların ses aralıklarının hangi şarkılara daha iyi oturduğu tespit edilerek besteler yapılmış. Kaset çıkmadan önce günde ayrı ayrı dörder saat kızlar ve erkeklerle çalışan Aslıhan Hanım, hâlâ arada toplanarak yeni repertuarları için hazırlandıklarını anlatıyor. Ramazan ayında çıkacak olan ‘Teşekkür Ederim Allahım 2’ albümü için bir araya gelen grubun çalışmalarına Bursa’dan Tuğçe arada katılsa da Mersin’den Saide her zaman iştirak edemiyor.
      <br/>
      <br/>
      ‘Minik Dualar’ın en küçük elemanı Yalın Aksöz’ün projeye dâhil olma sürecini annesi Neslihan Hanım tebessümle anlatıyor. Başta gruba katılmak istemeyen Yalın, provaların olduğu son gün fikrini değiştirir. Annesi bunun üzerine telaşlanır, oğlunun ne provası ne de sahneye çıkacak kıyafeti vardır. Hazırlıklar telaşla yapılır ve nihayet Bostancı Kültür Merkezi’nde gerçekleşecek konser vakti gelir. Fakat programın başlamasına beş dakika kala Yalın annesinin kucağında uyuyakalmıştır. İçten içe telaşlanan Neslihan Hanım, “Birden baktım fırlamış kucağımdan ve arkadaşlarının yanında yerini almış.” sözleriyle anlatıyor o günü. Yalın, yüzünde muzip gülümsemesiyle “Gözümü aralayıp arkadaşlarımı sahnede görünce çok telaşlandım ve fırladım yanlarına.” diyor.
      <br/>
      <br/>
      Elif Burucu da ‘Minik Dualar’ın üyelerinden biri. Onun gruba dâhil olmasına annesi Fatma Burucu vesile olmuş. Farklı bir dine mensup olan Fatma Hanım ilk önce Aslıhan Erkişi’ye Hıristiyan olmasının çocuğunun gruba katılmasında mani olup olmayacağını sorar. Olumlu haberi alınca Elif de albüm için çalışmalara başlar. “Çocuğum bu topraklarda büyüyor, bu nedenle toplumun değerlerini öğrenmesini istiyorum. Onun sayesinde ben de bilgilenmiş oluyorum.” diyen Fatma Hanım, altı ay geçmesine rağmen hâlâ konserlerde çok duygulandığını ve ağlamaktan kendini alamadığını anlatıyor.
      <br/>
      <br/>
      MİNİK DUALAR HER YERDE
      <br/>
      <br/>
      Elif ise halinden memnun. Okulla bir arada çalışmaları götürmekte zorlansa da derslerinde çok başarılı olduğunu söylüyor. Konserlerde çok heyecanlandığını, “Değişik bir heyecan, nasıl anlatılır bilmiyorum.” sözleriyle dile getiriyor. Sınıftaki popülaritesi çoktan artmış. Arkadaşlarının kendisinden şaka yollu imza istediğini gülerek anlatıyor. En sevdiği hatırası, müzik dersinde ‘Anne Baba Duası’nı söylerken başına gelmiş. Öğretmen de dâhil bütün sınıfın söylediği parçaya eşlik etmesini ‘filmlerdeki gibiydi’ sözleriyle anıyor.
      <br/>
      <br/>
      Ailelerden olumlu tepkiler aldıklarına değinen Aslıhan Erkişi, şirketlerine çocuklarını gruba dâhil etmek isteyen 1000’e yakın kişinin mektup gönderdiğini anlatıyor. Bu nedenle ikinci albüm için sınav yapmaya karar vermişler. “Çocuklar iyi vakit geçiriyoruz deseler de yoruluyorlar. Böylece onların yükünü de hafifletmiş olacağız. Grup üyeleri, sayıları arttığı takdirde konserlere de dönüşümlü olarak katılacaklar.” diyor Aslıhan Hanım.
      <br/>
      <br/>
      Şu ana kadar 13 ilde konsere çıktı ‘Minik Dualar’. Ertuğrul Erkişi, çalışmalarının izzetini muhafaza etmek için konser tekliflerinde seçici davranıyor. Parçaların ilahi olarak algılanmasına rağmen bestelenmiş dua içerikli şarkılar olduğunu vurguluyor. Ertuğrul Bey’e göre albümün en büyük başarısı çok farklı kesimlere ulaşması: “Tahmin edemeyeceğiniz hayat tarzındaki insanlar bile çocuklarına bu şarkıları dinletiyor.” Amerika ve Avrupa’da katıldığı her konserde karşısına, ‘Minik Dualar’ grubu örneklerinin çıkması Ertuğrul Bey’i keyiflendiriyor. Ona göre, aşarılarında en etkili unsur, aldıkları eğitimlerden ötürü çocukların hangi ses aralığında şarkıları okuyabilecekleri ve ne tür melodilerin kulaklarında yer edeceğine dair fikir sahibi olmaları.
      <br/>
      <br/>
      Farklı yaşlarda 11 çocuğa şarkı söyletmek, televizyon programlarına, konserlere katılmak çok da kolay olmasa gerek. Fakat Aslıhan Erkişi aynı fikirde değil, zorlukları kabul etse de yaşlarına rağmen çocukların olayların üstesinden gelebildikleri kanaatinde. Meselâ sanatçıların stüdyoya girerek aylarca sürdürdükleri albüm çalışmalarını ‘Minik Gruplar’, dört saat gibi kısa bir zamanda tamamlamış.  Aslıhan Hanım’a göre konserlerde de çocuklar büyüklerden daha rahat görünüyor.
      <br/>
      <br/>
      LİSE KATLİAMLARINA İLAÇ
      <br/>
      <br/>
      ‘Minik Dualar’, zaman zaman eleştirilere de maruz kaldı. Bunlardan biri şarkıların sözlerinde ajitasyon olduğuydu. Ertuğrul Erkişi, bu fikre katılmıyor. “Günümüzde şarkıların sözleri şiddet içeriyor, gençleri intihara kadar sürüklüyor. Biz olabildiğince ajitasyondan uzak durduk.” diyen Aslıhan Hanım, parçaların genelinde; söz ve ritimlerde neşenin hâkim olduğuna değiniyor. Dönemimizde ahlaki aktarıma ve söylenenin nasıl söylendiğine çok özen gösterilmesi gerektiğini düşünen Ertuğrul Bey’e göre son dönemlerde liselerde yaşanan olaylar ‘Minik Dualar’a ne kadar ihtiyaç olduğuna dair önemli bir işaret. “İki buçuk, üç yaşlarındaki bir çocuğa bazı şeyleri zorlasanız da öğretemezsiniz. Fakat bu müzikler vasıtasıyla çok rahat ve kalıcı bir şekilde öğreniyorlar.” Bir arkadaşının iki buçuk yaşındaki kızının yemeklere başlamadan önce besmele çekip, elhamdülillah diyerek bitirdiğini örnek gösteriyor. “Bu albüm okullardaki bıçaklanmaların, kavgaların, gençlerdeki ruhsal bunalımın ilacı. Ahlaki değerlerin küçük yaşlarda öğretilmesi gerekiyor.” diyen Ertuğrul Erkişi, bu gerçekleştiği takdirde bugünkü sorunların yaşanmayacağına inanıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Esra Arslan, 21-Haziran-2006
> Onları çok seviyorum: 
> 11 yaşındayım. Ben de minik dualarının hayranlarından biriyim. Bu gruba girmeyi çok istiyorum, onları çok seviyorum.

### Şükrü Yıldız/Fransa, 19-Haziran-2006
> Kalbe giden yol: 
> Yurtdışında görev yapan bir din görevlisi olarak yapılan çalışmayı çok beğendiğimi, herkesin çok beğendiğini ve Batı müziğine kulakları aşina olan öğrencilerimizin teneffüslerde; "Teşekkür ederim Allahım... Seni çok seviyorum Allahım... Yemekten önce Bismillah...” gibi anlayarak söylediği cümleleri dillerinden düşürmediklerini görmek, evlerinde de o şekilde davrandıklarını duymak bizleri çok duygulandırıyor. Emeği geçenlere binlerce teşekkür. Galiba insanların kalbine giden yollardan birisini tekrar bulduk... Devamını bekliyoruz.

### Elif Özdemir, 18-Haziran-2006
> Çok teşekkürler...: 
> Ben eğitmenim. Öğrencilerimiz eskiden "Of! Of! Kömür gibi yanıyorum!" , "Senden çocuğum olsun istiyorum!" gibi akıllara ziyan şarkıları dillerinden düşürmezken, şimdi herkesin dilinde aynı güzel ifade dolaşıyor: "Teşekkür ederim Allah'ım..." Bunu başarabilmek az şey değil, gençlerimizin, çocuklarımızın ahvalini bilmeyen, gözlemlemeyen kimseler; bu grubun ve yaptıklarının değerini kolay kolay anlayamaz... Dışarıda çok ciddi bir yangın var, ve çocuklarımızı o yangından kurtarmak adına ne yapılsa yeridir. Bunun farkında olduğunu görebildiğimiz Tuba Özden Hanım'a da yazısı için ayrıca teşekkür ediyorum.

### Zerrin Özsoy, 15-Haziran-2006
> Allah razı olsun: 
> Bence çok güzel bir albüm. Özellikle küçük çocuklar için çok iyi. Kainatın efendisi Peygamberimizin sevgisi kalplerine işleniyor. Allah devamını nasip eder inşallah.

### Kübra Temel, 14-Haziran-2006
> Kardeşim de gruba katılmak istiyor: 
> Gruba kardeşim ve arkadaşları katılmak istiyor. Eskişehir'de konser düzenleyiniz lütfen.

### Müberra Diler, 09-Haziran-2006
> Onları çok seviyorum: 
> Ben Müberra Diler. 12 yaşındayım. Ben de Minikdualar Grubu'nun hayranlarından biriyim. Bu grubu o kadar çok seviyorum ki , konsere gitmek için İngilizce çalışmamdan çok zor bir şekilde izin aldım. (Cambridge Üniversitesi'nin yaptığı Dünya çapındaki bir sınava hazırlanıyordum.) Minikdualar Grubu'nun konserine gittiğimde onlarla konuşma fırsatını buldum. O gün gerçekten çok mutluydum. Bu gruba girmeyi ben de çok istiyorum. Aslıhan Ekişi'ye, Ertuğrul Erkişi'ye, gruba emeği geçen herkese ve Minikdualar Grubu'na çok teşekkür ederim.

### Şüheda Aydoğan, 09-Haziran-2006
> Aranıza katılmak istiyorum: 
> Lütfen beni de aranıza alın. Sizleri çok seviyorum ve grubunuza katılmak istiyorum. Lütfen bu teklifimi kabul edin.

### Alaattin Çankaya, 07-Haziran-2006
> "Çağdaşlar" ve biz: 
> Bütün çocukların dilindeki Minik Dualar için yüz binlerce dua edildi Ertuğrul Bey ve ekibine. Böylesi hayırlı çalışmaların devamını dileriz. Yılsonu yaklaştıkça okullardaki şiddet artıyor. Karma-katma, kızlar-erkekler, içkiler-kumarlar, satırlar-silahlar birbirine karışıyor. İlgisiz aileler ve "çağdaşlık" adına devlet ve hükümetlerin desteğiyle yozlaşma tüm hızıyla sürüyor. Ku'an kursları, imam hatip okulları derken şimdi de ilahiyatların kökü kazılıyor. Ateş her zaman olduğu gibi düştüğü yeri yakıyor. Toplum tutuşuyor, çağdaşların umurunda değil. On yıl, yirmi yıl, otuz yıl, kırk yıl ülkeyi yönetenlerin "Senfoni Nesli" büyüdü, yetişti, meyveye durdu en acısından. Trafik kazalarının ölümlü olanlarının kahir ekseriyeti alkolden olmasına rağmen, ölümüne çağdaşlık addediliyor alkolik-maymunluk en tepeden en dibine kadar. Belki bir gün toprak da olsalar, kül de kalsalar "Fışkırır ruh-u mücerret gibi yerden.." altı yüz yıllık atalarımızın can-fer veren hatıraları. Belki siler, süpürür bir gün kaç asırlık düşmüşlük tozlarını garip rüzgârlar.

Kaynak: [www.aksiyon.com.tr](http://www.aksiyon.com.tr:80/detay.php?id=24474&yorum_id=10633), [web.archive.org (arşiv bağlantısı)](http://web.archive.org/web/20060716011630/http://www.aksiyon.com.tr:80/detay.php?id=24474&yorum_id=10633)
