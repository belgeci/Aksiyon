# Festival bitti ama sorun değil!

*Tuba Özden 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul bir film festivalini daha geride bıraktı. Geçtiğimiz yıllara oranla rekor bir katılım, ilginç söyleşiler, enteresan seçkiler ve en önemlisi festival filmlerinin içeriğinde ciddi bir değişim vardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111170222im_/http://www.aksiyon.com.tr/resim/645/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Beyoğlu'nda Atlas sinemasının önü. Alışılmışın dışında ciddi bir kalabalık var kapının önünde. Gencinden yaşlısına, öğrencisinden çalışanına, ev hanımına kadar her türlü insan mevcut. Bir de ellerinde pankart var edasıyla yazılı kâğıtlarla duranlar ve bütün gücüyle işportacı modunda bağıranlar. Kâğıtların üzerinde yazan da haykırılan da aynı: 'Fazla bileti olan var mııı?'
   <br>
    <br>
     Geçtiğimiz hafta 26. İstanbul Film Festivali düzenlendiğinden bihaber olanlar için anlaşılması güç manzaralar bunlar. Hâlbuki sırada bekleyenlerin büyük bir yüzdesi, festival başlamadan bir hafta önce başladı hazırlıklara. Kitapçıklar temin edildi, filmler seçildi, arkadaşlar hesaba katılarak fazladan biletler satın alındı. Nihayetinde festivalle birlikte film maratonu da başladı. Her gün beş film seyreden sinefiller de vardı, arkadaşlarının ısrarı üzerine geçerken uğrayanlar da. Kimi dersten kaçıp gelmişti sinemaya kimi ise öğle arasını feda etmişti. 'Bu insanların işi gücü yok mu?' dedirtecek kadar ciddi bir talep vardı festivale. Eskiden gündüz seanslarında çoğu zaman dolmazdı salon, bu yıl erken saatlerdeki gösterimlerin biletleri dahi günler önceden bitmişti. Gişelerde bilet satanlar bile hayret ediyordu yoğun talebe.
     <br/>
     <br/>
     FİLMLERDE FİKİR KRİZİ
     <br/>
     <br/>
     Geçtiğimiz yılların aksine bu sene festival organizasyonu film sayısını artırmadı. 2006'daki rakam kâfiydi ve 2007'de de 20 bölümde 200'ün üzerinde örnek seyirciyle buluştu. Festival telaşında, seans arasında karşılaşanların klasik soruları: "Neler seyrettin? Beğendin mi?" idi. Fakat bu yıl benzer cevaplar alındı bunlara. Çok sayıda örnek izleyenlerin dahi önerebileceği film üçten fazla değildi. Farklı ülkelerdeki festivalleri takip eden yönetmenlere ve film eleştirmenlerine fikirlerini sorduğumuzda aldığımız cevaplar hep aynıydı: "Dünya festivallerinde de artık çok iyi film görmek zor."
     <br/>
     <br/>
     Gittikçe aynı giyecekler, yiyecekler, bilgiler, görüntülerden nasiplenen dünya ahalisinin orijinal fikirler üretememesine belki de şaşmamak gerek. Fakat yine de insan zihninin üretkenlik sınırlarını zorladığı sinema gibi bir alanda bile bedi örneklerin bulunmaması düşündürücü. Marjinalliği yakalamak adına arayış halindeki yönetmenler kendilerine daha çok kimliksiz, kişiliksiz hatta cinsiyetsiz karakterleri seçerek kaçtıkları sınırların içerisine hapsediyorlar belki de kendilerini. Zira belli tabuları yıkmak adına yenilerini inşa ediyorlar. İstanbul Film Festivali'nde de bu örneklere sıkça rastlamak mümkündü. Henüz 'Eşcinsel film festivali' Türkiye'de yok ama bu yılki İstanbul Film Festivali'nin içeriği, bu arayıştakileri tatmin edecek düzeydeydi; Pasolini, Fassbinder ve Gus Van Sant filmlerine ait bölümlerin desteğiyle. Festival broşüründeki film tanıtımlarının çoğunda bu konular mevcuttu fakat bir de içerikte bahsedilmediği halde tamamen bu mevzuları işleyenler vardı ki özellikle bu tür filmleri izlemekten hoşlanmayanlar için hoş sürprizler değildi bunlar.
     <br/>
     <br/>
     Festival kitapçığındaki film tanıtımları sadece yukarıdaki temalar çerçevesinde yanıltmadı izleyicileri. Her film için geçerli olmasa da 'Vitus' gibi bazı örneklerde bariz hatalar vardı. Zira film içeriğinde başroldeki beş yaşındaki müziğe yetenekli, üstün zekâlı karakter için 'duvar gibi sağırdır' ifadesi geçse de filmde değil sağırlık hiçbir duyma kaybı dahi yaşamıyor oyuncu. Cemal Reşit Rey Konser Salonu'nda galası yapılan film, başlamadan önce müzisyen oyuncusu Teo Gheorghiu, izleyicilere melodi ziyafeti sundu. İsviçreli yönetmen Fredi M. Murer de gösterimden önce konuklarla buluştu. "Çocukluğumuzun yaşayan yüzünü ve müziği onore eden bir film." cümlesiyle özetledi filmini. Vitus, üstün yeteneklerinden ötürü farklı muamele gören bir çocuğun sıkıntılarını esprili ve biraz da abartılı bir üslupla anlatıyor. Festivalde yapılan yönetmen söyleşilerinden yalnızca biriydi bu. Fakat her buluşma bu kadar naif geçmedi.
     <br/>
     <br/>
     Festivalin en politik konuklarından biri İranlı Kürt yönetmen Behmen Kubadi idi. Uluslararası yarışma bölümünde gösterilen filmi 'Yarım Ay'ın konusu; 37 yıllık bir bekleyiş ve Saddam'ın ölümünün ardından ilk defa Kürdistan'da özgürlük şarkıları söylemek için yola çıkan 'Kürt Mozart' Mamo ve oğullarının hikâyesi. Karakterlerin Kürdistan'a gitmesi tabii ki çok kolay olmuyor, yoldaki kontrol noktaları özgürlük şarkısı için çıktıkları yolda ilerlemelerini güçleştiriyor. Filmin sonunda Türkiye sınırına da gönderme yapma ihtiyacı hissetmiş yönetmen. En sevimli karakter, otobüs şoförünün, 'çok tehlikeli' olan Türk sınırında, sınır muhafızları tarafından eziyet gördüğünü öğreniyoruz.
     <br/>
     <br/>
     Filmden sonra Yaşar Kemal'in de aralarında bulunduğu kalabalık bir topluluğun sorularına cevap verdi Kubadi. 'Yarım Ay'ın sansürlenmesinden ötürü serzenişlerini dile getirdi. "Sen İran'dan ayrı bir Kürdistan istiyorsun." açıklamasıyla filminin gösterilmesi engellenmiş. Kürtçe, Türkçe, Farsça dillerinde sorular soruldu Kubadi'ye, o ise bazen Farsça arada Kürtçe cevaplamayı tercih etti. Filmlerinin ne zaman tamamen komedi olacağını soran bir izleyiciye cevabı ilginçti: "Tarihte Kürtlerin destanı hep trajiktir. Ben filmlerime zorla eğlence katıyorum. Umarım ileride tamamen komedi filmler de çekebilirim." Yönetmen kendisine yöneltilen Kürtçe bir soruyu anlamayınca son cümlesinde yine bir gönderme yaptı: "Kürtlerin trajedisi işte burada başlıyor. İki Kürt birbirini anlayamıyor."
     <br/>
     <br/>
     MAYINLI VE EN MUTLU BÖLGE
     <br/>
     <br/>
     En çok katılımın olduğu yönetmen-izleyici buluşmalarından biri de 'Ben bir robotum ama sorun değil' idi. Alışılmadık filmlerin gösterildiği 'Mayınlı Bölge'de izleyiciyle buluşan Güney Kore yapımı film, özellikle genç izleyicilerin beğenisini kazandı. Film, kendisini siborg zanneden bir kız ile yetenekleri çalmaya kabiliyetli olduğuna inanan bir gencin akıl hastanesindeki ilginç aşk hikâyesini anlatıyor. Kendine has eğlenceli üslubu ve enteresan tarzıyla film, festivalin en çok konuşulanları arasındaydı. 'İntikam Üçlemesi'yle tanınan yönetmen Park Chan-wook planlara şiddet serpiştirmekten kendini alamamış. Söyleşide filmi 12 yaşındaki kızını düşünerek yaptığını söylemesi ise dikkate değerdi.
     <br/>
     <br/>
     Festivalde izleyicileri en çok tatmin eden bölümlerden biriydi 'Mayınlı Bölge'. Norveç yapımı, Jens Lien'in yönetmenliğini yaptığı 'SorunYaratan Adam' bu temadaki en çok rağbet gören filmlerin bir diğeriydi. Kırkındaki Andreas'ın nasıl vardığını hiç hatırlamadığı bir kentte yaşadıklarını anlatan filmi izlemek için izleyiciler uzun sıralarda bekledi.
     <br/>
     <br/>
     Festivali hararetle takip edenleri memnun eden bölümlerden biri de 'NTV Belgesel Kuşağı' idi. Önümüzdeki günlerde NTV'de izlenebilecek filmler arasında en çok beğenilenlerden biri 'Ebu Garib'in Hayaletleri' idi. Amerikan yapımı belgeseli güçlü kılan; zindandaki hayatı, işkencecilerin dilinden anlatması. Bu bölümün önemli filmlerinden biri de daha önce festivale konuk sıfatıyla katılan James Longley'e ait; 'Sari'nin annesi'. On yaşındaki AIDS'li oğluna ilaç bulmaya çalışan Iraklı bir annenin öyküsünü etkileyici bir üslupla anlatıyor, her zamanki gibi estetik kaygıları göz ardı etmeden. Bölümün dikkate değer filmlerinden biri de 'Köprü'ydü. Amerikalı yönetmen Eric Steel, 2004 senesinde Golden Gate köprüsünden intihar eden yirmi dört kişiyi görüntülemiş. Bunların aileleri ve arkadaşlarıyla yaptığı görüşmelerle zihnin karanlıklarına ışık tutmayı denemiş.
     <br/>
     <br/>
     Festival izleyicilerinin en çok rağbet ettiği, bir o kadar da beğenilerinde ihtilafa düştüğü filmlerden biri 'Kaynak' idi. Pi'nin yönetmeni Darren Aronofsky'e ait filmde bilim, din, sanatın harmanlandığı bir yumak sunuluyor izleyiciye. Çekim teknikleri ve içeriğiyle bütünlük arz eden 'Kaynak', mekân ve zaman mefhumunu aşmakla beraber dramatik güçlü bir hikâyeyle izleyicinin dikkatini taze tutuyor. Film, önümüzdeki günlerde vizyona girecekler arasında.  Seyircilerin ortak kanaatle çıktığı nadir örneklerden biri ise 'Erkekler İş Başında' oldu. İranlı yönetmen Mani Hakiki'nin filmi, dört adamın yolda gördükleri kayayı devirme çabaları sırasındaki 'varoluşsal' muhabbetlerini perdeye taşımış. Felsefe eğitimi alan yönetmenin ilgi alanı filmin atmosferinde belirleyici.
     <br/>
     <br/>
     Festivalde sadece farklı ülkelerden çeşitli örnekler sunan bölümler değil, Türk filmleri de yoğun ilgi gördü. Vizyondakinden çok daha uygun fiyata izlenebilen filmlerde, yönetmenlerle söyleşi imkânı da vardı. Farklı ülkelerden çeşitli yönetmenlerle de buluşma ortamı sunan festival, filmler vesilesiyle de dünya sinemasının nereye gittiğine dair ipuçları verdi izleyicilere. Görüntülerin rehberliğindeki bu seyahatte sadece sanatın değil insanlığın istikametine dair, dikkate değer izler vardı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27198), [web.archive.org (arşiv bağlantısı)](http://web.archive.org/web/20071111170222/http://www.aksiyon.com.tr/detay.php?id=27198)
