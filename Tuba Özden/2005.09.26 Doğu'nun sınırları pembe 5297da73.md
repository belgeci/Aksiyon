# Doğu’nun sınırları pembe

*Tuba Özden 2005.09.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İki yılda bir İstanbul’daki sanatseverlerle buluşan bienal, bu sene şehrin nabzını tutuyor. Hayattan kopuk olmayan mekânlarda izleyicisi ile buluşan etkinliğe yurtdışından da ilgi büyük. Avrupa’daki bienallerle yarışacak nitelikte olan programı takip etmek için yaklaşık 1300 gazetecinin İstanbul’a gelmesi bunun en büyük göstergesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807043109im_/http://www.aksiyon.com.tr/resim/564/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul’da bugünlerde şehrin herhangi bir sokağında mütevazı bir binaya girdiğinizde sizi şaşırtacak birbirinden enteresan fikirlerin cisimlere büründüğü eserlerle karşılaşmanız mümkün. Şehir turlarınızda pembe rengin peşine düşmeniz işinizi daha da kolaylaştıracak. Bu sıcak renkle işaretlenen binalarda dünyanın çeşitli ülkelerinden gelen sanatçıların eserleri sergileniyor. Doğu ile Batı arasında görsel bir yolculuk imkânı sunan bienalde Kur’an tilavet eden bir ses duymak, boyunuzun birkaç katı eserlerle karşılaşmak kadar olası. Etkinliklerde yer alan eserler arasında kasvetliler de var esprililer de; ideolojik tavır takınanlar da var, yorumsuzlar da...
   <br>
    <br>
     Bienal, 18 yıldır İstanbul’da gerçekleşiyor. Geçen seneki bienali kaçırdığı için yakınanların sayısı, çağdaş sanata ne kadar yabancı olduğumuzun da göstergesi. Fakat İstanbul’da yapılan her bienal öncekine göre bir beden büyüyor ve alanını genişletmekle kalmayıp içeriğini de zenginleştiriyor. Bu sene şehir teması üzerinden şekillenen 9. Uluslararası İstanbul Bienali’ne dünyanın çeşitli ülkelerinden 53 sanatçı katıldı. Hindistan, Lübnan, Şili ve Brezilya gibi farklı ülkelerden yaklaşık 1300 gazetecinin takip ettiği program, şehrin tamamına bir şekilde kendini sunma imkanı buldu. Etkileyici tarihî mekânlardan uzak duran sanatçılar yapılan işlerin sergilenmesi için daha çok, kentteki hayat ve çalışma ortamlarını seçti. Fakat bienal bu mekanlarla sınırlı kalmayıp İstanbul’un ara sokaklarına da taşmayı başardı. İran, İngiltere, Mısır, Hollanda gibi çeşitli ülkelerden gelen sanatçıların birçoğu İstanbul’da aylarca kalarak eserlerini ortaya koydular. Böylece havayı soluyarak şehirle daha çok diyaloğa giren sanatçılar, eski bienallere nazaran izole çalışmalardan bir kat daha sıyrıldı.
     <br/>
     <br/>
     Sanatçılar artık hayatla yüzleşiyor
     <br/>
     <br/>
     Geçmişte resim, heykel gibi sınırlı malzemelerle üretilen sanat, günümüzde farklı ifade şekilleri buluyor. Özellikle fotoğraf ve video gibi teknolojik imkânların artması, sanatçının eserini sunmasında yeni imkanlar sağlıyor. Modern sanatta kendi iç dünyasını anlatma derdine düşen sanatçının yerini çağdaş sanatın gelişmesiyle, sosyal hayatta daha çok yer alan, halkla rahat iletişim kuran sanatçılar aldı. Bununla beraber sanat ile diğer sosyal bilimler arasındaki çizgiler de yavaş yavaş ortadan kalktı. Özellikle sosyoloji ile içli dışlı olan eserlerin sayısı her geçen gün artıyor. Günümüzde sanatçılar toplumdan kopuk yaşamak istemiyor. Hayatın içinde kendilerine yer edinerek sorular ve sorunlarla yüzleşmeyi ve izleyicilerini de yüzleştirmeyi amaçlıyor.
     <br/>
     <br/>
     9. İstanbul Bienali de bu tarz çalışmaları içinde bol miktarda barındırıyor. Sokak çocuklarının sıkıntılarından yola çıkan işler kadar ülke sorunlarının gün yüzüne çıkarıldığı eserler de sergileniyor. Görsel tarihi yazmak adına sanatçılar, kendi ülkelerinin ya da insanlığın ortak sorunlarına çalışmalarıyla işaret ediyor.
     <br/>
     <br/>
     Dünyanın pek çok yerinde artık toplumsal temalar değişti. Bu değişim beraberinde bireyselliği de gün yüzüne çıkardı. 1960-70’li yıllardaki komine yapılar Avrupa’da 1980-90’lı yıllarda kırıldı ve atomize olmuş bir toplum yapısı ortaya çıktı. Bireyselleşmenin yankıları kendini sanat eserlerinde de ifade ediyor. Özellikle çağdaş sanatın neredeyse sınırsız denilebilecek özgür alanında sanatçılar kendilerini istedikleri şekilde anlatabiliyorlar. Ne ürettikleri eserde ne de kullanılan malzemelerde bir kısıtlama var. Çok pahalı malzemelerle eserler yapılabildiği gibi basit bir fotokopi makinesiyle de sanat eseri oluşturulabiliyor. Tamamen bireyin tercihinin belirlediği, tanımsızlaşan, kolay, ucuz yöntemlerle üretilebilen sanat, daha geniş bir katılıma da zemin sağlıyor.
     <br/>
     <br/>
     Doğu coğrafyalarından da artık bienallere yoğun ilgi var. Kendi geçmişinden yola çıkarak eseriyle portresini ortaya koyduğunu ifade Mısırlı sanatçı Wael Shawky de bunlardan biri. Daha önce Venedik bienalinde çalışmasını sergileyen sanatçının eserinin adı ‘Mağara’. Shawky, video ile aktardığı çalışmasında bir markette dolaşıyor ve doğrudan kameraya bakarak, konuşur gibi, Kuran’dan ayetler okuyor. ‘Mağara’ üç ana hikâyeden yola çıkıyor. Bunlar; Yedi Uyurlar, Hz. Musa’nın Hızır ile imtihanı ve Zülkarneyn ile ilgili ayetlerden oluşuyor. Shawky, bunlar arasındaki bağlantıyı bilgeliğin güce dönüştürülmesi ile ilişkilendiriyor. İstanbul’da yaptığı çalışmasının şehir insanını anlattığını düşünüyor. “Bu ülkede yaşayan insanların çoğu Müslüman. Namaz kılıyor, dua okuyor fakat ben ayetler okuyarak dolaştığım halde Kur’an okuduğumu fark edemiyorlar.” diyen sanatçı süpermarketi kapitalizmin bir sembolü olarak seçmiş. Mağara Yedi Uyurlar’ın saklandığı bir yer, süpermarket de bu çağda insanların saklandıkları, kendilerini izole ettikleri bir yer olarak düşünülmüş. Shawky, yaptığı çalışmanın kendi portresi olarak da değerlendirilebileceğine inanıyor. “Biz her ne kadar modern mekânlarda yaşasak da, İngilizce konuşsak da içimizde bir yerlerde o mağara var.” diyen sanatçı Venedik’teki çalışmasına nazaran çok daha küçük bir iş olan ‘Mağara’nın kendisi için daha önemli olduğunu vurguluyor.
     <br/>
     <br/>
     1999 yılından bu yana Avrupa’nın çeşitli ülkelerinde çalışmalarını sergileyen Servet Koçyiğit ise ilk defa Türkiye’de bienale katılıyor. Çağdaş sanatın malzemesinin direkt sokaktan sağlandığını ifade eden Koçyiğit, bu nedenle çalışmaların hayata çok yakın bir yerde konumlandığını söylüyor. 6 ay boyunca İstanbul’da kalan sanatçı, sosyal hayatın içinde yeterince yer almayan ve sürekli aynı rutinin içinde yaşayan ev kadınını konu olarak seçmiş. Enstalasyon, doğrudan bir anlatımı tercih ederek sürekli aynı odalar arasında mekanik bir şekilde yerleri süpüren saçtan yapılmış süpürge, kapısı açık buzdolabı ve iki yaşlı kadının tığla işlediği yazıdan oluşuyor. Esprili bir dille ev kadınının sürekli kendini tekrarlayan hayatını anlatan çalışma, sosyal olayın altını çiziyor.
     <br/>
     <br/>
     Çağdaş sanata özellikle Avrupa kentlerinde ciddi masraflar yapılıyor. Sanata kutsallık atfeden ve eserlerin eleştirilmesine müsaade etmeyen zihniyet hâlâ az da olsa varlığını sürdürüyor. Sanatın din olmadığını vurgulayan Koçyiğit, çağdaş sanatın gerekliliğine inanıyor. “Çağdaş sanatla kendinizi tanıma imkânı buluyor ve yansıtabiliyorsunuz. Bir çeşit uyanık olma halini gerekli kılıyor. Özgür düşünmeyi sağlayarak, hayata sanat gibi bakmayı öğretiyor.” diyen sanatçı, maddiyata dayalı kapitalist olgunun tersine sanatın herkese ulaşabilen bir yönü olduğunu vurguluyor. Avrupa’da birçok bienale katılan sanatçı, neredeyse 100 yıllık bir geçmişi olan Venedik bienali ile karşılaştırıldığı zaman İstanbul bienalinin yeterince kurumsallaşmadığını ifade ediyor. Venedik bienalinde ülkelerin zenginliğine göre abartılı eserlerin sergilendiğini, bienalın adeta maço, kapitalist bir yarışa döndüğünü belirterek, İstanbul’daki bienalin böyle bir yönü olmadığını söylüyor: “Bu bienal şehre çok güzel oturmuş, insanlar kendilerini işlere uzak hissetmiyor, ilişki kurabiliyorlar. Ayrıca genç ve bu nedenle daha enerji dolu.”
     <br/>
     <br/>
     Sanatçı sosyal işçiye dönüştü
     <br/>
     <br/>
     Ses ve imaj üzerine algılamaya dayalı eseriyle bienale katılan Smandar Dreyfus, video ile yaptığı çalışmasına ‘Cankurtaranlar’ adını vermiş. Çalışmada sesler ile ona ait görüntü birbirinden ayrı olarak veriliyor. Böylece ses ile sessizlik, ışık ile karanlık, yazılı ve sözlü kelime arasında karşıtlık oluşturuluyor. Sanatçı, çalışmalarında amacının mesaj vermek değil, insanlara soru sordurabilmek olduğunu anlatıyor. Dreyfus’a göre sanatının herkes tarafından anlaşılması gerekmiyor, bir kişiye dahi ulaşabiliyor olmak önemli. ‘Geçici Geçen Kişi’ isimli çalışmasıyla bienale Amsterdam’dan katılan Otto Berchem ise sanata sosyolojik değinilerle yaklaşan bir diğer isim. Hobo’ların artık kullanılmayan resimsel alfabesini İstanbul’daki evsiz çocuklarla sokağa taşıyor. Beladan sakınmak için birbirlerine bu işaretlerle yön gösteren Hobolar, 19. yüzyıl sonunda ABD’deki yurtsuzlara verilen isimdi. Sokak çocuklarıyla ellerindeki hobo işaretlerini dekoratif amaçtan çok, gerçeğe uygun olarak yerleştirir sanatçı. Örneğin sokak çocuklarına yemek veren bir lokantaya, kalabilecekleri güvenli ya da güvensiz yerlere uygun işaretler yapılır. Berchem, 1970’li yıllardan bu yana çoğu sanatçının sanatçı kimliğinden çok sosyal işçilere dönüştüğüne değiniyor. Fakat çalışmasından yola çıkarak, kendisine destek olan kurumların çalışanları kadar, çalışmasının sosyal fonksiyonu olmadığını da itiraf ediyor. Sanatçı, hayatın bu kadar içinde olması nedeniyle İstanbul bienalinin diğerlerinden çok daha özel olduğuna değiniyor.
     <br/>
     <br/>
     SANAT TARiHi UZMANI DR. NiCOLE NUR KANÇAL:
     <br/>
     ENTERASAN ÇALIŞMALAR VAR
     <br/>
     <br/>
     <br/>
     Bu seneki bienalde enteresan çalışmaların olduğunu düşünüyorum. Örneğin Filistin ile ilgili eser çok düşündürücü. Fakat böyle bir işin aslında İstanbul’da değil Batı’da sergilenmesi gerekiyor. Anlaşılan doğu yine kendini ağırlıyor ve tartışmaya gidiyor. Batı’da da durum çok farklı değil, daha çok Batılı sanatçılar bienallerde yer alıyor. Doğudan gelen çalışmalar ise egzotik bir yaklaşımla sunuluyor ve pek anlaşılamıyor. Batı’daki bienallerde doğulu çalışmalardan özellikle ideolojik yaklaşımlara yer veriliyor. Örneğin Türkiye’den gelen eserlerde daha çok etnik meseleler konu ediliyor. Ermeni sorunu, Kürt sorunu gibi. Bu üzücü çünkü çok sayıda iyi çalışma bu nedenle fark edilemiyor. İstanbul Bienali, Avrupa standartlarında büyük bir bienal. Bizim doğumuzdaki ülkelerde bu çapta bienaller yapılmıyor. Sadece İsrail’de var, bir de Kahire’de küçük çapta bienal yapılıyor. İstanbul doğusunda başka sanat merkezleri olmasına rağmen yaptığı bienalle sınır teşkil ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22555), [web.archive.org (arşiv bağlantısı)](http://web.archive.org/web/20070807043109/http://www.aksiyon.com.tr:80/detay.php?id=22555)
