# 'Bizim Rumları sakallı amcalar kurtarmıştı'

*Tuba Özden 2004.09.06*

<div bgcolor="#FFFEF6">
 <font>
  <img border="0" height="1" src="/web/20060101041626im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101041626im_/http://www.aksiyon.com.tr/resim/509/68.jpg" vspace="5"/>
  </p>
 </font>
 <font class="content">
  Üzerinden yarım asır geçmesine rağmen hâlâ soru işaretleri barındıran 6-7 Eylül olaylarının canlı şahidi Giovanni Scognamillo yağmanın en çok İstanbul gibi çok kültürlü bir şehre zarar verdiğini söylüyor; “İstiklal Caddesi’ndeki bütün dükkanlar, binlerce ev, iş yeri, kilise yağmalandı.
 </font>
 <p>
  <font class="content">
   Mezarlar bile açıldı. Olayın maddi boyutu bir yana, İstanbul'un 500 yıllık çok kültürlü yapısına düşen bomba, hiçbir şeyle kıyaslanamayacak ölçüdeydi.”
   <br>
    <br>
     “Eylül ayı olmasına rağmen kapalı bir akşam üstüydü. Sokaklarda daha önce hiç görmediğimiz kişiler, ellerinde listelerle hararetli bir tartışmanın içindeydiler. Sonra 'Atatürk'ün evi bombalandı' diye bir haber yayıldı. Ellerinde bayraklar olan insanlar gözü dönmüş kalabalığı galeyana getirdi ve bir anda iş yerleri yağmalanmaya başladı. O gece azınlıklar olarak evlerimizden bile çıkamadık. Herşey gözlerimizin önünde yağmalandı.”  6-7 Eylül 1955'te meydana gelen ve aradan geçen yarım asra rağmen hâlâ soru işaretleri barındıran 6-7 Eylül Olayları'nın canlı şahidi Giovanni Scognamillo olay gecesini bu şekilde özetliyor. Etkisi yıllar sürmesine rağmen hep özet olarak anlatılan olayların bizzat içinde yaşamış, şiddete, olaylara giden örgütlenmeye, Türklerin komşuları olan azınlıkları korumak için evlerinin önünde nöbet beklemelerine, mezarların açılıp cesetlerin sokaklara atılmasına şahit olmuş Scognamillo.
     <br/>
     <br/>
     Scognamillo, sinema tarihi de dahil çeşitli alanlarda kitaplar yazan, Beyoğlu'nda doğup büyüyen bir levanten. Bu nedenle Beyoğlu'nun tarihini adım adım yaşayarak takip etme imkanı bulmuş. Olayların yaşandığı dönemde 22 yaşında olan  Scognamillo, Kallavi Sokağı’nda yaşıyor ve bir bankada memur olarak çalışıyormuş. Olaylar 6 Eylül 1955'te, "İstanbul Ekspres" gazetesinin, Atatürk'ün Selanik'te doğduğu evin Yunanlılarca bombalandığını duyurmasıyla başlar. Tarihe "6-7 Eylül Olayları" olarak geçen vakada Beyoğlu, Taksim, Arnavutköy, Ortaköy, Karaköy, Eminönü, Sirkeci, Gedikpaşa, Çarşıkapı, Kumkapı ve Bakırköy de dahil olmak üzere 52 yerde birden aynı anda çıkan olaylarla şehir yerle bir edilir. Sadece İstanbul'un içinde değil Adalarda, İzmir ve Ankara'da da azınlıkların mekanları talan edilir.
     <br/>
     <br/>
     Havada gerginlik kokusu vardı
     <br/>
     <br/>
     Basının Kıbrıs olayı ve Yunanistan ile ilgili yaptığı haberlerle daha önceden bu talanın motivasyonunu belli belirsiz hazırladığını söyleyen Scognamillo, yaşadıklarını şu cümlelerle anlatıyor. "O akşam saat altıda nişanlımla bankadan çıktık, Eminönü Meydanı'na vardık. Bulutlu ve ağır bir hava vardı. Sokaklarda İstanbul Ekspres'in ikinci baskısı satılıyordu. Yüksek sesle okunan başlıkta 'Atamızın evi bomba ile hasara uğradı, sabaha karşı vuku bulan bu menfur hadise infial uyandırdı' yazıyordu. ‘O kadar kısa sürede gazete ikinci baskıyı nasıl bu kadar çok basabildi?’  sorusu daha sonra da yanıtsız kaldı. Gazeteyi aldım fakat ortalıkta hissedilir bir gerginlik vardı, bunu ikimiz de hissettik. Nişanlım Tarlabaşı'nda oturuyordu, onu eve bıraktım ve dışarı çıkmamasını tembihledim. Havada kopacak bir fırtınanın beklentisi vardı. Bazı dükkanlar kapanmış, bazıları ise kapanmak üzereydi. Eve döndüm, annem penceredeydi, babam gecikti diye meraklanmıştı. Ben eve girdikten yarım saat sonra patırtı koptu, olaylar Tepebaşı ve İstiklal Caddesi'nden patlak vermişti. Kallavi Sokağı’nda, sinema projeksiyon ve montaj makineleri imal eden bir İtalyan firmasının dükkanı vardı, ilk oraya geldiler, dükkanı darma dağın ettiler. O anda sokağın başından babam göründü, rengi sapsarıydı. Çiçek Pasajı'nın köşesinde İstasyon Lokantası'nda bir buzdolabını çapulcuların nasıl balyozlayarak 2 cm kalınlığına getirdiğini görmüştü. Babam eve geldikten sonra yeniden dışarı çıkmak istedi, annem "Hiçbir yere gidemezsin’ diyerek durdurmaya çalıştı.  Babama ben de geliyorum dedim ve dışarı beraber çıktık fakat Galatasaray'a kadar gidebildik, oradan geri dönmek zorunda kaldık. O geceyi ışıkları söndürerek, pencerenin önünde geçirdik." Scognamillo, Demokrat Parti'nin düzenlediği olayların göz korkutmak amacıyla yapıldığını fakat olayın amacını aştığını ve bir yerden sonra kontrol edilemediğini düşünüyor. Başından beri nerelere zarar verileceğinin belli olduğunu söyleyen Scognamillo, bir gün önce Kallavi Sokağı’nda Demokrat Parti şubesinin önünde iki kişinin ellerinde listelerle 'Sende var mı bu? Hayır onu da ekle' diye konuşmasına şahit olmuş; "Saat altı sularında Tepebaşı'nda kamyonlar dolusu silahlı çapulcu, ellerinde baltalar, sopalar, balyozlarla emir beklemiş, 18:30 civarı beklenilen emrin gelmesiyle olaylar başlatılmıştı. Kamyonlarla dışarıdan gelen bu insanlara, talanın başlamasıyla sokaktan geçen insanlar da katılmış ve asıl yağmayı, harekete geçirilen gecekondu insanları yapmıştı."
     <br/>
     <br/>
     Olaylar esnasında azınlıklardan bazıları camlarına Türk bayrağı asarak ya da Müslüman komşularının koruması ile ancak zarardan kurtulabilmiş. "Oturduğumuz binanın altında yeşil takkeli, namazında niyazında hacı bir kunduracı vardı. Dükkanının önüne Türk bayrağı astı ve ardından pencerelerden bayraklar dalgalanmaya başladı. Hacı o gece sabaha kadar bir sandalye çekip, komşusu Rum marangozun dükkanının önünde beklemiş. Gelen gruplara 'bunlar bizim' deyip durumu idare etmiş."  Yüksek Kaldırım'da çanta satan bir Rum arkadaşından dinledikleri  de bu kötü tablonun farklı bir bölümünü tasvir ediyor. Çantacı dükkanına gittiğinde, Kemeraltı'ndaki genelevlerden çıkan "vesikalılar"ın dükkanına saldırdıklarını görür. Dükkandan aldıkları çantalarla İstiklal Caddesi'ne çıkıp, çantayı doldurduktan sonra evlerine dönen yağmacılar, çantayı boşaltıp tekrar doldurmak için caddeye döner. Nispeten insaflı olanlar ise boş çantaları dükkana bırakır. Rum çantacı, dükkanına verilen zararı, elinden bir şey gelmediği için sadece izlemek zorunda kalır. Scognamillo, evinin karşısında bulunan Büyük Londra Oteli'ne yapılan baskında, bir turistin başına gelenlere de şahit olmuş.  Pijamalarını giyip yatağa yatmış olan turist, birden odanın kapısının havaya fırlamasıyla neye uğradığını şaşırır. İçeri giren grup, ne bulursa pencereden atmaya başlar, ortalığı talan ettikten sonra geldikleri gibi giderler. Adam köşeye sinip olanları titreyerek izlemekten başka bir şey yapamaz. Olaylar sadece Beyoğlu'nda değil, Yeşilköy, Adalar, Boğaz ve İzmir'de de olur.
     <br/>
     <br/>
     Menderes'in yüzü bembeyazdı
     <br/>
     <br/>
     Olay bitip de ortalık durulunca yaşanan kaosun ardındaki zayiat kendini daha görünür kılar. "Ertesi sabah dışarı çıktım, Beyoğlu'nda, Elhamra Sineması’nın karşısında, bizim bankanın bir şubesi vardı. Kapının camı kırılmıştı ama kepenk olduğu için bankaya girememişlerdi. Tam o anda caddeye bir makam arabası birkaç askeri ciple beraber geldi ve karşıki kaldırımda durdu. İçinden Menderes ve Celal Bayar çıktı, etrafa şaşkın şaşkın bakıyorlardı. Menderes'in yüzü bembeyazdı. Bir süre etrafa baktıktan sonra arabalarına binip döndüler. Tahminlerinden çok daha büyük bir zarar olmuştu. Olayların ardından,  ilk olarak "suçlu kim" sorusuna hemen komünistler cevabı verilir. O dönemde zaten bütün Avrupa ve Amerika'da komünistler mimlidir. Bunun üzerine Aziz Nesin, Kemal Tahir, Hasan İzzettin Dinamo, Asım Bezirci hiçbir kanıt gösterilmeden tutuklanır. Fakat daha sonra senaryo değiştirilir ve "millet galeyana geldi" denir. "Millet durup dururken galeyana gelmez. Çok sistemli bir şekilde millet harekete geçirildi. Olaylar esnasında ordu İstanbul dışında bekliyordu fakat olaylar cereyan ettiğinde şehre gelmedi. Ancak sabaha doğru geldi." Yaşananların ardından izler çabuk giderilir, zararların bir kısmı için tazminat ödenir. Fakat olaylar sonunda Türkiye ekonomisi sarsılır. Yaşananlardan sonra, azınlıkların bir kısmı kendi kabuğuna çekilir ve zararlarını telafi etmeye çalışır. Bazıları ise kırgınlıklarının üstesinden gelemeyerek ülkeyi terk eder. Fakat sonuç ne olursa olsun, azınlıklar genel olarak olayları unutmayı tercih eder. Yaşananların olmaması gerektiğini fakat artık yapılacak bir şeyin olmadığını bilmeleri buna neden olur. Daha önce içli dışlı yaşayan Müslümanlar ile azınlıklar arasında olaylardan sonra, ilk dönemlerde biraz soğukluk yaşanır. Fakat ilişkiler kısa sürede tamir edilir. Scognamillo, yaşananların kötü bir senaryo olduğunu söylüyor. "Senaryosu milli bir hareket olarak yazıldı bu olayların ama olay amacını aştı. Fakat ilginç olan, bir sonraki seçimlerde, o kadar zarar görmelerine rağmen azınlıkların büyük çoğunluğunun oylarını yine Demokrat Parti’ye vermesiydi. Olayın maddi boyutu bir yana İstanbul'un 500 yıllık çok kültürlü yapısına düşen bomba, hiçbir şeyle kıyaslanamayacak ölçüdeydi."
     <br/>
     <br/>
     6-7 EYLÜL OLAYLARI NEDİR?
     <br/>
     <br/>
     1955'te Atatürk'ün Selanik'te doğduğu eve Yunanlılarca bir bomba atıldığı haberinin 6 Eylül günü saat 13 ajansında radyodan okunması ve "İstanbul Ekspres" adlı akşam gazetesinin saat 16-17 arasında yaptığı 2. baskısında duyurulmasıyla olaylar başladı. Beyoğlu İstiklâl Caddesi’nde Türk bayrağı asarak önlem almış olanların dışında, daha önce işaretlenmiş tüm dükkanlar yerle bir edildi. Taksim, Arnavutköy, Ortaköy, Karaköy, Eminönü, Sirkeci, Gedikpaşa, Çarşıkapı, Kumkapı ve Bakırköy de aralarında olmak üzere 52 yerde aynı anda olaylar çıktı. Ankara ve İzmir'de de azınlıkların gayrimenkullerine zarar verildi. İstiklal Caddesi’ndeki dükkanlar baştan aşağı yağmalandı. Kazma ve balyozlarla önüne gelen her şeyi kırıp döken grup, Rum ve Ermenilere ait evleri, iş yerlerini, ibadethaneleri talan etti. Milli Eğitim Bakanlığının resmi verilerine göre, İstanbul'da ilk, orta ve lise derecesinde 32 Rum ve 8 Ermeni okulu tahrip edildi. İstanbul'daki 74 kilisenin 70'i yakılıp yıkıldı. Kiliseler dışında bir Havra, 8 Ayazma, 2 Manastır, Rum, Ermeni ve Musevilere ait 5 bin 538 gayrimenkul tamamen yakıldı. Ordunun olaya el koymasından sonra zararların büyük kısmı tazmin edildi.
     <br/>
     <br/>
     RENKLİ BİR LEVANTEN: SCOGNAMİLLO
     <br/>
     <br/>
     Giovanni Scognamillo, 1929'da İstanbul'da doğan ve burada büyüyen bir levanten.  Lise eğitimini İtalyan Lisesi'nin Edebiyat ve Felsefe bölümünde tamamlayan Scognamillo, kitapçılık, dekoratör yardımcılığı, bankacılık ve şube yöneticiliği gibi çeşitli mesleklerde çalışır. 1964'te sinema ve reklamcılık faaliyetlerine başlar. 1979 ile 1987 yılları arasında Erler Film'de Dış İlişkiler Müdürü, Ulusal Video'da Program Müdürü olarak çalışır. Sinema Tarihi ve film eleştirmenliği ile ilgili yazılarını ilk olarak 1949 yılında yabancı basında yayımlamaya başlar ve 1960'tan itibaren bu yazılar Türk basınında da yer alır. İlk kitabına 1974 yılında imza atan Scognamillo'nun şimdiye kadar 55 kitabı yayımlandı. Scognamillo, sadece sinema tarihi ve film eleştirileri ile ilgili kitaplar yazmakla kalmayıp astroloji ve Beyoğlu üzerine de birçok kitap yazdı. Türk Sinema Tarihi, Beyoğlu Kabusları, Bir Levanten'in Beyoğlu Anıları çalışmalarının birkaçı. Scognamillo, yaptığı çalışmalar sonunda birçok sinema festivali ve yazarlar derneğinden ödüller aldı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15113), [web.archive.org (arşiv bağlantısı)](http://web.archive.org/web/20060101041626/http://aksiyon.com.tr:80/detay.php?id=15113)
