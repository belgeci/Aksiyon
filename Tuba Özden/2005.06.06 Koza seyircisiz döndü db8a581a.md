# Koza seyircisiz döndü

*Tuba Özden 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Depremler, ekonomik ve siyasi krizler derken yedi yıldır ertelenen ‘Altın Koza Film, Kültür ve Sanat Festivali’ bu yıl yeniden düzenlendi. Festival, çeşitli filmler, renkli konuklar ve düzenlenen etkinliklerle Adanalılara nostaljik ve keyifli anlar yaşattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807004308im_/http://www.aksiyon.com.tr/resim/548/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Seneler önce pamuk ağalarının maddi desteğiyle vücut bulan ‘Altın Koza Film Festivali’ yedi yıllık uykusundan bu sene uyandı ve Adanalılara yeni bir rüya yaşattı. Yeşilçam filmlerinden aşina olduğumuz simalar, Türk sinemasının genç oyuncuları, yönetmenler Adana sokaklarında dolaştı.
   <br>
    <br>
     Adanalılar da hayran oldukları ve televizyonları vasıtasıyla evlerine konuk ettikleri sanatçılarla bu defa yüz yüze sohbet etme, aynı fotoğraf karesini paylaşma imkanı buldu. Kimler yoktu ki; Hülya Koçyiğit, Ekrem Bora, Süleyman Turan, Derya Alabora, Atıf Yılmaz, Yücel Çakmaklı, Şemsi İnkaya, Güven Kıraç, Ümit Çırak, Feridun Düzağaç ve diğer sanatçılar.
     <br/>
     <br/>
     Türk sinemasında bir dönem ‘ağalar’ diyarı olarak anılan Adana, bağrından Karacaoğlan, Dadaloğlu gibi halk ozanları, romancılar, şairler, ressamlar, edebiyatçılar, sinemacılar, sanatçılar çıkarttı. Özellikle sinema alanında etkili olan şehirde altmışlı-yetmişli yıllarda sayısı 200’e yakın açık hava sineması izleyicileri Yeşilçam filmleriyle buluşturmuştu. Özellikle sinemanın işletmecilerle yürütüldüğü dönemde, Adana’nın etkisini ‘Yeşilçam Sineması’nda görmek mümkün. O dönemde Adana işletmecisinin bir filmi onaylaması neredeyse bütün Türkiye’nin o filmi izleme imkanı bulması demekti. Çünkü Akdeniz’den Doğu Anadolu’ya, Güneydoğu Anadolu’ya kadar olan bölgedeki dağıtımcılar Adanalı idi. Bu nedenle birçok film Adana’da çekilir; hatta film galaları bu şehirde yapılırdı. Adana halkının sinemaya olan bu sevgisi ve ekonomik imkanları 1969 yılında ‘Altın Koza Film Festivali’nin ortaya çıkmasına sebep oldu. Festival 1973 yılına kadar beş kez yapıldı.
     <br/>
     <br/>
     Yaşanan ekonomik sıkıntılar festivalin 18 yıl suskun kalmasına sebep olur. Adana Belediyesi, “Altın Koza yeniden canlansın” talebine daha fazla bigane kalmaz ve festival 1992’de tekrar canlandırılmaya çalışılır. Ancak, 1998’de yaşanan Adana depremi ikinci bir suskunluğa vesile olur. 1999’daki Marmara depremiyle festival askıya alınır. Zengin pamuk ağalarının İstanbul’a gitmesiyle ekonomik gücünü kaybeden şehir, festivali düzenleyecek bütçeyi bulmakta sıkıntı çeker. Festival, yeniden hayata geçmek için yedi yıl beklemek zorunda kalır.
     <br/>
     <br/>
     Yedi yıl aradan sonra tekrar Altın Koza
     <br/>
     <br/>
     Bu yıl Festival 31 Mayıs-5 Haziran tarihleri arasında gerçekleştirildi. İstanbul’dan gelen sanatçılara olan ilgi akşam yapılan açılış töreninde de devam etti. Sanatçıların katıldığı renkli törene olan ilgi, ardından gösterilen ‘Masumiyet’ filmine yansımadı. Festival başlarken yaşanan bu heyecan, diğer günler yapılan etkinliklere nüfuz edemedi. Özellikle dizilerden tanıdıkları simalarla yüz yüze gelme imkanını kaçırmayan halk, filmlere aynı ilgiyi göstermedi. Gösterimin yapıldığı salonları daha çok jüri üyeleri ve konuklar doldurdu. Festival kapsamındaki konserlere ve parklarda yapılan bando gösterilerine ilgi nispeten daha fazlaydı.
     <br/>
     <br/>
     Altın Koza Film, Kültür ve Sanat Festivali’nin bu yıl gerçekleştirilmesine bir ay önce karar verilmiş. Kısa sürede yapılmasına rağmen organizasyondan herkes memnun kaldı. Sanatçı Ceyda Düvenci, festivalin bu kadar ara verildikten sonra tekrar başlamasına duyduğu sevinci dile getirirken, halkın yeterince ilgi göstermemesini verilen aradan ötürü araya giren soğukluğa bağladı. Düvenci’ye göre filmlere az rağbet gösterilmesinin diğer bir sebebi, kötü zamanlama. “Öğrencilerin sınav tarihi ve üniversitelerin bahar şenlikleri ile festival tarihi çakışmış, bu katılımı olumsuz etkiliyor.” dedi.
     <br/>
     <br/>
     Kendi kültürümüze sahip çıkmalıyız
     <br/>
     <br/>
     Festivalde en çok ilgiyi şehir içinde nostaljik arabalarla sanatçıların caddelerden geçtiği ‘Sevgi Korteji’ gördü. Eski jönler filmlerdeki edalarına ek olarak hafif kırlaşmış saçlarıyla kortejin ilk sırasında yer aldı  ve Adanalıların coşkusuyla kucaklaştılar. Festival kapsamında uzun ve kısa metraj film yarışmaları, söyleşiler, konserler, sanatçıların okul ziyaretleri, fotoğraf sergisi, Türk ve dünya sinemasından örnekler de yer aldı. ‘Yaşam Boyu Onur Ödülleri’ne Ekrem Bora, Hülya Koçyiğit, İrfan Atasoy, Sevda Ferdağ, Yılmaz Köksal layık görüldü. Genç ve emektar sinemacıların bir araya geldiği söyleşiler düzenlendi. Yakın geçmişte kaybettiğimiz Ömer Kavur’un çektiği filmler, yönetmen hakkında Rıza Kıraç’ın çektiği belgesel film izlendi, ardından yakın dostları ve aynı zamanda iş arkadaşları sanatçı ile ilgili hatıralarını anlattı. Festivalde yapılan diğer bir söyleşi ise ‘Son Dönem Türk Sineması’ üzerineydi.
     <br/>
     <br/>
     Sanatçılar Türk filmlerine olan ilgiyi yetersiz buluyor ve bu noktada film festivallerinin önemini vurguluyor. Sinema ile seyirci arasındaki kopukluğa değinen yönetmen Ali Özgentürk, bu noktada festivallerin ihtiyaç olduğunu söylüyor. Son elli yılda Türk milletinin çok değiştiğini belirten Özgentürk, sinemamızın dışarıya açılabilmesi için önce içeri açılması gerektiğini düşünüyor. Gişelerde Türk filmlerine kesilen biletlerin çok yetersiz olduğunu vurgulayarak, “Türkiye’de artık her şey dışarısı için yapılıyor. AB demokratik olmamızı istiyor, demokrasi peşine düşüyoruz. Bizler başkalarını memnun etmek adına filmler yaparsak, toplumun yanlış inşa edilmesine sebep oluruz.” diyor.
     <br/>
     <br/>
     Yönetmenlerin ve oyuncuların aynı noktada buluştuğu diğer bir konu ise kendi kültürümüzden beslenmenin gerekliliği. Özgentürk, “Bizlerin birinci meselesi seyircinin kendi kültürüne olan merakını artırmak olmalı.” diyerek ortak düşünceyi dile getiriyor.
     <br/>
     <br/>
     Özgentürk ile aynı fikirde olan yönetmen Atıf Yılmaz’a göre, eskiye göre Türk halkının merakı körelmiş. Yılmaz, Yeşilçam üslubunun dışında çok güzel filmler çekildiği halde insanların sinemaya gitmedikleri için bu filmlerin farkında olmamalarından rahatsız. Sinemaya olan rağbetin azalması en çok ekonomik nedenlerle ilişkili; fakat oyuncu Çetin Öner buna sebep olan diğer faktörün televizyonda sinema filmlerinin gösterilmesi ve izleyicinin sinema filmlerini televizyondan izleme alışkanlığı edinmesi olduğunu söylüyor: “Artık insanlara evden çıkıp paralar harcayarak sinemaya gitmek zor geliyor.”
     <br/>
     <br/>
     Uluslararası nitelik kazanabilir
     <br/>
     <br/>
     Oyuncu Nur Sürer, Adana için film festivalinin önemine değiniyor. Geçmiş yıllarda festivalin kesintiye uğramasından duyduğu rahatsızlığı dile getiriyor: “Bir senelik siyasi yatırım olarak kalmasın ve sürekliliğini korusun.” diyerek festivalin önemini vurguluyor. Giderek yeni sinemanın yeni bir seyircisi oluşacak, yavaş yavaş Türk sineması şekillenmeye başlıyor diyen Yeşilçam filmlerinin jönü Süleyman Turan, artık Türk sinemasının seyircisi ile buluştuğunu düşünüyor. Geçmiş yıllarda da ‘Altın Koza Film Festivali’ne katılan ve ödüller alan usta oyuncu, seneler sonra tekrar Adana’da festivale katılmış olmaktan memnun, ileride festivalin uluslararası bir nitelik kazanacağına inanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21887), [web.archive.org (arşiv bağlantısı)](http://web.archive.org/web/20070807004308/http://aksiyon.com.tr:80/detay.php?id=21887)
