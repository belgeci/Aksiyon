# Filmekimi’nde festivallerden seçkiler

*Tuba Özden 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Düzenlendiği ilk yıl 2002’den bu yana seyirciden büyük ilgi gören, ve geçtiğimiz yıl 28 bin izleyiciye ulaşarak rekor kıran Filmekimi, bu sene 13-19 Ekim tarihleri arasında gerçekleşecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014162536im_/http://www.aksiyon.com.tr/resim/618/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Programda, Türkiye’de henüz vizyona girmemiş fakat Cannes, Berlin, Sundance, Venedik gibi önemli festivallerde prömiyerleri yapılmış 21 film gösterilecek.
   <br>
    <br>
     Merakla beklenen filmlerden biri bu yıl Cannes’da Altın Palmiye ödülünü kazanan, sosyal gerçekçi filmlere imza atan Ken Loach’un yönettiği ‘Özgürlük Rüzgarı’. Yine bu yıl Cannes’da Altın Kamera Ödülü’nü alan, Çavuşesku’nun devrilişinin on altıncı yıldönümünde Romanya’yı sarsan olayın toplumsal sonuçlarını mizahi bir dille perdeye yansıtan ‘Bükreş’in Doğusu’ da festival programında. Cannes’dan ödüllü bir diğer film de ‘İsimsiz Kahramanlar’. Filmin bütün erkek oyuncuları, En İyi Erkek Oyuncu ödülüne layık görülmüştü. Usta yönetmen Tony Gatlif’in filmi Transilvanya, festivalde kaçırılmaması gereken örneklerden. Birol Ünel ve Asia Argento’nun başrollerini aldığı filmin görüntüleri kadar Tony Gatlif’e ait müzikleri de etkileyici. Gerçek görüntülerin canlandırma teknikleriyle bir araya getirildiği ‘Bıçak Sırtı’, gerçekle hayalin birbirine karıştığı bir film. Festivalde ‘Bıçak Sırtı’ dışında Richard Linklater’e ait filmlerden biri de ilk kez gösterildiği Cannes’da Altın Palmiye için yarışan ‘Hamburger Cumhuriyeti’. Aksiyon ve komediyi bir araya getiren; Juliette Binoche, Nick Nolte ve John Turturro gibi önemli isimleri bir araya getiren ‘Eylülde Birkaç Gün’ de merakla beklenen filmlerden. Sinemada müzik zevkini gözeten filmler de programda mevcut. En İyi Müzik ve En İyi Kurgu kategorilerinde İspanyol Oscar’ı sayılan Goya Ödülleri’ni kazanan Halbana Blues, geleneksel Küba müziği ile rap gibi modern bir türü yan yana getiriyor. Belgeseller bölümünde de usta yönetmenlere ait filmler var. Werner Herzog’un son filmi ‘Ayı Adam’, ‘Ağlayan Devenin Öyküsü’ ile beğeni toplayan Byambasuren Dava’nın filmi ‘Saro Köpeğin Yavrusu’ Filmekimi’nde izlenebilir.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25523), [web.archive.org (arşiv bağlantısı)](http://web.archive.org/web/20061014162536/http://www.aksiyon.com.tr:80/detay.php?id=25523)
