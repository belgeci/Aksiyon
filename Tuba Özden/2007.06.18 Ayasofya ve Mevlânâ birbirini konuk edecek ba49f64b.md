# Ayasofya ve Mevlânâ birbirini konuk edecek

*Tuba Özden 2007.06.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ayasofya Müzesi, Mevlânâ’yı anlatan, çok sayıda kıymetli eserden müteşekkil tarihî bir sergiye ev sahipliği yapacak. Sergiye katılanlar, asırlar sonra buluşan bu iki sembol etrafında âdeta sema edecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070702220411im_/http://www.aksiyon.com.tr/resim/654/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mevlânâ ve Ayasofya, günümüz dünyasından uzakta kendi özgünlükleri içerisinde birbirleriyle konuşup sohbet eden iki mühim sembol. “Aşk Ocağında Cân Olmak - İnsanlığın Mirası: Mevlânâ Celâleddin-i Rûmî” başlığı altında 18 Haziran-12 Ağustos tarihleri arasında gerçekleştirilecek sergi, Ayasofya’da Mevlânâ’yı konuk ederken bir taraftan da Mevlânâ’nın değerlerinde Ayasofya’yı misafir edecek. Böylece iki büyük sembol bir araya gelecek.
   <br>
    <br>
     Esasında bu buluşma ilk değil. Yüzyıllar öncesinde de Ayasofya ve Mevlânâ ortak bir kaderi paylaşır. Mevlânâ’nın yaşadığı 13. yüzyılda Ayasofya taarruz altındadır. 1204 yılında Haçlı ordusu Ayasofya’yı işgal eder, yağmalar. Ayasofya’nın esir düştüğü bu süre zarfında içindeki görkemli eşyalar batıya taşınır. Bu, batının bir yağmasıdır. Aynı dönemde Selçuklu İmparatorluğu’nun Anadolu’sunda Mevlânâ’nın yaşadığı topraklar Moğol istilası altındadır. Bu ise doğudan gelen bir talandır. Doğudan ve batıdan sıkıştırılmış bir dünyanın iki figürüdür Mevlânâ ve Ayasofya. Serginin küratörü kültür tarihçisi Ekrem Işın, bu sebeplerden ötürü mekân olarak Ayasofya’nın seçilmesinin önemine vurgu yapıyor: “Tarihte bir ilktir bu. Dünyanın gözü önünde, pek çok yabancının ziyaret ettiği Ayasofya’da Mevlânâ sergisi açıyoruz. Bu vesileyle Türkiye Cumhuriyeti’nin özgür ortamında iki sembol birbirini konuk edecek. Bizim vermek istediğimiz en önemli mesaj budur.”
     <br/>
     <br/>
     SERGİDE ZİYARETÇİLER ‘SEMA’ EDECEK
     <br/>
     <br/>
     Sergi, özellikle Mevleviliğin önemli sembollerinden biri olan ‘dokuz’ sayısı üzerine kurgulanmış. Esasında dokuzun önemi 18’den kaynaklanıyor. Bu ise Mevlânâ’nın Mesnevi’nin ilk 18 beytini kendisinin yazmasından… Diğer beyitleri Hüsamettin Çelebi’ye irticalen okuyor. Mevlevilikte bu sebeple ilk on sekiz beyit kutsal kabul ediliyor ve Nezir-i Mevlânâ şeklinde adlandırılıyor. 18 sayısının Mevlevilikteki serencamı çok fazla. Mesela 1001 gün çilenin dışında 18 gün daha çile çekiliyor ya da mimariye yansıyan bu etki sebebiyle Mevlevihanelerde 18 hücre bulunuyor. Ekrem Işın, sergiyi dokuzlu şemaya göre hazırladıklarını anlatıyor.
     <br/>
     <br/>
     Serginin biçimi özetle şöyle: Alanın ortasında Mevlânâ’yı temsil eden, içinde Mesnevi’nin bulunduğu yuvarlak bir daire olacak. Serginin diğer sekiz bölümü merkezin etrafında bulunacak. Böylece modüllerin birinden diğerine geçen konuklar adeta ortadaki Mevlânâ kulesinin etrafında sema edecek. Girişte misafirlere, Mevlânâ’nın önemli sözleri hoş geldin diyecek. Ardından “Hayatı ve düşünceleriyle Mevlânâ” bölümünde, kendisine ve aile fertlerinden babası Bahaeddin Veled, oğlu Sultan Veled, torunu Feridun Ulu Arif Çelebi ve halifelerinin yazma eserleri bulunacak. ‘Mevleviliğin 800 yılı’nda Sultan Veled tarafından 13. yüzyıl sonlarında kurulan Mevleviliğe ait orijinal eserler sergilenecek. ‘Matbah-ı Şerif’in canlandırıldığı bölümde, ‘Mevlevi matbahı’nın yalnızca yemek pişirilip yenilen bir yer değil, eğitim ve öğretim mekânı olduğu vurgulanacak. ‘Mevlevilikte Giyim-Kuşam’da adı üzerinde dönemin kıyafetleri, posta çantaları ve çeşitli eşyaları görülebilecek.
     <br/>
     <br/>
     Mevlevilik denilince musikiden bahsetmemek olmaz. Bu sebeple ‘Müzik ve Sema’ bölümünde, Mevleviler tarafından kullanılmış otantik sazlar, kudüm, kanun, kemençe gibi enstrümanlara yer verilmiş. ‘Hat, Edebiyat ve Mevlevilikte Sembolizm’ başlıkları altında ise tarih içinde yetişmiş ünlü Mevlevi şairlerinin divanları, tezkireler, Mevlevilik tarihçeleri, risaleler yer alacak. Mevlevilerin sembolleştirdiği objeler, mesela Mevlevi sikkesi şeklinde istif edilmiş levhalar, Mevlevi sikkeli sancaklar, çeşitli âlemler bulunacak. Serginin bir diğer özelliği de ses sistemi. Konuklar eserler etrafında ‘sema ederken’ nereden geldiğini anlamadıkları bir fısıltı, kulaklarına Divan-ı Kebir ve Mesnevi’den rubailer fısıldayacak.
     <br/>
     <br/>
     TADIMLIK MEVLÂNÂ MEVLÂNÂ DEĞİL
     <br/>
     <br/>
     UNESCO’nun 2007’yi Mevlânâ Celâleddin-i Rûmî yılı ilan etmesi üzerine Kültür Bakanlığı himayesinde gerçekleştirilen sergi, Mayıs ayında İstanbul ve Konya’da düzenlenen yurt içinden ve dışından çok sayıda akademisyenin katıldığı ‘Mevlânâ Sempozyumu’nun ikinci ayağı. Serginin küratörü Ekrem Işın, Mevlânâ’nın doğumunun 800. yılında daha iyi anlaşılabilmesi için bir vesile olarak görüyor sergiyi. Onu en çok rahatsız eden ise günümüz tüketim toplumunun ürettiği günübirlik değerler kervanına Mevlânâ’nın da dâhil edilmesi:  “Çağımızda artık birçok Mevlânâ var. Doğu’nun, Batı’nın Mevlânâ’sı farklı. Hümanist derneklerin, belediyelerin, turizmcilerin, devrimcilerin, milliyetçilerin, post-modernlerinki birbirine benzemiyor.”
     <br/>
     <br/>
     Yakın bir gelecekte yeni bir Mevlânâ imajıyla karşılaşacağımıza değiniyor Ekrem Işın. Tüketim kültürünün bir ürünü olacak bu Mevlânâ aynı zamanda. Özelliklerine gelince; sloganları olan, ayinleri belki sadece 15 dakika süren, özetle ‘tadımlık’ bir Mevlânâ. Bu tehlikeye dikkat çeken Işın, “kapitalist destekli” bu yeni Mevlânâ imajı karşısında durmanın da zor olacağına değiniyor. Özellikle ilim adamlarının çabalarıyla gerçek Mevlânâ’yı anlatmanın, korumanın ehemmiyetine vurgu yapıyor: “Aşk Ocağında Cân Olmak” sergisi bu açıdan önemli. Gerçek Mevlânâ’yı anlamak adına teferruatlı izler taşıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27696), [web.archive.org (arşiv bağlantısı)](http://web.archive.org/web/20070702220411/http://www.aksiyon.com.tr:80/detay.php?id=27696)
