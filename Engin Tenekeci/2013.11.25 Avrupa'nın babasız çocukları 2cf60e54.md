# Avrupa’nın babasız çocukları

*Engin Tenekeci 2013.11.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa’da her yıl binlerce çocuk babasından habersiz dünyaya geliyor. Genellikle tatilde yahut bir festivalde yaşanan kısa süreli ilişkiler sonucu doğan bu çocukların sayısı giderek artıyor. Nüfusu hızla yaşlanan Avrupa içinse durum gayet normal!
  </font>
 </div>
 <div id="newsText">
  <font class="detail-text">
   <p>
    Yirmili yaşlarda bir kız. Kucağında birkaç aylık sevimli bir bebek. Her yıl Avrupa’nın değişik ülkelerinden binlerce müzikseveri Danimarka’ya toplayan Roskilde Festivali’nin gerçekleştirildiği alanın girişinde bekliyor. Elinde bir pankart var. Onu görenler şaşırıyor. Bir yandan bebeğini avutmaya çalışıyor, diğer yandan elindeki pankartı herkesin görebileceği şekilde tutmaya çalışıyor. Pankartta şöyle yazıyor: “Beni hatırlıyor musun? Geçen yıl burada tanışıp birlikte olmuştuk. Adını bilmiyorum. Kucağımdaki, senin çocuğun. Onunla tanışmak istersen yanıma gelmen yeter.”
    <p>
     Bu haberi birkaç yıl önce Danimarka medyasında okuduğumda Avrupa’da babasız dünyaya gelen diğer çocuklardan habersizdim. Uzun süre o sevimli çocuğu düşündüm. Acaba babasını bulabilecek miydi? Acaba nasıl bir hayatı olacaktı? Onu kucağında taşıyan genç kız, gerçekte ne hissediyordu? Pişman mıydı acaba?
     <p>
      Avrupa’da her yıl binlerce çocuk babasından habersiz bir şekilde dünyaya geliyor. Genellikle tatilde ya da bir festivalde yaşanan tek gecelik ilişkilerin ürünü olarak doğan bu çocukların sayısı giderek artıyor. Araştırmalar, dünyaya geldikleri şartlar sebebiyle bu çocukların ileride büyük zorluklar yaşayacağını ve çevreleri için de ciddi problem teşkil edeceklerini gösteriyor. Bununla birlikte nüfusu hızla yaşlanan Avrupa’nın onlara ‘çözülmesi gereken bir sorun’ olarak yaklaştığını söylemek zor. Dolayısıyla birçok kültürde gayrimeşru kabul edilen bu çocuklar Avrupa’da meşru bir hayat sürüyor. Elbette beraberinde getirdikleri sorunlarla birlikte...
      <p>
       Resmî rakamlara göre; İngiltere’de geçen yıl dünyaya gelen 20 binden fazla çocuğun babası bilinmiyor. Diğer taraftan kim olduğu bilinmesine rağmen hiçbir şekilde babasıyla görüştürülmeden büyütülen çocukların sayısı 1 milyondan fazla. İngiltere bu konuda Avrupa lideri olsa da benzer rakamlar Almanya ve Fransa için de geçerli. Bu çocukların büyük bölümü yurtdışı tatillerindeki ilişkiler neticesinde dünyaya geliyor. Araştırmalara göre, İngiliz kadınların yüzde 20’si yurtdışında tatil yaparken hamile kaldıklarını beyan ediyor.
       <p>
        Norveç’te babasının kim olduğu bilinmeyen çocuk sayısı son yıllarda artıyor. Öyle ki bu durum artık televizyon programlarına konu olmaya başladı. Ülkenin önde gelen ulusal kanallarından birinde ‘Benim Gerçek Babam Kim?’ isimli bir televizyon programı yayımlanıyor. Programda gerçek babasından habersiz büyüyen çocukların dramatik hayatı ve babalarını arama serüvenleri izleyicilerle paylaşılıyor. Ülkede babası bilinmeden dünyaya gelen çocuk sayısı yılda ortalama 2 bin 500. Araştırmacı Are Saastad, babasız büyümenin çocuk için büyük kayıp olduğuna inanıyor. Aksiyon’a konuşan Saastad, bu tür çocukların ileride sadece kendileri için değil, toplumun geri kalanı için de büyük bir soruna dönüştüğünü vurguluyor. Bergen Üniversitesi’nden Prof. Dr. Frode Thuen ise çocuğundan babasının kim olduğunu bilerek saklayan annelerin aslında suç işlediğini belirtiyor. Zira Birleşmiş Milletler (BM) Çocuk Hakları Sözleşmesi’ne göre her çocuk babasının kim olduğunu bilme hakkına sahip.
        <p>
         Geçmişte çeşitli kereler bireysel hak ve özgürlükler konusunda takındığı aşırı liberal yaklaşımıyla gündeme gelen Danimarka’da ise bu şekilde dünyaya gelen çocuk sayısı yılda ortalama 3 bin. Sosyal devlet anlayışının hayli gelişmiş olduğu ülkede durum ciddi bir sorun olarak algılanmıyor. Tam tersine tek başına çocuk dünyaya getirmek isteyen annelere kötü gözle bakılması hoş karşılanmıyor. Devlet son 10 yıl içerisinde çıkardığı çeşitli kanunlarla bu tür annelere özel destekler veriyor. Aynı şey her yıl lise çağındaki binlerce genç kızın anne olduğu İsveç ve Finlandiya için de geçerli.
         <p>
          Devlet el koyuyor
          <p>
           Babasız dünyaya gelen çocukların büyük bölümü kısa süre sonra annelerinden de ayrılmak zorunda kalıyor. Zira çok az sayıda anne Avrupa’nın birey merkezli sistemi içerisinde tek başına çocuğuna bakabilecek maddi ve manevi güce sahip olabiliyor. Hâl böyle olunca genellikle belediyelere bağlı hareket eden ‘gençlik daireleri’ çocuğa el koyuyor. Çocuk ya bakıcı bir ailenin yanına ya da yaşına göre yurda yerleştiriliyor. Bu tür çocukların ciddi bölümü zaman içerisinde annesiyle bağını tamamen kaybediyor. Şimdilerde birçok göçmen kökenli ailenin de çocuğunu elinden alan ‘gençlik daireleri’nin kuruluş gerekçelerinden biri aslında babasız dünyaya gelen çocuklar için asgari bakım şartları oluşturmak. Ancak ‘asgari bakım şartları’ çocukların mutlu bir hayat sürdükleri anlamına gelmiyor. Bilakis bu çocukların çoğu hayatı boyunca birçok sorunla karşı karşıya kalıyor.
           <p>
            İngiltere Sosyal Adalet Merkezi, geçen aylarda yayımladığı çarpıcı bir raporla konuyu kamuoyunun gündemine taşıdı. Rapora göre, babasız yetişen 13-19 yaşları arasındaki çocuklar, ciddi psikolojik ve fizyolojik rahatsızlıklar geçiriyor ve aynı yaşlardaki diğer çocuklara göre çok daha çabuk/kolay kriminal suçlara karışıyor. İngiliz medyası bu duruma ‘parçalanan ailelerin tsunamisi’ diyor. Bu çocuklar genel olarak okulda da ciddi başarı sergileyemiyor. Avrupa genelinde yalnız ebeveynlerle yaşayan çocukların eğitim performansını araştıran Hollanda Radbound Üniversitesi’nden Marloes De Langea’a göre, sadece annesiyle yaşayan çocuklar, anne ve babasıyla yaşayan çocuklardan çok daha başarısız. Langea ayrıca tek ebeveynli çocuk sayısının fazla olduğu okullarda diğer çocukların performansının da düştüğünü ileri sürüyor.
            <p>
             Amerika’da da neredeyse her yıl dünyaya gelen ortalama 4 milyon 100 bin çocuktan 570 bininin kimliğinde baba ismi bulunmuyor. ABD Nüfus Bürosu’nun kayıtlarına göre, ülkede 24 milyon çocuk babasız büyüyor. Bu rakam ülkedeki toplam çocuk sayısının üçte birine tekabül ediyor. Babasız çocuk dünyaya getiren annelerin üçte ikisinin yaşı ise 30’un altında.
             <p>
              <p>
               AP: Yalnız annelere destek olun!
               <p>
                Bireysel özgürlüklerin arttığı ve genç nüfusun hızla azaldığı Avrupa’da babası kim olduğu bilinmeyen çocuklar ciddi sorun olarak algılanmıyor. Avrupalılar için asıl sorun neticede nüfus artışına katkıda bulunan bu çocukların uygun şartlarda yetiştirilememesi. Avrupa Parlamentosu geçen sene AB’ye üye ülkelere ‘yalnız annelere’ daha fazla destekte bulunmaları çağrısında bulundu. AP, konuyla ilgili olarak aldığı bir dizi kararla; yalnız annelere, çeşitli alanlarda vergi indirimi, lojman desteği ve belirli miktarlarda maddi yardım yapılmasını istedi. Konuyla ilgili bir açıklama yapan AP üyesi Barbara Mattera, yalnız anneler konusunun henüz Avrupalı politikacıların gündeminde olmadığını, bununla birlikte eldeki verilerin alarm verici boyutlarda olduğunu söyledi. Mattera’ya göre, AB, bir an evvel yalnız annelerin hayat şartlarını düzeltmenin yollarını aramalı.
                <p>
                 Dünya Anneler Hareketi temsilcisi Caroline Bombassei de Vettor ise; nüfusu hızla yaşlanan Avrupa’da yalnız annelerin çok önemli bir görev üstlendiğine inanıyor. Vettor, “Yalnız bir annenin, Avrupa’nın yaşadığı kritik durumdaki nüfus sorununun çözümü için çalıştığı da unutulmamalı.” diyor.
                </p>
                <hr/>
                <p>
                 <strong>
                  Herkesin, kimliğini bilme hakkı var
                 </strong>
                </p>
                <p>
                 Norveç’in ünlü ilahiyatçı yazarlarından, eski Başpiskopos Gunnar Johan Stålsett, anne ve çocuk arasında yaşanan böyle bir ilişkinin sakıncalı ve büyük bir psikolojik yük olduğunu hatırlatıyor. Bugün birçok kişinin gerçek babasını bulmak için büyük çaba harcadığını söyleyen Stålsett, “Herkesin, kendi kimliğini bilmeye ihtiyacı ve hakkı var.” şeklinde konuşuyor. Bu tür olayların her kültürde meydana gelebileceğini ifade eden eski Başpiskopos, konunun topluma büyük sorumluluklar yüklediğini kaydediyor. Çocuklara kimliklerinin belirsizliğinden dolayı utanmalarını sağlayacak davranışlardan kaçınılması gerektiğini ifade ediyor. Stålsett, problemin çözümü için dinî liderlere ve devlete büyük görevler düştüğünü hatırlatıyor.
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6347A53C53207CA2D25AFB6E229FCE3D?newsId=37181), [web.archive.org (arşiv bağlantısı)](http://web.archive.org/web/20131206104456/http://www.aksiyon.com.tr:80/aksiyon/newsDetail_getNewsById.action;jsessionid=6347A53C53207CA2D25AFB6E229FCE3D?newsId=37181)
