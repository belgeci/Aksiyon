# Mobil tehlike büyüyor

*Mehmet Sakin 2014.05.26*

<div class="pNewsDetailMainContent" itemprop="articleBody">
 <p dir="LTR">
  Eskiden bilgisayarımıza bulaşan virüs kâbusumuz olur, birçok verimizi kaybederdik. Cep telefonları da zaman içerisinde bilgisayar gibi olmaya başlayınca endişelerimiz ve kayıplarımız arttı.
 </p>
 <p dir="LTR">
  Bilgi güvenliği alanında faaliyet gösteren şirketler zaman zaman bu alandaki tehlikelere dikkat çekip kullanıcıları uyarıyor. Trend Micro da yılın ilk çeyreği ile ilgili açıkladığı raporda, bazı önemli noktalara değindi. Bunlardan ilki, yeraltı örgütlenmeye giden siber suçlular. Online bankacılığı hedef alan korsanlar, özellikle tatil döneminde online alışveriş yapan insanları tuzaklarına düşürmeye çalışıyor. Tatil sezonunun başladığı günümüzde ödemelere dikkat etmekte, özellikle bankaların oluşturdukları sanal kartları tercih etmekte yarar var.
 </p>
 <p dir="LTR">
  Bir diğer tehlikeli grup, PoS cihazlarına saldırıyor. Bunların, özellikle ABD ve Güney Kore’de konaklama ve perakende sektörlerine yönelik saldırıları saptanmış. Hedeflerden biri de Nesnelerin İnterneti. Bazı cihazlarda güvenlik açıkları bulan hırsızlar, zararlı siteleri ziyaret edenleri avlıyor. Bu konuda en çok zararı yüzde 26 ile Japonya, ardından yüzde 21 ile ABD görmüş. Türkiye henüz Nesnelerin İnterneti’nde yeni olduğu için listeye girmiş ama gördüğü zarar yüzde 2 civarı.
 </p>
 <p dir="LTR">
  Çığ gibi büyüyen tehdit ise bilgisayarlarımızı da geride bırakan, cebimizde taşıdığımız mobil cihazlarda yaygınlaşıyor. Android platformundaki malware ve yüksek riskli uygulamaların sayısı 2 milyona ulaşmış. Bu 2 milyonun yüzde 72’sini mobil zararlı yazılımlar, yüzde 28’ini ise yüksek riskli uygulamalar oluşturuyor. Yılın ilk çeyreğindeki zararlı yazılım sayıları ay bazında değerlendirildiğinde; ocakta 1 buçuk milyon, şubatta bir 1 milyon 800 bin, martta ise 2 milyon 100 bin rakamını bulmuş. Sayı, gittikçe yükseliyor. Yüksek riskli uygulama sayısı ise ocakta 164 bin, şubatta 210 bin, martta ise 273 bine yükselmiş. Sayının bu kadar artmasındaki ana nedenlerden biri, Dendroid gibi yazılımlar sayesinde zararlı yazılımları yazmanın kolaylığı...
 </p>
 <p dir="LTR">
  Android’in güvenlik özelliklerini yanıltmak için zararlı yazılımlarla birlikte tekrar paketlenmiş uygulamalar da zararlı yazılımların sayısının artmasındaki önemli bir sebep olarak görülüyor. Bu duruma en belirgin örnek olarak bir zamanlar ortalığı kasıp kavuran Flappy Bird isimli uygulamanın bazı uygulama marketlerinde satılan Trojan’lı verisyonları gösteriliyor. Trend Micro uzmanları, bu Flappy Birds paketlerinin, Fakeinst adı verilen zararlı yazılım ailesinin ilk çeyrek dönemde mobil zararlı yazılımlar listesinde üst sıralara çıkmasına neden olduğunu belirtiyorlar. Android platformunda en çok görülen zararlı yazılımlar ise yüzde 9 oranla Opfake ve Smsreg, yüzde 8 oranla Ginmaster, yüzde 7 oranla Mseg ve yüzde 6 oranla Fakeinst olarak belirtiliyor. Bunun yanında siber suçlular Androidos_Kagecoin.HBT isimli bir zararlı yazılımı kişilerin mobil cihazlarına bulaştırarak bu cihazları kendileri için Bitcoin, Litecoin ve Dogecoin üretiminde kullanıyorlar.
 </p>
 <p>
  Android platformundaki tehlikeleri türlerine göre inceleyen uzmanlar, yüzde 47 oranla Adware, yüzde 35 oranla birincil hizmet sömürücü, yüzde 19 oranla veri hırsızlığı yazılımı, yüzde 9 oranla zararlı program indirici ve yüzde 2 oranla da izinsiz ödeme programlarıyla karşılaşıldığını belirtiyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/bilisim-teknoloji/mobil-tehlike-buyuyor_538590), [web.archive.org (arşiv bağlantısı)](http://web.archive.org/web/20150701032036/http://www.aksiyon.com.tr:80/bilisim-teknoloji/mobil-tehlike-buyuyor_538590)
