# Manipülasyon için sahte takipçi satın alanlar var

*Mehmet Sakin 2013.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaklaşık bir aydır Taksim Gezi Parkı olayları ve sosyal medyanın etkisi konuşuluyor. Sosyal medyanın böyle durumlarda kapatılmasını savunanlar olduğu gibi bilinçli kullanımın artırılması ve manipüle edenlerin diğerlerinden ayırt edilmesini isteyenler de var.
  </font>
 </div>
 <div id="newsText">
  <font class="detail-text">
   <p>
    Sosyalmedya.in Sosyal Medya Takip Sistemi kurucusu Yasin Kesen ile son günlerin tartışma korularını ve sahte hesap (fake) açanların tespit edilmesini konuştuk. Kesen, manipüle eden ve fake hesaplarla ilgili bazı ipuçları veriyor. Buna göre, yeni açılan bir Twitter hesabı çok fazla RT almışsa bu hesabın sahte olduğuna bir işaret. Takipçi sayısına yakın ya da takipçi sayısından fazla Retweet almışsa bu da sahte (fake) bir hareket ve manipülasyon olduğunu gösteriyor. Veya ilgili kullanıcı önemli ya da tanınmış bir kişi olmadığı halde çok fazla takipçisi varsa; manipülasyon yapabilmek için sahte takipçi satın aldığının göstergesi olarak düşünülebilir.
   </p>
   <p>
    Manipülasyoncularla bazı mücadele yöntemleri olduğunu belirten Kesen, hukuk normları içerisinde geçerli olan her şeyin sosyal medya için de geçerli olduğunu söylüyor. Ona göre tek sıkıntı var o da delil niteliği oluşturmasıyla ilgili. Eğer yazılan bir tweet sonradan silinmişse ulaşılamıyor. Aynı şey Facebook’ta da geçerli. Bunlara çare olarak sosyal medya takip sistemleri değerlendirilebilir; ancak bu noktada da delil niteliği taşıyıp taşımadığı tartışması söz konusu. Hukuki düzenleme ile delil oluşturabilecek verileri sağlayan kurumlar lisanslanabilir. Ayrıca bilirkişi görüşüne başvurulabilir.
   </p>
   <p>
    Fake hesapların fark edilmesi ve engellenmesi için bazı yöntemler var. Engelleme işi hesabın takipçi sayısı ile ilgili bir konu. Twitter algoritması sebebiyle, takipçi sayısı yükseldikçe hesabın spamlama yöntemiyle askıya aldırılması zorlaşıyor. Ancak, kişilerin, kurumların kendi adı ya da markası kullanılarak açılan fake hesapları engellemeleri için Twitter’a özel başvuru yöntemi var. Bu yöntemle kısa zamanda sonuç alınabiliyor.
   </p>
   <p>
    Birilerinin kitleleri harekete geçirmek için manipüle ettiklerini duyuyoruz ama bunların sosyal medya içindeki oranını bilmek çok zor. Yasin Kesen, sahte ve manipülatif hesapların, diğer hesaplara göre azınlıkta olmasına rağmen ters orantılı bir şekilde etkili olduğuna dikkat çekiyor. Birtakım yazılım uygulamaları kullanılarak bu hesaplar canlı tutuluyor ve tweet atması ya da retweet yapması sağlanıyor. Böylece Twitter ortamında etkin görünüyor ve toplumu olumsuz şekilde yönlendirebiliyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35871-manipulasyon-icin-sahte-takipci--satin-alanlar-var.html), [web.archive.org (arşiv bağlantısı)](http://web.archive.org/web/20130810112425/http://aksiyon.com.tr/aksiyon/haber-35871-manipulasyon-icin-sahte-takipci--satin-alanlar-var.html)
