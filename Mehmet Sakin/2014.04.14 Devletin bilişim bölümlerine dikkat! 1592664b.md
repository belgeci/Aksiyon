# Devletin bilişim bölümlerine dikkat!

*Mehmet Sakin 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen haftalarda, Dışişleri Bakanlığı’nda yapılan Suriye ile ilgili güvenlik toplantısının Youtube üzerinden servis edilmesi, önemli bir gündem maddesi olmuştu.
  </font>
 </div>
 <div id="newsText">
  <font class="detail-text">
   <p>
    Toplantıda konuşulanların ortam dinlemesi, böcek yerleştirilmesi veya katılımcılardan birinin kaydetmesi yöntemleriyle sızdırılmış olabileceği iddia edildi. Daha başka iddialar dile getirilse de devletin bu konuda zafiyet yaşadığı açık. 7 yıl devlete hizmet vermiş, dijital modelleme uzmanı Saadettin Çay ise bu tür kazaların yaşanmaması için kamu kurumlarındaki bilgi işlem bölümlerinin mercek altına alınıp iyileştirilmesi gerektiğine dikkat çekiyor. Sızdırma felaketinin, devletin bilişim bölümlerinin iyileştirilmesi için fırsat olması gerektiğine inanan Çay, eğer ihmal edilen birimler iyileştirilmezse, ileride belge ve veri kayıplarının yaşanmaya devam edeceğini söylüyor.
   </p>
   <p>
    <img alt="" height="196" src="http://web.archive.org/web/20140926121206im_/http://medya.aksiyon.com.tr/aksiyon/2014/04/14/teknoloji-2.jpg">
     Namehaber.com internet sitesindeki köşesinde bilgi işlem zafiyetlerini dile getiren Çay, Başbakanlık ve bazı bakanlıklarda e-Kimlik, e-Bildirge, e-İstihdam, hastane provizyon sistemleri gibi projelerin elektronik altyapı modellemesini yapmış. Çay’a göre, bu bölümlerin işlevini yapabilmesi için iyi eğitim almış bilişim personeline ihtiyaç var. Üniversitelerde ihtiyaçlara göre eğitimin verilmesi gerekiyor. Çay, Microsoft’un Türkiye’ye yatırım yapmak istediğini ama bunu sağlayabilecek insan kaynağına ihtiyaç duyduğunu belirtmiş. Türkiye ise üniversitelerdeki bilgisayar bölüm sayısını söyleyince, Microsoft, şu örneği vermiş: “Siz otomobil yapmak istiyorsunuz ama ehliyet kursu açıyorsunuz.”
    </img>
   </p>
   <p>
    Bilişim güvenliğimiz, en iyi bilgisayarları satın almak, en yüksek bedellerle yazılım yaptırmak, en çok program yazdırmak, bütçeleri milyon dolarlara yükseltmek olarak algılanıyor. Öncelik, Microsoft’un da dikkat çektiği eğitimli personelden yana olmalı ama bilgi işlem personeli de düşük maaştan dolayı devleti tercih etmiyor. İşe devlette başlasa bile bu alanda eleman açığı büyük olduğu için kısa zamanda özel sektöre geçiyor. Bunun tek istisnası SGK. Bu kurum, dışarıdan genel müdürün maaşından bile yüksek maaş vererek personel alabiliyor. Onun da sayısı 50 kişiyle sınırlı. Maaş konusunda devletin doğru bakış açısına sahip olması gerekiyor. Kısaca sistem düzeltilmeli, eğitim odağından işe bakılmalı ve personel maaşı iyi ayarlanmalı.
   </p>
   <p>
    Saadettin Çay’a göre, bilgisayar ağları üzerinden devletin birçok belgesine ulaşma ihtimali var. Çünkü sistem dışarıdan müdahaleye çok açık. Çok defa şahit olduğu olaydan birkaçını şöyle anlatıyor: “Bir bakanın, müsteşarın bilgisayarındaki işi halledemeyen bilgi işlem çalışanı, dışarıdan hizmet alma yoluna gidiyor. Bir şirketin elemanı, devletin memuru gibi bakanın odasına girip, bilgisayarında işlem yapabiliyor. Veya bakanın, müsteşarın masasındaki bilgisayarlar değiştiriliyor, kimse bunu sorgulamıyor.
   </p>
   <p>
    2009 yılında SGK’ya dışarıdan yazılım hizmeti veren bir firmanın personeli, yazdığı 2 satırlık bir kod ile devleti o zamanın parası ile 17 trilyona yakın zarara uğrattı. Bu para yapılan kontrollerde usulsüzlükten dolayı bloke edilen, eczanelere ödenmemesi gereken bir paraydı. Paranın çok azı geri alınabildi. Demek ki 2 satırlık kod önemli.”
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Hakan Aygünes, 15 April 2014, 15:11
> Saadettin Beyin yazılarını ilgiyle izliyorum. Konu hakkındaki bilgisi nedeni ile devletin kendisinden yararlanması gerekir

Kaynak: [www.aksiyon.com.tr](http://aksiyon.com.tr/aksiyon/haber-38345-devletin-bilisim-bolumlerine-dikkat.html), [web.archive.org (arşiv bağlantısı)](http://web.archive.org/web/20140926121206/http://aksiyon.com.tr/aksiyon/haber-38345-devletin-bilisim-bolumlerine-dikkat.html)
