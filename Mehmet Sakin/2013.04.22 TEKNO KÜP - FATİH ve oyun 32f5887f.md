# TEKNO KÜP - FATİH ve oyun

*Mehmet Sakin 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   FATİH Projesi kapsamında genişletilmiş pilot uygulama ile 155 okulda, 38 bin 653 9. sınıf öğrencisi ile 7 bin 492 öğretmene tablet bilgisayar dağıtıldı.
  </font>
 </div>
 <div id="newsText">
  <font class="detail-text">
   <p>
    Daha önce de pilot olarak dağıtılan okul, öğrenci ve öğretmenler vardı ama bu defaki gibi yaygın değildi ki şimdi hem öğretmen hem de velilerden ses çıkmaya başladı. Tepkilerin olması normal ve varsa projede hatalar –ki her çalışmada gözden kaçan noktalar olabilir– sahadan gelen eleştiriler işin daha iyi yapılmasını sağlar. Velilerin tepkisi Trabzon’da olmamdan kaynaklanıyor olmalı ki biraz sert: “Ha bu şeyi uşağum ders çalışmasun da oyun oynasun diye mu verdi devlet?  Televizyondan dolayu çocuk ders çaluşmazken şimdi de başumuza bu çiktu!” tepkisi alınca, “Tabletlerde oyun yok” cevabı verdim; ama emin de değildim. Çünkü tablette ne var ve neler hedefleniyor yetkililerin ağzından duymak nasip olmadı. Dağıtım törenlerinden devlet ricalinin söylediği birkaç cümle ile sınırlı bildiklerimiz. Yine de bu işin aslını astarını araştıralım derken okulların bilgi verme ketumluğu ile karşılaştık; fakat duyduklarımızı da iletelim. MEB’in çocuklara verdiği tabletlerde bazı oyunların yer alacağı bilgisi var. Bunlar kelime oyunu, trafik oyunu gibi çocuğu eğitecek oyunlar olacakmış. Veliler gibi öğretmenler de şikâyetçi: “Biz ders anlatırken öğrencinin gözü tablette. Bizi dinlemiyor, bir şeyler izliyorlar, oyun oynuyorlar.”
    <p>
     Bana göre tablet oyunsuz olmaz. Çocuğun eline çağın en çok kullanılan teknolojisini vermiş ve içerisine ders kitaplarını PDF olarak koymuşsun. Böylece kitap taşıma yükünden kurtarmaktan öte bir şey yapmamış oluyorsun. İnternette FATİH’in tabletlerine oyun yükleme ile ilgili arama yaptığınızda yükleme yollarını gösterenler var. Mini bir program yükle, sonra istediğin oyunu indir şeklinde… Tableti veren kurum, elini çabuk tutup çocukların en çok sevdiği aksiyon oyunları ile ilgili yerli oyun şirketlerine sipariş vermeli. Kendi kültürümüz, kendi değerlerimizin içerisinde yer aldığı, standartlarını MEB’in koyduğu birkaç oyun tablette yer almalı ki çocuğun gözü dışarıda kalmasın. Derste oyun oynama konusuna gelince; bizim zamanımızda öğretmenin bize bir bakışı yetiyordu, dizlerimiz titriyordu. Şimdiki nesil öyle değil. Kusura bakmayın, bu konuda çözüm önerim yok!      Twitter.com/mehmetsakin
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35392-tekno-kup---fatih-ve-oyun.html), [web.archive.org (arşiv bağlantısı)](http://web.archive.org/web/20130425152745/http://aksiyon.com.tr/aksiyon/haber-35392-tekno-kup---fatih-ve-oyun.html)
