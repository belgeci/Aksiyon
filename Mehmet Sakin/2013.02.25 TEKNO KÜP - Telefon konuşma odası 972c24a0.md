# TEKNO KÜP - Telefon konuşma odası

*Mehmet Sakin 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugünlerde telefonda konuşma konusuna takılmış durumdayım. Bir arkadaşınızla sohbet ediyorsunuz. Bir kulağı çalacak telefonda, bir gözü Face’de, Twit’te. Muhabbetin tadını alamıyorsunuz.
  </font>
 </div>
 <div id="newsText">
  <font class="detail-text">
   <p>
    Veya görüşme yaptığınız kişinin makam-mevkisine göre telefon ve çalma sayısı değişiyor. Sizin muhabbetiniz sürekli bölünüyor. Bazen o kadar çok telefon geliyor ki, ardından ‘önemliymiş, ben de bu konuyu şu kişiye ileteyim’ derken ne konuştuğunuzu unutuyorsunuz. Konu bölünüyor ve ortaya hiçbir şey çıkmıyor. İletişim için kullandığımız teknolojinin esiri mi olmaya başladık? Onsuz bir hayat düşünemez mi olduk? Yatak odalarımıza kadar giren ve başucumuzda duran birden fazla telefonun verdiği zararı, sağlığımızı olumsuz etkilediği zaman mı anlayacağız?
    <p>
     Geçenlerde birkaç defa arka arkaya elektrik kesildi. Bilgisayar, internet, elektrikle çalışan bütün cihazlar sessizliğe gömüldü. Yapacak bir şey olmayınca boşluğa düşmüş gibi bir sakinlik hissettim. ‘İyi ki elektrikler kesildi, biraz kafamı dinlemiş oldum’ diye düşünürken klimaların da durduğunu üşümeye başlayınca anladım. Ardından cep telefonum çaldı ve sessizlik bozuldu. Elektrikler kesilse de cep telefonundan kaçış yok. İçimden keşke günün belli saatlerinde hastaneler gibi hayati yerler hariç, baz istasyonlarının fişi çekilse de kendimizi dinlesek diye geçirdim. Ama artık bundan kaçış yok, 20 sene önce nasıl yaşamışsak!
     <p>
      İstanbul’da bazı fabrikalar, ürün bilgilerinin dışarı çıkmaması için kameralı telefonların imalathaneye girmesini yasaklarken, bazıları personelin işini aksattığı gerekçesiyle telefonları fabrikaya sokmuyor. Demek ki otokontrolü elimizden bırakıp, GSM şirketlerinden aldığımız dakikaları bitirmeye çalışınca, birileri bizi kontrol etmeye çalışıyor.
      <p>
       Hastane, toplu taşıma araçları, sinema, tiyatro, hatta cami gibi her yerde, her arayana cevap vermenin bir anlamı var mı? Bu iş bizi sigara tiryakileri için oluşturulan duman odalarının benzeri ‘telefonla konuşma’ kabinlerine doğru mu götürecek? Ne güzel günlermiş, telefonla konuşmak için PTT kulübelerine gittiğimiz günler…
      </p>
      <p>
       <p>
        <a href="http://web.archive.org/web/20140409040302/http://twitter.com/mehmetsakin">
         Twitter.com/mehmetsakin
        </a>
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E960B5317DD4FE6D6C58B8491D486C54?newsId=34965), [web.archive.org (arşiv bağlantısı)](http://web.archive.org/web/20140409040302/http://www.aksiyon.com.tr:80/aksiyon/newsDetail_getNewsById.action;jsessionid=E960B5317DD4FE6D6C58B8491D486C54?newsId=34965)
