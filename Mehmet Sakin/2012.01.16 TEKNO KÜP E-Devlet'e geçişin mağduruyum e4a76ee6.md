# [TEKNO KÜP] E-Devlet’e geçişin mağduruyum

*Mehmet Sakin 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devletimiz, e-Devlet’e doğru hızla yol alıyor. turkiye.gov.tr adresinde birçok önemli uygulama var ve her geçen gün sayısı artıyor. Hızlı yol almadan kaynaklanıyor olsa gerek bazı mağduriyetler yaşayabiliyoruz. Yaşadığım iki farklı olayı paylaşayım.
  </font>
 </div>
 <div id="newsText">
  <font class="detail-text">
   <p>
    Aralarında tatlı çekişme olmayan iki komşu il yoktur sanırım. Memleketim Malatya ile Adıyaman arasında da eskiden beri ‘muhabbet’ vardır. Adıyamanlı arkadaşlarım, gayr-i resmî doğum yerim Besni’den dolayı bana takılır ve Malatyalı olmadığımı iddia eder. Geçenlerde nüfus cüzdanımı değiştirince bir sürprizle karşılaştım. Yeni cüzdandaki doğum yeri hanesinde Doğanşehir yerine Besni yazılmıştı. Hemen düzeltilmesini istedim. ‘Adıyamanlı birinin komplosu olmalı!’ diye düşünürken, memur, “TC kimlik numaranızı yazdık, bu bilgiler çıktı, müdahale edemiyoruz.” dedi. Bu konudaki en yetkili isimle görüştüm, kısa bir araştırma sonrasında şu söylendi: “Adıyaman’dan fakslanan belgeye göre Besni’de doğduğunuz kesin. MERNİS sayesinde ulaşılan bu yeni belgeden dolayı kimse bilgilerinizi değiştiremez.” 40’ından sonra kısa süre ikamet ettiğimiz Besni, resmen doğum yerim olmuştu. Bu e-Devlet’e geçerken yaşadığımız tatlı mağduriyet.
    <p>
     Diğeri eşimle ilgili. Bir süredir kendisine ehliyet almaya çalışıyoruz. Vatandaşlık bilgileri elektronik ortama aktarıldığı için internet üzerinden randevu almaktan, evraklardaki bilgilere kadar elimizdeki ile devlettekinin uyuşması gerekiyor. Bir harf hatasından dolayı bir günümüz heba oluyor ve başa dönüyoruz. Daha randevu alırken kamu kurumlarımızın web sitelerinin ‘kullanılabilirlik’ açısından eksik olduğunu görüyoruz. Sistem size yoğun olmayan bir başka ilçeye randevu alma imkânı veriyor; ama İstanbul’da saatlerinizi verip gittiğiniz ve beklediğiniz kuyruğa rağmen ‘kendi ilçenize gidin’ cevabı alabiliyorsunuz. Madem kendi ilçemden almam gerekiyor, sistem merkezi nüfus kayıtlarına göre randevu vermemeli. Hadi sistem o kadar akıllı değil, randevu alınan sayfaya konu ile ilgili bir not yazmak çok mu zor. Gittiğim ilçede benim gibi birçok geri dönen insan gördüm. Hani ‘standart yok’ dedik ya, hastanelerden saat 00.00’dan sonra, EGM’den ise sabah saatlerinde almak gerekiyor. Yoksa her gece girdiğiniz hâlde randevu alamıyorsunuz. Dedim ya, biz e-Devlet’e geçiş döneminin mağdurlarıyız. Sistem kullanılabilir hâle gelip olgunlaşana kadar da mağdur olmaya devam edeceğiz galiba.
    </p>
    <p>
     <a href="http://web.archive.org/web/20120205142838/http://twitter.com/mehmetsakin" target="_blank">
      Twitter.com/mehmetsakin
     </a>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=29B30506A6680FA3E0D0AD3B2D0353C0?newsId=31630), [web.archive.org (arşiv bağlantısı)](http://web.archive.org/web/20120205142838/http://aksiyon.com.tr:80/aksiyon/newsDetail_getNewsById.action;jsessionid=29B30506A6680FA3E0D0AD3B2D0353C0?newsId=31630)
