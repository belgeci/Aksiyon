# Kullandığınız sistemin ucu açık mı kapalı mı?

*Mehmet Sakin 2013.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgisayar ve akıllı cep telefonlarımıza hayatiyet kazandıran yazılımlar var. Bu cihazlarda kullandığımız Linux, Windows ve MAC gibi işletim sistemlerini, ofis yazılımlarını veya uygulamaları üretim, satış ve pazarlama açısından ikiye ayırmak mümkün.
  </font>
 </div>
 <div id="newsText">
  <font class="detail-text">
   <p>
    Bunlardan biri açık kaynak kodlu olanlar, diğeri ise kapalı kaynak kodlular. Linux gibi açık kaynaklı sistemlerde programı yazan kişi veya kişiler kullanıma sunarken ‘bunu ücretsiz kullanabilir ve kendinize göre geliştirebilirsiniz’ deyip kodlarını açık verirken, yazılım kodlarını kapalı sunan, kullanıcının lisans ücreti karşılığında faydalandığı Windows ve MAC gibi sistemler ise ‘yazılımıma müdahale etme, kodları ile oynama ve başkaları ile paylaşma’ diyor.
    <p>
     Aslında ‘özgür yazılım’ olarak da tanımlanan açık kaynaklı yazılımların en önemli tarafı ücretsiz olması değil. Yazılımın kodlarının açık olması ve herkesin bu kodlara ulaşıp, kendi amaçları için değiştirip geliştirilebilmesi ücretinden de önemli. Açık sistem yazılımları kişilerin kendine göre özelleştirmesi zor ve zahmetli bir işken, şirketler, kendilerine göre uyarlayıp binlerce dolar lisans ücreti ödemeden istedikleri esneklikte kullanabiliyor.
     <p>
      Konuyu daha iyi anlayabilmek için açık kaynak kodların öncülerinden Richard Stallman’ın yöneticisi olduğu Özgür Yazılım Vakfı (FSF) tarafından kaleme alınan GNU Genel Kamu Lisansı’na bakmak lazım. FSF, dört temel özgürlüğü yazılımlarda güvence altına almayı amaçlıyor. Bunlar; programı sınırsız kullanma özgürlüğü, programın nasıl çalıştığını inceleme ve amaçlara uygun değiştirme özgürlüğü, programın kopyalarını sınırsız dağıtma özgürlüğü ve programın değiştirilmiş hâlini dağıtma özgürlüğü. Kapalı yazılımlar lisans satışı ve verilen hizmetlerden para kazanırken, açıklar kurulum, eğitim, yönetim ve ek modül yazma gibi işlerden gelir elde ediyor.
      <p>
       Açık kodlu yazılımların artısı bununla bitmiyor. Kullanıcının kullandığı yazılımın içinde ne olduğunu bilmesi de çok önemli. Özellikle askerî kurumlar, kendilerine uyarladıkları açık kodlu yazılımlar sayesinde dışarıya bilgi sızmasının önüne kolaylıkla geçebiliyor.
       <p>
        Açık kaynak kodlu yazılımlar dünyasında, kapalı kodlu yazılımların alternatifini ücretsiz bulmak ve indirmek mümkün. Akla ilk gelen, Microsoft’un internet tarayıcısı Explorer’ına karşılık Mozilla’nın Firefox’u yaygın kullanılıyor. Windows işletim sistemine karşılık ise Türkiye’de geliştirilmekte olan Pardus başta, Linux tabanlı Ubuntu’yu tercih edebilirsiniz. Microsoft’un Word, Excel gibi programlarını içeren Office’e karşılık LibreOffice veya Apache Open Office de kullanabilirsiniz. Modüler muhasebe yazılımı için Turquaz’ı, vektörel çizim programı Adobe Illustrator ve Corel Draw gibi uygulamaların alternatifi olarak Inkscape’i, restoran uygulamaları için SambaPOS’u tercih edebilirsiniz. AIM, ICQ, MSN, Yahoo!, IRC, Bonjour, Gadu-Gadu, ve Zephyr gibi birçok popüler ağı destekleyen, Linux, Mac OS X ve Windows işletim sistemlerinin tümünde çalışabilen anlık mesajlaşma programı Pidgin önemli bir iş görürken, sanal bir işletim sistemini VirtualBox ile kurabilir, cari hesaplarınızı Bilsoft ile tutabilirsiniz. Profesyonel resim düzenleyici ve Photoshop alternatifi olarak Gimp’i, Outlook tarzı e-posta yazılımı için Thunderbird’ü, FTP istemcisi için FileZilla’yı tavsiye edebiliriz.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=11703661E9B01DF0D5E59D9FE2E31F96?newsId=37006), [web.archive.org (arşiv bağlantısı)](http://web.archive.org/web/20140105203357/http://www.aksiyon.com.tr:80/aksiyon/newsDetail_getNewsById.action;jsessionid=11703661E9B01DF0D5E59D9FE2E31F96?newsId=37006)
