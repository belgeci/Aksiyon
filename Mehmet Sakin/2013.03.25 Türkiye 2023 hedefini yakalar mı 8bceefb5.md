# Türkiye, 2023 hedefini yakalar mı?

*Mehmet Sakin 2013.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin bilgi ve iletişim teknolojileri sektörünün 2023 hedefi 160 milyar dolar. Yazılım ihracatı hedefi ise 10 milyar dolar. Bu büyüklüğe ulaşabilmek için gelecek on yıl sektörün yıllık büyüme hızının mevcudun yaklaşık 3 katına çıkması gerekiyor.
  </font>
 </div>
 <div id="newsText">
  <font class="detail-text">
   <p>
    Bu hedefin gerçekleşmesi için yazılım markalarımız çözümlerini dünyaya yaymalı. Yazılım alanında geldiği nokta ile dikkatleri çeken şirketlerden biri Defne. 1996 yılında, Telekomünikasyon ve Sesli Yanıt Sistemleri (IVR) konusunda deneyimli yazılım uzmanları tarafından kurulan şirket, bugüne kadar çözümleriyle uluslararası alanda 200’ün üzerinde referans sağlamış durumda. Geçen ocak ayında Dubai ofisini açan Defne, çözümlerini 30’u aşkın ülkede, 16 farklı dilin konuşulduğu, toplamda 250 milyondan fazla GSM abonesine sunuyor. Aralarında Hindistan, Pakistan gibi dünyanın en büyük GSM abone sayısına sahip ülkelerin telekom operatörlerinin de bulunduğu mobil pazarlama alanında toplu kısa mesaj gönderimi sağlayan Bulk SMS, mobil reklamcılıkta kullanılan Sponsored Call, ödemeli arama çözümü Collect Call, görüşme esnasında arka planda istediğiniz müzik veya ortam sesi dinleyebileceğiniz BackGroundMusic, çalarken karşı tarafın seçmiş olduğu müziği dinlediğiniz RBT gibi farklı kategorilerde 30’un üzerinde ürüne sahip.
    <p>
     <img alt="" height="258" src="http://web.archive.org/web/20130601073020im_/http://medya.aksiyon.com.tr/aksiyon/2013/03/25/teknoloji-3.jpg">
      Defne Genel Müdürü Oğuz Haliloğlu, sundukları tüm ürün ve çözümlerin kendi ARGE ekibi tarafından üretildiğini belirtip, yüksek teknoloji olarak nitelenecek bu üretim ve çalışmaların tamamıyla Türk mühendisleri ile sağlandığını söylüyor. Defne ekibinin kullanıma sunduğu çalışmaların başta gelenleri şöyle: sesli mesaj-telesekreter, arayanı bil-şimdi ara, ödemeli arama, kontör yükleme, bakiye sorgulama, çoklu arama, çoklu mesaj gönderimi, video çağrı sonlandırma, çalarken dinlet ve ön ödemeli abonelere kalan kredi miktarını bildirme.
      <p>
       Defne’nin şu ana kadar, TTGV ve TUBİTAK-TEYDEP sunduğu ve tamamladığı projelerin yanı sıra, İTÜ Teknokent’e sunduğu ve tamamladığı 7 projesi var. Defne, Avrupa Birliği fonları tarafından desteklenmekte olan 2 değişik ITEA projesinde de yer aldı.
       <p>
        Akıllı telefonların artmasından dolayı video izleme oranı da artıyor. Dünyadaki mevcut cep telefonu ve tablet gibi mobil cihazlardan video izleme, görüntülü görüşme için şu an için 64 kbps bant genişliği kullanımı zorunlu. Defne, MediUS Video IVR çalışmasıyla önümüzdeki dönemde, 64 kbps’lik bant genişliğini aşmayı planlıyor. Çalışmaları ile geniş ekranlı iletişim cihazlarındaki video kalitesi de artmış olacak. Defne, 2006, 2007 ve 2009 yıllarında Deloitte–Touche firmasının EMEA bölgesinde en hızlı büyüyen 500 firma araştırmasında dereceye girdi. Defne’nin çözümlerinin kullanıldığı ülkeler şunlar:  Türkiye, Bolivya, Dominik Cumhuriyeti, Nijerya, Paraguay, Tacikistan, Azerbaycan, Filistin, KKTC, Nepal, Özbekistan, Kazakistan, Arnavutluk, El Salvador ve Hindistan.
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35175-turkiye-2023-hedefini-yakalar-mi.html), [web.archive.org (arşiv bağlantısı)](http://web.archive.org/web/20130601073020/http://aksiyon.com.tr/aksiyon/haber-35175-turkiye-2023-hedefini-yakalar-mi.html)
