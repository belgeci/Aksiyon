# Unut beni Face!

*Mehmet Sakin 2014.07.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternet kullanıcısısınız, çektiğiniz fotoğrafları farklı sosyal mecralarda paylaşıyorsunuz. Paylaşımlar üzerinde yorumlarda bulunuyorsunuz. Bir gün, eski paylaşımlarınız sizi rahatsız etmeye başladı.
  </font>
 </div>
 <div id="newsText">
  <font class="detail-text">
   <p>
    İnternete her girişinizde karşınıza çıkıyor. Siz ise hukuki problemleri olmayan, özel hayatınızla ilgili, belki de artık gizliliği bulunan bu paylaşımlarınızdan vazgeçmek, internetin de unutmasını istiyorsunuz. İşte bu durumda ne yapacaksınız?
   </p>
   <p>
    Türkiye’de, kişilik haklarınız ihlal edildiğinde hukuki veya cezai hak arayışında bulunabiliyorsunuz ama unutulma hakkı konusunda kanunlar henüz buna müsait değil. Avrupa Birliği Komisyonu bu konuda bir çalışmaya imza atmış. Biz de Türkiye’de unutulma hakkını gündeme getiren isimlerden Avukat Derya Doğan ile konuştuk. Av. Doğan’dan edindiğimiz bilgilere göre; unutulma hakkı, üçüncü şahıs veya kişinin kendisi tarafından bir zaman önce paylaştığı verinin, herhangi bir hukuka aykırılık teşkil etmese dahi, yargı yoluna gidilmeksizin internet ortamından pratik olarak silinebilmesi anlamına geliyor. Türk Hukuku’nda unutulma hakkının düzenlendiği bir yapı yok. Bırakın unutulma hakkını, Kişisel Verilerin Korunması Kanunu bile henüz tasarı aşamasında.
   </p>
   <p>
    Avrupa, sosyal medya henüz yokken kişisel verilerin korunmasını Avrupa İnsan Hakları Sözleşmesi’nin 8. maddesine uyumlu olarak düzenlerken, Kasım 2010’da da unutulma hakkının temel bir insan hakkı olarak tanınmasını istemiş. Buna göre eğer geçerli bir neden söz konusu değilse, kişisel verilerin herhangi bir biçimde saklanmaması, silinmesi gerekmekte. Unutulma hakkı ise dijital hafızada yer alan kişiye ait fotoğraf, kimlik bilgisi, adres ve diğer şahsi içeriğin, bireyin talebi üzerine bir daha geri getirilemeyecek biçimde ortadan kaldırılması anlamına geliyor.
   </p>
   <p>
    Avrupa Birliği Veri Koruması Direktifi’nde unutulma hakkını içerir düzenlemeler yer almakta. Uygulamada ise Google, Yahoo gibi yer sağlayıcı siteler, veri kontrolcüsü gibi hareket ederek, gelen talepler üzerine içerikleri kaldırıyor. Türk hukuku açısından ise, Avrupa Birliği’nin veri koruma hukuku ile yeknesak bir düzenin oturtulması uzun vadede faydalı olacak.
   </p>
   <p>
    Aslında AB hukuku açısından bakıldığında, internet kullanıcılarının kendilerine ait bilgilerin ne amaçla toplandığını açıkça öğrenmesi, veri sahibinin açık izni olmadan da kullanılmaması gerekiyor. Böylece kullanıcılar verilerinin kontrolünü ellerinde tutuyor.
   </p>
   <p>
    Son zamanlarda medyada yer alan arama motorları başta olmak üzere önemli internet sitelerinin bilgileri istedikleri gibi kullanmaları da bu konunun önemini gösteriyor.
   </p>
   <p>
    Türkiye’de de unutulma hakkı uygulandığında internet kullanıcıları verilerinin hangi noktaya taşındığı hakkında yeterince bilgilenecek, kendi menfaatleri ile örtüşmeyen veya güncelliğini yitirmiş verilerinin tamamen kaldırılmasını veya taşınmasını talep edebilecekler.
   </p>
   <p>
    Av. Doğan’a göre, Türkiye bu uygulamayı hayata geçirecek olursa veri kontrolcüsü sitelerin kullanıcılarının taleplerini incelemeli. Çünkü şahsi verileri koruyayım derken sansür uygulamasına dönüşebilir. Üçüncü şahısların paylaştığı veriler, eleştiri, görüş açıklaması ve yorumların kaderi yine yargı yoluyla belirlenmeli.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6E62EE1EA8F61EBC4851F4319D4A8125?newsId=38988), [web.archive.org (arşiv bağlantısı)](http://web.archive.org/web/20140801045723/http://www.aksiyon.com.tr:80/aksiyon/newsDetail_getNewsById.action;jsessionid=6E62EE1EA8F61EBC4851F4319D4A8125?newsId=38988)
