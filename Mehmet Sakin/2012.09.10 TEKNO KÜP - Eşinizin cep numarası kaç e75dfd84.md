# TEKNO KÜP - Eşinizin cep numarası kaç?

*Mehmet Sakin 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzmanlar ilerleyen yaşlarda alzheimer rahatsızlığına yakalanmamak veya bu hastalığı geciktirmek için yeni bilgiler edinmeyi öneriyor. Eski bilgileri tekrardan çok, yeni bir yabancı dil öğrenme gibi beyni çalışmaya sevk eden eylemlerin zihni diri tuttuğunu söylüyorlar.
  </font>
 </div>
 <div id="newsText">
  <font class="detail-text">
   <p>
    Bu bilgiden yola çıkarak acaba iletişimde çığır açan, 24 saat elimizden düşürmediğimiz cep telefonlarının faydasından çok zararı mı var diye düşünmeye başladım. Zaman zaman yapılan baz istasyonu protestolarını henüz zararı ispat edilmediği için çok ciddiye almıyorum ama cep telefonlarını kulağımıza yapışık kullandığımız için işitme temelli rahatsızlıklar yaşayacağımıza inanıyorum. Gelelim alzheimer konusuna. Cep telefonları bu kadar yaygınlaşmadan önce birçok kişi ezberinde tuttuğu telefon numarası sayısıyla övünürdü. Fihrist taşımak yerine yüzlerce kişinin telefonunu bir çırpıda söyleyenlerin sayısı hiç de az değildi. Şimdi çevremize baktığımızda bırakın yüzlerce kişinin telefonunu bilmeyi, birçok kişi eşinin, çocuklarının cep telefon numarasını bilmiyor. Çünkü telefona bir defa kaydediyor ve kayıt sırasında isim veriyor. Ardından artık numarayı bilmesi gerekmiyor. İsimle arama yapıldığı için de numaraya bakan olmuyor. Eğer kişi telefonunu kaybetse ve acilen bir yakınını araması gerekse belki de hiç kimseyi arayamayacak. Çünkü hafızasında tuttuğu telefon numarası yok.
    <p>
     Bugünlerde telefon ile aradığım bazı kişiler; ‘İyi ki aradın. Cep telefonumdaki yüzlerce telefon numarası silindi. Sudan çıkmış balığa döndüm. Hiç kimsenin telefonu bende yok. Senin numaranı kaydedeyim. Bir de şu kişilerin telefonlarını verir misin?’ diyor. Telefon numarası bilmenin zor anlarda birilerini aramada işe yarayacağı muhakkak ama ben işin ilerleyen yaşlarda alzheimer gibi rahatsızlıklara küçük de olsa olumlu katkıda bulunacağını düşünüyorum. Teknoloji şirketleri, özellikle de GSM operatörleri kişilerin telefonlarından silinen numaralara karşı çözüm sunuyor olabilir ama yine de her işi teknolojiye bırakmamak lazım. Alzheimer rahatsızlığının cep telefonundan önceki yaygınlığı ile sonrakini bulup mukayese etmeyi çok isterdim ama böyle bir veri var mı bilmiyorum.
    </p>
    <p>
     <p>
      Twitter.com/mehmetsakin
      <p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33569-tekno-kup---esinizin-cep-numarasi-kac.html), [web.archive.org (arşiv bağlantısı)](http://web.archive.org/web/20121009070343/http://www.aksiyon.com.tr:80/aksiyon/haber-33569-tekno-kup---esinizin-cep-numarasi-kac.html)
