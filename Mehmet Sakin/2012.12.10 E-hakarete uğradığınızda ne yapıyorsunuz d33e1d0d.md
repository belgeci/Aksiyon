# E-hakarete uğradığınızda ne yapıyorsunuz?

*Mehmet Sakin 2012.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adınıza bir web sitesi açılıp yalan yanlış bilgilerle doldurulduğu veya Facebook, Twitter gibi sosyal medya hesabınız çalındığı zaman ne yapıyorsunuz?
  </font>
 </div>
 <div id="newsText">
  <font class="detail-text">
   <p>
    Yakın zamanda sanal dünyada oynadığı oyunun kahramanı çalındığı iddiasıyla mahkemeye başvurulduğunu biliyor musunuz? Yaşadığımız dünyada karşılaştığımız hırsızlık, hakaret, dolandırıcılık gibi suçların internet dünyasına da yansımaları var. Hukuk sistemleri, hukukçuların yeni teknolojileri öğrenip davaları yorumlamaları internet kadar hızlı olmayabiliyor. Yıllardır Türkiye’de internet hukuku hakkında bilgilendirmeler, eğitimler verilmiş olmasına rağmen konunun halledildiğini söylemek mümkün değil. Çünkü internet teknolojileri ve kullanımı ile ilgili her gün bir yenilikle karşılaşmak mümkün. Bu konuda işler o kadar net değil; bir kesim internet için yeni kanunlar yapılmasını savunurken, bir kesim de mevcut kanunların birçok sorunu çözebileceği görüşünde.
    <p>
     Durumun bu kadar karışık olduğu ortamda, kendisine sanal ortamda hakaret edilen kişi veya kurumlar ne yapacak? Tabii ki hukuki yoldan hakkını arayacak. İşte bu konuda avukatlar, hukuki danışmanlık hizmeti veren kişi veya şirketler uzmanlık alanına interneti de eklemiş oldu. İnternetin sahibi Amerika olduğu ve interneti yoğun olarak Batı kullandığı için ilk hukuk büroları da o ülkelerde kuruluyor. Amerika merkezli Rubbit de bu sorunlara cevap bulmak için yola çıkan markalardan. Bir yıldır Türkiye’de de faaliyette bulunan Rubbit.com’un Türkiye Genel Müdür Yardımcısı Emre Teker, ilginç bilgiler verdi. Türkiye’de yaptıkları araştırmalarda her 100 şirketten 80’i hakkında en az bir olumsuz içerik, resim ya da video mevcut olduğunu gördüklerini vurguluyor. Olumsuz içerik online mecrada göründüğü sürece o şirket hakkında itibar zedeleyici bir duruma yol açarken, hakkını arayıp hakaret içerikli yayını ortadan kaldırmanın yolunu bilmeyen birçok kişi ve kurum var.
     <p>
      Rubbit.com’un en çok başvuru aldığı konuların başında yanlış ve itibar zedeleyici haber, resim ve video görüntüleri yer alırken, sahte hesaplar ve karalamaya yönelik açılmış blog ya da siteler de listenin başında yer alıyor.
      <p>
       Sosyal paylaşım siteleri, bloglar ve kaynak sağlayıcıların birçoğunun merkezi Amerika’da olduğu için Türkiye’den alınan hukuki yaptırımların tanınmadığına dikkat çeken Teker, şirket olarak kendilerinin de Amerika merkezli olması sayesinde şikâyet olan sitelere hukuken müracaatta bulunup sonuç alabildiklerini söylüyor.
       <p>
        Teker’in tavsiyesi, internet üzerinden haksızlığa uğrayanların öncelikle yapması gereken Türkiye’deki hukuki mercilere başvurarak haklarını aramaları. Asılsız içeriklerin çıkarılması noktasında yeteri kadar sonuç alamamaları durumunda Rubbit Türkiye gibi merkezi Amerika’da olan ofisler aracılığıyla bu içeriklerin hukuk çerçevesinde kaldırılması için gerekli destek verilebiliyor.
        <p>
         Olumsuz bir içeriği yayından kaldırmanın maliyetine gelince, Rubbit’in ifadelerine göre ortalama maliyetler 500-1000 dolar aralığında değişiyor. Hakarette bulunan kişi Türkiye’de ikamet ediyorsa, kişiye ceza ya da tazminat davaları açmak mümkün. Yurtdışında ikamet ediyorsa yaşadığı yerin kanunlarına göre çeşitli ceza davaları açılabiliyor.
         <p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34291-e-hakarete-ugradiginizda--ne-yapiyorsunuz.html), [web.archive.org (arşiv bağlantısı)](http://web.archive.org/web/20130118141033/http://www.aksiyon.com.tr:80/aksiyon/haber-34291-e-hakarete-ugradiginizda--ne-yapiyorsunuz.html)
