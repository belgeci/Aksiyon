# TEKNO KÜP - Bilginizi nasıl koruyorsunuz?

*Mehmet Sakin 2013.09.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgiyi üretmek kadar onu korumak da önemli. Bilgisayar ve internet kullanıcıları olarak bilinçli veya bilinçsiz bilgi üretiyoruz. Bilgi, bazen sosyal ağda paylaştığımız fotoğraf, video veya yorum olabiliyor, bazen de üzerinde yoğun emek sarf ederek hazırladığımız bir çalışma…
  </font>
 </div>
 <div id="newsText">
  <font class="detail-text">
   <p>
    İşte bu bilgileri nasıl muhafaza ediyoruz, kendi menfaatleri için kullanmak isteyen kötü niyetli kişilere karşı nasıl koruyoruz? Çoğumuzun aklına korumak, ancak medyaya yansıyan olumsuz bir haber veya yakınlarımızda yaşanan problemler sonrası geliyor. İşin aslı, bilgisayar ve internet okur-yazarı olmadığımız için korumak istesek de neyi nasıl koruyacağımızı bilmiyoruz. Çünkü bu alanda bir eğitimimiz, genel kültürümüz olmadığı gibi eğitim vermesi, bizi bilinçlendirmesi gerekenler de yok denecek kadar az.
    <p>
     TÜBİTAK BİLGEM, bilgi güvenliği konusunda bilinçlendirme adına güzel bir adım atmış. Yaptığı çalışma, sivil toplum kuruluşlarının da dikkatini çekmiş ve geçen yıl ödüllendirilmiş. BİLGEM, bilgimikoruyorum.org.tr adresinden bilgiyi korumak için eğitim vererek bilinçlendirmeye çalışıyor. Bilinçlendirme adına temel bilgiler veren web sitesi içerik bakımından oldukça iyi. “Bilgi güvenliği neden bu kadar önemli?” sorusuna cevap aranmış. Ardından ziyaretçi mini testlere tabi tutularak güvenliğini ne kadar önemsediği tespit edilmeye çalışılıyor. Sitenin, eğitimin yanı sıra güncel bilgiler, virüs saldırıları, popüler dolandırıcılıklar hakkında sık güncellemelere ihtiyacı var. Çünkü bu alanda dolandırıcılar kendilerini yeniliklere kolay adapte ediyor. Uyarıcı konumunda olanlar da yenilikleri kullanıcılara duyurmalı. Yılın sonuna gelmemize rağmen sitede tek güncelleme yapılabilmiş. Bu da güncellenmesi unutulmuş anlamına geliyor.
     <p>
      Siteyi, bu alanda çalışma yapmayı düşünenler de dikkatle inceleyebilir. Görünen o ki konular en güzel multimedya ile dikkat çekiyor. Artık internet band genişliği sorun olmadığına göre ikazlar, biraz da teknik konular güzel animasyonlarla anlatılmalı.
      <p>
       Bilgi güvenliği hakkında bilinçlenebilmemiz için zaman zaman emniyetin ve GSM şirketlerinin gönderdikleri  ‘Güvenliğe Dikkat’ SMS’lerinden daha ötesine ihtiyaç var.
      </p>
      <p>
       <a href="http://web.archive.org/web/20131005050056/http://twitter.com/mehmetsakin" target="_blank">
        Twitter.com/mehmetsakin
       </a>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=5680BDF43D26971022D05CE63F96A44C?newsId=36563), [web.archive.org (arşiv bağlantısı)](http://web.archive.org/web/20131005050056/http://aksiyon.com.tr:80/aksiyon/newsDetail_getNewsById.action;jsessionid=5680BDF43D26971022D05CE63F96A44C?newsId=36563)
