# TEKNO KÜP - Bir günde yerli olur mu?

*Mehmet Sakin 2013.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yerli malı denince, çocukken okuduğumuz “Yerli malı yurdun malı, herkes onu kullanmalı” şiirini hatırlıyorum. Bugün otomobilden telefona, hatta savunma sanayisine kadar birçok alanda kullandığımız ürünlerin yerlisini yapmak için kolları sıvamış durumdayız.
  </font>
 </div>
 <div id="newsText">
  <font class="detail-text">
   <p>
    Tüketimi sevmemize rağmen bir ürünü alırken öncelikle nerede, kimin tarafından üretildiğine bakıyoruz. Çünkü ürünün kendi ülkemizde üretildiğini bilmek güvenimizi artırıyor. Yıllarca, yurtdışından güzel bir cam ürününü almak istediğimizde altında ‘Paşabahçe’ markasını görünce önce şaşırdığımızı, sonra gurur duyduğumuzu anlattık.
    <p>
     Otomobilin yerlisinde sonuç ne olur bilmem ama Barcelona’daki GSMA Kongresi’nde Turkcell’in Qualcomm ile yerli telefon üreteceğini açıklaması üzerine gözümün önünden bundan önce ‘yerli’ iddiasında bulunanlar geçti. Yerli olduğu iddia edilen ilk cep telefonunu yıllar önce Bilişim Fuarı’nda, ASELSAN’ın standında görmüştüm. Model adı 1919 olan telefon, tipik bir Ericsson cihazına benziyordu. Stant görevlisine telefonun ne kadar yerli olduğunu sorduğumda, üzerindeki Türk bayrağını göstermişti, o kadar. Ardından, çoğu yerli olduğunu söyleyen ve ürünleri genelde çift SIM kartlı telefonlar olan şirketler arz-ı endam etti ve bunlar bir süre sonra birer birer kayboldu. Onları General Mobil markası takip etti ve iddiasını bir adım öteye götürdü. Bazı tasarımları yerli mühendislerimize yaptırıp Çin’de üretimi, Türkiye’de montajı tercih ettiler. Ayakta kalmalarından iddialarının altını doldurduklarını anlıyoruz. Şimdi de Turkcell, cip üreticisi Qualcomm markası ile yerli telefon için kolları sıvadığını açıkladı hatta kod adı olarak Gebze adını bile verdi.
     <p>
      Yerli telefon markası için kolları sıvarken asıl olması gereken bir cihazı tasarlamak mı, üretmek mi, imal etmek mi yoksa içerisinde ona ruh veren yazılımı, uygulamaları mı yapmak? Ona karar verilmesi gerekiyor. Bulunduğumuz noktadan baktığımızda tasarlamak ve yazılımı üzerine çalışmak en mantıklısı. Üretip imal etmek bu noktadan sonra riskli. Asıl olması gereken yerli bir yazılım. Önümüzde muadil olmasa da iki örnek var; biri Google’ın Android’i diğeri bizim Pardus. Belki Pardus yazılmaya başlandığında Android projelendirilmemişti bile. Ama gelinen noktada Pardus’un esamisi okunmazken birçok akıllı cihazda Android kullanılıyor. Çünkü biz yazılıma gereken önemi vermiyoruz.
     </p>
     <p>
      <a href="http://web.archive.org/web/20130601075202/http://twitter.com/mehmetsakin" target="_blank">
       Twitter.com/mehmetsakin
      </a>
      <p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35070-tekno-kup---bir-gunde-yerli-olur-mu.html), [web.archive.org (arşiv bağlantısı)](http://web.archive.org/web/20130601075202/http://aksiyon.com.tr/aksiyon/haber-35070-tekno-kup---bir-gunde-yerli-olur-mu.html)
