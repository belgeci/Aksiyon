# TEKNO KÜP - Çelik-çomak ve tablet

*Mehmet Sakin 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternet kullanıcıları doğdukları yıllara göre BB, X, Y ve Z olmak üzere 4 kuşağa ayrılıyor. İkinci Dünya Savaşı ile 1960 yılı arasında doğanlara Baby Boomer, 1960-1979 arasında doğanlara X kuşağı, 1980-1999 arasında doğanlar Y kuşağı ve 2000 yılından başlayıp 2021’e kadar doğacak olanlar da Z kuşağı oluyor. Z kuşağına ‘internet kuşağı’ diyenler de var.
  </font>
 </div>
 <div id="newsText">
  <font class="detail-text">
   <p>
    Kuşaklar arası uçurum, teknoloji ve internet sayesinde belirginleşiyor. Bir tarafta eski kuşaklar, özellikle bayramlarda olduğu gibi eskiye özlemin duyulduğu günlerde ‘Nerede eski bayramlar?’ diyerek iç çekerken, gençlerimiz ellerindeki cihazlarla bayram ediyor. Kuşaklar arası farkı geçen hafta bir arkadaşımın bürosunda yaşadım. Mini tabletinde e-postalarına göz atan arkadaşımın cihazı, aynı ortamda bulunan 4 yaşındaki çocuğun ilgisini çekti. Yetişkinler için artık sıradanlaşan tablet, çocuğu adeta büyülemişti. Hayranlıkla, ‘Hangi oyunlar var?’ sorusunu sorarken, öbür taraftan ekrana dokunup oyun aramaya başlamıştı bile. Babası ile konuştum. Evde tablet bilgisayar yokmuş, bazen kendisinin akıllı telefonundan oyun oynamasına izin veriyormuş. Ama o yaştaki çocuk eline aldığı cihazı kendi kendine çözebiliyor. Aslında bu çok özel bir durum değil. O yaşta, akıllı bir cihaza dokunabilen hemen her çocuk için geçerli. Çünkü bu cihazlar tam da onların içine doğduğu çağa uygun olarak üretiliyor. Bu çağda çocuğun eline çelik-çomak verdiğinizde ilgisiz kalabiliyor; kendi çocuklarımdan biliyorum. Hatta ellerine sapan verseniz ve çocukluğunuzda serçe peşinde koştuğunuzu söyleseniz anlamsız anlamsız bakarken, bir anlamda aynı işlevi gören Angry Birds’e bayılıyorlar. Bazı çocuklar, içinde bulundukları çağa o kadar hızlı uyum sağlıyor ki her gördükleri ekranı akıllı zannedip dokunmaya çalışıyorlar. Hatta, bir TV ekranına tablet muamelesi yapan, dokunduğunda tepki alamayınca mutsuz olan çocuklar var.
    <p>
     Bu durumda en doğrusu, Hz. Ali’nin (r.a.) “Çocuklarınızı kendi zamanınıza göre değil, onların yaşayacakları zamana göre yetiştirin.” tavsiyesine uymak. Aramızdaki kuşak farkı derinleşirken onları anlamanın ötesinde içinde bulunduğumuz çağa göre bir şeyler yapmak lazım. Var mı bu konuda fikri olan?
    </p>
    <p>
     <p>
      <a href="http://web.archive.org/web/20140404191158/http://twitter.com/mehmetsakin" target="_blank">
       Twitter.com/mehmetsakin
      </a>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36096-tekno-kup---celik-comak-ve-tablet.html), [web.archive.org (arşiv bağlantısı)](http://web.archive.org/web/20140404191158/http://www.aksiyon.com.tr:80/aksiyon/haber-36096-tekno-kup---celik-comak-ve-tablet.html)
