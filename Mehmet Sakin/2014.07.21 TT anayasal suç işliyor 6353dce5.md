# TT anayasal suç işliyor

*Mehmet Sakin 2014.07.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son zamanlarda kin ve nefretten tevellüt, zihinlerde geliştirilen suç isnatları için kılıf aranıyor. Bu kılıfın da gelişen teknolojiyi kullanarak bulunacağı zannediliyor.
  </font>
 </div>
 <div id="newsText">
  <font class="detail-text">
   <p>
    En iyi yöntem olarak da telefon dinlemeleri, e-posta takipleri, veri analizleri ile olacağı vehmiyle eldeki özel, kamu denilmeden tüm enstrümanlar kullanılmak isteniyor. Bu alanlardan birisi ile ilgili olarak, Türk Telekom’un bir sözleşme ile ihale yaptığı ve gözetim donanımları satın aldığının medyada yer alması üzerine bilişim STK’ları Doç. Dr. Mustafa Akgül başkanlığında hazırladıkları kamuoyu bilgilendirme metnine imza attılar ve bunu paylaştılar. ‘Türk Telekom Anayasal Suç İşliyor’ başlığı ile yayımlanan ve teknik bilgiler de içeren metni özetleyerek sizlere aktarıyorum. Tam metne internetten ulaşabilirsiniz.
    <p>
     “TT, alacağı donanım ile WhatsApp, Google+, Tango, Skype, Messenger gibi mesajlaşma, erişime kapatılan sitelere ulaşmak için kullanılan VPN Tünel uygulamaları gibi iletişim, haber alma, bilgiye erişme, örgütlenme gibi temel özgürlüklerimizi kullandığımız araçları izleyebilecek, dilediği gibi manipüle edebilecek ve engelleyebilecek. Böyle bir sistemin temel hak ve özgürlüklerimiz üzerinde bir tehdit olarak durması kabul edilemez.
     <p>
      Gizliliği esas olan haberleşme ancak mahkeme kararıyla izlenebilirken, yapılan düzenlemelerle telefon dinlemeleri zorlaştırılırken, telefon dinlemesinden farklı olmayan internet üzerinden haberleşme de hukuk dışı izlenemez. Normal posta hizmetlerinde, mektubun iceriğine bakmak nasıl suçsa, e-postanın içeriğine bakılması, pek çok e-posta Web üzerinden gittiği için HTTP ve HTTPS’nin izlenmesi de suçtur. Bu kapsamdaki izleme çabası da anayasal suç, bunu teşvik eden BTK ve uygulayan TT’nin anasayal suç işlemesi anlamına gelmektedir.
      <p>
       Gözetime ek olarak sözleşmede adı geçen DNS Overwrite özelliği ise iletişime sahtekarlık yoluyla müdahaledir. Bu, bir kullanıcının kendi iradesi ve bilgisi dışında, erişmek istediğinin dışında başka bir yere yönlendirilmesidir. Bu da küresel İnternet standartlarının ihlalidir.”
       <p>
        Bilişim STK’ları BTK ve TT’yi açıklama yapmaya ve bu suçtan vazgeçmeye davet ederken, bu konularda suç duyurusunda bulunmaktan, AİHM’ye gitmeye kadar her türlü mücadele yöntemini uygulayacaklarını da kamuoyuna duyurdular. İşte birçok ülke tarafından örnek alındığı söylenen ülkemizin geldiği nokta…
        <p>
         Twitter.com/mehmetsakin
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39085-tt-anayasal-suc-isliyor.html), [web.archive.org (arşiv bağlantısı)](http://web.archive.org/web/20140730093616/http://www.aksiyon.com.tr:80/aksiyon/haber-39085-tt-anayasal-suc-isliyor.html)
