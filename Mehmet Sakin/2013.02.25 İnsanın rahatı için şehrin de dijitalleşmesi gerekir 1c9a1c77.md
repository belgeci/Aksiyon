# İnsanın rahatı için şehrin de dijitalleşmesi gerekir

*Mehmet Sakin 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsan hayatını kolaylaştırmak için teknolojik gelişmelerin şehirlere de yansıtılarak iyi bir altyapı hazırlanması gerekiyor. Altyapı için de internete ihtiyaç var.
  </font>
 </div>
 <div id="newsText">
  <font class="detail-text">
   <p>
    İnternet derken, bant genişliği, yayıldığı alan, kısaca fiberin, kablonun ulaştığı yer veya mesafeyi kastediyoruz. Çünkü artık ülkelerin gelişmişlik düzeyleri birçok veri ile ölçülürken toprağın altına döşenen fiberin uzunluğu da hesap ediliyor. Aslında iyi bir altyapının omurgası olarak tanımladığımız internet bant genişliği, şehrin ne kadar dijitalleştiğinin göstergesi.
    <p>
     Şehirler dijitalleşince ne olur? Bu şehirler vatandaşa rahat bir hayat alanı sunuyor. Başta e-Devlet hizmetleri caddelerdeki dijital tabelalar, beklediğimiz vasıtanın ne zaman geleceğini gösteren otobüs ve metro durakları, şehirde güvenliği sağlayan kameralar, yeni nesil sayaçlarla elektrik, su sarfiyat bilgilerini anlık öğrenebilme, video ve TV yayınlarını yüksek çözünürlükte izleme akla ilk gelen uygulamalar. Yalnızca geniş bant üzerinden verilen eğitim bile fırsat eşitliği sunmanın yanı sıra birçok problemin ortadan kalkmasını sağlayacaktır.
     <p>
      Dijital şehir ve yatırımlardan bahsedince akla önce Uzakdoğu geliyor. Japonya, Hong Kong ve Kore bu alanda önde koşanlar. Kuzey Avrupa’dan İsveç, Norveç, Danimarka adından söz ettiriyor. Amerika’nın kuzeyi, şehirlerini hızla dijitalleştiren öncü ülkelerden. Türkiye açısından konuyu ülke genelinde döşediği fiber kablolarla öne çıkan Turkcell Superonline’ın Genel Müdürü Murat Erkan ile değerlendirdik. Erkan, dijital şehir kurmanın uzun bir süreç olduğunu, bu işin sınırının da teknolojinin ufku kadar geniş olabileceğini söylüyor. Erkan’a göre, şehirler bu konuda nefes kesen bir yarış içinde. Bugün teknolojisi ile bir numara olan şehir, yarın tahtını başka bir yere kaptırabiliyor.
      <p>
       Yeni şehirlerin dijitalleşerek kalkındığına dikkat çeken Erkan, “12 şehirde büyük yatırımlar yapıyoruz. Tarihî İpek Yolu’nu Fiber Yolu’na dönüştürmeyi hedefliyoruz. Evlere kadar 1000 megabitlik fiber optik kablolar döşedik. 31 bin kilometrelik fiber yatırımın boyutu 1,6 milyar TL.” diyor.
       <p>
        Bir şehrin dijitalleşebilmesi için öncelikle bilgi toplumu hâline dönüşmesi, bunun için de güçlü bir altyapıya sahip olması gerektiğini ifade ediyor Murat Erkan. Güçlü altyapı ise bugün ancak fiber optik teknolojisi ile sağlanabiliyor. Erkan, şöyle devam ediyor: “İnsanlar bilgiye kolay erişince üretime geçiyor. Bazı devrimleri zamanında yakalamak gerekiyor. Sanayi devrimini kaçırdıktan sonra bir sanayi ülkesi olamıyorsunuz. Bizim insanımızın potansiyelinin ileri teknolojiyi kullananların kapasitesinden düşük olduğuna inanmıyorum. Aradaki fark, bilgiye erişim süreci, zorluğu olabilir. Fırsat eşitliğini de teknoloji ile sağlayabiliriz. Önemli olan bir bilgiye bütün bilgi toplumunun fertleri gibi aynı anda ulaşabilmek. Ondan sonrası kendi potansiyelinize kalıyor. Problem, eğer bilgiye ulaşamıyorsanız, potansiyeliniz yüksek de olsa bilgiye dönüştürmemek. Şimdi bu aşılıyor.”
        <p>
         Buna en iyi örnek Apple’in kurucusu Steve Jobs. Suriye kökenli olan Jobs, eğer hayatını doğduğu topraklarda sürdürseydi, potansiyeli olmasına rağmen bilgiye ulaşamayacak ve dünya çapında bir marka ortaya çıkaramayacaktı. ABD’de bilgiye, Silikon Vadi’sine çok yakın olmak, stajını önemli teknoloji şirketlerinde yapmak ondaki potansiyeli ortaya çıkardı.
         <p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E960B5317DD4FE6D6C58B8491D486C54?newsId=34961), [web.archive.org (arşiv bağlantısı)](http://web.archive.org/web/20140406184434/http://www.aksiyon.com.tr:80/aksiyon/newsDetail_getNewsById.action;jsessionid=E960B5317DD4FE6D6C58B8491D486C54?newsId=34961)
