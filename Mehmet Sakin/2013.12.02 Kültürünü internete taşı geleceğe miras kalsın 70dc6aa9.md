# Kültürünü internete taşı geleceğe miras kalsın

*Mehmet Sakin 2013.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her türlü bilginin yer aldığı internet ortamını tanıtım amacıyla kullananlar kârlı çıkıyor. Milyonlarca insanın aktif olduğu bu ortamı en iyi kullanan ülkelerin başında Amerika geliyor. Bu alanda hiçbir şey yapmasa bile Google’ın Amerikan kültürü adına yaptığı tanıtım yeter.
  </font>
 </div>
 <div id="newsText">
  <font class="detail-text">
   <p>
    Türkiye bu alanda geride kalan ülkelerden. İnternetin tanıtım amacıyla kullanılması için bir süredir çaba sarf edenlerin başında gelen İnternet Teknolojileri Derneği Başkanı Doç. Dr. Mustafa Akgül de ilgisizlikten yakınıyor. Her yıl nisan aylarında kutlanan internetin yaş günü etkinlikleri arasında yer verdikleri “Kültürel Mirası İnternete Taşı!” başlıklı programa kimsenin ilgi göstermediğine değinen Mustafa Akgül, internete kültür değerlerimizi taşıyarak tanıtım yapmakta geç kaldığımıza dikkat çekiyor. Akgül, bir taraftan Amerikan Kongre Kütüphanesi, tüm Amerikan tarihini ele alıp yayımlarken, diğer taraftan Google’ın ABD kültürünü dünyaya taşıdığına, hatta son zamanlarda telif sorunu olmayan kitapları yayımlamaya başladığına değiniyor. Bizde ise Cumhurbaşkanlığı, Millî Kütüphane ve Başbakanlık  bazı çalışmalar yapıyor ama hem yetersiz hem de birbirinden bağımsız. Akgül, Fransa’nın bu alanda çalışmaları olduğunu belirterek, Avrupa Birliği’nin de Erupeana isimli dijital kütüphane çalışmasını örnek gösteriyor. Akgül’e göre, kurumlarımızın kendi çaplarında çalışmaları var ama yurtdışında yapılanlarla mukayese edebilecek seviyede değil. Türkiye’de bu konuyu önemseyen, sahiplenen, başı çeken bir kurum yok. Özellikle Cumhurbaşkanlığı ve Başbakanlığın bu alanda bir kampanya yapması gerekiyor. Hâlbuki internet ortamı, bugüne kadar ülkenin biriktirdiği ve paylaşabileceği neyi varsa ortaya koyabileceği bir ortam. Hatta bunları saklamanın ortamı da artık sayısal ortamlar. İyi bir çalışmanın yapılabilmesi için öncelikle kurumların bilinçlenmesi, ardından bir plan, program çerçevesinde çalışmalar yapılması gerekiyor. Üniversiteler, STK’lar, her kurum bunun içerisinde olmalı. Çünkü şu an tezlerimizi bile doğru dürüst paylaşamadığımız bir ortam var.
    <p>
     Başta İngilizce olmak üzere yaygın dillerde, kültürel mirasımız, çok kültürlü, çok sesli yapımız internete aktarılabilir. Kişiler, kendi kültürel birikimini, mesleki deneyimlerini, hobilerini internete taşırken, kurumlar da kitapları, raporları, resimleri, filmleri, ses kayıtlarını bir program dâhilinde web’de yayımlayabilir. Kültür Bakanlığı, Millî Eğitim Bakanlığı, TÜBA ve TÜBİTAK, ellerinde telif hakkı sorunu olmayan tüm kültürel ürünleri web’de yayımlayabilir. Kâr amacı gütmeyen kurumlar da kitaplarını web’de yayımlayabilir. Böylece çok daha fazla sayıda okura erişeceklerdir. Müzelerimizi, taş plaklarımızı,  eski gazete ve belgelerimizi internete taşıyabiliriz. Bu konuda listeyi uzatmak mümkün. Kısaca, internet artık bir dünya. Kendi kültürümüzü, internete ulaşabilen herkesin ekranına taşıma imkânımız var.
     <p>
      Bu arada Osmanlı arşivleri, Türkiye’de yapılması gerekenlere örnek diyebileceğimiz çalışmasını sürdürüyor. Osmanlı arşivlerinde 96 milyon belge ve 370 bin defter var. Şimdiye kadar 13 milyon 300 bin belge dijitalleştirildi. Yetkililer, önümüzdeki yıldan itibaren projenin tamamlanacağını  ve  arşivlerin dünyanın dört bir tarafından araştırmacılara açılacağını belirtiyor.
      <p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37261-kulturunu-internete-tasi-gelecege-miras-kalsin.html), [web.archive.org (arşiv bağlantısı)](http://web.archive.org/web/20140424185137/http://www.aksiyon.com.tr:80/aksiyon/haber-37261-kulturunu-internete-tasi-gelecege-miras-kalsin.html)
