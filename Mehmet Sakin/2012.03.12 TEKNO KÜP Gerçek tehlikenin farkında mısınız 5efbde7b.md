# [TEKNO KÜP] Gerçek tehlikenin farkında mısınız?

*Mehmet Sakin 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternet kullanıcı sayısı artıyor. Hanelerdeki bilgisayarlaşma oranı yükseliyor. Çoğumuz sabit hat internetle tanışmadan mobil internet kullanmaya başladık. İnternet ağının kapsamadığı alan gittikçe daralıyor.
  </font>
 </div>
 <div id="newsText">
  <font class="detail-text">
   <p>
    İletişim adına internet çok önemli bir adım ama dengeli kullanmadığımız, işimiz olmadığı hâlde bilgisayar ekranı karşısında saatlerce kaldığımız için tehlike çanları çalmaya başladı. Yabancı basından okumaya alışkın olduğumuz internet bağımlılığı artık kapımızda. Balıklı Rum Hastanesi’nden sonra Bakırköy Ruh ve Sinir Hastanesi de internet bağımlılığı kliniği açtı ve onlarca hasta kabul etti.
    <p>
     Aslında, sorunun kaynağı bilinçsiz kullanıcılar. Bilgisayar ve interneti bilmeyen ebeveynler, milenyum sonrası doğan ve parmakları PC’den telefona her türlü klavyeye kısa zamanda uyum sağlayan Z kuşağı çocuklarını yönlendiremiyor. Sorgulayan, yeni teknolojileri kullanmaktan çekinmeyen, yeniliklere hızla adapte olan bu kuşağın iyi yetişmesi için onlara yön verilmesi gerekiyor. Devletin Güvenli İnternet filtresi, bir yere kadar. Aileler ellerini klavyeye dokundurmadıkça çocuklarına katkıda bulunamayacaklar.
     <p>
      Birkaç haftadır Bakırköy Anadolu İHL ve Başakşehir Nurettin Topçu İlköğretim Okulu öğretmen ve öğrencilerine verdiğim internet konferanslarında çocuklara ve gençlere internette bilgi paylaşımında sınırların olması gerektiğini anlatıyorum. Paylaştıkları bilgilerin ileride kendilerini zor durumda bırakacağından habersiz olan gençler, ekranın karşısına geçince sanal bir âleme adım attıklarını zannediyor. Aslında sosyal ağlarda paylaşılan fotoğraf, video, yazı ve yorumlarda sınır aşılınca bugün olmasa da bir süre sonra karşılarına çıkacağından habersizler. Çocuklarımız tehlikenin farkında olmayabilir, çünkü onlar adı üzerinde çocuk. Asıl biz ebeveynler tehlikenin farkında olup interneti ve bilgisayarı okur-yazar seviyesinde olsun öğrenip çocuklarımızın yanında yer almalı, onları yeni dünyada yalnız bırakmamalıyız.
     </p>
     <p>
      <strong>
       <a href="http://web.archive.org/web/20120416014003/http://twitter.com/mehmetsakin%20" target="_blank">
        twitter.com/mehmetsakin
       </a>
      </strong>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32070-tekno-kup-gercek-tehlikenin-farkinda-misiniz.html), [web.archive.org (arşiv bağlantısı)](http://web.archive.org/web/20120416014003/http://www.aksiyon.com.tr:80/aksiyon/haber-32070-tekno-kup-gercek-tehlikenin-farkinda-misiniz.html)
