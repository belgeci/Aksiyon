# İnternet torbaya girdi

*Mehmet Sakin 2014.09.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fikirlerin özgürce ifade edildiği bir ortamdan bahsedilince akla ilk gelen platform internet, ne yazık ki Türkiye’de son zamanlarda kan kaybediyor.
  </font>
 </div>
 <div id="newsText">
  <font class="detail-text">
   <p>
    Telekomünikasyon İletişim Başkanlığı’nın (TİB) başına MİT’ten atama yapılınca özgürlüğü kısıtlayan sürecin işaret fişeği atılmıştı. Ardından kadrosu değiştirilen TİB, hükümetin son torba yasası ile âdeta krallık ilan edildi. Artık mahkeme kararına bile gerek kalmadan site kapatabilecek TİB’in âdeta astığı astık, kestiği kestik olacak. AKP iktidarının son 9 yılında erişime kapanan internet sitesi sayısı 50 bini aşarken, bu sayının yakın zamanda çığ gibi artacağını söylemek kehanet olmasa gerek. Çünkü iktidarın son yıllarda özellikle fikir özgürlüğü ve kendini ifade özgürlüğü hususlarında yaptığı yanlışlara karşı muhalif görüşlerin sayısı her geçen gün artıyor. Fikirlerin en iyi ifade edilebileceği ortam internet olduğuna göre, engelleme işinin de mahkemeye bile gerek olmadan TİB’e verilmesi bu sonucu doğuracaktır.
    <p>
     Acaba iktidar, Gezi olaylarının yaşandığı dönemde zirve yapan internet sitesi kapatma işini, torba yasayla, mahkeme kararına bile gerek duymadan TİB üzerinden engelleme yoluna gitmekle neyi amaçlıyor? Ortada bir suç varsa ki uyuşturucu, çocuk istismarı gibi katalog suçlara giren web siteleri zaten hemen engellenebiliyor. Katalog suç harici kalıyorsa, yaparsın mahkemeye başvurunu, mahkeme de gerekli görüyorsa engellenir. Kaldı ki mahkemeleri de kendine göre dizayn ettiğine göre, onu bile devre dışı bırakmanın altında yatan sebep nedir?
     <p>
      Torba yasada ilginç bir ayrıntı var. Tam da Efkan Ala’nın tapelere yansıyan “Sen yap kardeşim. Al görevden, kır kapıyı, gir içeri. Gerekirse kanun çıkarırız o bizim işimiz, sen işine bak.” sözlerinin benzeri. Madde 126/2’ye göre; TİB Başkanı, millî güvenlik, kamu düzeninin korunması, suç işlenmesinin önlenmesi gibi nedenlerden birinin varlığına “kanaat getirirse” 4 saat içinde istediği sayıda internet sitesini erişime kapatabilecek. Kapatmadan sonraki 72 saat içinde eğer aksi yönde bir mahkeme kararı çıkmaz ise bu yasaklılık durumu sürekli bir uygulama hâline gelebilecek. Yani TİB’e “Sen kapat kardeşim. İsterlerse mahkemeye gitsinler, açtırsınlar.” denilmek isteniyor.
      <p>
       İnternete TİB eliyle müdahaleyi sağlayan iktidar, özgürlüklere darbe vurmakta. Yıllardır sınırları çizilen internet, torba yasayla tarumar edilmiş durumda. Bakalım Anayasa Mahkemesi’ne götürülen torbada açılan internet deliği onarılabilecek mi?
       <p>
        Twitter.com/mehmetsakin
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39571), [web.archive.org (arşiv bağlantısı)](http://web.archive.org/web/20141013140341/http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39571)
