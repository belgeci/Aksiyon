# Sen arabanı kullan telefonda uygulama var!

*Mehmet Sakin 2013.12.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni teknolojilerin insan sağlığına zararları hemen tespit edilemiyor, belli bir zaman geçmesi gerekiyor. Baz istasyonlarının zararı hakkında elde somut deliller yok ama güçlü iddialar var.
  </font>
 </div>
 <div id="newsText">
  <font class="detail-text">
   <p>
    Her cep telefonunun bir baz istasyonu olduğunu ileri süren kişiler de önlem alınmasını tavsiye edebiliyor. Trafikte seyir hâlindeyken sürücülerin cep telefonu kullanmasının zararı konusunda ise bir delile ihtiyaç yok. Utah Üniversitesi’nde yapılan bir araştırmada insanların aynı anda iki işi yapamadığı ortaya konmuş; ama bu araştırma olmasa bile trafikteki manzara yeterli bir delil. İçerisinde bulunduğumuz aracın sürücüsü cep telefonu ile konuşmaya başladığında dikkatinin nasıl dağıldığına şahit oluyor ve tedirginlik duyuyoruz.
   </p>
   <p>
    Konuşmadan daha öte mesajlarını okuyup cevaplayanlar var. Ford’un Avrupa’da yaptırdığı bir anketin sonuçlarına göre, sürücülerin yarıya yakını araç kullanırken cep telefonlarındaki mesajı okumak için gözünü yoldan ayırıyor. Mesaj atma ise kaza yapma riskini 8 kat yükseltiyor.
   </p>
   <p>
    Cep telefonu ile konuşmayı, alkollü araç kullanımından daha tehlikeli bulan emniyet yetkilileri, bol bol ceza kesmekte ama bu da çare olmuyor. Türkiye’de geçen yıl 235 bin 408 kişiye 72’şer lira tutarında idari para cezası uygulanmış. Son bir yılda gerçekleşen kazalardan dolayı yaklaşık 4 bin kişi hayatını kaybederken 125 bin kişi yaralanmış. Bu kazaların sebeplerinden biri olarak da araç kullanırken telefonla konuşma gösteriliyor.
   </p>
   <p>
    Sürücü koltuğunda iken bile çalan telefona cevap verme zorunda hissediyoruz. Oysa çoğumuzun kullandığı akıllı telefonlara yükleyeceğimiz mobil uygulamalar bir çözüm olabilir. Teknoloji şirketlerinden Xerox, realbusiness.com sitesinde, güvenli araç kullanmayı sağlayacak bazı mobil uygulamalara yer veriyor. Bu uygulamalar, sizi arayan kişiye sesli mesaj, SMS veya e-posta ile meşgul olduğunuzu iletiyor. İşte o uygulamalardan bazısı:
   </p>
   <p>
    <strong>
     DriveMode(Android ve Blackberry):
    </strong>
    Aracınız saatteki hızı en az 25 km olduğunda, size ulaşmaya çalışan kişilere hareket hâlinde olduğunuzu haber veriyor.
   </p>
   <p>
    <strong>
     DriveSafe.ly (iOS, Android, Windows Mobile ve Blackberry):
    </strong>
    Gelen e-posta ve mesajları susturur, gerçek zamanlı olarak yüksek bir sesle gelen metinleri okur ve sizin adınıza otomatik cevap gönderir.
   </p>
   <p>
    <strong>
     SafeCell (iOS ve Android):
    </strong>
    Aracınız saatte 5 km hızla yol almaya başladığı andan itibaren, bu uygulama telefonunuza gelecek aramaları, mesajları size ulaşmadan önce durdurur. Size ulaşmaya çalışanlara otomatik bir cevap gönderir.
   </p>
   <p>
    <strong>
     Do Not Disturb (iOS):
    </strong>
    Apple marka cihazlarda mevcut olan bu özellik sayesinde yolda olduğunuz sırada tüm çağrılar, metinler ve uyarılar susturulur. Varacağınız yere ulaştığınızda yakaladığı çağrı ve mesajları kullanıcıya hatırlatır.
   </p>
   <p>
    <strong>
     Driving Mode (Windows):
    </strong>
    Windows Driving Mode, iPhone  uygulaması Do Not Disturb’e benzemektedir.
   </p>
   <p>
    <strong>
     Safe Driving Text Machine (Android):
    </strong>
    Sürüş algılama moduyla gelen tüm mesajları otomatik bir mesajla yanıtlar, istediğinizde konuşmalarınızı metin mesajı hâline çevirerek iletir.
   </p>
   <p>
    <strong>
     iOS in the Car (iOS):
    </strong>
    Aramaları sesli mesaj olarak iletme, mesajlarınızı yüksek sesle size okuma gibi özellikleri olan bu uygulama navigasyon hizmeti de sunmaktadır
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37379-sen-arabani-kullan-telefonda-uygulama-var.html), [web.archive.org (arşiv bağlantısı)](http://web.archive.org/web/20140424191605/http://www.aksiyon.com.tr:80/aksiyon/haber-37379-sen-arabani-kullan-telefonda-uygulama-var.html)
