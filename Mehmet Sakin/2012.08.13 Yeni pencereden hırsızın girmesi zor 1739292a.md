# Yeni pencereden hırsızın girmesi zor

*Mehmet Sakin 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yazılım şirketi Microsoft, genelde ürünlerinde güvenliği önemsediğini açıklar. Ardından bilgisayar korsanları güç birliği yaparak ürüne saldırır ve güvensiz olduğunu ispat etmeye çalışır. Bu çatışma süreci, her zaman, kullanıcıya daha güvenli bir yazılım olarak geri döner. Binlerce mühendisle çalışarak hazırlanan Windows 8 de güvenliği önemseyen, hatta abartan bir seviyeye taşımış.
  </font>
 </div>
 <div id="newsText">
  <font class="detail-text">
   <p>
    Geçen hafta Türkiye’ye gelen Microsoft’un Windows 8 mühendislerinden Rajeev Nagar ile ekim ayında duyurulması beklenen yeni yazılım üzerine konuştuk. Windows 8’in en önemli özelliği olarak güvenliğin ciddiye alınmasını söyleyebiliriz. Davetsiz misafirlerin bilgisayara kolaylıkla girmemesi için farklı önlemler alan Microsoft, deneme-yanılma yöntemiyle şifrenin bulunmasını engelleyen yöntemler geliştirmiş. Yeni Windows’ta yeni neler var bir bakalım:
    <p>
     Bilgisayarın ilk açılışı, Windows 7’den daha hızlı. Cihazın donanımına göre 4 ile 10 sn. arasında açılıyor. Aynı yazılım hem masaüstü hem de taşınabilir cihazlar, cep telefonu için kullanılabilecek şekilde tasarlanmış. Yani notebook, netbook, tablet ve akıllı cep telefonları da masaüstüne kurulabilen yazılımı kullanacak. Her cihaza ayrı bir yazılım dönemi kapanmış oluyor. Windows Live ile Windows 8 birbirini destekliyor. Yeni ürünle birlikte Windows Live’in kullanımı ve bilinirliği üst seviyelere çekilmiş olacak.
     <p>
      Bilgisayarın masaüstündeki karmaşık ikon tarlasını artık görmeyeceğiz. Masaüstünde ilk açılışta kullanıcının belirlediği bir resim yer alabiliyor. Ekranı kaplayan bu resmin üzerinde hava durumu, cihazın pil durumu gibi bazı bilgiler bulunuyor. Bilgisayara Windows Live kullanıcı adı ve şifrenizle girdiğinizde yaptığınız ikon, resim gibi bazı değişiklikler kullandığınız diğer bilgisayar, tablet ve cep telefonuna da yansıyor.
      <p>
       Bilgisayarı açarken cep telefonlarında olduğu gibi Pin kullanabiliyorsunuz. Resimle şifreleme de yapabiliyorsunuz. Bir resmin üzerinde 3 farklı noktada, 3 farklı hareketle şifrelemeyi gerçekleştirebiliyorsunuz. Böylece bilgisayarın sahibi olmadan açmak mümkün olmuyor.
       <p>
        Ana sayfada ikonların yerini canlı karolar almış. Aslında bu mevcut Windows’taki ikonların büyütülmüş, görünür kılınmış ve gruplandırılmış hâli. Böylece aradığınızı daha rahat bulabiliyorsunuz. Canlı karoları isimlendirebiliyor, gruplandırabiliyor, grubun birisini oyun siteleri oluştururken, değerini haber sitelerinden seçebiliyorsunuz.
        <p>
         Yeni Windows’un bir başka yeniliği de ekranın 4 tarafının canlı olması. Mevcut yazılımda sol altta yer alan saklı ikonlar bilgisayarın dört bir tarafına dağıtılmış. Bilgisayarda kullanıldığında fare dört köşeye yaklaştığında, tablette ise parmağınızla ekranın kenarlarına yaklaştığınızda saklı ikonlar ortaya çıkıyor.
         <p>
          Windows 8, mobil cihazlarda açık fakat kullanılmayan uygulamaları uyku moduna alıyor. Böylece pilde tasarruf sağlanıyor. Cihazın da kullanım süresi uzuyor.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33326-yeni-pencereden-hirsizin-girmesi-zor.html), [web.archive.org (arşiv bağlantısı)](http://web.archive.org/web/20120911015617/http://www.aksiyon.com.tr:80/aksiyon/haber-33326-yeni-pencereden-hirsizin-girmesi-zor.html)
