# Turp gibi teknoloji

*Mehmet Sakin 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geleceğin mobil dünyasında birçok teknoloji tek cihazda birleşecek. Bu cihaz ise cep telefonu olacak. Mobil ödeme sistemleri bu mobil dünyanın önemli ayaklarından biri olarak tanımlanıyor.
  </font>
 </div>
 <div id="newsText">
  <font class="detail-text">
   <p>
    Nakit para taşıma yerine kredi kartını tercih ettiğimiz gibi cep telefonunun cüzdanla birleşmesi sonucu mobil cüzdan olarak karşımıza çıkan yeni teknolojiye kısa sürede adapte olacağız. Şimdilerde Güney Afrika ülkeleri gibi bankacılık sektörünün az geliştiği yerlerde, kullanım kolaylığından dolayı tercih edilen mobil ödemenin hızla yayılması bekleniyor. Ödeme sistemi mobile dönüşürken yemek çeklerinin yerinde sayması beklenemezdi. İşyerleri tarafından çalışanlara aylık olarak verilen (genellikle öğle yemeği için) çekler, 3 farklı tipte kullanıcıya ulaşıyor.Birincisi ve en eskisi, kâğıt üzerinde yer alan, barkodlu ve seri numaralı basılan, şirketlerce alınıp personele sunulanlar. Farklı para birimini temsil eden bu çeklerle kullanıcılar, anlaşmalı lokantalardan bütçelerine göre yemek yiyebiliyor. İkinci sırada kâğıt çeklerin alternatifi diyebileceğimiz yemek kartları var. Kredi kartı benzeri, çipli kartlara aylık kredi yükleniyor. Yine anlaşmalı restoranlardan yemek yeme imkânı sunuyor. Üçüncüsü de mobil ödemeye örnek diyebileceğimiz, cep telefonu aracılığı ile kullanılan internet ortamından takip edilen sistem. Teknolojisi, fikri ve uygulaması yerli olan bu mobil ödeme sistemini Türkiye pazarına Global Payment şirketi sunuyor. Winwin markasıyla şirketlere, Turp ile de kişilere hitap eden mobil ödemenin Türkiye genelinde 32 bin üye işyeri, 97 bin kullanıcısı var. Teknolojisi Global Payment’in 90 kişilik ekibi tarafından geliştirilen ve cihazları Çin’de üretilen sistem internet üzerinden kredi kartı harcamaları gibi rahatlıkla takip edilebiliyor. 2010 yılında 45 milyon lira ciro yapan şirket, harcamalarda esnek davranmaktan kazanıyor. Winwin üyesi restoranlar, satıştan elde ettikleri geliri bir ay kadar ödemeden marketlerde kullanabilirken, kullanıcılar da ödemelerini cep telefonu ile yapma kolaylığı elde ediyor. Kişilere hitap eden Turp ile okula giden çocuklara nakit yemek parası yerine cep telefonuna kredi yüklenebiliyor. Veli, çocuğun yaptığı harcamaları internetten görebiliyor. Winwin Genel Müdür Yardımcısı Kamer Değer, cep telefonu aracılığı ile kullanılan sistemin rahatlığının müşteriyi cezbettiğini söylüyor. Değer’in verdiği bilgilere göre, kullanıcılar kendi arasında Turp Para transfer edilebiliyor. Ayrıca GSM kontörleri alabiliyor. Sistem, isim, soyisim, cep telefonu numarası ve TC kimlik numarası bilgilerinin kaydı ile başlıyor. Kullanıcı restorana gittiğinde kendisine TURP cihazı getiriliyor. Tutar yazılıyor ve kullanıcı tıpkı kredi kartı işlemi yapar gibi önce cep telefonu numarasını yazıyor, sonra 4 haneli şifresini giriyor. TURP’la tuşuna basıldığında ekrana ÖDENDİ mesajı geliyor. Cihazın ekranına gelen mesajla aynı anda kullanıcı cep telefonuna da bilgilendirme SMS’i düşüyor. SMS nerede ne kadar harcandığı ve kalan bakiye bilgisini içeriyor.  Mobil ödeme sistemleri Türkiye’nin yanı sıra Kenya, Tanzanya, Afganistan, Güney Afrika gibi ülkelerde kullanılıyor. Fast food zincirleri ve bazı marketlerde geçerli olan sistemin üye ve kullanıcılarından bazıları şunlar: Bursa Büyükşehir Belediyesi, Mersin Su ve Kanalizasyon İdaresi, İzmir Bornova Belediyesi, İzmir ESOT, Çeşme Belediyesi, Adapazarı Belediyesi, Trabzon Belediyesi, Antalya Büyükşehir Belediyesi, Manavgat Belediyesi,  Yalova Belediyesi, İSFALTAŞ, Ziraat Hayat Emeklilik, Denizbank, Bilişim AŞ, Ziraat Yatırım AŞ, Edirne Büyükşehir Belediyesi, Van Belediyesi ve Şırnak Belediyesi.
    <p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=72CC6153361C26FC3E0D981A949FB844?newsId=31626), [web.archive.org (arşiv bağlantısı)](http://web.archive.org/web/20120406132147/http://www.aksiyon.com.tr:80/aksiyon/newsDetail_getNewsById.action;jsessionid=72CC6153361C26FC3E0D981A949FB844?newsId=31626)
