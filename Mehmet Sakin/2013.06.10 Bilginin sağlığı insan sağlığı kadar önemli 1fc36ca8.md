# Bilginin sağlığı insan sağlığı kadar önemli

*Mehmet Sakin 2013.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgiye her zaman, her yerden ulaşmak istiyoruz. Hayatı kolaylaştıran bilginin kolay ulaşılabilir olması bazen riskler içeriyor. Bilgiye internet üzerinden ulaşmak çok kolay.
  </font>
 </div>
 <div id="newsText">
  <font class="detail-text">
   <p>
    İnternette de yüzde yüz güvenlik yok. Hastanelerin otomasyonu, doktorun hasta bilgilerine, hastanın kendi bilgilerine şimdilik sınırlı da olsa internet üzerinden ulaşabilmesi için iyi bir güvenlik altyapısı gerekiyor.
    <p>
     Konuyu, Microsoft’un sözcüsü, sağlık ve eğitim sektöründeki büyük kurumları ilgilendiren veri güvenliği ve verilerin gizliliği konularında uzman bir hukukçu olan Mike Yeh ile görüştük. Yeh’in verdiği bilgilere göre, kişinin sağlık durumunun açıklanması ona karşı haksız ayrımcılığa sebebiyet verebilir. Ayrıca, birçok kişi sağlık durumları hakkındaki bilginin gizli tutulmasını bekler. Sonuç olarak, ülkeler sağlık verilerinin korunması için yasa ve yönetmelikler çıkardı. Mesela, İsveç’te, ilaç bilgilerinin, hastalara tedavi sunulması dışında kullanımını engelleyen bir yasa var. Aynı şekilde, ABD de elektronik ortamda kişisel sağlık bilgisinin gizliliğini korumakta. Mike, şirket olarak ister muayene randevuları isterse ilaç tedavisi için alınmış olsun; hekimlerin, hastanelerin ve diğer sağlık hizmeti sunucularının hasta bilgilerini korumasını garanti altına alan yasalar hazırlamak için yaptığı çalışmalar nedeni ile Türkiye’yi takdir ettiklerini anlatıyor. Şu anki internet ortamında bilgilerin sağlıklı sağlanması için bulut çözümünün gerekli olduğunu düşünüyor.
     <p>
      Bugün Türkiye’de kişilerin sağlık bilgilerinin önemi bilinmesine rağmen şu ana kadar ciddi bir sorun yaşanmadı. Yaşanabilecek sorunlara uç bir örnek olsa da, Mike Yeh, Amerika’dan örnek veriyor. Yakın zamanda yaşanan olayda bir hasta internet üzerinden adını aratmış ve doktorunun internet takvimine eklediği ameliyat randevusuna rastlamıştı. İnternet takvimi kamuya açık ya da gizli olarak ayarlanabilir olmasına rağmen, doktorun muayenehanesi açık ayarlı olarak kullanıyordu. Muayenehane, aynı zamanda, hastalar ile iletişim kurmak için tüketici internet e-postası kullanıyormuş. Hakkında ABD Sağlık Bakanlığı tarafından soruşturma açılan muayenehane sonunda ceza ödemeyi ve düzeltici aksiyon planını uygulamaya koymayı kabul etti. Hükümet, hekimin bulut sistemi sağlayıcıdan, elektronik kişisel sağlık bilgilerinin güvence altına alınacağı ve korunacağı konusunda teyit almadan hizmet aldığını ortaya çıkardı. Bu gibi durumlardan kaçınmak için hassas kişisel bilgi ile uğraşan müşterilerin, bilgilerin üçüncü şahıslara açık edilme riskini ortadan kaldıracak şekilde tasarlanmış çözümler bulmaları kritik önem taşıyor. Bilgilerin internetten rahatça ulaşılabilir olmaması için hekimin kullandığı elektronik takvim hiçbir şekilde kamuya açık olmamalı.
      <p>
       Güvenlik sorunu tüm internete bağlı cihazlar için geçerli. Bunun için çalışan milyon dolar bütçeli şirketler de var. Sağlık sektörünün yanı sıra veri kaybının insanı doğrudan etkileyeceği alanlar bulunuyor. Özellikle eğitim, sağlık ve bankacılık gibi yüksek hassasiyette kişisel bilgi söz konusu olduğunda güvenliği sağlamak kritik öneme sahip oluyor. Mike, Microsoft gibi firmaların artan şekilde, şirketler ve hükümetlere verimlilik ve iletişim çözümlerini buluta taşıyarak maliyetlerini azaltma imkânı tanıyan çözümler geliştirdiklerine değiniyor. Mike’ın tavsiyesi, bulut çözümleri değerlendirirken, yüksek hassasiyete sahip bilgilerin korunması ve güvenliğinin sağlanması ihtiyacına saygı gösteren çözümlere bakılması. Malware gibi kötü niyetli yazılımlara karşı özellikleri bulunmalı.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35759-bilginin-sagligi-insan-sagligi-kadar-onemli.html), [web.archive.org (arşiv bağlantısı)](http://web.archive.org/web/20130907095525/http://aksiyon.com.tr/aksiyon/haber-35759-bilginin-sagligi-insan-sagligi-kadar-onemli.html)
