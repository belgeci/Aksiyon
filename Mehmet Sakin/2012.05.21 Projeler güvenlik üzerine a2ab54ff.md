# Projeler güvenlik üzerine

*Mehmet Sakin 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   S on çeyrek asrın en önemli konularından birisi bilgi güvenliği. Her geçen gün çığ gibi çoğalan bilginin, güvenli bir ortamda muhafaza edilmesi büyük bir sorun.
  </font>
 </div>
 <div id="newsText">
  <font class="detail-text">
   <p>
    Bu sorunun çözümü konusunda teknoloji şirketleri çalışmalar yaparken geleceğin bilişimcileri, genç beyinler de boş durmamış, projeler hazırlamışlar. Geçen hafta sonu, Eğitimde Bilişim Kültürü Oluşumu (e-biko) 8. Uluslararası Bilişim Olimpiyatı’nda 7 kategoride yarışan 112 grubun final değerlendirmesi vardı. 29 ülkeden ve Türkiye’nin değişik illerinden gelen, binden fazla proje içerisinden sıyrılarak finale kalan öğrenciler, aylardır hazırlığını yaptıkları çalışmalarını sundular. Geldikleri ülkelerin yerel giysileri içerisinde geliştirdikleri projelerini sunan öğrencilerin çalışmaları, ayakları yere basan, gelecek adına ümit veren fikirlerdi. Bazıları fikirden öte demo üzerinden sunuldu. ‘Eğitimde AR-GE’ başlığı altında yarışan 16 finalist grubun çalışmalarını yakından görme fırsatı bulduğum için yapılan işin öneminin daha iyi anlaşılması adına tüm projelerden kısaca bahsetmek istiyorum.
    <p>
     Eğitimde AR-GE’nin birincisi, Bursa Polis Koleji’nden öğretmen Erdal Akın koordinatörlüğünde Harun Güleç ve Mustafa Kemal Altıner’in projesiydi. Öğrenciler, bilgisayarlardaki hard diski dinamik olarak şifreliyor. Bilgisayara girdiğinizde C klasörünü ilk etapta göremiyorsunuz. Şifrenizi yazıyorsunuz, ardından bankacılıkta olduğu gibi cep telefonunuza gelen dinamik şifre ile bilgilerinize ulaşıyorsunuz.
     <p>
      Romanya’dan Memet Eden’in ilköğretim çağındaki öğrencileri Casapu Andreas, İbrahim Yasin ve Nicolas Iliescu, bir haftada öğrendikleri C++ yazılımını kullanarak yaptıkları robot ile Mars’ta su aramayı hayal ediyor.  Bosna’dan katılan Ömer Korkmaz’ın talebeleri Ammar Talic ve Almir Aljovic, araçları plakalarından tanıyıp kapı açma-kapama işlemi yapıyor.  Sakarya’dan katılan Atakan Kurtça ve Öznur Kütükçü, öğretmenleri Mehmet Çiftçi koordinatörlüğünde hazırladıkları Kitap Toplama Merkezi ile okunmuş kitapları bir merkezde toplayıp tekrar okunması için ödünç vermeyi planlıyorlar. Öğrenciler, projenin prototipini de yapmış.  Mozambik’ten Ali Canik’in öğrencileri Yuran Lapson ve Darshil Cangy ise ülkede tarımın ilk sırasında yer alan mısırın saplarından elde edilen kül ile demirin paslanmasını geciktirmeyi planlıyorlar.  Makedonya’dan İlhan Cengiz’in talebesi Emre Süleymani, evde kaybolan çoraptan saate birçok eşyayı barkod ve cep telefonundaki Wi-Fi benzeri program ile bulmaya çalışıyor.  Kenya’dan katılan Yıldırım Özdek’in öğrencileri Tariq Hassan ve Ali Najash ise ekran üzerindeki kamera yardımı ile çalışırken bilgisayar fazla yaklaşan kullanıcıyı uyarıyor.  Sudan’dan katılan Musa Akdemir’in öğrencisi İhab Yasin, yabancı dil öğrenmenin önündeki engelleri online sınıfla kaldırmayı hedefliyor.
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### mustafa ALTINER, 21 March 2013, 17:33
> Altın madalya alan M.Kemal oğlum olur, gurur duyuyorum onunla. Devamını diliyorum.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B1B7131378077586E9A743977278D149?newsId=32650), [web.archive.org (arşiv bağlantısı)](http://web.archive.org/web/20130501234805/http://www.aksiyon.com.tr:80/aksiyon/newsDetail_getNewsById.action;jsessionid=B1B7131378077586E9A743977278D149?newsId=32650)
