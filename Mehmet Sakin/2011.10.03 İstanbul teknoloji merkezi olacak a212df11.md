# İstanbul teknoloji merkezi olacak

*Mehmet Sakin 2011.10.03*

<font class="agenda2NewsSpot">
 CeBIT Bilişim Fuarı 6 Ekim’de kapılarını
 <span>
 </span>
 açıyor. Azerbaycan’ın ortak ülke olduğu fuara 16 ülkeden firma katılacak. İnternetten kayıt yaptıranlar fuarı ücretsiz gezebilecek.
</font>
<font class="newsDetail">
 <p>
  <p class="MsoNormal">
   Türkiye, geçen yıl Almanya’nın Hannover şehrinde düzenlenen CeBIT Bilişim Fuarı’nda ev sahibine ortaklık etmişti. 2010, aynı zamanda Türkiye’nin Almanya’ya kas gücü ile çalışacak işçi göndermesinin 50’nci yıldönümüydü. Bu, aradan geçen yarım asırda Türkiye’nin teknoloji alanında katettiği mesafeyi göstermesi bakımından önemli bir veriydi. Fuara katılan Ulaştırma Bakanı Binali Yıldırım da konuyla ilgili hedefini CeBIT Bilişim Fuar Direktörü Murat Özer’e şöyle açıklamıştı: “Bu fuarda, organizasyonu yapan ev sahibi Almanlar. Katılanlar ise Alman şirketlerinden çok yabancılar. II. Dünya Savaşı’ndan sonra Hannover’i fuar kenti yapan Almanlar, burayı teknolojinin buluşma noktası olarak kullanıyor. Biz de aynı modeli Türkiye’ye uygulayabiliriz. Çünkü bulunduğumuz coğrafyada, ülkemize uçakla 2 saat uzaklıkta 25 ülke var. Bu ülkeleri İstanbul’daki teknoloji fuarımızda buluşturabilir ve ortaya bir sinerji çıkarabiliriz.”
  </p>
  <p class="MsoNormal">
   İşte bu fikrin ilk uygulaması olarak, yıllardır düzenlenen CeBIT Eurasia Bilişim Fuarı, rotayı değiştirip kardeş ülke Azerbaycan’ı ortak ülke olarak ilan etti. 16 ülkeden basın mensuplarının da davet edildiği fuar, perşembe günü kapılarını açıyor. Tabii ki fuarın bu seneki tek önemli tarafı kapılarını bölgeye açması değil. Ücretle girilen fuar, artık internet üzerinden kayıt yaptıran ziyaretçileri bedava kabul edecek. Birkaç sene önce 11 salonda yapılan fuar, bir taraftan krizler, diğer yandan internetin yaygınlaşmasından dolayı yeni ürün duyuruları yapamadığı için küçülerek iş dünyasının teknolojileri yerinde görme ortamı hâline geldi. Dolayısıyla 4 salona düştü. 2 ve 3 numaralı salonlar her zaman olduğu gibi iş dünyasından ziyaretçi kabul etmeye devam edecek ve internetten kayıt yaptırırken kurumsal e-posta adresi verenleri ücretsiz ağırlayacak. Kayıt yaptıramayanlar ise salon girişinde kartvizitlerini vererek ücretsiz ziyaret edecek. Bu iki salona 16 yaşından küçükler alınmayacak.
  </p>
  <p class="MsoNormal">
   Diğer iki salonda ise kamu kurumları, yerel yönetimler, e-devlet uygulamalarını anlatacak. Bu bölümler de internetten kayıt yaptıran herkese açık olacak. Kayıt yaptırmayanlar ise fuar girişindeki kiosklarda kuyruğa girecek. Geçen sene olduğu gibi bu sene de uydu ve kablo fuarı etkinliğe dâhil edildi. Bu fuarda, geçen yıllarda olduğu gibi Teknosa ve Bimeks’in perakende satış noktası olmayacak.
   <span>
   </span>
  </p>
  <p class="MsoNormal">
   6-9 Ekim 2011 tarihleri arasında TÜYAP Fuar ve Kongre Merkezi’nde yapılacak fuarın direktörü Murat Özer, 16 ülkeden katılım olduğunu ve 67 ülkeden ziyaretçi beklendiklerini söylüyor. Özer, ‘4 Bölüm Konsepti’ ile bu yıl fuarın, tüm sektörler için yenilikçi çözümler sergileyeceğini ifade ediyor. Söz konusu konseptler şöyle: CeBIT Pro (İş Dünyasına Yönelik Bilişim Çözümleri), CeBIT Gov (Kamu Sektörüne Yönelik Bilişim Çözümleri), CeBIT Life (Son Kullanıcılar için Bilişim Teknolojileri) ve CeBIT Lab (Ziyaretçiler için İnovatif Bilişim Teknolojileri ve AR&amp;GE).
  </p>
  <p class="MsoNormal">
   ORTAK ÜLKE AZERBAYCAN
  </p>
  <p class="MsoNormal">
   Bölgede lider konumuna gelen Türkiye, birçok sektörde olduğu gibi içinde bulunduğu coğrafyada bilişim ve teknoloji merkezi olarak kabul görülmeye başladı. Bu dönemde imzalanmış olan anlaşmalar ile gerek vize gerekse gümrük kolaylıklarının uygulamaya konulmuş olması, Türkiye’yi tercih edilen bir ülke konumuna taşıdı. Bu sinerji ile ilk defa yapılan ortak ülke uygulamasına Azerbaycan, 20’yi aşkın firma ile katılıyor.
  </p>
  <p class="MsoNormal">
  </p>
  <p class="MsoNormal">
   BELEDİYELER FUARDA
   <span>
   </span>
  </p>
  <p class="MsoNormal">
   Fuarda 2000 metrekarelik stantla yer alacak AKOS Projesi ile Türkiye genelinde 500’ü aşkın belediye, teknolojileri yerinde görecek. Oluşturulan 21. Yüzyılın Akıllı Kentleri Platformu ile Yerel Yönetimler Bilgi Sistemi konusunda bilgi ve tecrübeler paylaşılacak.
  </p>
  <p class="MsoNormal">
  </p>
  <p class="MsoNormal">
   OTOMOBİLDEN
   <span>
   </span>
   TWET’LEYECEĞİZ
  </p>
  <p class="MsoNormal">
   James Bond filmlerinde görmeye alışkın olduğumuz otomobillerin sesle komutunu hayata geçiren ve ABD’de kullanıma sunan Ford, yaklaşık bir yıl sonra Türkiye pazarını, Türkçe 10 bin komutu anlayan modellerle tanıştıracak. Microsoft’la anlaşan Ford, konuşmaları 19 dilde anlıyor ve ‘teybi aç, şu şarkıyı bul, radyoyu kapat’ gibi verilen komutları yerine getirebiliyor. Tablet bilgisayar gibi 8 inçlik dokunmatik ekranı bulunan otomobillerden internete girmek, Facebook kullanmak, Twet paylaşmak mümkün. Yeni teknolojiye sahip Ford’u CeBIT Fuarı’nda görebileceğiz.
  </p>
  <p class="MsoNormal">
  </p>
  <p class="MsoNormal">
   HOLOGRAM TV UYGULAMASI
  </p>
  <p class="MsoNormal">
   Fuarın ana sponsoru, Türkiye’nin tek uydu ve kablo TV operatörü olan Türksat, uydudan HD ve 3D yayıncılığa, bilişim ve e-devlet uygulamasından coğrafi bilgi sistemlerine birçok temel konudaki hizmetlerini anlatacak. Türksat 4A ve Türksat 4B haberleşme uyduları ile birlikte Türksat 5A haberleşme uydusuna ilişkin bilgilendirmelerin yapılacağı stanttaki HD ve 3D salonunda, 3D formatında televizyon yayını ziyaretçilerin beğenisine sunulacak. TürksatGlobe markası ile gözlem uyduları üzerinden verilen ‘Coğrafi Bilgi Sistemleri’ konusunda bilimsel toplantılar yapılacak.
  </p>
  <p class="MsoNormal">
   <span>
   </span>
  </p>
  <p class="MsoNormal">
   ‘SÜRAT’Lİ TEKNOLOJİ
  </p>
  <p class="MsoNormal">
   Eğitim yayıncılığının lideri, interaktif eğitimin öncüsü Sürat AŞ geniş yelpazedeki ürünleriyle fuara renk katacak. Yeniliklerini ilk kez katılacağı bilişim fuarında göstermeyi hedefleyen Sürat, akıllı tahta ve tablet uyumlu hazırlanan e-yayınların soru, çözüm ve deneylerini paylaşacak. Ziyaretçilere gösterilecek akıllı tahta ve tablet uyumlu hazırlanan bazı uygulamalar şöyle: Konu test uygulamaları. Çalışma kitabı uygulamaları. Üç boyutlu deney ve interaktif uygulamaları. İnternet TV üzerinden interaktif eğitim imkânları. Soru çözümleri ve konu anlatımlarına anında erişim sağlayan kare barkod uygulaması.
  </p>
  <p class="MsoNormal">
  </p>
  <p class="MsoNormal">
   YSM, FUARDA ‘EVET’ DİYECEK
  </p>
  <p class="MsoNormal">
   Kocaeli Üniversitesi Teknoparkı’nda faaliyet gösteren YSM, Elektronik Verimli Etkin Ticaret yazılımını tanıtacak. YSM Yazılım Genel Müdürü Sedat Yazıcı, çalışmaları ile ilgili şu bilgileri verdi: “ENPAY AŞ de NETSİS ve EBA yazılımları ile entegre olan MES yazılımımız kendi dışındaki sistemlerdeki sorunların da üstesinden gelerek, tam zamanlı bir Sipariş-Üretim-Sevkiyat süreci sağlıyor. MES yazılımı trafo sektörüne göre özelleştirildi ve MES Energy olarak dikey bir çözüm olarak geliştirildi.” Yazılım modülleri tıpkı diğer YSM EVET modülleri gibi 6 dilde çalışıyor. Türkçe ve İngilizce dilleri ücretsiz sunuluyor. Diğer diller Almanca, Fransızca, Rusça ve Arapça.
  </p>
  <p class="MsoNormal">
   <span>
   </span>
  </p>
  <p class="MsoNormal">
   İNTERNETLER HUAWEİ’DEN
  </p>
  <p class="MsoNormal">
   Huawei, CeBIT’de ziyaretçilerine kurumsal iş çözümleri ürün portföyünü tanıtacak ve fuarın iletişim sponsoru olarak tüm konuklara kablosuz internet desteği verecek. Ayrıca, kurumsal iş çözümler ile özellikle finans, eğitim, ulaşım ve enerji sektörlerine yönelik kurumsal ağ altyapısı, iletişim teknolojileri, veri merkezi ve bulut bilişim alanlarındaki yeni ürün ve çözümlerini sergileyecek.
   <span>
   </span>
  </p>
  <p class="MsoNormal">
  </p>
  <p class="MsoNormal">
   KEYBOARD PC, GÖRÜCÜDE
  </p>
  <p class="MsoNormal">
   Yeni nesil Technopc Nano &amp; Nano2 serilerini, veri güvenliğini ön planda tutan, düşük enerji tüketimine sahip, yönetilebilir, Ultra SFF &amp; SFF kasa yapısına sahip yeni seri Technopc’leri ve masaüstü bilgisayarlar, tüm algıları değiştirme iddiasıyla Keyboard Pc olarak görücüye çıkıyor.
  </p>
 </p>
</font>

## Yorumlar

### ERGÜN YALÇINKAYA, 2011-10-05
> Mehmet Sakin'den teknolojiyle ilgili sorulara cevap vermesini de istiyoruz. Merak edilen o kadar çok şey var ki...

Kaynak: [www.aksiyon.com.tr](http://www.aksiyon.com.tr:80/aksiyon/haber-30637-istanbul-teknoloji-merkezi-olacak.html), [web.archive.org (arşiv bağlantısı)](http://web.archive.org/web/20120107134755/http://www.aksiyon.com.tr:80/aksiyon/haber-30637-istanbul-teknoloji-merkezi-olacak.html)
