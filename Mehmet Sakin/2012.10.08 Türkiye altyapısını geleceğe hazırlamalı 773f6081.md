# Türkiye, altyapısını geleceğe hazırlamalı

*Mehmet Sakin 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin 2023 yılı ile ilgili gelişmişlik düzeyini artırma anlamında bazı hedefleri var. Bu ajandasında bilgi ve iletişim sektörünü kapsayan kısma baktığımızda; Ar-Ge’deki payın yüzde 3 çıkması, bilgisayar kullanıcı oranının yüzde 80’e ve bilişim sektörünün hacminin GSYH’daki payının yüzde 8’e ulaşması gibi hedefler için iyi bir altyapı gerekiyor.
  </font>
 </div>
 <div id="newsText">
  <font class="detail-text">
   <p>
    İletişim altyapısı konusunda uzman şirketlerden Cisco’nun Türkiye Genel Müdürü Ümit Cinali, hedeflere ulaşabilmenin zorluğuna dikkat çekerek, bunların hepsini birden yapmanın mümkün olmadığını, katmanlayarak yol alınabileceğini söylüyor. Cinali ile Türkiye’nin tarihte İpek Yolu’nda üstlendiği önemli rolü şimdi de dijital yolda üstlenebileceği üzerine konuştuk.  Dijital yolun ülkemizin belirlediği hedeflere ulaşmasının yanı sıra ekonomiye katkısı da olacak. Şimdilerde eğitim ve sağlık alanlarındaki çalışmaların altyapısı önem arz ediyor. E-Devlet’e giden yolda güçlü bir altyapıya ihtiyaç var. Bu iletişim altyapı meselesinin ise ülke olarak en makul bir şekilde çözülmesi gerekiyor.
    <p>
     İnternet altyapısının geniş ve güvenli olması gerekiyor. Altyapı üzerinde uygulamaları, telekom, video sistemleri üzerine çalışmalar yapan Cisco’nun tahminlerine göre 2016 yılında internet trafiğinin yüzde 90’ı video olacak. Youtube ve sosyal medya da bunun ilk örnekleri olarak gösteriliyor. Yeni yüzyılda iletişim video üzerine kayarken şirketler büyük tasarruflar sağlayacak. Çünkü video görüşmeler, bir araya gelmek için harcanan ücreti yol ücretlerini ortadan kaldıracak.
     <p>
      Güçlü bir altyapı için hükümetin özel sektörle yol alması gerektiği fikrini savunan Cinali, “Bu altyapı yolların yapılmasına benziyor. Türkiye, duble yollar, otobanlar ve köprüler yapımında çok mesafe kaydetti. Benzeri yatırımı ülkenin geleceği olan dijital yollara da yapması gerekiyor. Bunu tek başına devletten beklememek lazım. Özel şirket ile devlet beraber yürümeli. Yerin altına kablolardan oluşan pasif bir yapı var. Bu, hükümetten kiralanan bir altyapı. Şimdilerde her şirket kendi yatırımını yapıp, fiberini döşüyor. ‘Niçin aynı kabloyu paylaşıp avantaj elde etmiyoruz?’ bunu konuşmamız lazım. Kamu şirketi ve özel şirket ortaklığı yatırım yöntemi ile büyük avantaj elde ediliyor. En isabetli yol bu olur düşüncesindeyim. Birçok ülke bu yöntemi benimsiyor. Bildiğimiz kadarıyla TÜBİTAK da iyi bir karar verilmesi için bu yöntemleri inceliyor.” diyor.
      <p>
       Altyapının en önemli kısmı geniş band. İnternet otobanı olan geniş bandın ekonomiye de katkısı büyük oluyor. Artık gelişen, kişi başına gelirini her geçen gün yükselten bir Türkiye’de vatandaşın eğitimden sağlığa, güvenliğe hizmet beklentisi var. Bazı yatırımların zamanında yapılması gerekiyor ki iyi hizmet verilebilsin. Sağlık alanında hastanelerin birbiri ile iletişime geçebilmeleri, FATİH gibi bir eğitim projesinde okulların birbirine bağlantısı, içerisindeki otomasyonun çok iyi olması gerekiyor. Bunların hepsinde altyapı önem arz ediyor.
       <p>
        Bu arada, Cisco, bu salı ve çarşamba günlerinde Ankara’da yapacağı Cisco EXPO ile yatırım ve sonrasında ekonomik geri dönüşün seyri ile ilgili diğer ülkelerdeki tecrübelerini kamuya aktarmayı hedefliyor. 4 yıl önce İstanbul’da yapılan Cisco EXPO 30 ülkede düzenleniyor. İki gün sürecek programa 2 binin üzerinde katılımcı bekleniyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33801-turkiye-altyapisini--gelecege-hazirlamali.html), [web.archive.org (arşiv bağlantısı)](http://web.archive.org/web/20121225141525/http://www.aksiyon.com.tr:80/aksiyon/haber-33801-turkiye-altyapisini--gelecege-hazirlamali.html)
