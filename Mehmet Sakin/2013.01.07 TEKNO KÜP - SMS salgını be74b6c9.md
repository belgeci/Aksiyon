# TEKNO KÜP - SMS salgını

*Mehmet Sakin 2013.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir zamanların pahalı iletişim aracı yazılı mesaj gönderme (SMS) şimdilerde ayağa düşmüş durumda. Aslında teknoloji trendlerine baktığımızda belki de pabucunun dama atılmış ve yerine MMS’in (içeriğinde multimedya, fotoğraf veya video gibi görsellerin gönderilebildiği yeni teknoloji) geçmiş olması lazımdı. Fakat MMS, mobil internette yer kapladığı için fiyatı yaygın bir şekilde kullanacak kadar ucuzlamış değil.
  </font>
 </div>
 <div id="newsText">
  <font class="detail-text">
   <p>
    Gelelim SMS salgını konusuna. Numarasını taşıyana verilen yüzlerce SMS ile gençlerin parmaklarını minik tuşlara alıştıran GSM şirketleri, bununla büyük hizmet yapmış oldu(!). Tahminlere göre, bedava SMS ile oluşacak alışkanlık sonrası MMS’e geçildiğinde meraklı gençler fotoğraf ve video paylaşmaya da adım atmış olacak. Böylece GSM şirketlerimizin bir gelir kalemi daha hedeflenen seviyeye ulaşacak.
    <p>
     Şimdilerde gençler ders ortamı dahil her yerde mesajlaşıyor. Hatta yıllar önce kapılarımızın altından atılan ve ‘Bu yazıyı Medine’den mühim bir zat göndermiş. Bunu en az 7 adet el yazınızla çoğaltıp 7 ayrı kapıya bırakmanız gerekiyor. Bunu yapmayanların başına büyük belalar geliyor’ yazılarının benzerleri şimdi kendini çağa uydurmuş ve SMS ortamında yer bulmuş durumda. Gençlerin birbirine gönderdikleri, içeriği anlam ifade etmeyen, lüzumsuz SMS’lerde de ‘Bu SMS’i en az 15 samimi arkadaşına göndermelisin. Yoksa en sevdiğin seni terk etsin!’ notu yer alıyor. Gönderenler SMS’in devamına ‘Sonunda beddua olduğu için göndermek zorundaydım, kusura bakma’ notu ile etrafına virüs gibi yayıyor. Bunun gibi farklı SMS’ler gençler arasında dolaşıp duruyor. Hemen hemen hepsinde de ortak nokta onları can evinden vuracak ‘sevdiğinin terk etmesi’ bedduası (!) yer alıyor. Böyle olunca hiç düşünülmeden listedeki 15 kişiye gönderiliyor.
     <p>
      Mümkün olsa da bu mesajların çıkış noktasını ve yayılmasından sonra günün sonunda kimin kazandığını görebilsek. Çünkü içeriği boş mesajlar hem gençlerimizin kafasını karıştırıyor hem vaktini alıyor. GSM hatlarını meşgul etme de cabası. Bu SMS salgınının kime ne faydası var bilemiyoruz? Madem bunu ilk yazanlara engel olamıyoruz, bari gençliğimize, bu safsataya inanmamaları gerektiğini öğretelim.
      <p>
       Twitter.com/mehmetsakin
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34552-tekno-kup---sms-salgini.html), [web.archive.org (arşiv bağlantısı)](http://web.archive.org/web/20130131201453/http://www.aksiyon.com.tr/aksiyon/haber-34552-tekno-kup---sms-salgini.html)
