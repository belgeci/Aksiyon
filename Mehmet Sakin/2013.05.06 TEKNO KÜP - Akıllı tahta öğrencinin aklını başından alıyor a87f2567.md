# TEKNO KÜP - Akıllı tahta öğrencinin aklını başından alıyor

*Mehmet Sakin 2013.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Zaman zaman FATİH Projesi’nden haberdar olamadığımızdan yakınıyoruz. Projeyi yürütenler yol haritası ve gelişmelerle ilgili bilgi vermekte epey ketum. Bu konuyu birkaç defa bu köşede dile getirince sahadan ses gelmeye başladı.
  </font>
 </div>
 <div id="newsText">
  <font class="detail-text">
   <p>
    Bu seslerden ilki içeriğin zenginleşmesinin önündeki bariyer, diğeri ise akıllı tahtada bırakılan açık kapı ile ilgili. Millî Eğitim Bakanlığı (MEB) ile içeriğin zenginleşmesini isteyenler arasında bir mutabakat olmadığı iddiası var. Projenin şu anki durumuna bakınca da iddianın doğru olduğunu görüyoruz. MEB ve bürokratlar, şimdilik kâğıt üzerinde yayımlanan kitapların PDF olarak tabletlere konulmasından yana. Sözün özü yazılım için para harcamak istemiyorlar. Hâl böyle olunca koskoca FATİH Projesi, donanım projesi olarak algılanıyor. İyi bir içerik olmadan da projenin amacına ulaşması mümkün değil. İçerik konusunda kapılar bir an önce açılmazsa hedefe varmakta geç kalınabilir.
    <p>
     Akıllı tahtalara gelince… Her geliştirilen teknolojide açık kapı kalabiliyor. Bunu teknoloji geliştiricileri fark edildikten sonra kapatabiliyor. Aslında test sürecinin iyi işlemediğinin de habercisi diyebiliriz. MEB’in sınıfları donattığı akıllı tahtalar bazı ‘cin fikirli’ öğrenciler tarafından amacının dışında kullanılmaya başlanmış. İddia şöyle: Öğrenciler, akıllı telefonlarını modem olarak kullanıp tahtalar üzerinden sansürsüz internete giriyor. Böylece uygunsuz içerik izliyorlarmış… Bu konudaki önerilerimiz; öncelikle dışarıdan bu tür bağlantılara kapalı olmalı; güvenli internet’in sınırının dışına çıkmamak için. Ayrıca tahtalar film yükleme ve oyun kurmaya da kapalı olmalı.
     <p>
      İşin özü, öğrenci tahtayı açamamalı. USB gibi bir anahtarla öğretmen açıp kapatabilmeli. Tahtayı açık bırakıp giden öğretmenden sonra teneffüste veya boş derslerde öğrenci uygunsuz bir biçimde kullanabiliyor.
      <p>
       Dedik ya öğrenciler ‘cin fikirli’, her zamanki gibi… Öğretmenin boşluğunu da teknolojinin boşluğunu da bulup kendi açısından eğlenceli hâle getirebiliyor.
      </p>
      <p>
       <p>
        <a href="http://web.archive.org/web/20130623082656/http://twitter.com/mehmetsakin" target="_blank">
         Twitter.com/mehmetsakin
        </a>
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35504-tekno-kup---akilli-tahta-ogrencinin-aklini-basindan-aliyor.html), [web.archive.org (arşiv bağlantısı)](http://web.archive.org/web/20130623082656/http://www.aksiyon.com.tr:80/aksiyon/haber-35504-tekno-kup---akilli-tahta-ogrencinin-aklini-basindan-aliyor.html)
