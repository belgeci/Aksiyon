# Yatırımcısı MELEK olanın projesi uçuyor

*Mehmet Sakin 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Parlak bir fikri olup da hayata geçiremeyen çok insan var. Fikir sahipleri, çalışmalarını projelendirip, ayakları yere basan, gelecek vadeden konuma getirdiklerinde ise bir Melek Yatırımcı (Angel Investor) ellerinden tutuyor.
  </font>
 </div>
 <div id="newsText">
  <font class="detail-text">
   <p>
    Böylece parası olan ile fikri, projesi olan birlikte yola çıkıyor. Adı melek olunca karşılıksız bir destek olduğunu sanmayalım, destek verilecek proje detaylı olarak inceleniyor ve belli oranda ortak olunuyor.
   </p>
   <p>
    Global anlamda birçok ülkede uygulanan sistem Türkiye’de de var. Bunu bankalar, iş dünyasının önde gelen isimleri, markaları yapıyor. Hatta melek yatırımcılar için etkinlikler, yarışmalar düzenlenip iki taraf bir araya getiriliyor. Melek yatırım deyince akla gelen markalardan Etohum’un kurucusu Burak Büyükdemir, kendilerinin de 2008’de yola çıktıklarını, ilk yıl 1000’e yakın başvuru aldıklarını, 2012’de bu sayının 1500’e ulaştığını, bugüne kadar da 200 kadar girişime destek verdiklerini söylüyor. Etohum, geçen 5 sene içinde 30 girişime de ortak olmuş.
   </p>
   <p>
    Burak Büyükdemir’in verdiği bilgelere göre; melek yatırımcılar, kuruluş aşamasındaki firmalara mali destek sağlıyor. Melek yatırımcılar genellikle, geleneksel yatırımcılara göre, yüksek getiri sağlayacak yatırımlara destek veriyor. Destek verdikleri firmalara iş konusunda sürekli danışmanlık yaparak onlara değer katıyorlar. Melek yatırımcıların proje başına Avrupa Birliği ülkelerinde 25 bin ila 250 bin avro, ABD’de ise 10 bin ila 500 bin dolar aralığında destek verdiği biliniyor. Ancak birçok melek yatırımcının beklentisi, yalnızca yatırdıkları paranın geri dönüşünü sağlamak, katma değer oluşturmak ve girişim sürecinde rol almak değil. Aynı zamanda manevi tatmin beklentisi de olan yatırımcıların büyük bölümü, finansman sağladıkları şirketlerin yönetiminde aktif rol da alır.
   </p>
   <p>
    Melek yatırımcılar, ağırlıklı olarak teknoloji ve internet girişimleriyle yakından ilgileniyor. Bu Türkiye’de ve dünyada da aynı. Destek olunmak istenen girişimlerin başını mobil, oyun ve yazılım alanlarındaki girişimler çekiyor. Son zamanlarda yatırımcıların ilgisini ‘online only brand’ adı verilen yalnızca internetten satılan ürünler çekiyor.
   </p>
   <p>
    Son dönemde yabancı yatırım ve fon kaynakları Türkiye’deki e-ticaret firmalarına ortak oldu, yeni firmalar kurdu veya satın aldı. Gümrük ve Ticaret Bakanlığı yetkililerinin beyanına göre, 2010 ve 2011 yıllarında Türkiye’deki e-ticaret sektörüne yaklaşık 750 milyon dolarlık doğrudan yabancı yatırım geldi. Bu rakam Türkiye’ye yapılan doğrudan yabancı yatırımların yüzde 3,7’sini oluşturdu.
   </p>
   <p>
    Türkiye’de girişimcileri desteklemek adına bazı yasal düzenlemeler yapılıyor. Bu düzenlemelerde girişimciler Bireysel Katılımcı olarak tanımlandı. 2013 başında Hazine Müsteşarlığı tarafından yürürlüğe sokulan Bireysel Katılım Sermayesi Yönetmeliği’ne göre, kamu desteğinden yararlanmak isteyenler ‘Lisanslı Yatırımcı’ olacak. Maliye Bakanlığı ise, yatırımcılara vergi muafiyeti şansı tanıyacak. Girişimcilerin bu yönetmeliği dikkate almasında fayda var.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37496-245-yatirimcisi-melek-olanin-projesi-ucuyor.html), [web.archive.org (arşiv bağlantısı)](http://web.archive.org/web/20140423002829/http://www.aksiyon.com.tr:80/aksiyon/haber-37496-245-yatirimcisi-melek-olanin-projesi-ucuyor.html)
