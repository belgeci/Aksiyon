# ABD’den mezun oldu, 25 ülkeye hizmet veriyor

*Mehmet Sakin 2012.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1997 yılında eğitim için Amerika’ya giden Ali Hantal, kimden bilgi alacağını, okula nasıl ulaşacağını el yordamı ile bulurken kimseden yardım alamaz. Ehliyet için yaşadığı sıkıntıların yanı sıra devlet dairelerine randevu almadan gitmesinden dolayı geri döndüğü olur.
  </font>
 </div>
 <div id="newsText">
  <font class="detail-text">
   <p>
    Bir yabancı ile konuşurken 15 cm’den fazla yaklaşmaması gerektiğini zamanla anlar. Polis durdurduğunda, saygı ifadesi olarak Türkiye’deki gibi arabadan inmesinin polise saldırı anlamına geldiğini yaşadığı kötü tecrübeden sonra öğrenir. Arkadaşları ile yaşadıklarını konuştuğunda ise herkesin aynı yoldan geçtiğini görür. 2001 yılında, ABD’ye yeni gelenlerin ihtiyaçlarından yola çıkarak Mezun.com adlı internet sitesini kurar. Gurbette yaşayan Türklerin paylaşımcı olma özelliğinden dolayı ilk yılda 150 bin üyeye ulaşır. O dönemdeki kullanıcı sayılarına göre çok büyük bir rakama ulaşır. Geçen 12 yıl içerisinde üyeleri ile iletişimi ilerleten Mezun.com, hizmetlerine telefon arama kartlarının internet üzerinden kredi kartı ile satılması, Türkiye’ye hediye gönderilmesi, Digitürk ile internet üzerinden ABD’deki üyelere maç yayını yapma gibi hizmetlerle yoluna devam eder. Mezun.com’un kurucusu Ali Hantal, zaman içerisinde ABD’deki Türklere Türk avukat bulmaktan Türk muslukçu, elektrikçi bulmaya kadar farklı hizmetler verdiklerini anlatıyor. ABD’de kazandığı eğitim ve hayat kılavuzluğu tecrübesini son 2 yıldır 25 ülkeye taşıyan Mezun.com, KOSGEB destekli belge yönetimi ile de hizmetini farklılaştırmayı hedefliyor. Mezun.com şimdilik İngilizce ve Türkçe hizmet veriyor. Ortadoğu ve Kafkaslardaki eğitim potansiyelinden dolayı Arapça ve Rusça için de kolları sıvamış durumda. Mezun’un yeni çalışması, Türklerin yeni bir okul başvurusu yaparken, üniversite ararken bekledikleri standart hizmet üzerine. Okul arama, sosyal network eşleşmesi ve belge yönetimi ile şu an dünya genelinde benzeri olmayan bir sistem ortaya çıkardıklarını söyleyen Hantal, sistemin ayrıcalıklarını paylaştı. Site üyeleri, başvuruda istenen belgeleri, KOSGEB destekli belge yönetimi sistemi ile kendilerine tahsis edilen alana yükleyebiliyor. Böylece üniversitelerden istendiğinde anında gönderebiliyor. Ajanda bölümünde ise hangi okula ne zaman müracaat edileceğinden görüşme zamanlarına, hangi evrakın ne zaman gönderileceğine kadar birçok bilgiye ulaşabiliyor. Mezun.com, şimdilerde ABD’de okumak isteyenlere, tercih ettiği okulda okuyan öğrenci veya mezunlarla irtibat kurma ve tecrübelerinden faydalanma imkânı sağlıyor. Tavsiye Platformu ismi verilen sistem bu yılbaşında kullanılmaya başladı ve 10 gün içerisinde 500 gönüllü, okuduğu okula gitmek isteyenlere yardımcı olmak istediğini belirtti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=72CC6153361C26FC3E0D981A949FB844?newsId=31740), [web.archive.org (arşiv bağlantısı)](http://web.archive.org/web/20120406114809/http://www.aksiyon.com.tr:80/aksiyon/newsDetail_getNewsById.action;jsessionid=72CC6153361C26FC3E0D981A949FB844?newsId=31740)
