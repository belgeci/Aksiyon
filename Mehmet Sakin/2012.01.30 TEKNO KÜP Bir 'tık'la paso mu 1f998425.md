# [TEKNO KÜP] Bir ‘tık’la paso mu?

*Mehmet Sakin 2012.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul, Türkiye’nin en büyük şehri olduğu için, yerel yönetimin teknoloji kullanımı, vatandaşına hizmeti en iyi şekilde taşıması önem arz ediyor. Geçen yazımızda e-Devlet’ten bahsetmiştik. Bu yazımızın örneği de e-Devlet’in kılcal, yani mahalli damarlarından…
  </font>
 </div>
 <div id="newsText">
  <font class="detail-text">
   <p>
    Şimdilerde otobüs duraklarını akıllandıran ve beklediğiniz otobüsün kaç dakika sonra geleceği bilgisini veren İETT, ulaşım araçlarında kullanılan pasoların verilmesini kolaylaştırmak için 6 sene önce müracaatları elektronik ortama taşımıştı. Kendi sitesinde ‘bir ‘tık’la paso verildiği belirtiliyor. Sistemin işleyişine baktığınızda hiç de öyle olmadığı ortaya çıkıyor. Sistemin kullanılabilirliğini test etmek için iett.gov.tr’nin Seyahat Kartları Online Başvuru kısmına tıklıyor, açılan sayfada öğrenci kartı bölümüne ulaşıyoruz. İlk ekranda istenen kişisel bilgileri dolduruyoruz. Sonraki sayfada bilgi talebi devam ediyor. Ardından fotoğrafınızı dijital ortamda yüklüyorsunuz. 5’inci adımda, bankaya ödediğiniz kart bedelinin dekont bilgilerini istiyor. Hâlbuki bu işleme başlarken ikaz edip ‘önce resminizi tarayıp dijital hâle getiriniz ve banka ödemenizi yapıp dekont bilgilerinizi hazırlayınız’ diyebilir. Bunlar aslında sitede belirtiliyor ama ilgi çekmeyecek şekilde... Aslında Online Başvuru kısmına tıkladığınızda evraklarda ilgili bir ikaz sonrası formu doldursanız problem olmayacak. Aslında kimlik bilginize MERNİS’ten ulaşan sistemin e-Okul’dan öğrenci olup olmadığınızı doğrulayamaması ve paso almaya ‘öğrenci belgesi ile birlikte gelin’ demesi de yersiz.
    <p>
     Ayrıca, siteyi gezerken Sarı Basın Kartı taşıyanlara bir seyahat kartı verildiğini gördüm. Bu kartı alabilmek için İETT’nin çağrı merkezini aradım. Telefona çıkan hanımefendi çok yardımcı oldu ve randevu sistemi ile istediğim yerden kartı alabileceğimi söyledi. Hatta ‘size randevu da alabilirim’ dedi. Ben de Bahçelievler’i tercih ettim. Belirtilen saatte gittiğimde ise bu kartın sadece Karaköy’deki merkezden verilebildiğini öğrenip geri döndüm…
     <p>
      twitter.com/mehmetsakin
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31744-tekno-kup-bir-tikla-paso-mu.html), [web.archive.org (arşiv bağlantısı)](http://web.archive.org/web/20140121131825/http://www.aksiyon.com.tr:80/aksiyon/haber-31744-tekno-kup-bir-tikla-paso-mu.html)
