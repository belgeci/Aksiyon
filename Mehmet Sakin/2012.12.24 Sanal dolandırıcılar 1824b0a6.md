# Sanal dolandırıcılar

*Mehmet Sakin 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternet ve kullandığımız cihazlar her geçen gün gelişmesine rağmen, kötü niyetli, gözü başkalarının cebinde olanların düşüncelerinde bir gelişme görülmüyor.
  </font>
 </div>
 <div id="newsText">
  <font class="detail-text">
   <p>
    Dolandırma amacıyla gönderilen e-postalara baktığımda ‘Ben dolandırıcıyım!’ diye bağırdığını görüyor ve ‘Kim bu tuzağa düşer?’ diye düşünüyorum. Ama bir taraftan da 3 yıl kadar önce yaşanan olaydan; Son Peygamber’e (sas) iman edenlere kendilerini Hızır ve İlyas Peygamber olarak tanıtıp dolandıranlardan dolayı bazı e-postaları dile getirmek istiyorum.
    <p>
     Dolandırıcılıkların başında bugünlerde sıklıkla karşılaştığım, başı örtülü, bol makyajlı Google aracılığı ile çevrilmiş izlenimi veren kırık-dökük Türkçe ile kendini acındıran ve bir Türk ile evlenmek isteyen sözüm ona genç kızın gönderdiği e-posta. Bu e-postayı gönderenin o genç kız olup olmadığını bilmiyoruz ama aranması istenen cep telefonu numarasının koduna baktığımızda Yunanistan’dan bir GSM şirketine ait olduğunu, konuşturdukça dakika kazanmayı hedeflediğini anlıyoruz.
     <p>
      Bir başka dolandırıcılık yöntemi ise yıllardır uygulanmasına ve binlerce defa yazılmasına rağmen ‘oltalama’ yöntemi ile gönderilen e-postalar. Adres satırında önemli isimlere de gönderilmiş izlenimi verilen bir e-postadaki link ile kopyalanmış ünlü bir haber sitesine yönlendiriliyorsunuz. Ardından hangi linke tıklarsanız tıklayın sizi bir adrese yönlendiriyor. Bu adreste ise ‘Çekilişe katılma hakkı kazandınız! İsim, telefon ve e-postanız ile katılın’ diyor. Siz de bilgilerinizi veriyorsunuz. Verdiğiniz bilgileri, özellikle bu yolla e-posta adreslerini toplayıp pazarlamada kullanıyor ve başkalarına satıyorlar. E-posta adresinizi vermekle bir şey kazanamazken, hiç tanımadığınız kişilerden gelen e-postalara bakmaktan vakit kaybediyorsunuz.
      <p>
       Bu hafta verebileceğimiz son örnek de iş dünyasına yönelik: Avrupa’da yaşayan bir girişimci olduğunu belirten bir kişi, sizinle Avrupa’da ticaret yapmak istediğini, ‘her türlü işbirliğine açık’ olduğunu belirtiyor ve bir tek telefon numarası veriyor. Yelpaze geniş; Slovenya, Hırvatistan, Bosna, İtalya, Avusturya, Almanya, Litvanya ve Bulgaristan bölgesi için teklifleri bekliyor. Aslında bunların hepsi tuzağa düşecek internet çaylaklarını bekliyor. Dikkatli olun, internet çaylağı olmayın!
      </p>
      <p>
       <a href="http://web.archive.org/web/20130131201737/http://twitter.com/mehmetsakin" target="_blank">
        Twitter.com/mehmetsakin
       </a>
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34432-sanal--dolandiricilar.html), [web.archive.org (arşiv bağlantısı)](http://web.archive.org/web/20130131201737/http://www.aksiyon.com.tr/aksiyon/haber-34432-sanal--dolandiricilar.html)
