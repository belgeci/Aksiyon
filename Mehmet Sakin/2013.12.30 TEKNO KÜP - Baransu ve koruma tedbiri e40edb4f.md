# TEKNO KÜP - Baransu ve koruma tedbiri

*Mehmet Sakin 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sağlıklı iletişimin kurulamadığı günlerdeyiz. Facebook ve Twitter bunun en somut örneklerini barındırıyor. Internet sitesi kapatmayı da bu sağlıksız iletişime dâhil edebiliriz.
  </font>
 </div>
 <div id="newsText">
  <font class="detail-text">
   <p>
    Yolsuzluk ve rüşvet operasyonu sonrası gazeteci Mehmet Baransu’nun www.yenidonem.com adresli sitesinin İstanbul Cumhuriyet Başsavcılığı’nın talebi üzerine Telekomünikasyon İletişim Başkanlığı (TİB) tarafından ‘koruma tedbiri’ amaçlı kapatılması iletişimin kopartılmak istendiğini gösteriyor. Yenidönem sitesine ‘koruma tedbiri’ amaçlı kapatma da ilginçtir. Çünkü son birkaç yıldır siteler çocukları koruma amaçlı kapatılıyordu. TİB’in kendi hazırladığı, çocukları kumar, müstehcenlik ve istismar gibi tuzaklara karşı oluşturduğu ve bugün kullanılan Çocuk ve Aile filtreleri büyük tartışmalar sonrası uygulanmaya başlandı. Çocuklarımızın korunması adına buna sahip çıktık ve hâlâ aynı noktadayız. Fakat Baransu’nun sitesi kime karşı korunuyor anlaşılması güç. Yürürlükte olan 5651 sayılı kanuna göre bir sitenin kapatılabilmesi için mahkemenin karar vermesi gerekiyor. Konu acil ve soruşturma evresinde gecikme varsa Cumhuriyet Savcısı erişimi engelleyebiliyor. Hatta 5651’e göre çocukların cinsel istismarı veya müstehcenlik söz konusuysa TİB bile duruma el koyabiliyor. Ama Baransu’nun sitesine baktığımızda, çalıştığı gazetede yer alan haber ve köşe yazılarını yayımlıyor. Mevcut yasaya aykırılık görünmüyor. Yolsuzluk operasyonu ile ilgili belge yayımlama tehlikesine (!) karşı alınmışsa, o zaman henüz suç ortada yok. Bu acelecilik niye?
    <p>
     Dünya geneline baktığımızda, demokratik ülkelerde mahkeme kararı olmadan site kapatılamıyor. Bizde yürürlükte olan 5651 sayılı kanunun uluslararası standarda ulaşması için yıllardır bu alandaki STK’lar başta olmak üzere birçok çalışmalar yapıldı. Bunun en son örneği de AK Parti Ar-Ge Başkan Yardımcısı ve Milletvekili Doç. Dr. Zeynep Karahan Uslu’nun hazırladığı ve Meclis’e sunduğu kanun teklifi. Milletvekili Uslu da uzun süredir konuştuğumuz site kapatma yerine ‘Uyar-Kaldır’ yöntemini öneriyor. Aklın yolu bir. Site kapatma ile bir yere varılamaz.
     <p>
     </p>
     <p>
      <a href="http://web.archive.org/web/20140105111139/http://twitter.com/mehmetsakin" target="_blank">
       Twitter.com/mehmetsakin
      </a>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37500-tekno-kup---baransu-ve-koruma-tedbiri.html), [web.archive.org (arşiv bağlantısı)](http://web.archive.org/web/20140105111139/http://www.aksiyon.com.tr:80/aksiyon/haber-37500-tekno-kup---baransu-ve-koruma-tedbiri.html)
