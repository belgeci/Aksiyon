# [TEKNO KÜP]Bizim niye bir Huawei’miz yok?

*Mehmet Sakin 2011.12.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başlığa bakınca, belki ‘Huawei de ne?’ diye sorma ihtiyacı hissettiniz. Huawei, Çin’in gizli teknoloji devi. Gizli, çünkü yakın zamana kadar GSM operatörlerine altyapı ve modem, akıllı cep telefonu gibi cihaz hizmetini markasız olarak üretiyordu.
  </font>
 </div>
 <div id="newsText">
  <font class="detail-text">
   <p>
    Artık markası ile bilinme kararı aldı. Türkiye’den 12 kişilik bir basın mensubu grubunu önce Hong Kong’un bitişiğindeki teknoloji üssü Shenzen’e davet etti. Ardından bizleri, Şangay’daki bin mühendisin çalıştığı kablosuz teknoloji merkezine götürerek yeni teknolojinin ipuçlarını verdi. Sonra da teknolojisine katkıda bulunduğu 450 km hızla giden trende seyahat ettirdi. Shenzen’deki kampüsünü araçla gezebiliyorsunuz; çünkü 4 kilometrekare.
    <p>
     Huawei 1987’de kurulmuş, geçen süre içerisinde Türkiye dâhil birçok ülkeyi 3G’ye taşımış. Şimdiye kadar da 18 ülkeyi 4G ile buluşturmuş. 2009’da 90 milyon, 2010’da 120 milyon cep telefonu üretmiş. 2010’da 150 milyon Set top box, modem, tablet bilgisayar üretmiş. LTE (4G) modem üretiminde 1 numarada. Dünya genelinde 140 ülkede, 500 operatöre telefon üretiyor.  Ar-Ge ve eğitim merkezlerinde 53 bin kişi çalışan şirket, günde 18 patent başvurusu yapıyor. Şirket hisselerinin yüzde 98,58’i 60 bin şirket çalışanına ait. Kurucusu ve CEO Ren Zhengfei ise yüzde 1,42 hisseye sahip. Çalışanlar maaşları ve yıllık performans primlerine ek olarak bir de kârdan hisse alıyor. Bu yıl 30 milyar USD ciro yapması bekleniyor. Huawei’deki bu yapılanma aslında sosyalizmin çöküşü, kapitalizmin yaşadığı krizlerle çökme noktasına gelmesi sonrasında yeni bir model olarak incelenmeye değer görünüyor.
     <p>
      Türkiye ofisini 2002’de açan şirketin Çin dışındaki 2. büyük Ar-Ge merkezi Türkiye’de. 350 mühendisimiz yazılım teknolojileri üzerine çalışıyor. Turkcell’in 5 kişilik modemi, T10 ve T20 telefonlarını üreten şirket, Ankara-Eskişehir arasındaki yüksek hızlı trenin sinyalizasyon ihalesini alan şirket ile ortak çalışıyor. Huawei’nin merkezini gezip yaptıklarına bakınca, ‘Bizim niye bu büyüklükte bir teknoloji şirketimiz yok?’ diye hayıflandım. Bu kadar hızlı büyüyen bir marka, örnek alınmalı. Başarıya nasıl imza attıkları incelenmeye değer.
     </p>
     <p>
      http://Twitter.com/mehmetsakin
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31359-tekno-kupbizim-niye-bir-huaweimiz-yok.html), [web.archive.org (arşiv bağlantısı)](http://web.archive.org/web/20120627050335/http://www.aksiyon.com.tr:80/aksiyon/haber-31359-tekno-kupbizim-niye-bir-huaweimiz-yok.html)
