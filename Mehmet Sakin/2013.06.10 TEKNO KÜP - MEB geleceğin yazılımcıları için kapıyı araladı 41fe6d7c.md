# TEKNO KÜP - MEB, geleceğin yazılımcıları için kapıyı araladı

*Mehmet Sakin 2013.06.10*

<div class="pNewsDetailMainContent" itemprop="articleBody">
 <p>
  MEB Talim ve Terbiye Kurulu Başkanlığı, önceki hafta önemli bir karara imza attı. Önümüzdeki eğitim-öğretim yılından itibaren 5 ve 6. sınıflarda bilişim teknolojileri ve yazılım dersini, haftada 2 saat olmak üzere zorunlu hale getirdi.
 </p>
 <p>
  Bu dersler daha önce seçmeliydi. Öğrenci seçse bile okula kitap getirmiyor, öğretmeni önemsemiyordu; çünkü ucunda not yoktu. Seçmeli bilgisayar dersiyle de geleceğin bilişimcilerini yetiştirmek mümkün değildi. Zorunlu olmasının önünde de ‘Öğrenciler bilgisayar kullanmayı biliyor’ engeli vardı.
  <p>
   MEB bilgisayar dersini zorunlu hale getirerek gelecek adına önemli bir karar vermiş oldu. Bu kararı, dersin zorunlu hale gelmesini her platformda dile getiren Bilişim Teknolojileri Eğitimcileri Derneği Başkanı Burcu Yılmaz ile konuştum. Yılmaz, bakanlığın üzerine düşeni yaptığını, bundan sonrasının öğretmene kaldığını, geleceğin bilişimcilerinin yetişmesi için ellerinden gelen gayreti göstereceklerini söylüyor.
   <p>
    Türkiye’de yıllardır donanıma yatırım yapılıyor. Yıllarca kliması, çelik kapısı, 24 bilgisayarı ile her biri 30 bin liranın üzerinde bir meblağa ulaşan bilgisayar laboratuarları bir donanım yatırımıydı. Ardından gelen akıllı tahta ve Fatih Projesi’nin tabletleri de bir donanım yatırımı. Biz ülke olarak donanım üretiminde iddialı değiliz ve bu saatten sonra da olmamız zor. Yazılıma gelince, bu alanda da atılmış önemli bir adım yok. Yazılım denince aklımıza Pardus projesi geliyor ki kamu kurumları bile benimsemedi. İşin sahibi TÜBİTAK bile sessizliğe bürünmüş durumda.
    <p>
     Asıl sorun, temelden yetişen yazılımcı yok. Henüz 5. sınıftan başlayan zorunlu bilgisayar eğitiminin içeriğini bilmiyoruz ama temennimiz iyi bir planlama ile geleceğin yazılımcılarının yetiştirilmesi. Bunu birçok ülke başardı, onlardan eksiğimiz ne? Belli bir yaştan sonra yazılımcı yetiştirmek, ona bu işin mantığını vermek zor olduğu için 5. sınıftan bu işin başlaması bir fırsat olarak bilinmeli. “Bu alanda biz de varız” diyecek gençler yetiştirilmeli. MEB’in donanım yatırımından çok öte bir vizyonla yaptığı bu değişikliği öğretmenler iyi değerlendirmeli.
    </p>
    <p>
     <p>
      <a href="http://web.archive.org/web/20150411205253/http://twitter.com/mehmetsakin" target="_blank">
       Twitter.com/mehmetsakin
      </a>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/teknoloji/tekno-kup-meb-gelecegin-yazilimcilari-icin-kapiyi-araladi_535701), [web.archive.org (arşiv bağlantısı)](http://web.archive.org/web/20150411205253/http://www.aksiyon.com.tr/teknoloji/tekno-kup-meb-gelecegin-yazilimcilari-icin-kapiyi-araladi_535701)
