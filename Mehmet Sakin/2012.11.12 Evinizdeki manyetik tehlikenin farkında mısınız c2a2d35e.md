# Evinizdeki manyetik tehlikenin farkında mısınız?

*Mehmet Sakin 2012.11.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cep telefonunun, internetin girmediği ev ve işyeri gün geçtikçe azalırken, iletişim alanında devrim yapan yeni teknolojilerin yaydığı elektromanyetik dalganın boyutu artıyor.
  </font>
 </div>
 <div id="newsText">
  <font class="detail-text">
   <p>
    Artık birçok ev ve işyerinde kablolu/kablosuz internet için modemler, iletişim için cep telefonları bulunuyor. Mutfaklarda ise mikrodalga fırınlar yerini çoktan aldı. Yakın gelecekte, cep telefonu ve televizyonlar gibi evlerin de akıllanacağı ifade ediliyor; dolayısıyla buzdolabından fırına, kombiden kapı-pencereye kadar birçok cihaz tek ekrandan yönetilebilecek. İnternet sayesinde istediğimiz cihazı istediğimiz yerden yönetmek güzel de bu iş için kablolu veya kablosuz teknoloji gerekiyor. Her iki teknoloji için belirlenen uluslararası standartlar ölçüsünde cihazlar üretilir ve kullanıcılar kullanma kılavuzundaki tavsiyelere uyarsa problem yok gibi görünüyor. Eğer uyulmazsa çağın hastalıklarına yenileri eklenmiş olacak.
   </p>
   <p>
    Konunun Türkiye’deki önemli uzmanlarından Sakarya Üniversitesi Elektrik Elektronik Mühendisliği Bölüm Başkanı Prof. Dr. Osman Çerezci ile elektromanyetik alanların insan sağlığını riske atan yönleri üzerine konuştuk. Çerezci, riskli alanların yeni teknolojilerle büyüdüğüne dikkat çekerken kullanıcıların bilinçlendirilmesi ile sorunun en aza indirilebileceğine inanıyor. Bursa Nilüfer’de yaptıkları çalışmalar ve okullarda verdikleri eğitim seminerleri ile öğretmen, veli ve öğrencileri bilgilendirdiklerini söylüyor. Çerezci’ye göre, Millî Eğitim Bakanlığı’na ve yerel yönetimlere büyük görevler düşüyor. Millî Eğitim, önceliği endüstri meslek liseleri olmak üzere tüm okulları elektromanyetik alan taraması yaparak gözden geçirmeli. Çevre kirliliğinin azaltılması ve yeni yapılarda kablolama yapılırken yerel yönetimlerin dikkat edip şehrin risk haritasını çıkartmaları gerekiyor. Bunu çok az belediyenin yaptığına dikkat çeken Çerezci, yeni akıllı binaları incelediklerinde bilinçlenmenin arttığını ve kurallara büyük oranda dikkat edildiğini söylüyor.
   </p>
   <p>
    Vatandaşların yüksek gerilim hattına yakın ev inşa ederken riskin boyutunu sormaları, hatta evlerini ona göre dizayn etmelerinin sevindirici olmasına rağmen, zararı anında görülmediği için mikro dalga fırınların karşısında duranlar olduğunu, özellikle fast-food restoranlarda çalışanların bunu göz ardı ettiğini anlatıyor.
   </p>
   <p>
    Kanada’da yapılan bir araştırmaya göre; mesleği elektrikle iç içe olanlar ve trafolara yakın yaşayanlar kanser riski ile karşı karşıya. Cep telefonu, modemler ve mikrodalga fırınların kullanımında özellikle 6 yaş altı çocuklar, yaşlılar ve bağışıklık sistemi zayıf kişiler de risk altında. Bu risk zaman içerisinde tehlike boyutuna ulaşabiliyor. Evlerde cep telefonlarının özellikle uyku zamanında en az 2 metre uzakta durması gerekiyor. Evin her tarafının ışıl ışıl olmasını isteyenlerin yaptırdıkları kablolama ve kullandıkları ampullere dikkat etmeleri lazım.  Çünkü kablolara çok yakın oturmak/yatmak da bir baz istasyonuna yakın olmak kadar risk taşıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34074-evinizdeki-manyetik-tehlikenin-farkinda-misiniz.html), [web.archive.org (arşiv bağlantısı)](http://web.archive.org/web/20121225140159/http://www.aksiyon.com.tr:80/aksiyon/haber-34074-evinizdeki-manyetik-tehlikenin-farkinda-misiniz.html)
