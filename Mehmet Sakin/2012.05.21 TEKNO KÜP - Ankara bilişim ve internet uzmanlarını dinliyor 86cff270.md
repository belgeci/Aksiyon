# TEKNO KÜP - Ankara, bilişim ve internet uzmanlarını dinliyor

*Mehmet Sakin 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen haftayı Ankara-İstanbul arası yolda geçirdim desem abartmış olmam. İlk olarak TBMM Bilişim ve İnternet Kurulu ile Online Medya Derneği yönetimi olarak buluştuk ve Türkiye interneti üzerine konuştuk.
  </font>
 </div>
 <div id="newsText">
  <font class="detail-text">
   <p>
    İnternet medyasının sorunlarını anlatıp çözüm  önerilerimizi komisyon başkanı Necdet Ünüvar ve 9 milletvekiline ilk ağızdan anlatma fırsatı bulduk. İnternet ile ilgili kafalar karışık. Çünkü bir kesim ‘özgürlük ortamına kelepçe anlamına gelecek yasal düzenlemelere karşıyız’ derken, bir kesim sanal dünyada haklarının korunmasını, bunun için teknolojiyi iyi kullanan ve sorunları görüp tedbir alan ülkeler örnek alınarak hukuki zeminin hazırlanması taraftarı. Gördüğümüz, araştırma komisyonu tarafsız olarak internet üzerine fikri olan kişi ve kuruluşları, STK’ları özenle, saatlerce ve sabırla dinliyor. Kimi ne zaman dinlediklerini de sosyal medya üzerinden paylaşıyorlar. Dinlemeler sonrası da bir rapor hazırlanacak ve TBMM’ye sunulacak.
   </p>
   <p>
    Ankara’yı yol etmemizin ikinci sebebi ise Eğitimde Bilişim Kültürü Oluşumu’nun (e-biko) 8’incisinin Eğitimde ARGE bölümünün jüri heyeti başkanı olmamdı. Dünyanın dört bir yanından gelen ilköğretim ve ortaöğretim öğrencileri çok güzel projeler üzerine çalışmışlardı. E-biko organizatörlerini, öğrencileri birbirinden güzel projelere yönlendiren ve çalıştıran öğretmenleri ve ülkelerinden binlerce kilometre uzakta özgüven içerisinde sunumlarını yapan öğrencileri tebrik ediyorum. Çok zor şartlar altında çalışan öğretmen ve öğrencilere örnek olarak Afgan öğrencileri göstermek lazım. Akıllı ev konsepti üzerine 3 yıl çalışan 3 kız öğrenci, projelerini bizzat uygulamalı olarak gösterdi. Hazırladıkları düzeneği ise Afganistan’dan getirilirken büyük sorunlar yaşamışlar. Notebookları bile havaalanlarında x-ray’den geçirirken endişe eden güvenlikçiler, Afgan kızların çalışmasına adeta bomba muamelesi yapmış. Onun için yolda düzenek kırılmış ama yılmamışlar; Türkiye’ye gelince onarmış ve yarışmaya katılmışlar.
   </p>
   <p>
    <a href="http://web.archive.org/web/20130503150907/http://twitter.com/mehmetsakin" target="_blank">
     <strong>
      Twitter.com/mehmetsakin
     </strong>
    </a>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B1B7131378077586E9A743977278D149?newsId=32654), [web.archive.org (arşiv bağlantısı)](http://web.archive.org/web/20130503150907/http://www.aksiyon.com.tr:80/aksiyon/newsDetail_getNewsById.action;jsessionid=B1B7131378077586E9A743977278D149?newsId=32654)
