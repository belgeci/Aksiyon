# TEKNO KÜP - Dijital uçurumun kenarındayız

*Mehmet Sakin 2013.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kullanıcı olmayanlar aralarında internet konuştuklarında çok garip yorumlar ortaya çıkıyor. Çünkü bilmedikleri, yalnızca basına yansıyan olumsuz haberlerden tanıdıkları bir dünya hakkında konuşuyorlar. Uzmanlar, internet kullanıcılarını 4 gruba, kuşağa ayırıyor.
  </font>
 </div>
 <div id="newsText">
  <font class="detail-text">
   <p>
    Bunlar, BB, X, Y ve Z. Kuşaklar doğdukları yıllara göre tespit edilmiş. İkinci Dünya Savaşı ile 1960 yılı arasında doğanlara, savaş sonrası doğum hızının artmasını da ifade eden Baby Boomer denilirken, 1965-1979 arasında doğanlara X kuşağı tanımlaması yapılıyor. Y kuşağı, 1980-1999 arasında doğanlar, Z kuşağı ise 2000 yılından başlayıp 2021’e kadar doğacak olanları kapsıyor. Z kuşağına ‘internet kuşağı’ diyenler de var. İşte bu kuşaklar içerisinde en yaşlıları, yani BB’ler internet dünyasını tam olarak kavrayamazken, gençler ise içerisine doğdukları sanal dünyadan önce yaşananları anlamakta zorlanıyor.
   </p>
   <p>
    Hafta sonu E-Biko yarışmasında Z kuşağından Cevat Tellioğlu, Tweet and Learn projesiyle İngilizce öğrenimini kolaylaştıracak bir fikri projelendirmişti. Şimdi Z kuşağı Tweet ile İngilizce öğrenmeyi planlarken, BB ve X kuşağına bunu anlatmak zor. Çünkü sosyal medyadan önce interneti anlatmanız gerekiyor. Bunun için de bilişim okuryazarlığı gerekiyor.
   </p>
   <p>
    TBMM Bilişim ve İnternet Araştırma Komisyonu Başkanı Prof. Dr. Necdet Ünüvar, Türkiye’de bilişim sektöründe büyük gelişme yaşandığına ancak kuşaklar arasında büyük farklılıklar bulunduğuna dikkat çekiyor. Avrupa’da 25 ülkede yapılan bilişim okuryazarlığı konusunda Türkiye’nin son sırada yer aldığını söylerken, buna karşılık Türkiye’deki sayısal oyuncu sayısının 20 milyona ulaştığını, 10 milyon kişinin de internette düzenli okey oynadığının tespit edildiğini anlatıyor. Buna Türkiye’deki Facebook, Twitter kullanıcılarını ekleyebiliriz. Teknolojiyi iyi kullanan bir kesimimiz var ama sanal âlemden bîhaber olanlarımızın sayısı az değil. Bu dünyayı tanımanın yolu, eğitim ve kullanımdan geçiyor. Yoksa medyaya yansıyan olumsuzluklarla tanıdığımız bir dünya hakkında hep olumsuz düşünürken yeni neslin de önünde bariyer oluşturmuş oluruz.
   </p>
   <p>
    <a href="http://web.archive.org/web/20130907093247/http://twitter.com/mehmetsakin" target="_blank">
     Twitter.com/mehmetsakin
    </a>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35607-tekno-kup---dijital-ucurumun-kenarindayiz.html), [web.archive.org (arşiv bağlantısı)](http://web.archive.org/web/20130907093247/http://aksiyon.com.tr/aksiyon/haber-35607-tekno-kup---dijital-ucurumun-kenarindayiz.html)
