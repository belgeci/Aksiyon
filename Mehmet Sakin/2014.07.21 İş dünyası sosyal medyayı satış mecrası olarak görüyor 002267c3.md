# İş dünyası sosyal medyayı satış mecrası olarak görüyor

*Mehmet Sakin 2014.07.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Etkinliği, kamuoyu oluşturması ve hızlı iletişim kurma imkanı ile hayatın vazgeçilmezlerinden birisi haline gelen sosyal medyayı, iş dünyası pazarlama ve satış mecrası olarak görüyor.
  </font>
 </div>
 <div id="newsText">
  <font class="detail-text">
   <p>
    Alınan mesafe yeterli mi sorusunu, alanın önemli isimlerinden Dijital İletişim Danışmanı Ercüment Büyükşener’e soruyoruz. Büyükşener, dünyada öncelikli kullanımın pazarlama iletişimi ve itibar yönetimi alanında olduğunu söylüyor. Büyükşener’egöre, gelişmiş ülkelerde şirketlerin sosyal medyayı kullandıkları alanlar farklılaşmaya başlamış. İtibar yönetimi ve müşteri ilişkileri yönetimi, pazarlamanın önüne geçmeye başlamış. Markalar kadar bireysel olarak marka yöneticilerinin de varlık göstermesi ile kurumsal iletişimi bireyler de yönlendirir olmuş.
   </p>
   <p>
    Diğer yandan dünya, artık sosyal medyayı sadece dijitalin değil bütünleşik iletişimin önemli bir parçası olarak da görüp kullanıyor. Böylece sosyal medya, iletişim kanallarından biri olarak kabul edilirken, büyük resmin bir parçası olarak iletişim faaliyetlerinde yer alıyor. Bu alanın en güzel örnekleri ise önceki hafta sona eren FIFA’nın düzenlediği dünya kupasında gördük.  FIFA’nın tamamen sosyal medya üzerinden yürüttüğü anlık ve hızlı iletişim sayesinde meraklıları gelişmelerden haberdar oldu. Bu hem sponsor markalar için hem dünya takımları için dijital ortamda içerikten hikâyeye bir iletişim başarısıydı. Kullanıcılar maçın en iyi adamını Twitter üzerinden seçerken, canlı anlatımları ve yorumları sosyal medya üzerinden takip etme imkanı bulduk.
   </p>
   <p>
    Sosyal medyadan, Türkiye’deki iş dünyasının nasıl yararlandığına baktığımızda, Ercüment Büyükşener, iş dünyamızın öncelikli olarak sosyal medyayı bir pazarlama ve satış mecrası olarak gördüğüne dikkat çekiyor. Büyükşener, durumu geleneksel pazarlamadan dijital pazarlamaya bir geçiş olarak değerlendiriyor. Ancak mecranın sadece bir pazarlama değil aynı zamanda tüketici düşüncelerine de ulaşılarak daha iyi bir stratejik marka yönetimi oluşturulmasına imkan sağladığı göz ardı edilmemeli.
   </p>
   <p>
    Son dönemde üst düzey yöneticilerin de sektör değerlendirmeleri ve kişisel hayatlarını sosyal medya üzerinden kullanıcılar ile buluşturduğunu görüyoruz ama büyük dijital resmi görmeden sadece sosyal medya odaklı yaklaşımların tümünün eksik kalacağını unutmamak gerekir.  Aslında Türkiye özelinden baktığımızda şirketlerimiz özellikle müşteri ilişkilerinde, markaların şikayet yönetimini sosyal medya üzerinden yaptığını görüyoruz. Özellikle hızlı tüketim ve hizmetler kategorisinde sosyal medya üzerinden hızlı ve etkin müşteri ilişkileri yönetimi yapıldığını görmekteyiz.
   </p>
   <p>
    Bu alandaki en büyük eksiğimiz, sosyal medyanın dijital dünyanın küçük bir parçası olduğunu anlamamak. Çünkü şu an yaşadığımız mesele bir sosyal medya meselesi değil bir dijital dönüşüm meselesi. Bu dönüşüm yakın zamanda sadece pazarlama ve müşteri ilişkilerinde değil, hukuk, insan kaynakları, kurumsal etkinlik ve benzeri birçok farklı disiplini de değiştirecek. Ülke olarak bu dijital dönüşüm için hazırlıklı olmalı, hem iletişim ekosistemimizi yeniden yapılandırmalı hem de bunu toplumsal bir dönüşüm olarak görmeliyiz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6E62EE1EA8F61EBC4851F4319D4A8125?newsId=39084), [web.archive.org (arşiv bağlantısı)](http://web.archive.org/web/20140801050031/http://www.aksiyon.com.tr:80/aksiyon/newsDetail_getNewsById.action;jsessionid=6E62EE1EA8F61EBC4851F4319D4A8125?newsId=39084)
