# Geleceğin teknolojileri ‘Radar’a takıldı

*Mehmet Sakin 2014.01.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İletişim teknolojileri alanında faaliyet gösteren şirketler, insan hayatını kolaylaştırmak için önemli çalışmalar yapıyor. Bugüne kadar kullandığımız teknolojiler, gelecekte tanışacağımız yeniliklerin öncüsü.
  </font>
 </div>
 <div id="newsText">
  <font class="detail-text">
   <p>
    Yeni teknolojiler içinse iyi ekip ve maddi destek gerekiyor. Ekibini iyi kuran, Ar-Ge’ye büyük pay ayıran ve kullanıcı taleplerini sezenler bu alanda öncü oluyor. Cisco da iletişim teknolojileri alanında faaliyet gösteren, 2012’de Ar-Ge’ye 5,5 milyar dolar yatırım yapmış bir marka. Cep telefonu gibi son kullanıcıya yönelik ürünleri olmasa da kullandığımız iletişim teknolojilerinin çoğunun altyapısında onun imzası var. Teknoloji trendleri üzerine çalışan, mühendis ve yöneticilerden oluşan 70 kişilik bir ekibe sahip Cisco, geleceğin iletişim yol haritasına da ışık tutuyor.
    <p>
     Teknolojik gelişme ve trendleri tanımlayan ve değerlendiren Cisco Teknoloji Radarı ekibi, 2014’ü tanımlayacak bazı teknoloji trendlerini tespit etmiş. Bunlardan ilki, Internet Explorer ve Firefox gibi web tarayıcılarıyla ilgili. Cisco Türkiye Teknik Müdürü Sinan Yetişgen, yıllardır alıştığımız, bizleri internet dünyasına bağlayan tarayıcıların artık ihtiyaca cevap veremediğini, dar gelmeye başladığını söylüyor. Yetişgen’in verdiği bilgilere göre, IE ve Firefox gibi tarayıcılar, yıllardır kitlelerin bilgiye erişmesini sağladı. Facebook gibi web tabanlı uygulamalar, yazı, fotoğraf ve video gibi içerik paylaşımını kolaylaştırdı. Ancak gerçek zamanlı etkileşim anlamında, kullanıcının önünde hâlâ bir bariyer var. Gerçek Zamanlı İletişim (Real Time Communication - WebRTC), web üzerinden gerçek zamanlı iletişimi sağlayacak. İnternet üzerinde görüşme yapabilmek için program kurma bariyeri veya ihtiyacını kaldıracak.
     <p>
      Yakın zamanda yapılan bir araştırma, gençlerin Facebook’tan sıkıldığını ortaya koymuştu. Çünkü yeni nesil, ‘yazdığım mesajı birileri okusun ve istediği zaman yorumlasın’ istemiyor. Beklemeye tahammülü yok. Anında mesajlaşma ve hızlı cevap almayı tercih ediyor. Face de gençleri kaybetmemek için bu yönde çalışma yapıyormuş. Cisco’nun trend tespitleri de bu yönde. Aslında WebRTC ile akıllı telefonların tarayıcılara taşımış hâlini göreceğiz. İnternet üzerinden video konferans yapmak istiyorsanız, bunun için bir program kurmanız gerekmeyecek. Telefonla konuşma rahatlığında, daha hızlı bir iletişim kurulabilecek. WebEx uygulaması söz konusu gelecekle ilgili bir ipucu veriyor ama WebRTC’de, geliştirilmesi ve dağıtılması kolay, çok farklı cihaz ve kullanıcılara yönelik uygulamalar göreceğiz. Bu da internetin yapısal değişikliği ile mümkün olacak. Bu değişiklik için önce tarayıcılar değişecek. Tarayıcılardaki değişimin sağlanması için standartlar, açık kaynaklı kodlar ve ortaklıklar yapılacak. Sinan Yetişgen, Cisco olarak VoIP ile iletişim dünyasını değiştirdiklerini, WebRTC ile de interneti değiştirmeyi hedeflediklerini söylüyor.
      <p>
       Cisco Teknoloji Radarı’na takılan bir başka trend ise içeriğe, duruma dayalı bilişim (Context Aware Computing - CAC) olarak adlandırılıyor. Bu teknoloji, cihazlarımızla olan etkileşimimizi temelden değiştirecek. Cihazlarınız hakkınızda bilgi sahibi olacak. Mesela, günümüzü nasıl geçirdiğimizi, nerede olduğumuzu ve nereye gittiğimizi öğrenecek. Böylece her zaman, her yerde, herkes için her türlü içerik yaklaşımı, doğru insan için, doğru yerde ve doğru zamanda doğru bilgi yaklaşımına dönüşecek. Şu anda Google’ın Google Now ve Voice (sesli) araması buna minik bir örnek. Bu alana IBM, Oracle ve Microsoft gibi büyük BT şirketleri yatırım yapıyor. Cisco da mevcut kablosuz LAN (CMX servisleri) dâhilinde bazı bağlama duyarlı servisler sunuyor.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37615-gelecegin-teknolojileri-radara-takildi.html), [web.archive.org (arşiv bağlantısı)](http://web.archive.org/web/20140330052633/http://aksiyon.com.tr/aksiyon/haber-37615-gelecegin-teknolojileri-radara-takildi.html)
