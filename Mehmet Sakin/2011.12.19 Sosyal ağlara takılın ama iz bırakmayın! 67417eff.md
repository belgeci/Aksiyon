# Sosyal ağlara takılın; ama iz bırakmayın!

*Mehmet Sakin 2011.12.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her geçen gün dijitalleşiyoruz. Çektiğimiz fotoğraftan dinlediğimiz müziğe her şeyimiz dijital. Bu durumun faydası olduğu gibi tehlikeleri de var. Çağımızın en önemli konusu, bilgi güvenliği. Bugün ortalama bir kişinin, sosyal hayatının yanı sıra dijital dünyada da yaşadığını görüyoruz.
  </font>
 </div>
 <div id="newsText">
  <font class="detail-text">
   <p>
    Böyle birinin Facebook’taki bilgilerini ve paylaştığı fotoğrafları, arkadaşlarını, Twitter’daki yorumlarını, Amazon’dan aldığı kitapları, Google’da yaptığı aramaların içeriğini, YouTube’da izlediği videoların türünü rahatlıkla öğrenebiliyoruz.
    <p>
     Söz konusu bilgiler iyi değerlendirilirse, kişinin hangi konuda nasıl hareket edeceğini, hatta bir sonraki adımını tahmin etmek mümkün olabilir. Normal hayatta insanlar bu kadar bilgiyi kısa sürede arkadaşına vermiyor. Aslında elde edilen bilgiler, dijital ağda gezinirken bıraktığımız izler. Sosyal medyanın gücünü göstermesi açısından önemli olan bilgiler, özel hayatın mahremiyetini de gündeme getiriyor. Çünkü gün geçtikçe kişi, şirket ve devletler dijitalleşiyor. Dijitalleşme oranı arttıkça verilen, paylaşılan bilgiler artıyor.
     <p>
      Aslında gündelik hayatta, sanal ortamda yaptığımız her şey bir iz bırakıyor. Gittiğimiz mekânı Foursquare’da belli ederken, attığımız tweet ile düşüncemizi açıklıyoruz. Bu izler toplandığında şaşırtıcı derecede doğru bir kimlik bilgisi ortaya çıkıyor. Bugün iz bırakmayanlar, ‘ben iz bırakmam’ diyenler, teknolojinin rüzgârına kapılıp yarın bırakacak.
      <p>
       Bu bilgilere herkes rahatlıkla ulaşabilecek mi? Bu sorunun cevabını HP Türkiye Genel Müdürü Serdar Urçar veriyor. Herkesin her bilgiye kolay ulaşamayacağını anlatan Urçar, bilgilerimizi verdiğimiz şirketlerin belli bir gizlilik politikası olduğunu ifade ederek veri gizliliği ile yasal düzenlemelerin bağlayıcılığına dikkat çekiyor.  Urçar’a göre Türkiye’nin veri güvenliği alanında gitmesi gereken çok yol var. Bu bilgileri şirketler ve devlet alıp kullanmasa bile, şekil ve kabuk değiştiren terörizm bilgilerimize ulaşmak isteyecek. Siber teröristler, bu bilgileri belli bir teknikle birleştirip rahatlıkla kullanabilir. Birinin kimliğini çalıp, fotoğrafını değiştirip iş bitince de atma dönemi geride kaldı. Yeni dolandırıcılar, teröristler, sosyal ağlardaki bilgilerimizi, kimliğinizi hatta kimlikten de öte bilgilerimizi çalabilir. Kimlikte yazılanlar sınırlı bilgiler. Facebook’ta yayımladığınız bir fotoğraf altı bilgiden dayımızı, oradan da banka çağrı merkezlerinin en önemli güvenlik sorusu ‘anne kızlık soyadımızı’ ele vermiş olabiliriz. Veya şifreyi kaybettiğimizde özel olarak belirlediğimiz ‘ilkokulda en çok sevdiğim arkadaşım’, ‘taraftarı olduğum takım’, ‘nikâh şahidim’ sorusunun cevabı Facebook’ta yer alıyor olabilir. Bu gibi özel bilgiler nüfus cüzdanında yok; ama sosyal ağlarda yer alıyor. Görünen o ki sanal âlemde dijital iz bırakmamak mümkün değil; ama şahsi mahremiyetimizin ve kurum mahremiyetinin korunması için, bıraktığımız izlere dikkat etmek mümkün.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=790BEB345F40C830E1C6199CB6554531?newsId=31355), [web.archive.org (arşiv bağlantısı)](http://web.archive.org/web/20120210234051/http://www.aksiyon.com.tr:80/aksiyon/newsDetail_getNewsById.action;jsessionid=790BEB345F40C830E1C6199CB6554531?newsId=31355)
