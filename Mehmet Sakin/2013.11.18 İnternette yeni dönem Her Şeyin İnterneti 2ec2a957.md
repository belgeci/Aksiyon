# İnternette yeni dönem: Her Şeyin İnterneti

*Mehmet Sakin 2013.11.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlk adımı 1950’lerin başında atılan internet, 60’larda ABD’nin savunma sistemine dâhil edildi. 70’li yılların başında Amerikan üniversitelerinde kullanılmaya başlandı.
  </font>
 </div>
 <div id="newsText">
  <font class="detail-text">
   <p>
    90’lardan itibaren de dünya geneline yayıldı. Popüler hâle gelmesinden sonra günümüze kadar farklı aşamalar kaydetti ve ediyor da. Web 1.0, 2.0 ve 3.0 olarak tanımlanan  dönemlerde internet kullanıcıları bol bol gezindi,  ardından etkileşime geçti ve Facebook, YouTube, MySpace, Linkedin, Twitter, Google uygulamaları, Wikipedia, blog sayfaları ile tanıştı. İçinde bulunduğumuz Semantik Web döneminde ise makineler konuşmaya başladı, bu dönem Machine-to-Machine (M2M) olarak adlandırıldı. Google arama motorunda yaptığımız bir arama ile ilgili reklamları, ardından ziyaret ettiğimiz sitelerin reklam bölümlerinde görmeye başladık. Çünkü makineler konuşuyordu. Biz daha semantik döneme vâkıf olamadan yeni bir dönemin eşiğine geldik. Bu döneme ise Her Şeyin İnterneti - Internet of Everything (IoE) deniyor. Bu dönemde makinelerin konuşması zirve yapacak. İnsan, büyük oranda devre dışı kalacak. Günümüzde, akıllı araçlar, sayaçlar, elektrikli araç şarj istasyonları, kalp monitörleri, izleme ve konum ürünleri gibi pek çok ürün, bu dönemin ilkleri. Her Şeyin İnterneti, birçok elektronik veya elektrikli cihazın bir ağda birbirine bağlanması anlamına geliyor.
    <p>
     Nesnelerin interneti, IoE döneminde, cihazlar insana ihtiyaç duymadan, bilim kurgu filmlerindeki gibi geniş band internet ağı üzerinde birbiriyle iletişim kuruyor. Network sayesinde birçok hizmet verilebiliyor. Mesela; bir hasta, trafik sıkışıklığında, doktorun tavsiyesini almak için muayenehanesine gitmek yerine görüntülü iletişim kurulabiliyor. Akıllı sistem, yağmurlu günlerde bahçede sulaması yaptırmıyor. Böylece israfın önüne geçiliyor.
     <p>
      Aslında artan mobilite, IoE’ye ulaşmayı gerektiriyor. Çalışma alanı IoE olan şirketlerden Qualcomm, Her Şeyin İnterneti fikrini desteklemek adına M2M cihazları için uygun mobil ve bağlantı donanımını seçmede kolaylık sağlayan bir veritabanını (M2MSearch.com) kullanıma sunmuştu.
      <p>
       Cisco ise Her Şeyin İnterneti Değer Endeksi Tahmini’ne göre, özel sektör globalde 2013 sonuna kadar 600 milyar doların üzerinde gelir elde edebilecek. IoE’nin 2013 ile 2022 yılları arasında 14,4 trilyon dolarlık değer ortaya çıkarması bekleniyor. Turkcell Teknoloji Zirvesi’nde, 2012’de Türkiye’de 1,2 milyon makinenin birbiriyle iletişim kurması neticesinde 1 milyar TL tasarruf sağlandığı vurgulandı. Ülkemizdeki 150 milyon cihazın birbiriyle konuşması halinde elde edilen tasarruf 1 trilyon TL’yi bulabilecek.
       <p>
        Cisco Türkiye Genel Müdürü Ümit Cinali, önümüzdeki on yılda rekabetin, şirketlerin Her Şeyin İnterneti’ni ne kadar iyi anladığı ve ona ne kadar adapte olabildiği ile ilgili olacağını söylüyor. Cinali’ye göre, Her Şeyin İnterneti’ni sadece teknolojilerine ve operasyonlarına değil müşterileri ve iş ortakları ile iletişimlerine de adapte eden şirketler rekabette bir adım önde olacak. Ayrıntılı bilgi için
        <a href="http://web.archive.org/web/20131207143009/http://www.internetofeverything.com/" target="_blank">
         http://www.internetofeverything.com
        </a>
        adresine bakabilirsiniz.
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=37139), [web.archive.org (arşiv bağlantısı)](http://web.archive.org/web/20131207143009/http://www.aksiyon.com.tr:80/aksiyon/newsDetail_getNewsById.action?newsId=37139)
