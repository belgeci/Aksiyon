# Twitter, hükümetle ne kadar anlaşır?

*Mehmet Sakin 2014.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Twitter ile Bilgi Teknolojileri ve İletişim Kurumu’nun (BTK) yaptığı görüşmeler rutine bağlandı. Son görüşmede BTK, toplantıda neler konuşulduğunun ipuçlarını verdi.
  </font>
 </div>
 <div id="newsText">
  <font class="detail-text">
   <p>
    Açıklamaya göre, devlet adına görüşen BTK, ‘ülkemde bir ofis aç, yerli kullanıcılar için Türkçe Destek Hattı oluştur, mahkeme kararlarını uygula, istenilen hesaplara buzlama işlemi ve hesapların sahte olup olmadığını anlamak için de hesap doğrulamasını yap’ demiş.
   </p>
   <p>
    Twitter temsilcileri ise, ‘gündemimizde ancak zaman alır, hele görüşmelere devam edelim, belki bu görüşmeler ofis açılmasını teşvik eder’ cevabı vermiş. BTK, bir de Türkçe Destek Hattı’nın yanı sıra ‘dijital vatandaşlık’ bilinci gereği Twitter’dan video konferans aracılığıyla bilgilendirme talebinde bulunmuş.
   </p>
   <p>
    Hükümetin Twitter’a, dolayısıyla sosyal medyaya ilgisi, seçim sürecinde başladı. Hakkında yayımlanan yolsuzluk iddiaları ile ilgili paylaşımlar öncesinde, hükümetin gündeminde Twitter falan yoktu. Açıklamada yer alan Türkçe Destek Hattı zaten yapılması gerekiyor. Video konferanslı bilgilendirme talebi ne kadar önemli bilmiyoruz ama hükümet için asıl önemli olan; hakkında yolsuzluk vs. iddialarında bulunan hesapların kapatılması ve bu kişilerin gerçek kimliklerinin kendilerine verilmesi olmalı. Twitter da bunu yapmak yerine söz konusu hesapları Türkiye’den erişime kapatıyor. Farklı sistemlerle yine aynı hesaba erişebiliyorsunuz. Başta Twitter olmak üzere sosyal medyaya ‘benim sevmediğim hesapları hemen kapat, kanun gerekirse onu sonradan yaparız’ mesajı verebilirsiniz ama bu şirketler kuruldukları ülkelerin kanunlarına tabi oldukları için kendi kanunlarına göre hareket ediyorlar. Dolayısıyla ‘Fuat Avni kim, bana söyle?’ denildiğinde kendi kanunlarına göre Fuat Avni’nin yazdıkları suç ise o zaman yardımcı oluyor, yoksa ‘kusura bakma’ diyorlar. Örneğimiz Fuat Avni’nin bugüne kadar yapılan ısrarlı taleplere rağmen hesabının kapatılmaması, deşifre olmaması, yalnızca Türkiye’den erişim engeli uygulanması da bunun göstergesi. Görünen o ki Twitter ekmeğinin hatırına hükümetin istediği bazı hesapları Türkiye’den erişime kapatıp yoluna devam edecek. Bu uygulamanın ise ne kadar doğru olduğunu, normal günlere ulaştığımızda tartışacağız.
   </p>
   <p>
    Twitter.com/mehmetsakin
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39448), [web.archive.org (arşiv bağlantısı)](http://web.archive.org/web/20141013140223/http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39448)
