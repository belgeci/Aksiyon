# Yaşayan bir laboratuarımız bile yok!

*Mehmet Sakin 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Köy nüfusu şehirlere aktıkça sorunlar büyüyor. Sorunların çözümü ise genelde bir kamu kurumu veya yerel yönetime kalıyor. Kurumların geliştirdiği sistem, cihaz veya hizmeti kullanan vatandaşın fikir aşaması ve proje oluşumunda yer almaması atıl kalabilecek işlere sebep olabiliyor. Bunun için vatandaşın fikirlerini önemseyen, katılımcı demokrasilerin yaşandığı yönetimler, toplumu üretmeye teşvik için çalışmalar yapıyor. Yenilikçi ürünler ve hizmetlerin ARGE’sinde vatandaş da işin içine dâhil ediliyor. Çünkü uygulamayı kullanacaklar hesap edilmeden yapılan çalışma, toplumdan çok uzakta gerçekleşiyor ve bir süre sonra işlevini yapamaz duruma geliyor. Bu çalışmalardan biri de 2006 yılından beri bazı Avrupa ülkelerinde uygulanan ‘yaşayan laboratuvar’.
  </font>
 </div>
 <div id="newsText">
  <font class="detail-text">
   <p>
    Yaşayan laboratuvarlar, bir şehre, ilçeye veya bir soruna odaklanabildiği gibi ülkeyi ilgilendiren meselenin çözümü için de çalışmalar yapabiliyor. Sorunun cinsine göre belediye, sivil toplum, akademi veya sanayi ile işbirliğine giriyor. Projenin prototipi, halkın yoğun yaşadığı, uygulanması planlanan yerlerde, açık mekânlarda teste tabi tutuluyor. Test sürecinde yeni oluşan fikirler ışığında olgunlaştırılarak uygulamaya konuyor.
    <p>
     İstanbul Bilgi Toplumu İzleme Grubu Proje Koordinatörü Leyla Arsan, 6 yıldır yaşayan laboratuvarların Türkiye’de de hayata geçmesi, vatandaşın şehri ile ilgili fikir üretmesi için gayret gösteriyor. Helsinki, Barselona ve Amsterdam yaşayan laboratuvarını inceleyen Arsan, Türkiye’de bu alanda ilk adımın atılması için devlete görev düştüğünü vurguluyor. Arsan’a göre; yaşayan laboratuvarların İstanbul Dijital Planı oluşturulurken içerisinde yer alması, ardından İstanbul Kalkınma Ajansı’nın ‘Sorunlar için yaşayan laboratuvarlar, çalışma grupları kurun, fon sağlıyorum’ demesi gerekiyor. Ardından yapılan projelerin sergilendiği, vatandaşın dokunup kullanabildiği ortamlar hazırlanması lazım. Bunun için de zaten yaşayan laboratuvar ortamı için Beyoğlu gibi ilçeler tercih edilebilir. Yenilikleri denemek isteyecek gençlerin yoğun olduğu mekânlar ve AVM’ler bu iş için ideal.
     <p>
      İstanbul, trafik problemleri açısından da yaşayan laboratuvar ortamı gibi. Eğer bir yerde metrobüs kaza yaptıysa, canlı bir laboratuvar ortamı oluşmuş anlamına geliyor. İşte orada vatandaşın anında görüş bildirebileceği ortam olması gerekiyor. Bu, kullanım açısından etkin olduğumuz sosyal medya da olabiliyor, internetin farklı uygulamaları da.
      <p>
       Akıllı şehir uygulamalarının hemen hepsi yaşayan laboratuvarlardan çıkıyor. Projeler sayesinde vatandaş yenilikçi fikirler üretmeye teşvik ediliyor. Çalışmalar bir yerde buluşarak yapılabildiği gibi internet ortamında da yapılabiliyor. Çalışmanın zamanla çerçevesi de genişleyebiliyor. Mesela Helsinki’de bisiklet kullananların, hazırlanan proje süreçlerine dâhil olamadıkları görülmüş. Şimdi ‘Şehir hayatı üzerine yapılan çalışmalarda bisiklet kullananlar nasıl dâhil edilebilir?’ sorusuna cevap aranıyor.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=65F6B8F915DED6AA6E1F878AC8BAE9EE?newsId=33112), [web.archive.org (arşiv bağlantısı)](http://web.archive.org/web/20121029140303/http://www.aksiyon.com.tr:80/aksiyon/newsDetail_getNewsById.action;jsessionid=65F6B8F915DED6AA6E1F878AC8BAE9EE?newsId=33112)
