# TEKNO KÜP - Beğenirsem sana faydası ne?

*Mehmet Sakin 2012.06.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Facebook kullanıcıları, paylaşımlarının ‘beğenilmesinden’ mutlu oluyor. Paylaştığınız bir içerik ne kadar çok kişi tarafından beğenilir, yorumlanır ve paylaşılırsa o kadar itibarlı (!) oluyorsunuz.
  </font>
 </div>
 <div id="newsText">
  <font class="detail-text">
   <p>
    Beğenilmek, ‘insanın doğasında var’ denilebilir, biz de bir ölçüde anlayışla karşılayabiliriz. Ama bu ‘doğallığı’ abartıp, ‘Allah’ını seven okusun ve paylaşsın’ diyenleri, bunu derken daha önceki paylaştıkları ile hiç de uyuşmayan izlenimler yapanları görebiliyorsunuz. Yaptığı, paylaştığının beğenilmesi için çırpınanları görünce; zorla güzellik olur mu, sözünden yola çıkarak ‘Zorla beğenilmek olur mu?’ diyoruz. Teknolojinin uzmanlarına kulak verdiğimde, ilginç bilgilere ulaştım. Trend Micro Akdeniz Ülkeleri Güvenlik Danışmanı İnanç Ilgın, bazı linklerin saadet zincirinde olduğu gibi ‘yayılma stratejisi’ için gönderildiğini söylüyor. Bazı paylaşımlar ise tamamen reklam amaçlı. Bazen bir sitenin bazen de bir ürünün tanıtımı için yapılıyor. Son zamanlarda İzlesene gibi video sitelerinin yaptığı bu cümleden sayılabilir. Ellerine ne geçiyor derseniz; para. Bu sayede sayfanın hit oranı artırılarak hem ziyaretçi sayısında bir artış sağlanıyor hem de bu sayfalarda yayımlanan reklamlardan dolayı para kazanılıyor. Hiçbir reklama tıklamasanız, sadece videoyu izleseniz bile sizin profilinizde otomatik olarak ‘Mehmet Sakin dünyanın en hızlı koşan tazısını izledi’ şeklinde bağlantı yayımlanıyor. Bunu gören arkadaşlarım da izliyor. Sonra benim arkadaşım olmasa bile, arkadaşımın arkadaşları derken bir kişinin izlemesinden dolayı binlerce kişi izleyebiliyor. Bu izleme, videonun önünde, sonunda, sağında, solundaki reklamların da görülmesi anlamına geliyor ve sistemi kuran parasını kazanmış oluyor.
    <p>
     Aslında paradan öte, bu bağlantıların bazılarında zararlı kodlar bulunabilirken bazıları da zararsız olmakla beraber tamamen reklam amaçlı yapılan paylaşımlardan oluşuyor. Zararlı kodları dağıtmanın yolu eskiden yalnızca e-postalardı. Şimdi paylaşımlar sayesinde linkleri de hızlıca yaymış oluyoruz. Paylaştığımız bir video içerisine veya linkin ilettiği sitede zararlı bir kod bulunacağını, bununla bilgisayarların kapısının düşmana açılacağını düşünmeden tıklıyoruz.
    </p>
    <p>
     <p>
      <a href="http://web.archive.org/web/20120619211739/http://twitter.com/mehmetsakin" target="_blank">
       Twitter.com/mehmetsakin
      </a>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32760), [web.archive.org (arşiv bağlantısı)](http://web.archive.org/web/20120619211739/http://www.aksiyon.com.tr:80/aksiyon/newsDetail_getNewsById.action?newsId=32760)
