# TEKNO KÜP - Bilgisayar denince akla oyun geliyor

*Mehmet Sakin 2013.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oyun bir çocuğun olmazsa olmazı. Gelişimine büyük katkılarda bulunurken rahatlatıyor da. Çünkü enerjisini oyunla dengeleyen çocuk, evde daha sakin oluyor.
  </font>
 </div>
 <div id="newsText">
  <font class="detail-text">
   <p>
    Oyun aynı zamanda çocuğa arkadaş edinmeyi, paylaşmayı öğretiyor. Ama, bu oyunlar, sanal olmayan, çoğunlukla sokakta oynanan oyunlar. Bilgisayar ortamında oynanan oyunlar için aynı şeyleri söylemek mümkün değil. Bazı oyunlar çocuğun gelişimine faydalı olurken, bazıları şiddete yöneltebiliyor, şiddeti masum gösterebiliyor. Dolayısıyla oyun geliştiren ve bu konuda ileri olan ülkeler farklı tedbirler alıyor. Mesela oyunların üzerine rumuz koyarak hangi yaşa hitap ettiği ve içeriği ile ilgili bilgi veriyorlar. Sokaktaki oyunda belli bir yaş sınırı var; her yaştan insan sokağa çıkıp oyun oynamıyor ama bilgisayarda kesinlikle öyle değil. Oyun, sokakta paylaşmayı öğretirken bilgisayarda bunun tersi gözleniyor. Sokaktaki oyunda sıra, nöbet varsa, sırası gelen münakaşa etmeden arkadaşına devrediyor. Bilgisayar başında bu paylaşma yaşanmıyor. Çocuklar, cihazı arkadaşına verme sırası geldiğinde oyunu bırakmak istemiyor. Belki de oyunun cazibesinden, kendine bağımlı kılmasından ileri geliyor. Oyunu arkadaşına devretme sırası gelen her çocuk elinden oyuncağı alınmış gibi üzülüyor, ağlıyor. Bir de misafirlik mevzuubahis olunca, oyun ve bilgisayarın ne kadar etkili ve belirleyici olduğunu söylemeye gerek var mı, bilmiyorum. Çocuklar misafirliğe gidilecek yeri öğrenince, mekânı hemen göz önüne getirip ‘Bu evde bilgisayar vs. var mı, rahat oyun oynamama izin verirler mi, oyun oynayacak bir arkadaşım var mı?’ gibi soruları zihninden geçirerek gidip gitmemeye karar veriyor. Gideceğiniz evde cazip cihazlar varsa sizden önce hazırlanıp kapıya dikiliyor; yoksa ‘karnım ağrıyor, yarın sınavım var’ gibi bahaneler sıralamaya başlıyorlar.
    <p>
     Tüm bunları, sokakların daraldığı, oyun alanlarının imara açılıp binaların yükseldiği kentlerde çocuklar oyun alanı bulamadığı için yaşıyoruz. Yerel yönetimler, çocuklar için oyun alanları açıp bilgisayar başından az da olsa uzaklaştırıp nefes aldırabilir. Yakın zamana kadar oynadığımız oyunlar üzerine etkinlikler düzenleyebilirler. Uçurtma şenlikleri gibi…
    </p>
    <p>
     <strong>
      <span>
       <a href="http://web.archive.org/web/20140105203518/http://twitter.com/mehmetsakin">
        <span>
         twitter.com/mehmetsakin
        </span>
       </a>
      </span>
     </strong>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=11703661E9B01DF0D5E59D9FE2E31F96?newsId=36873), [web.archive.org (arşiv bağlantısı)](http://web.archive.org/web/20140105203518/http://www.aksiyon.com.tr:80/aksiyon/newsDetail_getNewsById.action;jsessionid=11703661E9B01DF0D5E59D9FE2E31F96?newsId=36873)
