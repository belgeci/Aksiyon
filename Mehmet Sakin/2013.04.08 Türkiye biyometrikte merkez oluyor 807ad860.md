# Türkiye, biyometrikte merkez oluyor

*Mehmet Sakin 2013.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Günümüzde önem arz eden konulardan kimlik doğrulama ile ilgili farklı uygulamalar var. Kimi göz retinasından kimi parmak izinden faydalanıyor.
  </font>
 </div>
 <div id="newsText">
  <font class="detail-text">
   <p>
    Çünkü bir kamu kurumu için hakkında işlem yaptığı kişi gerçekten o mu sorusunun cevabı önemli. Yoksa yerine göre bilgi kaybı, can kaybı veya para kaybı mümkün. Dizüstü bilgisayarların şifreyle açılmasına rağmen bazı markalar güvenliği üst seviyeye çıkarmak için biyometrik kimlik doğrulamadan, yani parmak izi veya yüz tanıma gibi sistemlerden faydalanıyor. Çünkü artık şifreler tek başına yeterli olmuyor. Değiştirmeye üşendiğimiz şifreler kötü niyetli kişilerin eline geçtiğinde mağdur olabiliyoruz.
    <p>
     Türkiye kimlik doğrulamanın biyometrik kısmında önemli bir mesafe almış durumda. Bu konu üzerine çalışan Japon Fujitsu şirketi, sahteciliğin önüne geçerek sağlık hizmetlerinin daha etkin verilmesi için 20 ilde 500’e yakın hastanede test ettiği sistemi Türkiye geneline yaygınlaştırdı. Sistem SGK, tüm özel hastanelerde ve üniversite hastanelerinde uygulanıyor. Fujitsu Türkiye ve Balkan Ülkeleri Genel Müdürü Halit Zaim, avuç içi kimlik doğrulama sayesinde sağlık harcamalarında yüzde 12 tasarruf etmenin ötesinde, 83 farklı iş ortağı ile 500 kişiye istihdam sağlandığını söylüyor. Yerli mühendisler tarafından tasarlanan ve yüzde 74’lük kısmı ülkemizde üretilen sistem, Türkiye’yi bu alanda Avrupa’nın da ilerisine taşımış. Zaim, Japon markası Fujitsu’nun biyometrik teknolojisi ile ilgili merkez olarak Türkiye’yi seçmesi için kolları sıvadıklarını, bu sistemin, artık bölgeye Türkiye’den yayılacağını, Rusya, Suudi Arabistan ve Mısır’ın izlemeye aldığını, görüşmeler yapıldığını anlatıyor.
     <p>
      Gelelim kimlik doğrulamada kullanılan sistemlere. Kişilerin kimliğini doğrulama için farklı yöntemler var. Bunlardan en yaygını, rakamlardan oluşan şifreler. Diğeri şifre girmeye gerek kalmadan adımıza tanımlanmış akıllı kartlar. Birçok işyeri ve bina girişlerinde kullanılan kartlar hem mesai takibi hem de giriş çıkışları kontrol için kullanılabiliyor. Son olarak bu sistemlere, parmak izi, göz retinası veya avuç içi damar yapısına göre çalışan biyometrik kimlik doğrulamayı ekleyebiliriz.
      <p>
       Biyometrik yöntemi açacak olursak, kişinin vücut yapısından yola çıkarak el geometrisi, sesi, göz retinası, parmak izi gibi şekillerin bilgisayar ortamında sayısal veriye dönüştürülerek kullanılmasından oluşuyor. Bu bilgiler bir veri depo alanında toplanıyor. Ardından işlemi yapılan kişinin bilgileri ile kayıtlı olanlar arasından karşılaştırma yapılarak doğrulama ile gerçek kişinin işleminin yapılıp yapılmadığı ortaya çıkarılıyor.
       <p>
        Bu farklı sistemler arasında parmak izi; yaralanma ve hastalık hariç hiç değişmiyor. Avuç içi; el ve parmaklarının uzunluk, genişlik, kalınlık ve yüzey alanı bilgilerinden yola çıkarak doğrulama yapıyor. Gözün renkli tabakasının taranmasıyla gerçekleşen iris ise göz halkaları, çizgiler ve beneklere göre karşılaştırma yapabiliyor. Retina taramasına gelince, bazı ülkelerin gümrük girişlerinde kullanılan bu yöntem, gözün arka kısmındaki kılcal damarların taranması sayesinde yapılabiliyor. Son olarak yüz taraması var ki kişinin zamanla değişebileceğinden dolayı çok tercih edilmemesine rağmen, kişiye fark ettirmeden kimlik tespitini yapabilmek için iyi bir çözüm.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35282-turkiye-biyometrikte--merkez-oluyor.html), [web.archive.org (arşiv bağlantısı)](http://web.archive.org/web/20130515154112/http://www.aksiyon.com.tr:80/aksiyon/haber-35282-turkiye-biyometrikte--merkez-oluyor.html)
