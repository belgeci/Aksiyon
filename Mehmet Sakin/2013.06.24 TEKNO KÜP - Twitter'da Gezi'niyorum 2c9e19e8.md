# TEKNO KÜP - Twitter’da Gezi’niyorum

*Mehmet Sakin 2013.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arap Baharı günlerinden beri her toplumsal olayda internetin, özellikle sosyal medyanın adını sık duymaya başladık. Taksim Gezi Parkı eylemlerinde de Facebook ve Twitter’in ne kadar etkin kullanıldığını yakından görmüş olduk.
  </font>
 </div>
 <div id="newsText">
  <font class="detail-text">
   <p>
    Bu etkin kullanım, başta eylemciler, herkes için geçerli. Eylemciler taraftarlarını sosyal medya ile meydanlara toplarken, devleti ve hükümeti temsil edenler de mesajlarını sosyal medya üzerinden iletti.
    <p>
     Başta Kuzey Afrika ülkelerinde yaşanan olaylarda sosyal medyanın rolünün büyük olduğu yazıldı, çizildi ama bu ülkelerin vatandaşlarının ne kadarının internet kullanıcısı ve ne kadarının da mobil internet kullanıcısı olduğunu bilmiyoruz. Ama ülkemizde mobil internetin hatırı sayılır bir kullanıcı kitlesi var. Bu da hem yönlendirme hem de bilgilendirmeyi kolaylaştırıyor. Kamu görevlileri, politikacılar ve sanatçılar başta, hemen hemen her kesim fikirlerini Twitter üzerinden duyurdu. En etkili kullanım İstanbul Valisi Hüseyin Avni Mutlu’nun kalabalıkları yönlendirmek, germek isteyenler ile ilgili hızlı bir şekilde bilgilendirme yapmasıydı. Böylece Türkiye dışında çekilmiş görüntüleri Taksim’de olmuş gibi sunup provoke etmeye çalışanlar ortaya çıktı.
     <p>
      İşin aslı, internet, dolayısıyla sosyal medya gibi araçları ‘günah keçisi’ ilan etmeyi seviyoruz. İyi veya kötü teknoloji yoktur, teknolojinin iyi veya kötü kullanımı var. Son olaylarda her ikisini de bizzat görmüş olduk.  İyi kullanıma bir misal verelim. İstanbul’daki Org. Emin Alpkaya Ortaokulu Bilişim Teknolojileri Öğretmeni Ümit Bulut, hem dersi eğlenceli hale getirmek hem de sosyal medyayı bir sorun çözüm yeri olarak öğrencilerine göstermek için etkinlikler yapmış. Mahallenin kaldırımlarının engellilere uygun hale getirilmesi için Sarıyer Belediyesi, İstanbul Valiliği ve İBB’ye Twitter ve Facebook üzerinden mesaj göndermişler; kaldırımları yapılmış. İki yıldır kendilerinde misafir olan öğrencilerin okullarının niçin yıkılıp yapılmadığını ilgili mercilere duyurmuşlar; projesi çizilmiş. Bisiklet yolu istemişler, cevap bekliyorlarmış. Çocuklar iletişime geçtikleri kurumdan cevap gelince çikolata kazanıyormuş. Demek ki zamanla sosyal medyayı kullanmayı da öğreneceğiz. Eğitim şart!
     </p>
     <p>
      <p>
       <a href="http://web.archive.org/web/20131110164154/http://twitter.com/mehmetsakin">
        Twitter.com/mehmetsakin
       </a>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=196C06EF09FBF43C47B2EB92E7AEB277?newsId=35875), [web.archive.org (arşiv bağlantısı)](http://web.archive.org/web/20131110164154/http://www.aksiyon.com.tr:80/aksiyon/newsDetail_getNewsById.action;jsessionid=196C06EF09FBF43C47B2EB92E7AEB277?newsId=35875)
