# Eğitimden uzaklaşmamak için uzaktan öğrenim

*Mehmet Sakin 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başarılı bir eğitim, şüphe yok ki yüz yüze yapılan, eğitimcinin anlatma kabiliyetiyle bilgisini birleştirip sunduğu ortamlarda gerçekleşiyor. Ama şartlar  gereği bunun tersi de gerçekleştirilmiş. Mektupla eğitim bunun çarpıcı örneklerinden. Günler sonra muhatabına ulaşabilen mektubun artık elektronik alternatifi (e-posta) var; daha da ötesi teknoloji, ‘uzaktan eğitim (e-öğrenme) gibi bir yöntem sunuyor. E-öğrenme’yi eğitim kurumlarının yanında şirketler de tercih ediyor.
  </font>
 </div>
 <div id="newsText">
  <font class="detail-text">
   <p>
    E-öğrenme, fırsat eşitliği sunmasının yanı sıra, yol ve konaklama gibi masrafların da önüne geçilmesini sağlıyor. Bu yöntemle, Türkiye ve dünyanın farklı ülkelerinden birçok üniversite ön lisans, lisans ve yüksek lisans eğitimleri sunuyor.
    <p>
     Peki bu sektörde neler olup bitiyor? Sahada Enocta, Bilge Adam, Bilgi Kurdu, İdea ve Edumob gibi oyuncular var. Enocta’nın genel müdürü Ahmet Hançer, Türkiye’de şirketlerin kullandığı e-öğrenme ürün ve hizmetleri ile ilgili pazarın yaklaşık 15-20 milyon TL/yıl’lık büyüklüğe sahip olduğunu belirtiyor: “Türkiye’de 400 şirket, 100 üniversite ve 50 kamu kurumu, uzaktan eğitim sistemlerine sahip. Biz geçen yıl kullanıcı alışkanlıklarını belirlemek için bir araştırma yaptık. Aralık 2012 itibarıyla 350’den fazla kurumda, 1 milyon 250 bin kişi internet aracılığıyla kişisel bilgisayarından eğitim aldı. Kullanıcılar bankacılık, sigorta, telekomünikasyon, kamu ve perakende sektörlerinde yoğunlaşıyor. Uzaktan eğitim taleplerinin artacağını düşünmekteyiz. Pazarının yüzde 70’ine hitap eden bir marka olarak bu yıl ciro hedefimiz 15 milyon TL’nin üzerinde.”
     <p>
      Ahmet Hançer, eğitim süreçlerinin video eğitim içerikleri, okuma materyalleri, MP3 ses dosyaları ile zenginleştirilebildiğini ve maskot, teaser ve animasyonlarla eğlendirici hâle getirilebildiğini söylüyor. Bu konuda yaptıkları çalışmaları ise şöyle anlattıyor: “Her kurumun ihtiyaç duyabileceği hazır e-öğrenme içeriklerinden oluşan, kapsamlı bir kataloğa sahibiz. 300’e yakın eğitimimiz var. Kurumların ihtiyaçlarına özel, yüksek kaliteli e-öğrenme içerikleri tasarlayıp üretiyoruz. Bugüne kadar farklı kurumlar için farklı konularda ve farklı hedef kitleler için 1400’ün üzerinde e-öğrenme içeriği ürettik. Sosyal medyanın imkânlarını kurum içi eğitime aktarıp hikâye tabanlı, eğlenceli eğitim videolarının kurum içinde yaygınlaşmasını ve eğitimin daha eğlenceli olmasını sağladık. Uzaktan eğitime yönelik içerik üreten SkillSoft’a ait 25 binin üzerinde online kitap içeriği, Liderlik Gelişim Kanalı koleksiyonu içerisinden profesyonellere yönelik dünyanın önde gelen 1200 danışman ve yazarının 3-5 dakikalık videosunu, iş dünyasına yönelik en çok satan listesindeki kitaplardan yaklaşık 500 kitap özetini de kullanıcılara sunuyoruz.”
      <p>
       E-öğrenme sisteminin ana omurgasını internet ve multimedya içerik oluşturuyor. Sistemi en iyi kullanan kurumlardan biri Millî Eğitim Bakanlığı (MEB). 1960’lı yıllarda mektupla uzaktan eğitime başlayan bakanlık, Okul Radyosu ve TV Okulu uygulamaları ile yaygın eğitim imkânı sağlıyor. Bu yöntemle elektrik tesisatçılığı gibi sertifikalı bir eğitim bile veriyor. E-öğrenme’yi ise yönetici ve öğretmenlerine uzaktanegitim.meb.gov.tr portalı üzerinden uyguluyor. Portalın ana sayfasında verilen bilgilere göre, yaklaşık 600 bin kişi bu sistemi kullanıyor ve sitede 3 milyona yakın içerik var.
       <p>
        E-öğrenme sektörü, MEB tarafından yürütülen Fatih Projesi sebebiyle, ilköğretim, ortaöğretim ve lise öğrencilerinin uzaktan eğitim, mobil ve tabletler üzerinden öğrenme konusunda daha fazla zaman harcayacaklarını düşünüyor.
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34840-egitimden-uzaklasmamak-icin-uzaktan-ogrenim.html), [web.archive.org (arşiv bağlantısı)](http://web.archive.org/web/20130417034753/http://www.aksiyon.com.tr:80/aksiyon/haber-34840-egitimden-uzaklasmamak-icin-uzaktan-ogrenim.html)
