# Kentsel dönüşümden geleceğin şehirleri çıkar mı?

*Mehmet Sakin 2012.10.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugünlerde en çok konuşulan konuların başında kentsel dönüşüm geliyor. Şehirlerin çarpık yapılaşması ve yaşanmaz hâle gelen trafikten kurtulmanın çareleri aranıyor.
  </font>
 </div>
 <div id="newsText">
  <font class="detail-text">
   <p>
    Çözümün teknoloji ile bulunabileceğine inanan birçok ülke bu konuda projeler geliştiriyor ve uygulamalar yapıyor. Çin’den Katar’a, Suudi Arabistan’dan Birleşik Arap Emirlikleri’ne, Kore’den Hollanda’ya kadar birçok ülkede akıllı şehirler yükseliyor. Bunlardan bazıları akıllı şehri sıfırdan kurma yolunu tercih ederken, çoğu içinde yaşanan kenti akıllandırarak sakinlerine nefes aldırmanın yolunu arıyor.
    <p>
     Ankara’da yapılan Cisco Expo 2012 etkinliğine katılan Cisco İş Geliştirme Müdürü Marwan Zeidan geleceğin şehirlerini, akıllı kentlerin konseptini anlattı ve pilot projeler hakkında bilgi verdi. Bunların başında Seul, Amsterdam ve Barselona’da yapılan akıllı şehir çalışmaları geliyor. Teknoloji kullanmayı seven Koreliler, başkent Seul’e 32 km. uzaklıkta yeni bir kent kuruyor. Sıfırdan inşa edilen ve altyapısını Cisco’nun oluşturduğu kentin ilk kulesi hizmete girmiş bile. İddialı bir kentsel dönüşüm projesi olan ve Kuzey Asya’daki geleceğin şehri olarak tanımlanan projenin ilk kulesinde yer alan 1569 daire kısa sürede satılmış. Bu kulede, başta evin kapısının açılıp kapanması, konuttaki birçok cihaz cep telefonu ile kumanda edilebiliyor. Bu da mobiliteye, teknoloji cihazlarını gün içerisinde kullanmaya alışkın olan insanlara kolaylık sağlıyor. Evdeki dijital ekranlardan klima ve güvenlik kontrol edilebilirken, perdeler, aydınlatmanın açılıp-kapanması gibi tüm sisteme erişmek mümkün. Misafirler tablet PC benzeri dijital ekranlar üzerinden görülüp karşılanabiliyor. Teknoloji donanımlı bu akıllı evlerden hastaneye, doktora ulaşmak, okuldan, özel kurslardan görüntülü eğitim almak, işletmelerin verdiği hizmetlere ulaşmak mümkün. Geleceğin şehrinin en önemli özelliği ise her cihazın bir internet bağlantısına sahip olması. Arabalardan cep telefonlarına, akıllı şebekelerden elektrik, su idaresine, işyerlerine kadar her yer genişband internet altyapısına sahip. Teknolojinin bu kadar yoğun olduğu ortamda akla gelen sağlık endişesine karşılık ise teknoloji üreticileri ürünlerinin çevreye duyarlı olduğunu söylüyorlar.
     <p>
      Bu yeni şehri tasarlarken genişband internet sayesinde enerji ve su tasarrufu da sağlanması hesaplanmış. Kamuya ait yeşil alanlarda yapılan sulama işlemleri teknoloji ile düzenlenmiş. Yaz-kış demeden belli vakitlerde sulamak yerine, havanın nem oranını hesaplayan, yağan yağmuru dikkate alan, gerektiğinde sulama yapılmasını sağlayan teknolojiler tercih edilerek israfın önüne geçilmiş.
      <p>
       Hollanda’nın başkenti Amster-dam’da ise Smartwork adı altında yapılan pilot çözümde şehrin kalabalık ve trafikten bir nebze kurtularak rahat nefes alması sağlanmaya çalışılıyor. Burada insanların çalışmak için şehir merkezine akın ettiği, bunun büyük iş yerlerinin şehir merkezinde olmasından kaynaklandığı tespit edilmiş. Geliştirilen proje ile merkezin dışına, büyük, rahat ve iletişim teknolojileri ile donatılan bir iş merkezi kurulmuş. Yeni merkezde haftanın 4-5 günü çalışan elemanlar, birbirini fiziki olarak görmek istedikleri zaman şehre gidip buluşup karşılıklı çalışıyor. Onun dışında görüşmeler internet üzerinden görüntülü olarak yapılıyor. Pilot proje başarılı olunca şehir merkezinin dışına 50 kadar daha proje yapılmış. Böylece şehir merkezi rahatlamaya başlamış.
       <p>
        Barselona’da da şehri geleceğe hazırlamak üzere birbirinden farklı 15 kadar pilot proje gerçekleştirilmiş. Kentsel dönüşüm için ilk kazmanın vurulduğu Türkiye’de, yeni projeler hazırlanırken dünya çapında yararlanılacak onlarca numune var.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33963-kentsel-donusumden-gelecegin-sehirleri-cikar-mi.html), [web.archive.org (arşiv bağlantısı)](http://web.archive.org/web/20121226013343/http://www.aksiyon.com.tr:80/aksiyon/haber-33963-kentsel-donusumden-gelecegin-sehirleri-cikar-mi.html)
