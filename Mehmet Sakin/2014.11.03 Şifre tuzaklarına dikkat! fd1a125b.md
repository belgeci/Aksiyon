# Şifre tuzaklarına dikkat!

*Mehmet Sakin 2014.11.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternet bankacılığı ve mobil bankacılıkta güvenlik çok önemli. En küçük bir hatayı affetmeyen bankacılık işlemlerinde, güvenlik zincirinin bir halkasında hata olması büyük mağduriyetlere yol açabiliyor.
  </font>
 </div>
 <div id="newsText">
  <font class="detail-text">
   <p>
    Sabit ve mobil internet kullanımının artmasıyla internet bankacılığı hizmetlerini kullananların sayısı da artmaya başladı. İnternet bankacılığı alanında yeterliliğini ispat eden birçok banka artık mobil bankacılık hizmetleri veriyor. Bir taraftan bankaların büyük meblağlar harcayarak oluşturduğu güvenlik sistemleri çalışırken, hırsızlar da yeni teknolojiye göre kendini konumlandırarak yöntem değiştiriyor. Her gün farklı bir yöntem kullanarak güvenlik duvarını aşmaya çalışan hackerlar, bir günde milyarlarca TL işlemin yapıldığı internet bankacılığı hizmetlerini aksatıp, hedeflerine ulaşabiliyor.
   </p>
   <p>
    Bilgisayar güvenliği alanında faaliyet gösteren uzmanlar ise uzun emekler sonucu elde edilen birikimlerin birkaç saniyede çalınmaması için bankalara ve vatandaşlara gerekli güvenlik önlemlerini almaları konusunda uyarılarda bulunuyor. Çünkü bankacılık işlemlerinde bankanın üzerine düşen görevler olduğu gibi kullanıcıların da dikkat etmeleri gereken önemli hususlar var. Bundan dolayı internet korsanları tarafından yayılan zararlı yazılımlardan sahte web sitelerine, SMS yoluyla banka tarafından gönderilen şifrelerin güvenliğinden sahte e-posta ve mobil uygulamalara kadar daha dikkatli olmaları konusunda vatandaşları uyaran uzmanlar, aynı zamanda güvenlik şirketlerinin yazılım ve donanım çözümlerinin riskleri en aza indiren yönüne de dikkat çekiyorlar.
   </p>
   <p>
    Bankalara bilgi teknolojileri alanında çözümler sunan Kobil şirketinin Türkiye Ülke Müdürü Ümit Yaşar Usta, güvenliğin önemine dikkat çekerek, yerine göre bankalar tarafından gönderilen SMS şifrelerine bile güvenilmemesi gerektiğini, bu yüzden mağduriyetlerin yaşandığını belirtiyor. Ümit Yaşar Usta’nın verdiği bilgilere göre, bankalar, internet bankacılığı hizmetlerinden yararlanmak isteyen müşterilerine işlem anında kullanabilecekleri şifreleri SMS yoluyla gönderiyor. Telefonlara bulaşan virüsler ise söz konusu SMS’leri başka kişilerin telefonlarına yönlendirebiliyor. Ayrıca banka ile müşteri arasına giren sahte web siteleri (phising) varken, bazen SMS’leri yönlendirmeye bile gerek kalmayabiliyor. Sahte sitelerin, siteye giriş aşamasında ya da EFT yaparken müşterilerin kullanıcı adı, sabit şifre ve cep telefonlarına gelen SMS şifrelerini çalması, müşterinin bilgisinin dışında para çıkışları için yeterli oluyor.
   </p>
   <p>
    Eğer internet bankacılığını kullanıyorsanız ve yüklü hesap hareketleriniz varsa, bankanızda işlem yaparken sizden SMS veya PIN aracılığıyla herhangi bir onay almaksızın işlem yapılıyorsa endişelenmeniz gerekiyor. Çünkü bankanız SMS veya PIN aracılığıyla sizden onay almamakla, yani bu hizmeti vermeyerek dolandırıcılığa resmen davetiye çıkarmış oluyor.
   </p>
   <p>
    Kobil Türkiye Ülke Müdürü Usta, birçok bankanın özel güvenlik şirketlerinin tasarladığı internet bankacılığı ürünlerini kullandığına, bu hizmetlerin kullanımı ile ilgili müşterilerini eğiterek muhtemel dolandırıcılık ya da hırsızlık girişimlerinin önüne geçmeyi başardığına dikkat çekiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-39908-sifre-tuzaklarina-dikkat.html), [web.archive.org (arşiv bağlantısı)](http://web.archive.org/web/20141107020800/http://aksiyon.com.tr:80/aksiyon/haber-39908-sifre-tuzaklarina-dikkat.html)
