# TEKNO KÜP - Youtube’un hiç mi suçu yok?

*Mehmet Sakin 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hz. Peygamber’e (sas) hakaret eden film, gösterime girmemesine rağmen birçok ülkede protesto edildi. ABD elçilikleri önünde eylemler yapıldı, bazıları yağmalandı hatta Libya’da ABD Büyükelçisi Christopher Stevens ve beraberindeki 3 Amerikalı elçilik görevlisi öldürüldü.
  </font>
 </div>
 <div id="newsText">
  <font class="detail-text">
   <p>
    İnançlara yönelik olumsuz hareketler genelde yayın yolu ile gerçekleştiriliyor. Bu bazen film, bazen kitap olabiliyor. Her zaman da karşılığını bulduğu için provokatörler hep aynı yolu deneyip başarılı olurken inanç mensuplarının tamamı dengeli tepki veremeyebiliyor.  İnternetten önce yayınlar daha kontrollü olduğu için ‘fikir özgürlüğü’ altında yapılan hakaretler daha yavaş yayılıyordu. İnternet iletişim hızını artırdığı için hazırlanan bir içeriğin çok kısa sürede dünyanın gündemine oturması hiç de zor değil. İnsanların kutsal değerlerine saldıranlar suçlu, tepkisini insan öldürmeye kadar vardıranlar suçlu da henüz yayımlanmamış filmi sosyal medya üzerinden tüm dünyaya yayanlar masum mu?
    <p>
     Şu an hâlâ erişilen hakaret içerikli filmin fragmanına nereden ulaşılıyor? Tabii ki Youtube üzerinden. Çığ gibi büyüyen, her saniye 1 saatlik video yüklenen içeriğini kontrol edemeyen Youtube kontrolsüz güç olma yolunda hızla ilerliyor. Dünya genelinde yüzlerce farklı dilde üretilen içeriğin yüklenmesi esnasında belki kontrolü mümkün olmayabilir. Ama insanların şikâyet ettiği içeriklerin hızla incelenip kaldırılması konusunda duyarlı olmamak fikir özgürlüğü kılıfına sığar mı? Reklam alırken, para kazanırken güzel ama kontrol konusuna, hatta bırakın denetimi, şikâyetlere cevap verme noktasında duyarsızlığı nasıl açıklamalı?
     <p>
      İslam dünyasını ayağa kaldıran filmi yayından kaldırmayan Youtube’a Pakistan, Mısır, Libya, Hindistan ve Endonezya gibi ülkeler erişimi engellerken, Rusya da karar aşamasında olduğunu açıkladı. Demek ki kendi içeriğini kontrolden imtina eden, uyarıldığı hâlde kaldırmayan Youtube’a karşı her ülke kendine göre çözüm üretecek. Halen otokontrol mekanizmasını işletemeyen Youtube için en iyi yol, Türkiye’de BTK’nın uyguladığı ‘uyar-kaldır’ yöntemi olmalı.
     </p>
     <p>
      Twitter.com/mehmetsakin
      <p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-33689-tekno-kup---youtubeun-hic-mi-sucu-yok.html), [web.archive.org (arşiv bağlantısı)](http://web.archive.org/web/20121116160828/http://www.aksiyon.com.tr/aksiyon/haber-33689-tekno-kup---youtubeun-hic-mi-sucu-yok.html)
