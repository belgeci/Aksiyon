# Sosyal medyanın Türk çobanı

*Mehmet Sakin 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyal medya, henüz kuralları tam oluşmamış, yeni yazılan bir alan. Dolayısıyla önemini veya içinde barındırdığı tehlikeyi anlatabilmek için yaşanmış hikâyelere ihtiyaç duyuyoruz.
  </font>
 </div>
 <div id="newsText">
  <font class="detail-text">
   <p>
    İş dünyasında büyümek için girilmesi gereken yeni bir dünya olan sosyal medya ile ilgili de önümüzde güzel başarı hikâyeleri var. KOBİ’ler başta olmak üzere iş dünyasına çözümler sunan SAP’ın Türkiye CEO’su Uğur Candan, son zamanlarda başarı örneği denince aklına, ABD’de çok satan bir yoğurt markası olan Chobani’nin geldiğini söylüyor. Candan, ABD’de bulunduğu dönemde Chobani markasının ilgisini çektiğini, üzerinde ‘Greek Yoğurt’ yazdığı için de ‘Yunanlar yoğurdu da kendilerine mal etmiş’ diye hayıflandığını söylüyor. Web sitesini ziyaret ettiğinde ise sahibinin Mustafa Doğan isimli bir Türk olduğunu öğreniyor. ASP’nin müşterilerinden ve 1 milyar dolarlık cirosu olan bu markanın kendi alanında dünya devleri bulunmasına rağmen başarısı ise sosyal medyayı kullanmasından kaynaklanıyor. Meyveli yoğurt üreten Chobani’nin en çok satan ürünü vanilyalı olanıymış. Şirket, sosyal medyayı kullanmaya başlayınca yaptığı analiz sonrası vanilyalının satılma sebebinin ananaslısının bulunamamasından kaynaklandığını tespit etmiş. Market raflarına ananaslı yoğurdu daha fazla ulaştıran Chobani, büyük bir satış rakamına ulaşarak pazar payını artırmış.
    <p>
     Uğur Candan, “Bir ürünün çok satılması, doğru ürünün tüketiciye sunulduğu anlamına gelmiyor. İnsanlar beğendikleri-beğenmedikleri her şeyi Facebook, Twitter ve Pinterest gibi mecralarda dile getiriyor. Biz de şirket olarak uygulamalarımızla, sosyal medyanın bilgi kırıntılarının oluşturduğu büyük veriyi analiz ederek müşterilerimize doğru ürünün pazara sunulması için katkıda bulunuyoruz.” diyor.
     <p>
      Sosyal medyada biriken büyük veri (big data) ne kadar iyi analiz edilebilirse şirketlere o kadar büyük katkıda bulunabiliyor. Mesela, İngiltere’de yaşayan, 23 yaşında, bayan, üniversite mezunu ve araba kullanmayı sevenlere ulaşmak isteyen bir şirket, en kolay yolla sosyal medyayı kullanarak ulaşabiliyor. Bu kadar özel bilgi ancak sosyal medyada birikebiliyor.
      <p>
       SAP, Japonya’da ise HANA isimli sistemi ile günlerce süren işlemi anında yapabiliyor. Mesela; geçen ay fotoğraf makinesi alan bir müşteri tekrar alışveriş için gelip tablet bilgisayar almak istediğinde, ödeme anında sistem, kişinin satın alma bilgilerini saniyeler içerisinde analiz edilip kasiyer aracılığı ile “Hem fotoğraf makinenizde hem de tabletinizde kullanabileceğiniz bir SD kartımız var. Size yüzde 50 indirimli satabiliriz.” diyebiliyor.
       <p>
        Sosyal medyada, yalnızca bilginin analizi yapılmıyor. Şirketlerin bu dönemde üzerinde önemle durdukları alanların başında gelen müşteri memnuniyeti için de kullanılabiliyor. Müşterilerin sosyal medyaya yansıyan şikâyetleri anında kendi sistemi üzerinden şirketlere ulaştıran SAP, sektörleri 25 endüstriye bölmüş. Semantik metin analizi ile sisteme yansıyan verinin yapısı inceleniyor. Ardından biçimli bir veri hâline getirerek problemin hızlı bir şekilde çözümü için şirkete iletiyor. Bunu geçen hafta test etme imkânı da bulduk. Geçen hafta bir günümüzün geçtiği Yedikule Göğüs Hastalıkları Hastanesi’nde, poliklinikte bazı bölümlerin sisteminin çalışmadığını, hastaların sıra kavgasına tutuştuğunu gördük. Sağlık Bakanlığı’nın adını geçirerek attığım bir tweet sonrası takip edilmeye başlandım. Bakanlığın sosyal medyada bulunması ve hastanın talebini kısa sürede fark etmesi güzel bir gelişme. Asıl önemli olan ise haftaya kontrole gittiğimizde sistemi çalışıyor gördüğümüzde, sosyal medyanın etkisinin ‘işe yaradığını’ anlayacağız.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B72E5BF3F18EE3346285BE69AD6A5538?newsId=32885), [web.archive.org (arşiv bağlantısı)](http://web.archive.org/web/20120804235425/http://www.aksiyon.com.tr:80/aksiyon/newsDetail_getNewsById.action;jsessionid=B72E5BF3F18EE3346285BE69AD6A5538?newsId=32885)
