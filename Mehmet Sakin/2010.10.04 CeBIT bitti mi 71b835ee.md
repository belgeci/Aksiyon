# CeBIT bitti mi?

*Mehmet Sakin 2010.10.04*

<font class="agenda2NewsSpot">
 Son birkaç yıldır herkes teknoloji fuarı CeBIT’in eski işlevini kaybedip kaybetmediğini soruyor. Fuar, şehirden uzaklığına, yoğun trafiğe, geçen yıllarda yaşanan ekonomik krizlere rağmen yoluna devam ediyorsa, bu bitmediğini gösteriyor.
</font>
<font class="newsDetail">
 <p>
  <p class="MsoNormal">
   Eskiden bilgi ve iletişim teknolojilerinin tanıtıldığı CeBIT fuarı yaklaşmaya başladığında tanıdık, eş dost “Fuara davetiye var mı?” diye sorardı. Birkaç yıldır bu soru değişti. Artık, “CeBIT fuarı bitti mi? Eski işlevini yitirdiği söyleniyor. Beylikdüzü’ne gitmeye değer mi?” gibi cümleler kuruluyor. Başladığı dönemde adı Bilişim Fuarı olan, sonradan Almanya’daki CeBIT ile birleşip yoluna CeBIT Bilişim olarak devam eden fuar, aslında son zamanlarda internet sebebiyle tüketici, bir başka deyişle son kullanıcı açısından cazibesini yitirdi. Ama şirketler açısından bunu ifade etmek doğru değil.
  </p>
  <p class="MsoNormal">
   Eskiden teknoloji şirketleri yeni, tüketicinin ilgisini çekebilecek ürünlerini fuarlara saklardı. Bu fuarlara gittiğimiz zaman muhakkak yeni bir ürün görür ve hayranlıkla bilgisini edinir, sonra da satışa sunulacağı günü beklerdik. Artık bu yöntem internet sayesinde değişti. Kimse yeni teknolojisini duyurmak için fuarları beklemiyor. Çünkü fuar için bekletmek istediğiniz teknoloji elinizde eskiyebilir. Ulaşılmak istenen kitleye internet aracılığıyla duyurusunu yaptığınızda zaten meraklılarının gündemine oturuyor. Onun için de dünyada yeni ürünlerin duyurusunun yapıldığı, teknoloji meraklılarının saatler öncesinden kapısına yığılıp açılmasını beklediği fuarlar yerini teknoloji marketlerine bıraktı. Şimdilerde yeni ve kampanya yapılan ürünler için geceden battaniyeyi alıp teknoloji marketinin kapısında sabahlanan bir dönemdeyiz.
  </p>
  <p class="MsoNormal">
   O zaman “Yeni ve indirimli ürün yoksa bu fuarlar ne işe yarıyor?” diye sorabilirsiniz. Fuarlar artık hedef kitlesi olarak tüketici yerine iş dünyasını tercih etmiş durumda. İşini teknoloji sayesinde büyütmek isteyenlere kapısını açıyor. KOBİ’ler başta olmak üzere birçok şirketin temsilcisi CeBIT Bilişim’de stantlarda broşürleri karıştırıyor, tanıtılan teknolojinin kendi işine nasıl bir katma değer sağlayacağını, üretime nasıl bir katkısı olacağını sorguluyor. CeBIT, bu vizyon çerçevesinde şekillendiği için fuar yönetimi, birkaç yıldır Anadolu’da ekonomisi güçlü kentlerden, ticaret ve sanayi odaları ile işbirliği yaparak iş adamlarını, ulaşım ve konaklama masraflarını karşılayarak fuara taşıyor. Salonlarda üniversiteler için ayrı alan açılıyor, kamu kurumlarının, yerel yönetimlerin bilişim alanındaki çalışmalarını anlatmaları için zemin hazırlanıyor. Bilgi ve iletişim teknolojileri konusunda dünyaya açılan ticaret kapısı olarak kabul edilen bilişim fuarının katılımcıları, Türkiye ile de sınırlı değil. Çin, Hindistan, Rusya, Kanada, Brezilya, Arabistan, İran, ABD, Güney Kore, Endonezya, Malezya, Pakistan ve Kazakistan gibi 58 ülkeden satın almacılar masrafları karşılanarak Türkiye’ye davet edildi. Bu ülkelerden gelecek heyetler, Anadolu’dan gelen ziyaretçilerle buluşacak. Son yılanda, fuarda yapılan görüşmelerde ortaya çıkan anlaşmalar sayesinde bir de iş hacmi tespiti yapılıyor. Bu yıl beklenen iş hacmi 6 milyar avro ile ifade ediliyor.
  </p>
  <p class="MsoNormal">
   Fuarın ana sponsorundan hizmet aldığımızı, cep telefonumuzun ekranındaki ismini göstererek fuara girdiğimiz dönemler, yerini yüksek fiyatlı biletle girilen günlere bırakırken, tüketiciye hitap eden teknolojinin bulunmadığını söylemek yanlış olur. Çünkü bu fuarda, aynı zamanda son dönemde üretilen LCD, LED, 3D özellikli TV’leri, kameraları, az da olsa cep telefonlarını, depolama cihazlarını görmek mümkün. Sonuçta yeni bir teknoloji görmek ve ona dokunmak istiyorsanız, bilet fiyatlarının hafta içine göre daha ucuz olduğu hafta sonunu tercih edebilirsiniz.
  </p>
  <p class="MsoNormal">
   Geçmiş yıllarda bazen fuarla iç içe, bazen fuarın yanı başındaki otelde düzenlenen Bilişim Zirvesi, bu sene ayrı olarak birkaç sene önce olduğu gibi yine Lütfi Kırdar Kongre Sarayı’nda yapılıyor. Pazartesi (4 Ekim) günü başlayan ve iki gün sürecek Bilişim Zirvesi’nde birbirinden önemli konular üzerinde konferanslar, paneller yapılıyor. Zirve’nin bitiminden hemen sonra da 6 Ekim Çarşamba günü Beylikdüzü’ndeki TÜYAP’ta CeBIT Bilişim Fuarı başlayacak. Böylece fuar ve zirveyi takip etmek isteyenler, Taksim ile Beylikdüzü arasında mekik dokumak zorunda kalmayacak. İşte bu seneki Bilişim Zirvesi’nde ele alınacak önemli konular ve CeBIT Bilişim Fuar’ında yer alacak son teknolojilerden bazıları:
  </p>
  <p class="MsoNormal">
  </p>
  <p class="MsoNormal">
   AÇILIŞ BİLİŞİM ZİRVESİ’10 İLE
  </p>
  <p class="MsoNormal">
   Lütfi Kırdar Kongre Sarayı’nda yapılan Bilişim Zirvesi’nde ilk konferansın adı; ‘Oyun Yeniden Başlıyor’. Bu konferansta, dünyanın küresel iklim değişikliği, enerji tasarrufundan ekonomik coğrafyaların değişimine, dijital güvenliğe ve sanal toplamlarda oluşan yeni bir bulut kültürüne ve yeni inovasyon biçimlerine uzanan küresel konular gündeme taşınacak. Konferansa Wired dergisinin kurucularından Kevin Kelly, bulut kültürü uzmanı Charles Leadbeater ve BM BT Danışmanı Profesör Dennis Anderson katılacak. Konferansın güvenlik tarafındaki konuk konuşmacısı ise Kaspersky Lab’ın CEO’su Eugene Kaspersky.
  </p>
  <p class="MsoNormal">
   Telekom konferansında, telekomünikasyon sektöründe dördüncü nesil iletişimin geleceği ve acil durum haberleşme sistemlerine dair ipuçları gündeme taşınırken, genişbant teknolojinin toplumların dönüşümündeki etkilerine de farklı panellerle ışık tutulacak.
  </p>
  <p class="MsoNormal">
  </p>
  <p class="MsoNormal">
   E-SAĞLIK/TELE SAĞLIK
  </p>
  <p class="MsoNormal">
   Elektronik hasta kayıtları ve uzaktan erişimden evde bakıma, hasta yönetimi ve hizmet kalitesinden mobil sağlığa uzanan yelpazede projeler, örnekler ve yasal düzenlemeler hem kamu yetkilileri hem konunun uluslararası uzmanları tarafından ele alınacak. T.C. Sağlık Bakanlığı Müsteşar Yardımcısı Ekrem Atbakan’ın da konuşmacı olacağı Konferans’ta, Oracle Doğu Avrupa Sağlık Sektörü İş Geliştirme Direktörü ve Vodafone Sağlık Çözümleri Başkanı da en güncel uygulamalar konusunda bilgi verecek.
  </p>
  <p class="MsoNormal">
  </p>
  <p class="MsoNormal">
   FİNANS VE SAVUNMADA
  </p>
  <p class="MsoNormal">
   BİLİŞİM KONFERANSI
  </p>
  <p class="MsoNormal">
   Türk finans sektörünün sergilediği güçlü yapıda teknolojinin yerinin sorgulanacağı konferans Bankalar Birliği Başkanı Ersin Özince’nin açılış konuşmasıyla başlayacak ve gerçekleştirilen panellerle finans sektörünün gelecek on yılı sorgulanacak.
  </p>
  <p class="MsoNormal">
   Savunma sanayii çözümlerinin sivil hayata uygulanması başlığının öne çıktığı konferans, siber güvenlik ve ağ destekli yetenek alanında yapılan çalışmaları gündeme taşıyacak. Savunma Sanayii Müsteşarı Murad Bayar’ın katılımıyla gerçekleşecek konferans, iki ayrı panele de ev sahipliği yapacak.
  </p>
  <p class="MsoNormal">
  </p>
  <p class="MsoNormal">
   DEVLETLERARASI E-DEVLET
  </p>
  <p class="MsoNormal">
   Zirve bu yıl, ilk kez gerçekleşecek ve bölge ülkelerdeki başarılı e-devlet projeleri ve işbirliği imkânlarını gündeme getirecek olan ‘devletlerarası e-devlet forumu’na ev sahipliği yapacak. Bölge ülkelerden de katılımcıları ağırlayacak konferans, fikir alışverişine zemin teşkil edecek.
  </p>
  <p class="MsoNormal">
  </p>
  <p class="MsoNormal">
   YENİ MEDYA FORUMU
  </p>
  <p class="MsoNormal">
   Yeni Medya Forumu’nda yeni medyanın doğurduğu fırsatlar ve yeni medyadaki son gelişmeler ele alınacak. Interactive Advertising Bureau Başkanı Levent Erden’in konuk konuşmacı olarak katılacağı forum, yeni medyada iş ve pazarlamanın konumu, sosyal ağlar, IPTV ve mobil medya konularının tartışılacağı bir platform sunacak. Bilişim Zirvesi’10 programı ilgili ayrıntılı bilgiyi www.bilisimzirvesi.com.tr adresinden edinebilirsiniz.
  </p>
  <p class="MsoNormal">
  </p>
  <p class="MsoNormal">
   CeBIT BİLİŞİM BAŞLIYOR
  </p>
  <p class="MsoNormal">
   Türk şirket ve girişimcilerinin küresel rekabette dünyanın güçlü oyuncuları arasında yerini alması için büyük bir fırsat sunan CeBIT Bilişim Eurasia 2010 Fuarı çarşamba günü başlıyor. Tüyap Fuar ve Kongre Merkezi’ndeki fuarda, ulusal ve uluslararası firmalar, kamu kurumları, devlet yetkilileri, STK’lar ve akademisyenler aynı çatı altında bir araya gelecek.
  </p>
  <p class="MsoNormal">
   Bu yıl ‘Akıllı Yaşam Konseptleri’nin öne çıkacağı fuarda, Türkiye’nin artan bölgesel gücü, gelişen yeni iş ilişkileri ve iş modellerinin yanı sıra Türkiye’nin çevre ülkeler tarafından model olarak gösterileceği platformda; büyüyen şehirlerin iletişim, güvenlik, ulaşım, hava kirliliği, eğitim, sağlık ve altyapı alanlarında karşılaştığı sorunları bilişim teknolojileriyle nasıl giderilebileceği hazırlanan projeler ile aktarılacak.
  </p>
  <p class="MsoNormal">
  </p>
  <p class="MsoNormal">
   MOBİL KATALOG EVRİMİ
  </p>
  <p class="MsoNormal">
   CeBIT Eurasia 2010’a katılan firmalar, bu yıl kataloglarını ziyaretçilerin cebine yüklemeye hazırlanıyor. Firmalar, fuarın mobil uygulama sponsoru Bircom’un Phonsai yazılımı sayesinde ilk kez kendi kendilerine broşür ve kataloglarını mobil uygulama olarak hazırlayarak etkili ve kalıcı bir tanıtım gerçekleştirecek. Fuar ziyaretçileri ilgilendikleri firmanın mobil kataloğunu anında cep telefonlarına yükleyecek. CeBIT’e katılan firmalar, mobil katalog uygulamasıyla yerli ve yabancı yüz binlerce kişinin cep telefonuna doğrudan erişme fırsatı yakalayacak. Bircom’un uygulaması sayesinde ayrıca CeBIT genelinde ciddi bir kâğıt tasarrufu sağlanarak tabiatın korunmasına da katkıda bulunulacak. Mobil katalog uygulaması piyasadaki cep telefonlarının yüzde 99’unu, yani 2.000 telefon modelini desteklemekte. Yeni uygulama ile CeBIT’e katılan firmalar da katalog ve broşür basma yükümlülüğünden kurtulacak ve fuar genelinde önemli bir kâğıt tasarrufu sağlanarak doğanın korunmasına katkıda bulunulacak.
  </p>
  <p class="MsoNormal">
  </p>
  <p class="MsoNormal">
   TOSHİBA, 3D VE LED
  </p>
  <p class="MsoNormal">
   DÜNYASINA AÇILIYOR
  </p>
  <p class="MsoNormal">
   Yeni ürünleri ve notebook üretimindeki 25. yılına özel ürettiği üç yeni ultra mobil bilgisayarı, 3D Dünyası ve LED Konsepti ile Cebit Fuarı’nda yerini alan Toshiba, televizyonda yeni bir devir açan Cevo-Engine işlemcili 55 ZL1 TV modelini tanıtacak. 2 boyutlu normal yayınları da 3 boyutlu izlemeyi sağlayan multi-işlemci platform, yarı-iletkenlerdeki becerileri ile yazılımdaki gelişmelerin akıllı birleşimi sayesinde gerçekleşti. CEVO-Engine donanımlı cihazlar, sıra dışı görüntü kalitesi, güçlü 3D çözümleri ve zengin web deneyimi sunabiliyor.
   <span>
   </span>
   Toshiba’nın fuarda tanıtacağı yeni teknolojilerden 3D özellikli Blu-ray disk oynatıcı, ev eğlencesi pazarındaki yerini sağlamlaştırıyor. Ev sineması deneyimi için Full HD 1080p dijital çıkış veren yeni Blu-ray, diskteki filmleri saniyede 24 kare olarak oynatıyor ve filmin orijinal atmosferini koruyarak hareketli görüntülerde eşsiz bir akışkanlık sağlıyor. 3D özellikli HDMI girişi, Blu-ray 3D disklerden 3D özellikli TV’ye 3 boyutlu içerik akışının sorunsuz olarak aktarılmasını sağlıyor. 3D ve 2D’deki mükemmel görüntüleri gerçek sinema hissini yaşamanız için Dolby TrueHD ve DTS-HD Master Audio Essential özellikleri ile donatılmış, 7.1 kanala kadar sıkıştırılmış surround ses kalitesi sunuyor. Toshiba’nın fuardaki en iddialı ürünü ise dünyanın ilk çift ekranlı notebooku Libretto W100. İki adet 17.8 cm (7’’) hassas dokunmatik ekranı bulunan Windows 7 uygulamalı Libretto W100, bir kitap gibi dikey tutarak gazeteyi bile rahatça okumanızı, yatay olarak tutarak üst ve alt ekranlarında birbirinden bağımsız farklı uygulamalar çalıştırabilmenizi sağlıyor.
  </p>
  <p class="MsoNormal">
  </p>
  <p class="MsoNormal">
   EUGENE KASPERSKY CeBIT 2010 HELYUM BİLİŞİM STANDINDA
  </p>
  <p class="MsoNormal">
   Teknoloji güvenliği konusunda uzmanlaşan ve kullanıcılarına yeni güvenlik çözümleri üreten Helyum Bilişim, Eugene Kaspersky ile teknoloji meraklılarını buluşturuyor. IT güvenlik yazılımında lider isimlerden biri olan Kaspersky şirketinin CEO’su Eugene Kaspersky 6 Ekim’de, CeBIT’de Helyum standında olacak. Eugene Kaspersky, 1989 yılında bilgisayarına Cascade virüsünün bulaşması üzerine bilgisayar virüsleri konusunda çalışma yapmaya karar veren, 1991-1997 arasında bir grup iş arkadaşıyla AVP antivirüs projesini geliştiren bir isim. Kaspersky günümüzde bilgi güvenliği alanında sahip olduğu 15 yılı aşkın tecrübesiyle dünyanın önde gelen antivirüs uzmanlarından biri hâline geldi. Bilgi ve birikimini, dünyanın dört bir yanında, konuşmacı olarak davet edildiği seminer ve konferanslarda düzenli olarak katılımcılara aktarıyor. Bilişim Zirvesi’nde güvenlik ile ilgili konuşacak olan Kaspersky, fuarda standa gelenlerle sohbet edecek.
  </p>
  <p class="MsoNormal">
  </p>
  <p class="MsoNormal">
   AKILLI TAHTA’DA ‘BİR ALANA BİR BEDAVA’ KAMPANYASI
  </p>
  <p class="MsoNormal">
   Sürat Eğitim Araçları, Promethean işbirliği ile 30 Aralık 2010 tarihine kadar eğitim kurumlarına akıllı tahtada, en fazla 2 adetle sınırlı olarak ‘Bir Alana Bir Bedava’ kampanyası sunuyor. Teknolojinin eğitime sunduğu önemli araçlardan biri olan akıllı tahtalar, 1990 USD’den satılıyor. Sürat’in kampanyada sunduğu ActivBoard 378 Pro model akıllı tahtada entegre slimline hoparlör ve gelişmiş amplikatör ile 2 USB girişi bulunuyor. Öğrenciler ve öğretmenlerin tahtada buluşup derse beraber katıldıkları yeni model, çift kalem fonksiyonlu. CeBIT, 2. Salonda tanıtılan
   <span>
   </span>
   ActivBoard,
   <span>
   </span>
   Windows, Mac ve Linux ile çalışan Türkçe dil seçeneğine sahip, öğretmenler tarafından öğretmenler için tasarlanmış 15 binden fazla çevrimiçi içeriğe sahip. PrometheanPlanet.com adresinde yer alan 700 binden fazla üyenin paylaştığı binlerce ücretsiz dersi kullanıp derse canlılık getirmek mümkün. 1’den 12. sınıfa kadar tüm Türkçe müfredat içerikleri Coşku ve Zambak yayınlarının katkılarıyla öğretmenlere ücretsiz zengin ve kaliteli içerikler sunmakta.
  </p>
  <p class="MsoNormal">
  </p>
 </p>
</font>

## Yorumlar

### ERGÜN YALÇINKAYA, 2010-10-08
> Türkiye teknoloji üreten değil teknoloji ithal eden bir ülke. Böyle olunca yeni teknolojilerin bir fuar organizasyonuna ...

Kaynak: [www.aksiyon.com.tr](http://www.aksiyon.com.tr:80/aksiyon/haber-27747-cebit-bitti-mi.html), [web.archive.org (arşiv bağlantısı)](http://web.archive.org/web/20101011030949/http://www.aksiyon.com.tr:80/aksiyon/haber-27747-cebit-bitti-mi.html)
