# Oturdukları yerden para kazanıyorlar

*Mehmet Sakin 2013.09.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Oturduğu yerden para kazanma’ kulağa hoş geliyor. Aslında bu deyim, ‘hiçbir gayret göstermeden veya iş yapmadan para kazanma’ anlamına gelse de günümüzde internet sayesinde masa başında para kazananların sayısı hayli yüksek.
  </font>
 </div>
 <div id="newsText">
  <font class="detail-text">
   <p>
    Bildiği grafik programı sayesinde kolaj yaparak para kazananlar olduğu gibi programcılık ile site yapanlar, tasarlama bilgi ve beyin gücünü kullanıp geçimini sağlayanlar da var. Haberimize konu olan iki genç ise bilgisayara olan meraklarıyla, hobi olarak yola çıkmış, ardından arkadaşlardan biri okulunu bile bırakmış. Gençler, şimdilerde hayatlarına, internet reklamcılığından kazandıklarıyla devam ediyor.
    <p>
     Ağabeyinin eve getirdiği bilgisayara ilgi duyan Ayhan Bulut, çocuk denecek yaşta teknolojiyle tanışmış. İlk e-postasını aldıktan sonra Zaman Gazetesi’nde yayımlanan bir haberde anlatılan foruma üye olmuş. Ardından burada tanıştığı Ömer Delipoyraz ile uzun süreli dostluğu iş arkadaşlığına dönüşmüş. İşe bir oyun sitesiyle başlayan Bulut ve Delipoyraz’ın çalışmaları şu an farklı sektördeki onlarca siteyle devam ediyor. Bulut, internet sitelerini çocuk gibi görüyor. Doğum sonrası büyümesi iyi takip edilmeyen bir web sitesinin, gelişimini sağlıklı bir şekilde tamamlayamazsa internet çöplüğünde yerini alacağını söylüyor.
     <p>
      Aslında internette birçok para kazanma metodu var. Bulut ve Delipoyraz’ın iş alanı ise en bilindik ve güvenli olan Google Adsense, yani web sitelerinde gösterilen reklamlar sayesinde para kazanma işi. Malum, reklam verenler, reklamlarının belirledikleri sektördeki sitelerde yayımlanmasını istiyor. Farklı sektörlere yönelik siteler güncel tutulduğunda ise reklamlar onları buluyor. Web ziyaretçisinin tıklamasıyla da site sahibi para kazanmış oluyor. Kazanılan para aylık olarak Google tarafından site sahibinin hesabına gönderiliyor. Gelirlerinin bu sayede aylık birkaç bin doların üzerinde olduğunu belirten gençlerden Ayhan Bulut, bilgisayar kodlama ve tasarım bilgisinin olmadığını, bu gibi işleri ücret karşılığında forumlardan tanıdıklarına yaptırdığını anlatıyor.
      <p>
       Ömer Delipoyraz ise bilgisayarla ilk tanıştıktan sonra onu oyun kutusu olarak görmeye başladığını, ardından ‘Bilgisayar ve internetle nasıl para kazanırım?’ sorusunu sormaya başladığını ifade ediyor. Üniversite yıllarında bir emlak portalı açmak için uğraşmış, hatta işin püf noktalarını öğrenebilmek için bir emlakçının yanında çalışmış ama o dönemde emlak işinin kendisi için büyük bir proje olduğunu görüp vazgeçmiş. Para kazanma arayışı sürerken Google Adsense ile tanışan Delipoyraz, Google’da reklam yayımlama ve siteyi arama motorlarına göre özelleştirme denilebilecek SEO alanında kendini geliştirmiş. İşin yoğunluğu ve paranın tatlılığı ona üniversiteyi bıraktırmış. Delipoyraz, şimdilerde geçimini firmalara internet reklamı ve SEO danışmanlığı yaparak sağlıyor. Şirket sitelerinin internet aramalarında ilk sayfaya çıkarılma işi de Delipoyraz’ın uğraş alanlarından…
       <p>
        Aslında ziyaretçilerin web sitesinde gördükleri bir reklama tıklamaları Türkiye’deki site sahiplerine 0,05 dolar gibi komik bir ücret kazandırıyor. Türkiye’de tıklama başına verilen ücret düşük. Çünkü internete reklam verenlerin sayısı az. Yabancı dilde site açanlar ise daha yüksek para kazanıyor. Çünkü Türkçe içerikli siteler tıklama başına 0,05 dolar kazanırken, İngilizce içerikli siteler 1-2 dolar kazanıyor. Türkiye’de tıklama başına 0,05 dolar kazanılmasına rağmen tıklayanların sayısı arttıkça kazanılan para da yükseliyor. Türkiye’de aylık 100 dolar kazanan da var, 15 bin dolar kazanan da. Bulut ve Delipoyraz’a göre önemli olan doğru sektörlere yatırım yapmak.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36668-245-oturduklari-yerden-para-kazaniyorlar.html), [web.archive.org (arşiv bağlantısı)](http://web.archive.org/web/20140310235208/http://www.aksiyon.com.tr:80/aksiyon/haber-36668-245-oturduklari-yerden-para-kazaniyorlar.html)
