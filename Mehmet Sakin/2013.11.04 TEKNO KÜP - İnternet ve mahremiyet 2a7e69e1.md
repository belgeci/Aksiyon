# TEKNO KÜP - İnternet ve mahremiyet

*Mehmet Sakin 2013.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternette paylaşılan bir bilginin üçüncü şahıslarla paylaşılmayacağına, ticari ve istihbari bilgi olarak kullanılmayacağına hiçbir zaman inanmadım.
  </font>
 </div>
 <div id="newsText">
  <font class="detail-text">
   <p>
    Bu bilgi e-posta hesabınız üzerinden veya sosyal medya üzerinden paylaşılan resim, video veya ses kaydı da olabilir, durum aynıdır. Çünkü, internet yapısı gereği mahremiyet barındıramaz. Çünkü yaptığınız bir paylaşım veya yazışma, kısacası her iş bir network ortamında gerçekleşiyor. Sözgelimi bu yazıyı Trabzon’dan yazıyorum. E-posta ile Aksiyon dergisindeki editör arkadaşıma gönderiyorum. Trabzon’dan yola çıkan e-postam, kullandığım hesaba göre, Gmail, Hotmail veya Yahoo’ya aitse ABD’deki serverlar aracılığıyla, Yandex ise Rusya üzerinden İstanbul’a ulaşıyor. Çünkü gönderdiğimiz e-posta, bize bu hizmeti ücretsiz sunan Gmail veya Yandex gibi markaların data center’larına uğramak, ardından bizim e-posta kutumuza düşmek zorunda. Ayrıca, e-postamız kullandığımız hesabın bağlı olduğu merkezden başka, önce veya sonra nerelere uğruyor, bilmiyoruz. Tabii ki, bize bu hizmeti sunanların bilgisayar başına oturup tek tek e-postalarımızı okuduğunu iddia etmiyoruz. O iş  bir pöstekideki kılları saymak gibi olur. Belki istediklerinde, belli kelimelerle bizim e-postalarımız içerisinde arama yapıyor olabilirler. Daha da önemlisi, verdikleri hizmet karşılığında oluşan BigData’dan yararlanıyor olabilirler. Bununla da teknolojiye, ekonomilerine yön veriyor olabilirler. İşin özü, gönderdiğimiz bir e-posta iki kişi arasında kalmıyor.
    <p>
     Sosyal ağlarda da durum farklı değil; paylaştığımız bilgiler arkadaşlarımızla sınırlı kalmıyor. Arkadaşlarımızın arkadaşları da görüyor, cümle âlem de. Onun için internette mahremiyet olması zor. Çünkü sistemi kuran ve size kullanıma açan kişinin bir gayesi var; birileri kullansın, bilgiler benim ağıma gelsin, bu bilgiler ışığında kendime yön vereyim diyor. Biz ise ‘bana hizmet ver ama beni izleme’ diyoruz. ‘O zaman kendi ağını kur!’ demezler mi?
     <p>
      Geçen hafta, bu âlemde mahremiyetin olmayacağını bir kez daha ispat derecesinde gördüm. Birkaç günlüğüne Azerbaycan’a gitmiştim. Bakü’de e-postalarıma baktım ve gördüğüm bazı güzellikleri sosyal medyada paylaştım. Türkiye’ye dönünce e-posta kutuma Azerice bir reklam geldi. Arama motorlarında aradığımız konu ile ilgili reklamların, ziyaret ettiğimiz web sitelerinde karşımıza çıkmasına alıştık ama e-posta kutumuza gelmesi şaşırttı. İnternette bıraktığım izden yola çıkarak beni bulan ve posta kutuma reklam gönderen teknoloji beni şaşırttı ama endişelendirmedi. Çünkü yazıp çizdiklerim, mahrem olmayan şeyler. En iyisi mahrem bilgiyi paylaşmamak. Kaldı ki iki kişinin arasında geçen bir konu da mahremiyetini kaybetmiştir.
     </p>
     <p>
      <a href="http://web.archive.org/web/20140105203413/http://twitter.com/mehmetsakin">
       twitter.com/mehmetsakin
      </a>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=50BB0427453925779B5D5469489DC720?newsId=37009), [web.archive.org (arşiv bağlantısı)](http://web.archive.org/web/20140105203413/http://www.aksiyon.com.tr:80/aksiyon/newsDetail_getNewsById.action;jsessionid=50BB0427453925779B5D5469489DC720?newsId=37009)
