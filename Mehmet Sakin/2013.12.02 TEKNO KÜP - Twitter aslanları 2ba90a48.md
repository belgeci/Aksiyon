# TEKNO KÜP - Twitter aslanları

*Mehmet Sakin 2013.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsan, neden sanal âleme dalınca kendini kaybeder? Neden, ‘başkasının söylediğinin bir fazlasını ben söylemeliyim’ deme ihtiyacı hisseder? Bugünlerde internet siteleri başta olmak üzere, özellikle sosyal medyada, bilhassa Twitter’da bu çirkin yarışa şahit oluyoruz.
  </font>
 </div>
 <div id="newsText">
  <font class="detail-text">
   <p>
    Çünkü bu yarışa girenler fikrini söylemek yerine âdeta kin kusuyor, eleştirmek yerine hakaret ediyor. Türkiye’nin gündemine gelen birçok konuya taraf olanların önemli bir kısmı tartışma, fikir ifade etme yerine karşı taraftakini sözleri ile boğup yok etmeye çalışıyor. Gezi Parkı olaylarında ve dershaneleri kapatma konusunda atılan tweet’lar bunun bir göstergesi.
   </p>
   <p>
    Acaba, 60’lı, 70’li ve 80’li yıllarda darbelerin içerisine doğanlar, 90’lı yılların Z kuşağının iletişim biçimi olan tweet’e mi alışamadılar yoksa bu bütün kuşakların problemi mi bilemiyoruz ama bildiğimiz bir şey var ki; iletişimin dili bu olmamalı.
   </p>
   <p>
    Görünen o ki, bir daha yüz yüze gelmeyecekmiş gibi kardeşlik, arkadaşlık hukukunu rafa kaldırır şekilde eleştiriden öte hakaretler için sosyal medya tercih ediliyor. Twitter’ın 140 karakterle sınırlandırılmasının da esprisi kalkmış durumda. Bizde ne yapılıyor; hakaretler havada uçuşuyor. Seviyesizliğin göstergesi olan tweet’ler yüzünden Twitter tarafından bazılarının hesabı askıya alınırken, hesap gününü hesaba katmak gerekiyor. Her yazdığımız Big Data olarak ortada dururken, bir dava konusu olduğunda karşımıza çıkabilecekken, yazarken, asıl duruşma gününü de hesaba katmak gerekiyor. Twitter aslanı olmaya gerek yok. Fikrimizi, eleştirimizi insan olarak, insani yolla ifade etmemiz gerekiyor. Bir iletişim teknolojisini iyi şeylere ‘tercüman’ hâline getirmek varken, kinle saldırmak neyin nesi?
   </p>
   <p>
    İşin özü, Fethullah Gülen Hocaefendi’nin geçen haftaki konuşmasında yer alıyor: “Şimdilerde Twitter denen şeyler var; iyi şeylere tercüman olursa, Allah’ın rahmeti; insanları birbirine düşürüyorsa, Allah’ın belası şey. İnsanlar birbirine atıp duruyorlar. İnsanlar bu atmalara geliyor, bu defa da onlar atıyorlar. Birisi diyebilir ki ‘Maske düştü!..’ A be birader, sen mü’minsin, yapma bunu.”
   </p>
   <p>
    <a href="http://web.archive.org/web/20140424185142/http://twitter.com/mehmetsakin" target="_blank">
     Twitter.com/mehmetsakin
    </a>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37265-tekno-kup---twitter-aslanlari.html), [web.archive.org (arşiv bağlantısı)](http://web.archive.org/web/20140424185142/http://www.aksiyon.com.tr:80/aksiyon/haber-37265-tekno-kup---twitter-aslanlari.html)
