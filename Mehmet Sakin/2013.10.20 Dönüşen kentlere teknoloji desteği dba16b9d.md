# Dönüşen kentlere teknoloji desteği

*Mehmet Sakin 2013.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni teknoloji geliştirenler ile işine teknolojiyle yön verip büyütmek isteyenleri aynı mekânda buluşturan CeBIT Bilişim Eurasia Fuarı bu hafta düzenleniyor.
  </font>
 </div>
 <div id="newsText">
  <font class="detail-text">
   <p>
    24-27 Ekim tarihleri arasında İstanbul CNR Expo’da yapılacak fuarın ana teması ‘Kentsel Dönüşüm ve Teknoloji’. Fuarda, Türkiye’nin de gündeminde olan kentsel dönüşüme katkıda bulunacak teknolojiler sergilenip tanıtılırken, uluslararası teknoloji devleri WOW Convention Center’daki Global Konferans’ta ‘Akıllı Kentler ve Akıllı Belediyelerde Yaşam’ temalarını ele alacak. Konferansta ayrıca, büyüyen şehirlerde belediyecilik, iletişim, güvenlik, ulaşım, hava kirliliği, eğitim, sağlık ve altyapı alanlarında karşılaşılan sorunların çözümü için hazırlanan, temelinde bilişim teknolojileri yer alan projeler paylaşılacak. CeBIT Bilişim Fuarı, CeBIT pro, CeBIT gov, CeBIT lab ve CeBIT life olmak üzere 4 bölümden oluşacak. CeBIT pro’da iş dünyasının profesyonelleri yer alırken kurumsal uygulamalar ziyaretçilerle buluşacak. Bunların başında Bulut teknolojisindeki yeni gelişmeler, sistemlerin güvenliği, sanallaştırma, veri saklama, uydu teknolojisi gibi konular üzerine yenilik ve projeler sunulacak. CeBIT gov’da, e-Devlet projeleri ağırlık kazanacak. Kamu sektörüne yönelik bilişim çözümlerinin yanı sıra, Kentsel Dönüşüm Projesi, e–belediyeler ve akıllı kentler bu bölümde yer alacak. ‘Mobil Belediyecilik Uygulamaları’, ‘Deprem Erken Uyarı Sistemi’, ‘QR Code ve Arttırılmış Gerçek Uygulamalar ile Bilgi Paylaşımı’ gibi çözümler anlatılacak. NFC teknolojisi ile toplu ulaşımı kolay takip edebilme, mobil bilet uygulamaları gündeme gelecek. Baz istasyonlarının planlı şekilde kurulması ve kent estetiği konuları da CeBIT gov’da kendisine yer bulacak. Fuarın ilk zamanlarında büyük ilgi çeken tüketici elektroniği ise CeBIT life bölümünde. Günlük hayatta kullandığımız cep telefonlarından televizyona, tabletten, bilgisayara, son teknolojilere CeBIT life’da dokunmak mümkün. Fuarın son bölümü ise CeBIT lab. İnovasyon dünyasının buluştuğu bölümde, geleceğe yönelik projeler, bilimsel konularla trendler tartışılacak. Üniversiteler ve araştırma kurumları bu platformda. CeBIT Bilişim Eurasia Direktörü Murat Özer, fuarın, son yıllarda özellikle bilişim altyapısı, yazılım programları, e-devlet, e-belediye ve akıllı kentler gibi halkı yakından ilgilendiren kavramlar ve uygulamalar hakkında çok önemli bir bilgilendirme ve bilinçlendirme platformu hâline geldiğini söylüyor. Özer, fuarın, üretici ve tüketici arasında sinerji oluşturduğunu ve sektöre ticari olarak da katkı sağladığını ifade ediyor. Özer’in verdiği bilgilere göre, uzun süredir devam eden CeBIT Bilişim Eurasia, Türkiye’nin, coğrafyasında bilişim merkezi olarak anılmasını sağlarken, teknokentlere verdiği destekle, bilişimde girişimciliğin önünü açarak istihdamı destekliyor. Fuarla eş zamanlı olarak düzenlenen Sinerji Zirvesi ve bu yıl ilk defa yapılacak CeBIT Global Konferansı, sektörün dünyada ve Türkiye’deki önemli temsilcileriyle kamuoyunu buluşturarak, teknolojideki son gelişmelerin paylaşılabildiği uluslararası bir zemin sağlıyor. Önceleri Beylikdüzü’nde düzenlenen fuar yerinin değişmesi de öncelikle ziyaretçi sayısını olumlu etkilemiş. Yeşilköy’ün daha merkezî olması, metro ile ulaşım, havaalanı ve iş merkezlerine yakınlığı sebebiyle gençler ve çalışanlar daha fazla ilgi gösteriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=11703661E9B01DF0D5E59D9FE2E31F96?newsId=36869), [web.archive.org (arşiv bağlantısı)](http://web.archive.org/web/20140105203452/http://www.aksiyon.com.tr:80/aksiyon/newsDetail_getNewsById.action;jsessionid=11703661E9B01DF0D5E59D9FE2E31F96?newsId=36869)
