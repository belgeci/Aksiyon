# Zorunlu internet sitesi şirketleri şeffaflaştıracak

*Mehmet Sakin 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   E-Devlet’in altyapısı adım adım ilerliyor. Sanal ortamda, turkiye.gov.tr üzerinden 200’den fazla hizmet sunuluyor.
  </font>
 </div>
 <div id="newsText">
  <font class="detail-text">
   <p>
    En son sabıkasızlık kaydı da bu portal üzerinden verilmeye başlandı. 14 Ocak 2011’de yayımlanan yeni Türk Ticaret Kanunu (TTK) da e-Devlet için önemli bir adım. Kanun 2 yıl önce yayımlanmasına rağmen şirketlere internet sitesi sahibi olmayı geçen ay itibariyle zorunlu kıldı. 1 Temmuz’da yürürlüğe giren web sitesi zorunluluğuna göre şirketler 3 ay içerisinde sitelerini yapacak, varsa devletin istediği standarda getirecek. Kanun daha tasarı halindeyken birtakım web şirketleri ‘web sitesi zorunluluğu geliyor, sitenizi biz yapalım’ diye kapıları çalmaya başlamıştı. Aslında web sitesi zorunluluğu her şirketi kapsamıyor. Site yaptırması gerekenler; sermaye şirketleri. Yani anonim, limitet ve sermayesi paylara bölünmüş komandit şirketler. Şahıs şirketleri ve adi ortaklıkların bulunduğu şirketler kapsam dışı. Türkiye’de 800 bin limitet, 100 bin anonim şirket olduğu belirtiliyor. Yeni TTK, web sitesi kurmayanlara 6 aya kadar hapis cezası ve 300 güne kadar adli para cezası öngörüyor.
   </p>
   <p>
    Aslında bu şirketlerin büyük kısmı bilgi ve iletişim amacıyla sitelerini zaten açmıştı. Şimdi istenen, mevcut sitede belli bölüm ve bilgilerin herkesin erişimine açık olacak şekilde düzenlenmesi. Sitelerde ticari sicil numarası, şirketin sermayesi, yöneticilerin ismi ve şirket merkezinin adresi bulunmalı. Şirkette yapılan her değişikliğin siteye yansıması gerekiyor. Mesela, kurumda yapılacak işlerle ilgili ilanlar, şirket ortakları ile ilgili bazı bilgiler, yönetim tarafından alınan kararlar ve hesapların dökümü yayımlanacakların başında geliyor. Genel kurullarla ilgili her türlü belgenin siteye konulması ise şeffaflık ilkesi ve bilgi toplumu açısından zorunlu görülüyor.
   </p>
   <p>
    Site yaptıracak şirketlerin, birkaç hususa dikkat etmesi gerekiyor. Her şirketin kendi sitesini yapması mümkün değil. Dışarıdan hizmet alınacağı için siteyi yapacak şirketin güvenilir, sürekli hizmet verebilecek, bilgi birikimine sahip olması lazım. Domain (alan adı, şirketin ismi) alınmasından sitenin hosting (barındırma) ve güncelleme konularında şirket kendini garantiye almalı. Öncelikle alan adı, ‘com’ olarak belirlendiyse, şirket üzerine ve en az 5 yıllık alınmalı. ‘com.tr’ alınırken resmî belgelerle işlem yapıldığı için sahiplik konusunda bir sorun olmaz.
   </p>
   <p>
    Barındırma konusuna gelince; güvenliği önemseyen bir markadan bu hizmeti almakta yarar var. Yeni TTK’ya baktığımızda web sitesinin tam da nasıl yapılacağı belirtilmediği için birkaç bin dolar vermeden, şirketin büyüklüğüne göre daha uygun çözümler aranabilir. Burada en önemli konu, güncellemeleri şirketin istediği zaman kendisinin yapabilmesi. Belki de şirketine göre bir WordPress, Joomla gibi şablon siteler bile iş görebilir.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36218-245-zorunlu-internet-sitesi-sirketleri-seffaflastiracak.html), [web.archive.org (arşiv bağlantısı)](http://web.archive.org/web/20141101141625/http://www.aksiyon.com.tr:80/aksiyon/haber-36218-245-zorunlu-internet-sitesi-sirketleri-seffaflastiracak.html)
