# TEKNO KÜP - Dijital uçurum nasıl kapanacak?

*Mehmet Sakin 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bayram günlerini dost ve akraba ziyaretine ayırdık. Malatya, Gaziantep ve Kahramanmaraş’ta ziyaret ettiğimiz dostlar, sohbeti genelde internet kullanımına getiriyordu. Bilinçli kullanımın az olduğunu, dolayısıyla internete karşı bir duvar örülmeye çalışıldığını gördüm.
  </font>
 </div>
 <div id="newsText">
  <font class="detail-text">
   <p>
    İnternetin zararlarından yakınanlar, eğitim çağındaki çocuklarına yasaklayarak, eve internet sokmayarak çözüm arayanlar; öğretmenlerin ödevleri internetten bulunmak üzere verdiğinden, geçen sene FATİH projesi çerçevesinde belli sayıda dağıtılan tabletlerin bu sene ilköğretim 5 ve 9. sınıflara  verileceğinden habersizdi. Bazıları ise Güvenli İnternet uygulamasının yeterli olup olamayacağını sorguluyordu.
    <p>
     Meselenin özüne baktığımızda, internet ve sosyal medya kullanım oranında çok yükseklerde olduğumuz açıklanmasına rağmen sahaya indiğinizde hiç de öyle görünmüyor. İnterneti öcüymüş gibi görenler, yararının olacağını düşünenlerden fazla. Bütün bunlar eğitim çağında çocuğu olanların internet kullanıcısı olmamasından kaynaklanıyor. Bilmedikleri bir dünyaya evlatlarını kaptırmak istemiyorlar. Endişelerinde kısmen de olsa haklılar. Ama bu yeni dünyanın kullanıcıları, özellikle bilinçli kullanıcıları arasında yer almış olsalar çocuklarına daha iyi yardımcı olabilirler. Böylece ebeveynle çocuk arasındaki ‘dijital uçurum’ azalmış olur. Eğer ebeveynler şimdiden bilgisayar ve internet okuryazarlığı için gönüllü olmazlarsa uçurum hızla büyüyecek. Çünkü ilköğretim öğrencilerine verilecek tablet bilgisayarlar sonrası çocuklar bu dünyaya daha hızlı adapte olacak.
     <p>
      Bilmediği teknolojiyi, içeriği kontrol edememekten endişe duyan ebeveynlerin sıkıntısı maddi değil. Zira bir bilgisayar ve internet bağlantısına ulaşmak zor değil artık. Eksik olan, eğitim. 40’lı, 50’li yaşlardaki kişilerin eğitim çağında bilgisayara ulaşması zordu. Şimdi de medyadan yansıyan olumsuz haberler, ‘ben öğrenemem’ korkusu uzak tutuyor. İnternetin yaygınlaşması ve çocukların bilinçli kullanıcı olması adına anne babaların bilgisayar ve internet okuryazarı olması gerekiyor. Bu konuda STK’lar, teknoloji şirketleri eğitim için çalışmalar yapabilir ama en büyük iş Millî Eğitim Bakanlığı’na düşüyor. ‘Çocuklar bilgisayar ve internet kullanımını biliyor’ diye bu alandaki ders saatini en aza indiren ve uzman öğretmenleri devre dışı bırakan Bakanlık, inşallah uzun süredir konuşulan, okulların boş saatlerinde velilere eğitim verme projesini hayata geçirerek bu sorunu çözer.
     </p>
     <p>
      <p>
       Twitter.com/mehmetsakin
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33446-tekno-kup---dijital-ucurum-nasil-kapanacak.html), [web.archive.org (arşiv bağlantısı)](http://web.archive.org/web/20120911113740/http://www.aksiyon.com.tr:80/aksiyon/haber-33446-tekno-kup---dijital-ucurum-nasil-kapanacak.html)
