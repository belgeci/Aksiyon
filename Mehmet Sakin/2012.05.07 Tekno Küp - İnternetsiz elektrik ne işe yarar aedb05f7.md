# Tekno Küp - İnternetsiz elektrik ne işe yarar?

*Mehmet Sakin 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tam da 27 Nisan e-muhtırasının sene-i devriyesinde saat 22.00 civarında, 2 saat kadar Türkiye’nin internet bağlantısı koptu. Son internet kesintisi, Cezayir yakınlarında, Türkiye’yi dünyaya bağlayan fiber kablonun kopmasının üzerinden neredeyse 10 yıl geçmiş.
  </font>
 </div>
 <div id="newsText">
  <font class="detail-text">
   <p>
    Dünya ile bağlantımızı koparan arızayı uydu üzerinden, Barracuda’lar, NetOne’lar sayesinde aşmaya çalışmıştık. Bir taraftan da STK’lar internetsiz kalmamızı paneller, konferanslar yaparak protesto etmiş ve alternatif çözümler bulunmasını istemişti. Aradan geçen zamanda internet kullanıcı sayısı arttı, neredeyse 50 milyonu geçti. Facebook kullanıcıları 32 milyonu, Twitter kullanıcıları ise 6 milyonu buldu. TTNet, dolayısıyla Türk Telekom kaynaklı iki saatlik kesinti, anında sosyal ağda yankısını buldu. Yankı biraz cılız kaldı; çünkü tepki gösterenler kablolu interneti kullanamadığı için 3G üzerinden yansıtabildi. Kesintinin sebebi tam olarak anlaşılmadı. Yurtdışından yapılan saldırıyı sebep gösterenlere karşı, saldırdığı ima edilenler de ‘biz yapmadık’ dedi. Yani mesele ortada kaldı. TTNet’ten yapılan ‘teknik’ açıklama ise anlaşılmaktan uzaktı. Sözün özü; kullanıcı sayısı nüfusun yarısını geçtiği ülkemizde artık internet kesintisi hafife alınacak bir konu değil. Elektrik kesintisinden bile önemli, çünkü elektrik kesildiğinde jeneratörler devreye girebiliyor. İnternet kesildiğinde ise alternatif olarak devreye giren bir sistem yok. Suyun başında TT var. Bütün internet servis sağlayıcıları interneti TT’den alıp bizlere satıyor. Teknik bir arıza durumunda da elmalar tek sepete toplandığı için böyle krizler oluşuyor. Sebebi de artık internetin su gibi, elektrik gibi hayati bir hâl alması. Hastane randevusunu internetten, uçak-otobüs biletimizi internetten alıyoruz. Bankacılık işlemlerimizi internetten yapıyoruz. Çocuğumuzun derslerini bile internet üzerinden takip ediyoruz. Millî Eğitim Bakanlığı, Sağlık Bakanlığı gibi birçok kurum, hayati denilebilecek iletişimini internet üzerinden yapıyor. İnternetin bu kadar hayatın içine girdiği günümüzde sanal ağa alternatif ulaşım yolları düşünülmeli. Bu arızada tek tesellimiz, gecenin bir vakti olması. Gündüz ve hafta içi yaşanmış olsaydı kullanıcı tepkileri daha farklı olabilirdi. Muhtemel daha büyük arızalar için şapkayı şimdiden önümüze koyup düşünme zamanı...
   </p>
   <p>
    <a href="http://web.archive.org/web/20120714022549/http://twitter.com/mehmetsakin" target="_blank">
     Twitter.com/mehmetsakin
    </a>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32538-tekno-kup---internetsiz-elektrik-ne-ise-yarar.html), [web.archive.org (arşiv bağlantısı)](http://web.archive.org/web/20120714022549/http://www.aksiyon.com.tr:80/aksiyon/haber-32538-tekno-kup---internetsiz-elektrik-ne-ise-yarar.html)
