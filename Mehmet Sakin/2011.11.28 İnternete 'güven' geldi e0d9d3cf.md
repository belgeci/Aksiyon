# İnternete ‘güven’ geldi

*Mehmet Sakin 2011.11.28*

<font class="agenda2NewsSpot">
 Güvenli İnternet uygulaması ile ilgili çalışmalar başladığında bazıları ‘özgürlükler gidiyor’ diye kıyameti kopardı. Geçen hafta hayata geçen uygulama hiç de öyle olmadığını gösterdi. İsteyen artık internete güvenli giriyor.
</font>
<font class="newsDetail">
 <p>
 </p>
 <p>
 </p>
 <p>
 </p>
 <p>
 </p>
 <p class="MsoNormal">
  Güvenli İnternet uygulaması, tartışıldığı günlerin aksine sessiz sedasız hayata geçti. Söz konusu uygulama ile ilgili çalışmalar başladığı günlerde internet kullanımı ‘özgürlük, sansür, filtre, paylaşım, kısıtlama’ gibi bir birine zıt kavramlar içerisine sıkıştırılmaya çalışıldı. Yürüyüşler ve protestolarla, düzenlemenin özgürlükleri kısıtlayacağı iddiası ortaya atıldı. Gelinen noktada, söz bitti ve uygulamaya geçildi. Böylece iddiaların ne kadar gerçekçi olduğu anlaşıldı. Artık internet kullanıcıları mevcut internet paketiyle devam edebilecekleri gibi aile veya çocuk profillerinden birini tercih edebilecek. Bu demokratik bir uygulamanın olmazsa olmazlarındandı.
 </p>
 <p>
 </p>
 <p class="MsoNormal">
  Yeni hizmetin, internet kullanıcı sayısının artmasına da katkıda bulunacağı belirtiliyor. Birçok ebeveyn sanal ortamda nelerle karşılaşacağını bilmediği için internet aboneliğinden uzak duruyordu. Fakat internet çağında ondan kaçarak bir yere varılamayacağı açıktı. Dolayısıyla toplumun ihtiyaçlarını karşılayabilecek alternatiflere ihtiyaç duyuldu. Bilgi Teknolojileri ve İletişim Kurumu’nun (BTK) düzenlemesi bu ihtiyaç ve taleplerin doğal bir sonucu olarak ortaya çıktı.
 </p>
 <p>
 </p>
 <p class="MsoNormal">
  Güvenli İnternet hizmetinin amacı, internet kullanıcılarına ücretsiz seçenekler sunarak, internet servis sağlayıcılar tarafından altyapısı oluşturulan, tercihe dayalı, alternatif hizmetler sunmak. Bu hizmetten istifade etmek tamamen kullanıcıların inisiyatifine bağlı.
 </p>
 <p>
 </p>
 <p class="MsoNormal">
  BTK ve Telekomünikasyon İletişim Başkanlığı (TİB) Güvenli İnternet’i tüketici hakları kapsamında yapılan bir düzenleme olarak görüyor. Söz konusu düzenleme, hâlihazırda birçok işletmeci tarafından ücret karşılığı sunulan filtreleme hizmetlerine veya ücretli filtreleme programlarına alternatif olarak sunulacak seçenekli ücretsiz bir hizmet oldu.
 </p>
 <p>
 </p>
 <p class="MsoNormal">
  Güvenli İnternet hizmeti, abonelerin tercih edeceği profillere göre belirli internet sitelerine erişimlerini filtreliyor. Profiller, BTK tarafından tanımlanıyor. Kullanıcılar ‘Aile’ ve ‘Çocuk’ profili olarak iki seçenekten birini tercih edebiliyor. Bu tercih abonesi olunan internet servis sağlayıcının web sitesi üzerinden yapılabildiği gibi çağrı merkezinden de talep edilebiliyor. Eskiden zararlı içeriği engelleyebilmek için filtre programı satın alınıyordu. Bunun kurulum ve ayarlarını yapmak kullanıcılara zor gelebiliyordu.
 </p>
 <p>
 </p>
 <p class="MsoNormal">
  İnternet servis sağlayıcılardan Turk-Net’in Yönetim Kurulu Başkanı Mehmet Çelebiler, lisanslı işletmeciler olarak ilgili mevzuata ve BTK’nın kararlarına uyarak yükümlülüklerini yerine getirdiklerini söylüyor. Çelebiler, “TurkNet aboneleri online abone işlem merkezimize erişerek ya da çağrı merkezi aracılığı ile Güvenli İnternet hizmetinden ücretsiz yararlanabiliyor.” diyor
 </p>
 <p>
 </p>
 <p class="MsoNormal">
  Güvenli İnternet hizmeti ile ilgili 3 aylık test sürecini 22 Kasım’da tamamlayan Turkcell Superonline da online işlem merkezi veya müşteri hizmetleri üzerinden bu hizmeti veriyor. Herhangi bir değişiklik talep etmeyen müşteriler ise mevcut kullanımlarına devam ediyor.
 </p>
 <p>
 </p>
 <p class="MsoNormal">
  TTNET Pazarlama Genel Müdür Yardımcısı İlker Koçak, kullanıcılara aile ve çocuk profilleri arasında rahat bir geçiş sağladıklarını ifade ediyor. TTNET, Güvenli İnternet hizmetinin yanı sıra internetteki zararlı olabilecek içeriklere karşı çocuklarını korumak isteyen müşterilerine, önceden olduğu gibi TTNET Aile Koruma Şifresi programı gibi uygulamaları da ücretsiz sunmaya devam ediyor.
 </p>
 <p>
 </p>
 <p class="MsoNormal">
  Türkiye’de internet kullanımı son yıllarda gözle görülür biçimde artıyor. BTK’nın yayımladığı 3. Çeyrek Pazar Verileri Raporu’nda da bu açıkça görülüyor. Yeni başlanan Güvenli İnternet uygulamasının kullanıcı sayısını nasıl etkileyeceği önümüzdeki günlerde ortaya çıkacak.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31127-245-internete-guven-geldi.html), [web.archive.org (arşiv bağlantısı)](http://web.archive.org/web/20120114083848/http://www.aksiyon.com.tr:80/aksiyon/haber-31127-245-internete-guven-geldi.html)
