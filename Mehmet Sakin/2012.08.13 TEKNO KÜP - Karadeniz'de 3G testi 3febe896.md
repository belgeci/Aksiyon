# TEKNO KÜP - Karadeniz’de 3G testi

*Mehmet Sakin 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknoloji, kullanıcıların hayatındaki vazgeçilmezlerinden biri hâline geldi. Yapılan araştırmalarda, özellikle genç neslin internetsiz yaşayamayacağını ifade ettiği belirtiliyor. Sonuçta, iletişimimizi sanal ortama taşıdığımızı görüyoruz. İletişimi internet üzerinden yapmak ise biraz tercih, biraz zorunluluk gibi görünüyor.
  </font>
 </div>
 <div id="newsText">
  <font class="detail-text">
   <p>
    Geçen hafta yeni görevimi ve iletişim bilgilerimi dostlarım ve arkadaşlarımla paylaşmam gerekiyordu. Bunu en iyi sosyal medyada yapabileceğimi gördüm. Twitter ve Facebook’taki binden fazla arkadaşıma, takipçilerime bundan sonra Trabzon’da olacağımı iki satırlık not ile ilettim. Anında tepkiler, telefon görüşmeleri, e-postalar ile geri dönüşler başladı. Ardından çocuklarımın da arkadaşlarına İstanbul’dan ayrılma haberini aynı mecrayı kullanarak ilettiğini gördüm. Büyük şehirde yaşıyorsanız internette dolaşma, sosyal ağ kullanma konusunda bir sıkıntı yok. Eğer merkezden taşraya doğru yöneldiyseniz, uzaklaştığınız oranda iletişim kaliteniz düşüyor. Bir teknoloji şirketinin davetlisi olarak 10 yıl kadar önce gittiğim Güney Kore’de 2G’yi kullanma fırsatı bulmuştum. Kendi ürettikleri cep telefonlarında internetin mobil iken kesintiye uğramadığını, TV seyredilebildiğini gösteriyorlardı. Biz ise “3G’ye geçişte geç kaldık ama son teknolojiyi kullanma fırsatı elde ettik” diye övündüğümüz 3G’de mobil ile sabit kullanımda dağlar kadar fark var. Aradan geçen 10 yılda Güney Kore’nin 2G hızına ulaştığımız söylenemez. Çünkü İstanbul ile Trabzon arasında seyahat anında ulaştığımız beldeleri sosyal ağda paylaşamadık. Mobil internetin hızı çok kötüydü. Ancak büyük yerleşim yerlerinde mola vermek suretiyle kısmen yapabildik. 3G denince büyük bir kapsama alanına ulaşıldığı reklam ediliyor ama 1100 kilometrelik Karadeniz yolculuğumuzda yaptığımız 3G testi işin farklı olduğunu ortaya koyuyor.
   </p>
   <p>
    <p>
     Twitter.com/mehmetsakin
     <p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33330-tekno-kup---karadenizde-3g-testi.html), [web.archive.org (arşiv bağlantısı)](http://web.archive.org/web/20120911122203/http://www.aksiyon.com.tr:80/aksiyon/haber-33330-tekno-kup---karadenizde-3g-testi.html)
