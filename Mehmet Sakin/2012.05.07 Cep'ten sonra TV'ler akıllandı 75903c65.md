# Cep’ten sonra TV’ler akıllandı

*Mehmet Sakin 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknoloji geliştikçe eski ürünler rafa kalkıyor. Önce siyah-beyaz TV’lerden renklilere, ardından  tüplülerden düz ekranlılara geçtik. LCD, LED ve derken henüz 3D TV’leri gözlüklü izleyemeden üreticiler gözlüksüz seyredilebilecek model üzerine çalışmaya başladı. Teknoloji hızla değişirken bir de ‘yayın platformu’ çıktı ortaya. Bir süredir reklamlarını gördüğümüz Smart TV’ler (Akıllı TV) aslında internet teknolojili bir TV ile yayın platformunun buluşmasından oluşuyor.
  </font>
 </div>
 <div id="newsText">
  <font class="detail-text">
   <p>
    Bundan sonra televizyon alanında bir taraftan cihazın teknolojisi değişim ve gelişim yaşarken diğer yandan izlenen yayınların üzerinde bulunduğu bir platform da gelişerek yoluna devam edecek.
   </p>
   <p>
    Hollanda merkezli, Philips markalı TV’lerin geliştirilmesi, üretilmesi ve satış pazarlamasını yapan, 93 ülkede faaliyet gösteren TPVision şirketi, Türkiye ofisini geçen günlerde açtı. Philips’in de ortak olduğu TPVision’un Türkiye Genel Müdürü Faruk Kocabaş ile akıllı TV’leri konuştuk. Kocabaş, son 20 seneye baktığımızda internet ve bilgisayarın, bağlanabilirliğin hayatımıza girmesi ile cihazların akıllanmaya, birbirine bağlanmaya, birbiri ile konuşmaya başladığını söylüyor. Akıllı TV’lerin en temel özelliği, internete bağlanabilmesi. Evde film izlemek, müzik dinlemek için hard disklere, bilgisayara kablosuz bağlanabilen, USB’leri okuyan yeni TV’ler sadece uzaktan kumanda ile değil, farklı şekillerde de çalıştırılabiliyor. İnternete ve yakın cihazlara bağlanması teknolojisinden, internet sayesinde TV yayınlarına, Facebook, Twitter, YouTube gibi sosyal medyaya, internet sitelerine ulaşması ise platformundan kaynaklanıyor.
   </p>
   <p>
    <img alt="" height="275" src="http://web.archive.org/web/20120616085009im_/http://medya.aksiyon.com.tr/aksiyon/2012/05/07/teknoloji-3.jpg"/>
   </p>
   <p>
    Aslında televizyonları akıllandıran teknoloji gibi görünse de içeriği olmadan çok anlam ifade etmiyor. Onun için akıllı TV üreticilerinin içerik üreten televizyon, gazete ve internet sitelerini platforma çekmeleri gerekiyor. Bu süreç bir bakıma internet dünyasının ilk günlerine benziyor. Bazı yayınlar hemen internette yer almayı planlayıp hayata geçirirken bazıları tiraj korkusu, izleyici kaybı gibi endişelerle uzak durmayı tercih etmesine rağmen sonunda sanal dünyada yer almanın zorunluluğunu gördü. Şimdi ise yayın internete aktarılmakla kalmıyor; online yayıncılığın yanı sıra tabletler ve akıllı telefonların dünyasına yönelik çalışma yapılıyor. Akıllı TV platformu da yayıncıların zaman içerisinde keşfedeceği ve ona has içerik üretecekleri bir platform.
   </p>
   <p>
    Klasik medyada TV açıldığında o an yayında ne varsa izlenirken, zamanla kaçırılmak istenmeyen yayınlar hard diske kaydedilmeye başlandı. Akıllı TV’lerde ise kayıt yapma rafa kalkacak. Çünkü platformu sağlayanlar içeriği ücretli veya ücretsiz kullanıcılarını daha sonra izleyebilecek şekilde sunacak. TPVision Türkiye, bugünlerde kendi platformunu oluşturmak için bazı yayıncı kuruluşlarla anlaşma sağlarken, bazı içerik sağlayıcılarla da görüşmeler yapıyor. Bir taraftan Türkiye’de izleyicilere yerli içeriğin sunulması üzerine çalışmalar yapılırken, diğer yandan yıl içerisinde sunulacak Philips marka akıllı LED TV’ler fiyat olarak farklılık gösterecek. Faruk Kocabaş, giriş seviyesinde de üst segmentte de akıllı TV satışa sunulacağını, bunların hepsinde temel olarak internetin bulunacağını ifade ediyor.
   </p>
   <p>
    Bu arada, her marka kendi akıllı TV platformu üzerine çalışıyor. Bir birliktelik, standart henüz yok. Yakın zamanda birkaç marka Philips’in  platformunu tercih etmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32534-cepten-sonra-tvler-akillandi.html), [web.archive.org (arşiv bağlantısı)](http://web.archive.org/web/20120616085009/http://www.aksiyon.com.tr:80/aksiyon/haber-32534-cepten-sonra-tvler-akillandi.html)
