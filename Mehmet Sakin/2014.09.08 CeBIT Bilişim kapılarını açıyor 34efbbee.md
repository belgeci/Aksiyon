# CeBIT Bilişim, kapılarını açıyor

*Mehmet Sakin 2014.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İletişim teknolojilerinin gelişimine tanıklık ettiğimiz önemli etkinliklerden CeBIT Bilişim Eurasia, bu hafta kapılarını ziyaretçilere açacak.
  </font>
 </div>
 <div id="newsText">
  <font class="detail-text">
   <p>
    Eskisi gibi CeBIT’te bol bol cep telefonları sergilenmiyor. GSM operatörleri de bangır bangır müzikler eşliğinde sporcuları, sanatçıları fuarda ağırlamıyor. Artık eskisine göre daha sakin bir ortamda ve daha ulaşılabilir bir mekânda meraklılarına, özellikle de iş dünyasından işini teknoloji ile geliştirmeyi düşünenlere ve yolu teknolojiye düşenlere sesini duyurmak istiyor. Mekân olarak daha ulaşılabilir hâle geldi. Yeşilköy’e, metro veya yakınından geçen metrobüslerle ulaşmak mümkün.
   </p>
   <p>
    11-14 Eylül tarihleri arasında düzenlenecek CeBIT Bilişim Fuarı’nın bu yılki teması ‘innovasyon ve geleceğin teknolojileri’. Hedefi ise ‘İş Dünyası’. Hannover Fairs Turkey Genel Müdür Yardımcısı Murat Özer, ‘CeBIT Global Konferansı’ ile aynı zamanda düzenlenen fuarın, artık tamamen iş dünyasına odaklandığını vurguluyor. Bu çerçevede CeBIT Bilişim olarak, sanayi, ticaret, hizmet tedariki ve serbest sektörlerde faaliyet gösteren önemli firmaları hedefleyerek tüm sektörler için inovatif iş çözümleri sunmayı hedeflediklerini söylüyor. Uluslararası alım heyetleri, B2B Match Making etkinlikleri, yurtiçi alım heyetlerinin yanı sıra içinde bulunduğumuz coğrafyadan sektörün lider editörleri ve duayenlerinin katılması beklenen fuar,  Yeşilköy’deki İstanbul Fuar Merkezi’nde yapılıyor.
   </p>
   <p>
    Katılımcılarının yaklaşık yüzde 65’i KOBİ’lerden oluşan fuar, KOSGEB’den gelen destekle sektörde faaliyet gösteren orta ve küçük ölçekli tüm firmalara kendini, hizmet ve ürünlerini tanıtma ve dünyaya açılma imkânını daha düşük maliyetlerle sunabiliyor. CeBIT’e bu yıl Almanya, Azerbaycan, Polonya, USA, Kore, Bulgaristan, Tayvan, Çin, Makedonya, Birleşik Arap Emirlikleri,  İspanya, Belçika, Fransa, İran ve Irak iştirak ediyor.
   </p>
   <p>
    CeBIT Global Konferans oturumlarında ise bu yıl ‘Şehir İletişimi, Ulaşım ve Teknoloji Zirvesi, CTT Summit Medya ve Mobil Ekonomi Zirvesi, Sağlık Bilişim Kongresi, Data Center Özel Bölümü, E-Devlet Özel Bölümü’ öne çıkacak. Medya ve Mobil Ekonomi Zirvesi, CeBIT Global Konferans kapsamında Bilişim Muhabirleri Derneği ile birlikte düzenlenecek.  Sektörün temel sorunlarına tartışarak çözüm üretmeyi amaçlayan zirvede, ‘İnternet ve Sosyal Medya Hukuku, Nesnelerin İnterneti, e ticaret’ konuları ele alınacak. Zirveye konuşmacı olarak BTK Başkanı Tayfun Acarer, Eczacıbaşı Holding Faruk Eczacıbaşı, TBD Başkanı Turhan Menteş, MOBİSAD Başkanı Kerem Alkin gibi isimler katılacak.
   </p>
   <p>
    Sağlık Bilişim Kongresi’nde ise ‘Radyoloji Bilgi Sistemleri ve Teletıp Uygulamaları, Dijital Hastane Uygulamaları, Mobil Sağlık Uygulamaları ve Kişiye Özel Tıp Uygulamaları, Sağlık Bilişiminde Altyapı Çözümleri ve IT Teknolojileri, Sağlıkta ERP Uygulamaları ve yanı sıra HIMSS Sertifikalı EMRAM Eğitimi’ programı yer alıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39449), [web.archive.org (arşiv bağlantısı)](http://web.archive.org/web/20141013141312/http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39449)
