# Enerji tasarrufunda çıta yükseliyor

*Mehmet Sakin 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Günümüzün en önemli sorunlarından biri de enerji tüketimi. Her gün yeni yeni teknoloji ürünleriyle tanışıyoruz. Bunların  hemen hemen hepsi çalışmak, hizmet vermek için bir enerjiye ihtiyaç duyuyor.
  </font>
 </div>
 <div id="newsText">
  <font class="detail-text">
   <p>
    Satın aldığımız mobil cihazların pil tüketimine dikkat ederken beyaz eşya gibi evde sürekli çalışacak cihazların da az enerji tüketmesi gerekiyor. Yoksa satın aldığımız bir ürüne ödediğimiz fiyatın birkaç katını enerji tüketimine harcayabiliriz. Pillerin daha uzun süre kullanılabilmesi, cihazların daha az enerji ile çalışabilmesi, Avrupa’nın en büyük tüketici elektroniği ve ev aletleri fuarı IFA’nın da gündemindeydi. Onun için fuarda sergilenen ürünlerden dikkat çekenler A+++ ürünlerdi. Her artı işareti hem markanın enerji tasarrufuna verdiği önemi hem de kullanıma sunulan cihazın kullanıcısına satın alma sonrası ne kadar az yük olacağının göstergesiydi. Daha önce A+ ürünleri görmeye alışkınken, bu defa birçok üründe artıların sayısı 3’e yükselmişti. Tasarruflu ürünleri ile öne çıkan yerli markalardan Arçelik ve Beko da fuarda yeni ürünlerini tanıttı. Bu ürünlerden EcoSmart serisinden A+++ enerji sınıfında dünya rekoru sahibi 45 cm genişliğindeki DSFS 6835 X bulaşık makinesi, Almanya’nın prestijli test kurumu Stiftung Warentest (StiWa) ödüllü aldı. Beko’nun EcoSmart serisinden CN 148250 X ürününün A+++ sınıfındaki diğer ürünlerden yüzde 10 daha fazla enerji verimliliği ve yüzde 55 daha az enerji tüketimi sağladığı belirtiliyor. Demek ki bundan sonra cihazlarda dizayn, kullanılabilirlik gibi enerji tüketimi de ön planda olacak ve satın alma kararlarını etkileyecek.
    <p>
     Berlin’de, 31 Ağustos-5 Eylül tarihlerinde gerçekleştirilen IFA’nın bu yılki odak noktalarından biri de ‘dokunma’ idi. Çünkü artık, cep telefonu, tablet bilgisayar, TV gibi gördüğümüz birçok ekrana dokunabiliyoruz. Dokunma o kadar alışkanlık haline gelmeye başladı ki henüz eğitim çağında bile olmayan çocukların eline bir cihaz verdiğinizde hemen ekranına dokunarak bir şeyler yapmaya çalışıyorlar. Microsoft’un da yenilediği programı ile bu dokunmayı yaygınlaştırmaya büyük katkıda bulunacağı sergilenen Windows 8’li cihazların sayısının fazla olması gösteriyor.
     <p>
      Fuarda bir başka dikkat çeken gelişme ise görüntüleme teknolojileri alanında kalitenin yükselmeye başlamış olmasıydı. Full HD çözünürlüğe tam da alışırken, HD kalitesinin 4 katı yüksek görüntü kalitesi sunan 4K’lı ürünler tanıtılmaya başlandı. Sony’nin 4K TV modelinden sonra Toshiba da 84 inç ekran büyüklüğüne sahip 4K çözünürlükteki televizyon modelini IFA’da tanıttı. 3840 x 2160 piksel çözünürlük sunduğu açıklanan yeni ürün 1 yıl sonra ABD ve Avrupa’da satışa sunulacak.
      <p>
       Windows 8’li cihazların yanı sıra Google’ın Android işletim sistemini taşıyan ürünler de oldukça cazip. Bunlardan biri Samsung’un Android’li kamerası. İnternete bağlanan, sim kartlı ürün, yakın gelecekte kullanıma sunulacak cihazlar hakkında da ön bilgi veriyor. Demek ki sim kartlı buzdolapları ve çamaşır makinelerinin pazara sunulma zamanı geldi.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33565-enerji-tasarrufunda-cita-yukseliyor.html), [web.archive.org (arşiv bağlantısı)](http://web.archive.org/web/20121009072248/http://www.aksiyon.com.tr:80/aksiyon/haber-33565-enerji-tasarrufunda-cita-yukseliyor.html)
