# E-Devlet’ten öte, ‘Akıllı Devlet’ istiyoruz

*Mehmet Sakin 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vatandaş, devletin tek taraflı ve sınırlı paylaşımlar yaptığı e-Devlet ortamından kurtulmak, istediği bilgiye, istediği zaman ve istediği kanaldan ulaşabileceği ‘Akıllı Devlet’e kavuşmak istiyor.
  </font>
 </div>
 <div id="newsText">
  <font class="detail-text">
   <p>
    ‘Akıllı Devlet’ yapısı, vatandaş ile karşılıklı iletişimin kurulduğu ve oluşan verilerin analiz edilip işlenerek vatandaşa daha iyi hizmet götürebilmenin yollarının arandığı entegre bir yapı. Aslında ‘Akıllı Devlet’ kavramı, bilgilere ulaşılamayan veya ulaşmakta güçlükle karşılaşılan bir ortamdan, vatandaşın ihtiyacı olabilecek bilgilerin kişiselleştirilerek vatandaşa ulaştırıldığı bir platform olarak da ifade ediliyor. Sistem entegrasyonu, e-kimlik ve biyometrik çözümler, kent güvenlik sistemleri, coğrafi bilgi sistemleri, büyük veri gibi Akıllı Devlet’in altyapısı anlamındaki uygulamalar üzerine çalışan Proline şirketinin Bilişim İcra Kurulu Başkanı Mehmet Doğanyiğit, ‘Akıllı Devlet’i vatandaşlarına etkin ve verimli hizmet götürebilen devlet olarak tanımlıyor.
   </p>
   <p>
    Mehmet Doğanyiğit’in verdiği bilgilere göre, Akıllı Devlet, sadece hizmet maliyetlerini ve işlem sürelerini düşürmüyor, aynı zamanda vatandaşın devlet kurumlarına olan güven ve devlet otoritesine olan inancını da artırıyor. Akla ilk gelen Akıllı Devlet uygulamalarından örnek vermek gerekirse, Çevre ve Şehircilik Bakanlığı ile TÜBİTAK’ın uygulamaya koyacağı, yürütücüleri arasında Proline Bilişim’in de yer aldığı, “Ulusal Hava Kirliliği Emisyon Yönetim Sistemi” bunlardan biri. Türkiye’nin hava kalitesini iyileştirmeyi amaçlayan sistem, coğrafi bilgi sistemleri aracılığıyla Türkiye’nin emisyon envanterinin çıkarılacağı proje, havaya salınan zararlı faktörleri tespit ederek söz konusu faktörlerin etkilerini azaltacak senaryoların uygulanabilmesini sağlayacak. Böylece ülkenin hava kalitesinin korunması ve iyileştirmesi için önemli bir adım atılmış olacak.
   </p>
   <p>
    Bir başka uygulama, “SGK Biyometrik Kimlik Doğrulama Sistemi” kapsamında geliştirilen BioPOS ile parmak damar izi doğrulaması. Her insanda benzersiz bir yapıya sahip olan parmak damarı izinin özel bir algoritma ile şifrelenip, BioPOS cihazı ile analiz edilmesine dayanıyor. BioPOS üzerinden alınan parmak damar izleri T.C. kimlik numaraları ile eşleştiriliyor ve hizmet almak isteyen vatandaşların kimliğini doğruluyor. Bu sayede sağlık sektöründe haksız hizmet alımının önüne geçilmesi mümkün oluyor. Türk mühendislerinin geliştirdiği BioPOS cihazı hem mobil hem güvenli. Wi-Fi ve 3G ile mobil kullanımı sayesinde, fiziksel bir mekâna bağlı olmadan da kullanılabiliyor.
   </p>
   <p>
    Akıllı Devlet’in altyapısında yer alan güvenlik kameraları, akıllı sensörler, akıllı yazılımlar, biyometrik çözümler ve sistemler ile şüpheli davranış tespiti, trafik kazalarının önlenmesi, suç teşebbüsü tespiti, güvenlik ihlalleri ve hatalı uygulama tespitleri gibi kent güvenliğini tehlikeye sokan pek çok unsurun kayda alınmasına katkı sağlıyor. Böylece suçu önleyen akıllı çözümler sunmak mümkün. Görünen o ki yakın zamana kadar sık sık duyduğumuz e-Devlet kavramı artık rafa kalkıyor, bundan sonra Akıllı Devlet’i konuşacağız.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-38864-e-devletten-ote-akilli-devlet-istiyoruz.html), [web.archive.org (arşiv bağlantısı)](http://web.archive.org/web/20140916225647/http://www.aksiyon.com.tr/aksiyon/haber-38864-e-devletten-ote-akilli-devlet-istiyoruz.html)
