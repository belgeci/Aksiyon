# TEKNO KÜP - Ne var ne yok?

*Mehmet Sakin 2013.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgisayar denince akla gelen şehir efsanelerinden biri; ona sorulan ‘Ne var ne yok?’ sorusu olmalı. Belki bilmeyenler vardır, Amerikalılar bilgisayarı icat eder ve teste tabi tutar. Sorulan her soruya cevap veriyordur. Karadenizli Temel’in de yolu Amerika’ya düşer ve ABD’liler ‘Bir Türk gelmiş, icadımızı ona da gösterelim, bakalım beğenecek mi?’ der.
  </font>
 </div>
 <div id="newsText">
  <font class="detail-text">
   <p>
    Temel’e bilgisayarın sorulan bütün soruları cevaplandırdığı söylenir ve ‘Sen de bir soru sor’ denir. Temel biraz düşündükten sonra ‘Ne var ne yok?’ sorusunu yöneltir. Tabii bilgisayar böyle ‘felsefik’ bir soruya hazır olmadığı için darmadağın olur. Adı üzerinde şehir efsanesi ama bilgisayarlar uzun zamandır sorulan birçok soruya cevap verebiliyor. Google, Yandex ve Bing gibi arama motorlarını buna örnek gösterebiliriz. Aslında arama motorlarından da öte, yapay zekâ veya semantik arama olarak tanımlanan yöntemi. Bunun ilk örneklerinden biri ABD’de yaşayan Dr. Rıza C. Berkan’ın 2004’te hizmete açtığı Hakia.com isimli arama motoruydu. 4 yıl kadar sonra da Türkçe arama yapmaya başlamıştı ama hedeflenen başarı yakalanamadı. En azından İstanbul’da büyük heyecanla yapılan basın toplantısında çizilen vizyonu yakalayamadı.
    <p>
     Ardından yaklaşık 6 yıl kadar önce mutfak eşyaları markası Tefal, Bo Tefal isimli bir uygulamayı kendi web sitesi üzerinden hizmete sundu. Bazı standart, değişmeyen, ‘1 metre kaç santim?’ gibi soruların cevaplarını alabiliyordunuz. Bütün bunlar nereden aklıma geldi? İnternette gezinirken Yasiy.com isimli bir siteye rastladım. Aradan geçen zamana baktım, teknoloji gelişti, insanların kullandığı teknolojiler gelişti ama insan alışkanlıkları değişmemiş. Yasiy.com da semantik altyapıya sahip bir site olmalı. Çünkü bazı sorular yöneltebiliyorsunuz. Siz sorduktan sonra son birkaç soruyu da size gösteriyor. Soruların başında ise Temel’in sorusu, ‘Ne var ne yok?’ geliyor. Bunu şu sorular takip ediyor: “Âlem-i şühûd manası nedir? Şu telefon numarası hangi firmanın? Bengü hangi tarihte doğmuştur?” İnterneti çok mu ciddiye alıyoruz, yoksa…
     <p>
      <a href="Twitter.com/mehmetsakin" target="_blank" title="Twitter.com/mehmetsakin">
       Twitter.com/mehmetsakin
      </a>
      <p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35286-tekno-kup---ne-var-ne-yok.html), [web.archive.org (arşiv bağlantısı)](http://web.archive.org/web/20130425161000/http://aksiyon.com.tr/aksiyon/haber-35286-tekno-kup---ne-var-ne-yok.html)
