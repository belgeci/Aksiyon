# [TEKNO KÜP] Mobil internet operatör değiştirtiyor

*Mehmet Sakin 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   GSM operatörlerinin işi zor. Çünkü güçlü bir rekabet ortamı var. Bu rekabetin zorluğu reklamlara da yansıyor. İnternet temelli rekabette, Türk Telekom sabit hat müşterisini kaybetmemek için 2 aylık deneme interneti bedava verip ardından 22 aylık bir kontrat imzalatmanın yolunu ararken GSM’de de bol keseden verilen SMS’lerin sebebi belli oldu.
  </font>
 </div>
 <div id="newsText">
  <font class="detail-text">
   <p>
    Kullanıcılar SMS yazmak yerine mobil internet üzerinden yazışmayı tercih etmeye başlayınca, bedava SMS verilmeye başlandı. Bir süre önce öğrencilerin SMS müptelası olduğunu yazmıştım. Vodafone bunu fark etmiş olmalı ki son kampanyası liselilere yönelik. Kendi faturasız hattını alan liseliye, 12 bin SMS hediye ediliyor. Bir zamanların popüler uygulaması SMS’ler artık para etmediğinden pazarlama için kullanılıyor olmalı. Gençlerin dersi ihmal edercesine kullandığı SMS çılgınlığına devam…
   </p>
   <p>
    Bu arada, bizde 3 operatör de numara taşımada birinci. Çünkü vatandaş tarifelerden dolayı taşınıp duruyor. Geçen hafta Barselona’da yapılan Mobil Dünya Kongresi’nde açıklanan bir araştırma sonucuna göre operatör değiştirmenin birinci sebebi mobil geniş banttan duyulan memnuniyetsizlik. Araştırma, 17 ülkeden 16 bin kişiyle yapılmış. Kullanıcıların yüzde 40’ı mobil internetin yavaşlığından dolayı son 1 yılda operatör değiştirdiğini söylerken yüzde 40’ı önümüzdeki 12 ay içerisinde operatör değiştirmeyi düşündüğünü ifade etmiş. Bu durumda yerinde kalacakların oranı yüzde 20. Onlar da mobil internet kullanıcısı olmayanlar galiba.
   </p>
   <p>
    Görüntülü görüşme sesli görüşmenin pazarını küçültecek diye beklerken rekabetten dolayı fiyatlar düştü ve seslide konuşma süresi uzadı. Görüntülü görüşmede ise kullanıcıların elinde cihaz olmasına rağmen beklenen gerçekleşmedi; çünkü fiyatlar yüksek.
   </p>
   <p>
    GSM operatörlerinin mobil internet ücretlendirmelerine baktığımızda 1 GB’lık paketin ücreti 29 TL, 4 GB’lık paket ise 39 TL. Fiyatlandırma GSM operatörlerinin bileceği iş ama bunun arası da olmalı. Neden 2 ve 3 GB’lık paketler yok? Teknik olarak mı mümkün değil, yoksa ‘ürün benim istediğim şekilde fiyatlandırırım’ mı deniyor. Rekabetin sesli görüşmedeki gibi yansımadığı mobil interneti bir süre daha yüksek fatura korkusuyla kullanmaya devam edeceğiz gibi...
   </p>
   <p>
   </p>
   <p>
    http://twitter.com/mehmetsakin
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31962-tekno-kup-mobil-internet-operator-degistirtiyor.html), [web.archive.org (arşiv bağlantısı)](http://web.archive.org/web/20120414100239/http://www.aksiyon.com.tr:80/aksiyon/haber-31962-tekno-kup-mobil-internet-operator-degistirtiyor.html)
