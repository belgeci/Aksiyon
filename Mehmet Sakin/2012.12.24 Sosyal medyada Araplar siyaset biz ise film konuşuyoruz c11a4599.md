# Sosyal medyada Araplar siyaset, biz ise film konuşuyoruz

*Mehmet Sakin 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkezi Amerika’da bulunan Pew Araştırma Merkezi, dünya genelinde sosyal medya üzerine bir araştırma yaptı. Türkiye’nin içerisinde yer aldığı araştırma 21 ülkeyi kapsıyor. Avrupa ülkeleri, Rusya, Pakistan, Hindistan, Çin, Brezilya ve Japonya gibi ülkeler var.
  </font>
 </div>
 <div id="newsText">
  <font class="detail-text">
   <p>
    Sonuçlarına baktığımızda, cep telefonunun internete erişim için kullanılan önemli bir araç hâline geldiği görülüyor. Arap dünyasının da dâhil edildiği araştırmaya göre, birçok ülkede sosyal ağlar eğlence amacıyla kullanılırken, Arap âleminde siyasal görüşleri ifade etme aracı olarak tercih ediliyor. Özellikle 16 yaş üzeri Mısırlı ve Tunuslu sosyal medya kullanıcılarının yüzde 70’e yakını politik düşüncesini ifade etmek için tercih ettiği, Arap Baharı’nın sosyal medya ile ilişkilendirilmesinin temelini de bu kullanıcı profili oluşturduğu ortaya çıkıyor.
    <p>
     Sosyal medyanın yaş gruplarına göre kullanım oranına bakıldığında İngiltere, ABD, Rusya, Çek Cumhuriyeti ve İspanya’da yetişkinlerin yaklaşık yarısı Facebook ve benzeri web sitelerini kullanıyor. Türkiye’de ise daha çok gençler tercih ediyor ve oran yüzde 70’i buluyor. Genç kullanım oranına göre listeye baktığımızda birinci sırada yüzde 91 ile İtalya, en altta ise yüzde 4 ile Pakistan yer alıyor. Bu oranın oluşmasında akıllı telefonların kullanım oranı önem arz ediyor. Gelir seviyesinin düşüklüğü, hem akıllı telefona hem de internete ulaşmayı kısıtlıyor. Hâli vakti yerinde olan ve eline akıllı telefon alan her genç ise soluğu Face’de alıyor. Yaşı 50 ve üzerinde olanlar ise en donanımlı telefonları taşımalarına rağmen ‘alo’ demekle yetiniyor. Çoğu telefon cihazını statü aracı olarak görürken, sosyal medyanın ne işe yaradığını bile bilmiyor.
     <p>
      Arap dünyasında politik meseleler konuşulmasının aksine birçok ülkede sosyal ağ kullanıcıları ciddi konuları tartışmıyor. Sosyal medyada en yaygın yapılan iş; müzik ve filmler hakkında görüş paylaşmak. Film veya müzikle ilgili yorumda bulunan ülkeler listesine baktığımızda Çin yüzde 86 ile başı çekiyor. Bunu Hindistan, Meksika ve Yunanistan izlerken, Türkiye yüzde 78 ile listede 5. sırada. Müzik ve filmlerden sonra sosyal sorunlar dile getiriliyor. Bu kullanıcıların yoğun olduğu ülkeler sırasıyla şöyle: Tunus, Lübnan ve Ürdün. Sosyal medyada yaygın olarak konuşulan konulardan biri de spor. Hindistan bu listenin başında yer alıyor. Türkiye’nin sporu konuşma oranı yüzde 61. Araştırmadaki sorulardan biri de din, inanç konularının ne sıklıkla sosyal medya alanında dile getirildiği. Yüzde 1 ile listenin sonunda yer alan Japonlar, inanç konusunu dile getirmekten kaçınırken, en çok konuşanların başında Tunus, Mısır ve Ürdün geliyor. Türkiye, yüzde 53 ile 4. sırada.
      <p>
       Araştırmanın yapıldığı ülkelerde cep telefonuna sahip olma oranı ortalama yüzde 87 olarak görünüyor. Bu ülkelerden nüfus oranı yüksek olan Çin’de cep telefonuna sahiplik oranının yüzde 93 çıkması ilginç. Ülkelerde telefonla en çok yapılan iş; konuşmak. Konuşmanın oranı yüzde 98. Bunu mesaj gönderme takip ediyor ve oranı yüzde 74. Fotoğraf veya video çekme oranı ise yüzde 54. En düşük oran ise internet kullanımı: Yüzde 26. Türkiye cep telefonuna sahiplikte yüzde 85, konuşma oranında yüzde 98, mesaj göndermede yüzde 60, video fotoğraf çekmede yüzde 39, internet kullanımında da yüzde 26 ile ortalamanın hemen altında.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34428-sosyal-medyada--araplar-siyaset-biz-ise-film-konusuyoruz.html), [web.archive.org (arşiv bağlantısı)](http://web.archive.org/web/20130131201833/http://www.aksiyon.com.tr/aksiyon/haber-34428-sosyal-medyada--araplar-siyaset-biz-ise-film-konusuyoruz.html)
