# TEKNO KÜP - Cepte işletim sistemi savaşı

*Mehmet Sakin 2012.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cep telefonları ‘alo’ demekten öte hizmet sunmaya başladıktan, bir başka ifadeyle ‘akıllandıktan’ sonra birer işletim sistemine sahip olmak zorunda kaldı.
  </font>
 </div>
 <div id="newsText">
  <font class="detail-text">
   <p>
    Çünkü bugün kullanılan bir cep telefonunda yer alan e-postalara ulaşma, video izleme, haritalar, hava durumu, namaz vakti ve sosyal medya uygulamalarına eski tip, alo demekten öte hizmet veremeyen bir cihazla ulaşmak mümkün değil. Bu uygulamaları kullanabilmek için neredeyse vasat bir bilgisayarın içerisinde yer alan işlemci, RAM, hafıza gibi araçlara ihtiyaç var. Gelinen noktada eski cep telefonları bilgisayara dönüşürken markalar da kendi platformlarını oluşturup kullanmaya başladı.
    <p>
     Apple’ın iPhone’ları kendi işletim sistemi IOS’u tercih ederken, yakın zamana kadar Symbian’da ısrar eden Nokia, kısmen de olsa Microsoft’un işletim sistemini kullanmaya başladı. Nokia, son olarak Windows Phone 8’li Lumia’ları kullanıma sundu. Windows işletim sistemini yaymaya çalışan her iki markanın ne kadar başarılı olduğunu bir süre sonra görebileceğiz. Cep telefonlarındaki işletim sistemi pazarının güçlü oyuncularından Google’ın işletim sistemi Android ise başta HTC, Samsung ve Huawei olmak üzere birçok marka tarafından tercih ediliyor. Gartner raporlarına göre, geçen yıla oranla yüzde 47 artış gösteren akıllı telefon pazarının işletim sisteminde liderliği elinde bulunduran marka Android. Çünkü pazarın yüzde 72,4’üne hâkim olan Android, 2011’in verileri ile kıyaslandığında yüzde 50’nin üzerinde bir büyüme kaydetmiş.
     <p>
      Yaygınlaşma, birçok marka tarafından tercih edilme güzel de bir süre sonra korsanların hedefi hâline geliyorsunuz. Hedefin sebebi de çok tercih edilmeniz. Yıllardır Microsoft ürünlerinin güvenlik açısından açıklarının bulunduğu ama açık sistem ürünlerinin çok güvenli olduğu söylenirdi. Aslında açık sistemler Microsoft kadar yaygın olmadığı, korsanlar büyük bir gelir elde edemeyeceklerini düşündükleri için saldırmaya gerek duymuyordu. Şimdi ise gün geçmiyor ki Android’le ilgili güvenlik açığı duymayalım. Çünkü yaygınlaştı ve hedef hâline geldi. Yakın zamanda güvenlik uzmanlarının, Android işletim sistemini kullanan akıllı telefonların devre dışı kalabileceği veya taşıdıkları tüm verilerin silinebileceği uyarısında bulunmaları haberi de onlardan biri.
      <p>
       Çin’in teknoloji devi Huawei’nin kendi işletim sistemini yazacağını açıklaması da bu kaygılardan dolayı yola çıkılarak alınmış bir karar olabilir.
       <p>
        Twitter.com/mehmetsakin
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34295-tekno-kup---cepte-isletim--sistemi-savasi.html), [web.archive.org (arşiv bağlantısı)](http://web.archive.org/web/20130118085258/http://www.aksiyon.com.tr:80/aksiyon/haber-34295-tekno-kup---cepte-isletim--sistemi-savasi.html)
