# Telefonların aklı başına geldi

*Mehmet Sakin 2015.03.16*

<div class="pNewsDetailMainContent" itemprop="articleBody">
 <p>
  İcatlar, kullanıldıkça geliştiriliyor ve bir süre sonra olgunlaşma seviyesine ulaşıyor. Bu seviyeye ulaşan bir teknoloji, iyi bir alternatifi çıkmadığı sürece kullanımda kalmaya devam ediyor. Mesela, otomotiv endüstrisinde motor, vites ve yakıt gibi alanlarda devrim denilebilecek, mevcut teknolojinin pabucunu dama atacak bir değişiklik yapmak zor. İlk otomobillerle şimdikileri mukayese ettiğimizde aradaki muazzam farkı görürüz ama son modeller arasında tasarımdan öte gitmeyen benzerlikler de göze çarpar. Otomotiv sektörü şimdilerde tasarım değişikliği ile yoluna devam ederken, teknoloji dünyasında da durum pek farklı değil.  Mesela akıllı telefon dünyası da otomotiv dünyasına benzemeye başladı. Çünkü belli bir eşiğe gelindi. Ekran genişliği, inceliği ve kalitesi, hafıza, işlemci, kamera megapikselleri, RAM, pil ömrü, işletim sistemi gibi özelliklerde rekabet alanı daralmaya başladı. Cep telefonları artık birbirine çok fazla benzer hâle geldi. Otomotivde olduğu gibi cep telefonunda da tasarım ile yola devam ediliyor. Bu dönem telli telefondan cep telefonuna, cep telefonundan akıllı telefonlara geçiş gibi devrim denilebilecek bir eşiğe varıncaya kadar devam edecek. Gelin bu çerçeveden, martın ilk haftası İspanya’nın Barcelona şehrinde yapılan Mobil Dünya Kongresi’nde (MWC) tanıtılan cep telefonlarına bir göz atalım:
 </p>
 <p>
  <strong>
   LG'den kavisli telefon:
  </strong>
 </p>
 <p>
  <strong>
   <img alt="" src="http://web.archive.org/web/20150706124812im_/http://medya.aksiyon.com.tr//aksiyon/2015/03/16/566435.jpg "/>
  </strong>
 </p>
 <p>
  İlk duyurusu CES 2015 fuarında yapılan LG’nin kavisli ekrana sahip akıllı telefonu G Flex 2’nin tanıtımı Barcelona’da yapıldı. Qualcomm’un 8 çekirdekli yapılı ve 64 bit’i destekleyen yeni işlemcisi Snapdragon 810’un kullanıldığı cihaz, 2 GHz hızında çalışıyor. İki farklı RAM ve depolama opsiyonlarına sahip olan cihaz, 2 GB ya da 3 GB LPDDR4 bellek seçenekleriyle satışa sunulacak. 5.5 inç ve 1080p çözünürlüklü bir ekrana sahip olan LG G Flex 2’nin 13 megapiksellik arka kamerası, selfie için de 2.1 megapiksellik ön yüz kamerası var. Hızlı şarj özelliği ile dikkat çeken telefonun 3000mAh’lik bataryası 40 dakikada dolabiliyor.
 </p>
 <p>
  <strong>
   HTC One M9’u 128 GB’a yükseltebilirsiniz
  </strong>
 </p>
 <p>
  <img alt="" src="http://web.archive.org/web/20150706124812im_/http://medya.aksiyon.com.tr//aksiyon/2015/03/16/566436.jpg "/>
 </p>
 <p>
  HTC, bir önceki model olan One M8’deki ekran büyüklüğü 5 inç’i M9’da da sürdürüyor. Diğer markalara da baktığımızda 5 inç ideal büyüklük olarak kabul görmeye başladı. Ekran için tercih edilen teknoloji; çizilmelere ve kırılmalara daha dayanıklı Corning Gorilla  Glass 4, işlemci olarak 8 çekirdek Snapdragon 810 ve RAM olarak da 3 GB. 32 GB’lık dâhili depolama alanını microSD kart ile 128 GB’a kadar yükseltmek mümkün. M9’un 20 megapiksel kamerası var. Android 5.0 Lollipop işletim sistemli M9, 2840 mAh batarya kullanıyor ve yarım saatte yüzde 60 şarj olabiliyor.
 </p>
 <p>
  <strong>
   Galaxy'nin yeni amiral gemisi S6
  </strong>
 </p>
 <p>
  <img alt="" src="http://web.archive.org/web/20150706124812im_/http://medya.aksiyon.com.tr//aksiyon/2015/03/16/566437.jpg "/>
 </p>
 <p>
  Barcelona’da tanıtılan telefonlardan Samsung Galaxy S6 ve Galaxy S6 EDGE’de 14nm üretim teknolojisine sahip Exynos 7420 işlemci kullanılmış. Snapdragon 810 işlemciden daha iyi performans gösterdiği için Exynos işlemcilerin tercih edildiği ifade ediliyor. Exynos 7420, 4 adet ARM Cortex A58 çekirdeğinden oluşuyor. Böylece 8 çekirdekli ve 64 bit işlemci performansı elde ediliyor. Her iki modelde de LPDDR4 3 GB RAM kullanılıyor. Diğer özellikleri; 5 inç büyüklüğünde Quad HD Super AMOLED ekran, 32GB dâhili hafıza, 4K kayıt destekli 20 megapiksel kamera ve 5 megapiksel selfie kamera.
 </p>
 <p>
  <strong>
   Microsoft'tan yeni Lumialar
  </strong>
 </p>
 <p>
  Microsoft, Mobil Dünya Kongresi’nde Lumia 640 ve Lumia 640 XL modellerini tanıttı. Lumia 640, 5 inç boyutta 720p HD çözünürlüklü IPS LCD ekran ve Windows Phone 8.1 işletim sistemi ile satışa sunulacak. 1 GB RAM, 8 GB depolama ve MicroSD kart desteği bulunan akıllı telefonda, 1.2 Ghz 4 çekirdekli Qualcomm Snapdragon 400 işlemci ve Adreno 302 grafik işlemci yer alıyor. 8 megapiksel LED flaşlı kamera ve 1 megapiksel ön kamerası bulunan Lumia 640, 2500 mAh bataryaya sahip. Lumia 640 XL’de ise 5.7 inç 720p HD IPS LCD ekran, 13 megapiksel kamera, 5 megapiksel selfie kamera ve 3000 mAh batarya yer alıyor.
 </p>
 <p>
  <img alt="" src="http://web.archive.org/web/20150706124812im_/http://medya.aksiyon.com.tr//aksiyon/2015/03/16/566438.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/dosyalar/telefonlarin-akli-basina-geldi_550197), [web.archive.org (arşiv bağlantısı)](http://web.archive.org/web/20150706124812/http://www.aksiyon.com.tr/dosyalar/telefonlarin-akli-basina-geldi_550197)
