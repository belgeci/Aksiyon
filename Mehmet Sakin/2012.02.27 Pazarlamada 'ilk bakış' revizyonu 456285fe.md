# Pazarlamada ‘ilk bakış’ revizyonu

*Mehmet Sakin 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni teknolojilerin ayak seslerini önce bilim kurgu filmlerinde duyuyoruz. Ardından medyada haberler yer alıyor ve derken kullanmaya başlıyoruz. Kızılötesi (İnfrared) ışınların kullanılmasında takip edilen yol da farklı değil. Farklı alanlarda kullanılan kızılötesi ışınlarla ilgili akla ilk gelen; kanser araştırmalarında sıkça başvurulması ve savaş uçaklarında pilotun baktığı noktaya füzenin gönderilmesi gibi iki örnek var. Ama artık pazar araştırması yapan kurum ve kuruluşlar da kızılötesi ışınlardan faydalanıyor.
  </font>
 </div>
 <div id="newsText">
  <font class="detail-text">
   <p>
    Pazar araştırma firmaları, yeni ürettikleri bir ürünün paketi, tasarımı ve sloganı gibi faktörlerin tüketici nezdindeki algısını Nöromarketing uygulamasıyla tespit ediyor. Uygulamanın yapılacağı alana 40 cm. aralıklarla yerleştirilen vericiler sayesinde deneğin gözüne saniyede 30 ile 120 arasında ışın gönderiliyor. Üzerinde mini bir kamera ve mikrofon bulunan özel gözlük yardımıyla retinaya düşen görüntü toplanıyor. Bu görüntüler bir yazılım vasıtasıyla, deneğin mesela market rafında ilk hangi noktaya baktığını, bakış sıralamasını, en çok neye odaklandığını tespit ediyor. Yüz yüze yapılan anketlerle desteklenen bu veriler sayesinde reklam veya üründeki mesajın kullanıcıya en hızlı şekilde iletilmesi sağlanıyor. Ayrıca, reklam filmleri, reklamlar ve haber stüdyolarının dizaynı için de faydalanılabiliyor. Üniversitelerde ise gelişim bozukluğu, görme, şaşılık, göz kayması gibi hastalıkların araştırmasında, insan-bilgisayar etkileşim laboratuarları kullanıyor. ODTÜ, ODTÜ KKTC, Hacettepe, Ege, Koç ve Boğaziçi üniversitelerinin yanı sıra bir kamu kurumu araştırma için cihazdan almış.
    <p>
     Gözlük, ekran ve yazılımdan oluşan Tobii Eye Tracker cihazlarını Türkiye pazarına sunan Caretta Yazılım ve Danışmanlığın Satış Yöneticisi Kemal Arslankeçecioğlu, gözlük sayesinde tüketicilerin doğal görme davranışlarının ölçümlenebildiğini anlatıyor. Gözlük, market gibi kullanıcının hareketli olduğu alanlarda kullanılırken, dokunmatik TFT ekran ve projeksiyon cihazı ile kullanılan iki farklı model daha var. Bunlarla web sitelerinin kullanılabilirliği ölçülüyor. Web sayfalarının en iyi hizmet alanı, reklam alanı gibi bölümlerinin belirlenmesinde kolaylık sağlayan Tobii Eye Tracker’ı bugünlerde Türkiye’de bazı bankalar ve medya kuruluşları kullanıyor. Medya kuruluşları gazete ve web tasarımı için okurların ve web ziyaretçilerinin doğal görme alanlarını tespit etmeye çalışıyor. Bankalar ise yeni tasarlattırdığı web sitesi için henüz tasarım aşamasında kullanıcıyı ekran başına oturtup ‘havale yap’, ‘fatura öde’ diyerek bu işlemler için sitenin hangi bölümüne yönlendiğini görüyor. Kullanıcı havale yapmak için menüyü nerede arıyorsa tasarımını ona göre değiştirip olgunlaştırıyor ve ardından kullanıma sunuyor.
     <p>
      Arslankeçecioğlu, teknolojinin yeni olmadığını, Türkiye’de yeni tercih edilmeye başlandığını belirtiyor. Sadece web sayfası için değil, arabanın iç dizaynından tablet bilgisayarlara kadar her alanda kullanılabilirliği tespit için tercih ediliyor. Tobii Eye Tracker gözlük veya ekranları satın alınabildiği gibi kiralanabiliyor da. Kiralamanın en az 1 ay olma şartı var. Gözlüğün 1 aylık kirası 3 bin avro. TFT ekran ve projeksiyonda kullanılan ürünün aylık kirası ise 2 bin 500 avro. Bu ürünlerin bir de sigorta bedeli var. Satın almada ise cihaz ile yazılımın tamamı 35 bin avroya mal oluyor.
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31958-pazarlamada--ilk-bakis-revizyonu.html), [web.archive.org (arşiv bağlantısı)](http://web.archive.org/web/20120317124908/http://www.aksiyon.com.tr:80/aksiyon/haber-31958-pazarlamada--ilk-bakis-revizyonu.html)
