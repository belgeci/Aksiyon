# Havada bulut var, içi bilgi dolu...

*Mehmet Sakin 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknoloji şirketleri, bir süredir geleceğin ‘bulut’ta olduğunu belirterek yeni bir teknolojinin varlığına dikkat çekiyor. Aslında yeni olan bulut teknolojisi değil, bulutun gelişip bir adım öteye gitmesi ve kullanıcı dostu hâle gelmesi.
  </font>
 </div>
 <div id="newsText">
  <font class="detail-text">
   <p>
    E-posta adresi olmayan ve kullanmayan var mı? Veya sosyal ağlara takılmamış olan... Neredeyse çoğumuz yıllardır e-posta kullanıyoruz ve yazışmalarımızın bazılarını silmiyoruz. Hatta posta kutumuzda arşiv dosyası oluşturarak orada saklıyoruz. Eğer bu dosyalar, çalıştığımız şirketin kurumsal e-posta adresiyle ilişkiliyse, bilgilerimiz dâhilî bulutta anlamına geliyor. Gmail, Yahoo, Hotmail, Mynet gibi bir internet şirketinin sunduğu e-posta adresi kullanıyorsak, sakladığımız bilgiler haricî bulutta yer almış oluyor. Çünkü o bilgilere internet ortamı olmadan ulaşmanız mümkün olmuyor ve söz konusu bilgilerin tam olarak nerede yer aldığını da bilmediğimiz için bulut olarak tanımlanıyor. Bu bulutun yeni olan tarafı ise sosyal ağlardaki fotoğraf, müzik gibi paylaşımların buluta yüklenmesi. Mesela Facebook, kullanıcılarına video ve fotoğraf paylaşım imkânı veriyor. Cep telefonumuzla, hatta bazı fotoğraf makineleriyle çektiğimiz görüntüyü anında sosyal ağdaki arkadaşlarımızla paylaşabiliyoruz. Video veya fotoğrafın paylaşırken yüklendiği alan bize hizmeti veren markanın bulutu oluyor. Bunun ilerisi ise evdeki bilgisayarımıza işten, işteki bilgisayarımıza evden ulaşarak bilgiye her yerden ulaşmak oluyor. İşte onu da bulut sayesinde yapabiliyoruz. Türkiye’de yaygın olarak kullanılan bulut bilişim örneklerinin başında bankaların internet şubeleri geliyor. Ardından İBB’nin anlık trafik yoğunluk haritası uygulaması geliyor. Türkiye’de yalnızca bulut ile ilgili alanda çalışan CloudTurk, sanal donanım, depolama, sunucu hizmeti veriyor. Bulut konusunda şirket olarak iddialı olduklarını açıklayan HP’nin Türkiye Genel Müdürü Serdar Urçar, kurumların kullanıcılarına kendi içlerinde verdiği hizmetlerin yakın zamana kadar kullanıcı dostu olmaması, HTML dili sayesinde daha güzel bir görünüme kavuşurken bilgiye ulaşmayı da bulutun sağladığına dikkat çekiyor. Bulut hizmetlerin başında internet bankacılığının geldiğini anlatan Urçar, bankaların bunu bir adım daha ileriye götürüp nakit akışı buluttan sağlayabilecekleri tavsiyesinde bulunuyor. Yakın zamanda kullanıcı dostu bulut uygulamalarının çok örneğini göreceğimizi ifade eden Urçar’ın verdiği bilgilere göre, 2012’de dijital evrenin büyüklüğünün 2,7 milyar terabayta ulaşması bekleniyor. Bu bilgileri içeren hard diskleri üst üste koyduğumuzda Güneş Sistemi’nin en uzak gezegeni Pluton’a 10 kez gidip gelecek kadar büyük bir disk yığını ortaya çıkıyor. Üstelik bugün dünya nüfusunun yalnızca dörtte biri internete bağlı… Nüfus ve internet kullanıcı sayısı artışı da göz önünde bulundurulduğunda, dijital veri yükünün alabileceği boyutlar daha iyi anlaşılabiliyor.
    <p>
     Araştırma şirketi Gartner’a göre Kasım 2011’de Facebook’a 30 milyar içerik girildi ve son verilere göre YouTube’a günde 4 milyar video yükleniyor. ‘Bilgi Patlaması’ olarak adlandırılan bu veri selinin altında kalmamak için bulut bilişim çözümlerine ihtiyaç var. 2013’te bulut bilişim pazarı 150 milyar dolarlık büyüklüğe ulaşacak ve 2014 yılında 3 milyar kişi mobil cihazlar ve internet kullanarak web’de en az bir elektronik işlem yapmış olacak. Geleceğin dünyası mobil internet ve bulut dünyası olacak. 2016’da dünyanın ilk 1000 şirketinin yarısı verilerini genel bulutta tutacak. Fortune Global 500 listesinde yer alan 400 şirkete çözüm sağlayan HP de bu alanda çözüm sağlamak için kolları sıvamış durumda.  Bulutun güvenliğine gelince, Serdar Urçar’ın bu konuda iyi bir örneği var: Vahşi Batı’da önceleri parayı evde tutmak, bankaya yatırmamak güvenli iken, zamanla bankada tutmak daha güvenli duruma gelmiş. Bilgileri şimdilerde Vahşi Batı’daki gibi evlerimizde, farklı disklerde tutuyoruz ama bir süre sonra bunu bankalar gibi hizmet veren sanal disklerde, yani bulutta tutmayı daha güvenli bulacağız.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=31827), [web.archive.org (arşiv bağlantısı)](http://web.archive.org/web/20140120060542/http://www.aksiyon.com.tr:80/aksiyon/newsDetail_getNewsById.action?newsId=31827)
