# TEKNO KÜP - Twitter hizaya geldi, sıradaki...

*Mehmet Sakin 2014.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümet, son zamanlarda herkesi hizaya getirmekle meşgul. Çok sesliliğe, eleştiriye tahammül yok. Herkes aynı şarkıyı söyleyecek, aynı yağmurda ıslanacak, aynı adamı dinleyecek, aynı anda coşacak veya üzülecek! Farklılıklar eskiden zenginlikti; şimdi bırakın hoşgörüyü, hatta su bile yok!
  </font>
 </div>
 <div id="newsText">
  <font class="detail-text">
   <p>
    Bir ülkede hem demokrasiden söz edeceksiniz, hem de ‘Sokağa çıkma, aykırı yazma, konuşma, sosyal medyada 140 karakterle bile olsa fikirlerini ifade etme!’ diyeceksiniz. Herkesi ‘Alo Fatih!’ görmek isteyen zihniyetin ulaşacağı nokta, hizaya getirmek olmalı. İyi de hangi hizaya! Sana göre hizaya gelindi. Bana göre hiza geçilmiş, hatta kırmızı çizgiler aşılmış olabilir. Ötekine göre de henüz hizaya çok vardır. Bu hizanın herkesçe kabul edilen bir ölçüsü olmamalı mı? Yüzde 45’in hizaya getirmesi ne kadar hizadır? Yüzde 45 mi yüzde 55’i hizaya getirmeli, yoksa yüzde 55 mi, yüzde 45’i? Ölçü, evrensel hukuk olmayınca hizanın ölçüsü de farklı olabiliyor.
    <p>
     Başbakan Yardımcısı Beşir Atalay, kendilerini muhatap almayan Twitter’in artık hizaya gelmeye başladığını söyledi. Twitter, dolayısıyla sosyal medyada başta olmak üzere internete Türkiye’den reklam verenlerin vergisinin Türkiye’de kalması için çalışma yapılması sektörün de isteğiydi. Bu alanda haksızlık olduğuna reklam şirketleri de dikkat çekiyordu. Eğer Twitter reklam açısından hizaya gelmişse problem yok. Yok eğer hesapların buzlanması, yani buz gibi kapatılması, Türkiye’den erişimi engellenmesi ise ki geçtiğimiz günlerde birkaç numunesini gördük, arkası da gelecek gibi, o zaman Twitter gerçekten hizaya(!) getirilmiş oluyor. Çünkü yapılanlar mahkeme kararına dayanması gerekirken artık Twitter tarafından bile ‘rutin bir işlem’ olarak görülüyor.
     <p>
      Başbakan, mahalli seçimler öncesi yaptığı Bursa mitinginde, “Twitter falan hepsinin kökünü kazıyacağız. ‘Efendim işte uluslararası camia şöyle der, böyle der’ hiç beni ilgilendirmiyor.” demişti. Başbakan’ın açıklamasının ardından Twitter’a erişim kesilmiş, ardından Anayasa Mahkemesi yasağı kaldırmıştı. Ardından hizaya getirme(!) süreci başladı. Twitter hizaya geldiğine göre, acaba hizaya gelme sırası kimde?
     </p>
     <p>
      <a href="http://web.archive.org/web/20140926111532/http://twitter.com/mehmetsakin" target="_blank">
       Twitter.com/mehmetsakin
      </a>
     </p>
     <p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38449-tekno-kup---twitter-hizaya-geldi-siradaki.html), [web.archive.org (arşiv bağlantısı)](http://web.archive.org/web/20140926111532/http://aksiyon.com.tr/aksiyon/haber-38449-tekno-kup---twitter-hizaya-geldi-siradaki.html)
