# TEKNO KÜP - Kamunun web siteleri

*Mehmet Sakin 2013.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her yiğidin bir yoğurt yiyişi olduğu gibi kamu kurumlarının web sitelerinde de bir standart yok. Valilikler, kaymakamlıklar, belediyeler, okullar ve hastanelerin web sitelerine göz attığımızda bunu açıkça görüyoruz.
  </font>
 </div>
 <div id="newsText">
  <font class="detail-text">
   <p>
    Bilgi toplumu olma yolunda ilerlerken herkesin aynı hızda sanal âleme adapte olmasını bekleyemeyebiliriz; ama kamu kurumlarının sitelerinin temsil ve hizmet açısından daha düzgün, güncel bilgi içerir olması şart. Siteler arasında bir hizmet bütünlüğü yok. Bazıları aktif, il veya ilçedeki gelişmelerden haberdar olabiliyorsunuz. Bazılarında ise yerleşim yerinin yöneticisi değişmiş ama site yöneticisinin haberi yok! Bir taraftan e-devlet ile ilgili çalışmalar yapılır ve turkiye.gov.tr üzerinden 106 kurum 786 ayrı hizmet verirken belediye ve kaymakamlıkların siteleri bu tabloya uymuyor. 24 ilin 59 belediyesi e-devlet üzerinden hizmet verirken, çoğunun web sitesi sıradan hizmetler için bile yetersiz. İlçenin geçimi ne üzerine, eski yöneticiler hakkında bilgi, harita, resim, yerleşim bilgileri, iletişim gibi konularda birlik yok. Her sitede aradığınız başlıklar farklı bir bölümde olabiliyor. Web siteleri tek düze, tornadan çıkmış gibi aynı olmasın, farklılıklar arz etsin, rengârenk olsun ama aradıklarımızı da bulabilelim. Allah’tan Google var da farklı sitelerden bilgilere ulaşabiliyoruz.
    <p>
     Sitelerin içeriklerinin tekdüze olmasına rağmen aradıklarınızı kolaylıkla bulabildiğiniz kurum, Millî Eğitim Bakanlığı’na (MEB) ait il, ilçe müdürlükleri ile okullarınki olmalı. Geçen yıl başlanan çalışma ile bir standart getirildi. Güvenliğinin sağlanması için önce alan adına MEB eklenerek okuladi.meb.k12.tr adresi standart hale geldi. Böylece okullar alan adı için ellerinde evraklar ODTÜ nic.tr’nin kapısını çalmıyor. Sitelerin sol menüleri okulların, üst menüler bakanlığın kontrolünde. Bakanlık istediği duyuruyu aynı anda bütün sitelerin açılış sayfasında yayımlayabiliyor. Böylece okul yöneticilerinin de site yapacak kişi veya şirket bulup para vermesi gerekmiyor. Bu sistemi MEB gibi binlerce okulu olan bir kurum başarı ile uygulayabildiğine göre diğer bakanlıklar da uygulayabilir. Özellikle İçişleri Bakanlığı. Çünkü valilikler, kaymakamlıklar ve belediyeler ona bağlı...
    </p>
    <p>
     <span>
      <a href="http://web.archive.org/web/20140131091544/http://twitter.com/mehmetsakin" target="_blank">
       <span>
        Twitter.com/mehmetsakin
       </span>
      </a>
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36440-tekno-kup---kamunun-web-siteleri.html), [web.archive.org (arşiv bağlantısı)](http://web.archive.org/web/20140131091544/http://www.aksiyon.com.tr:80/aksiyon/haber-36440-tekno-kup---kamunun-web-siteleri.html)
