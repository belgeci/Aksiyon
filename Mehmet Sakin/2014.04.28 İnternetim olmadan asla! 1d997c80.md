# İnternetim olmadan asla!

*Mehmet Sakin 2014.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2000 yılı ve sonrasında doğan Z kuşağı çocukları, hayatı internetsiz düşünemiyor. Günün büyük bir bölümünde ellerinde tablet bigisayarlar, arkadaşlarından gördükleri oyunları indirmekle meşgüller.
  </font>
 </div>
 <div id="newsText">
  <font class="detail-text">
   <p>
    Bizim çocukluğumuz, sokakta oynadığımız birkaç oyunla sınırlıyken, onlar indirdikleri oyunları birkaç saat içerisinde eskitiyor ve yenisini aramaya koyuluyor. Teknolojinin içerisine doğdukları için de internetsiz bir hayat akıllarının ucundan bile geçmiyor. Türkiye’de kullanıcılarına fiber internet üzerinden verdiği hizmetle adından söz ettiren Turkcell Superonline’ın Genel Müdür Yardımcısı Ceyhun Özata da çocuklarından örnek vererek Z kuşağının internetten beklentilerinin yüksek olduğuna dikkat çekiyor. Özata, 7 yaşındaki çocuğuna elektrik kesik olduğu için sütünün ısıtılamadığını söylediğinde anladığını, ama odasındaki bilgisayarı kullanamayınca, dolayısıyla internete ulaşamayınca çığlığı basıp ağladığını ve bu durumu anlayamadığını söylüyor. İnsanların internet ihtiyacını ortaya çıkarmak için katıldığı toplantılarda “Birgün, akşam 9’dan sabah 9’a kadar internetin mi kesik olmasını tercih ederdiniz, suyun mu?’ sorusunu soran Özata, gençlerin su kesintisini tercih ettiğini söylüyor.
    <p>
     Özata’ya göre, yeni neslin internetten beklentisi çok yüksek. Çünkü onlar teknolojinin içerisinde doğdular. Artık onlar, ‘İnternet zaten olmalı, ayrıca kesintisiz ve çok hızlı olup performans sıkıntısı yaşatmamalı’ düşüncesindeler. İnternet, bir evde su, elektrik, doğalgaz gibi olması gereken hizmetlerden biri. İnternetin yokluğu, gençleri daha çok etkiliyor. İnterneti belli bir yaştan sonra görüp kullanmaya başlayanlar, kaloriferin olmadığı, elektriklerin çok sık kesildiği, suyun belli gün ve saatlerde aktığı günleri biliyor. Şu an bu hizmetlerden biri kesintiye uğrasa, eski dönemleri bildiğimiz için çok etkilenmiyoruz ama yeni neslin bu noktada deneyimleri yok. Onlar doğduklarında vardı, kanıksadılar. Onun için beklentileri yüksek.
     <p>
      <strong>
       Z kuşağı yasakları anlamıyor
      </strong>
      <p>
       Özata’ya göre yapılması gereken, gençlerin ve bizden sonra gelecek neslin önünü açabilmek için bilgiye ve teknolojiye erişimi hazır hale getirmek. Çünkü evimizdeki buzdolabı, çamaşır makinası, klima, fırınlı ocak ve televizyon gibi birçok cihazın birbiri ile iletişimi internet üzerinden olacak. Teknoloji şirketleri bu altyapıyı hazırlıyor.
       <p>
        Bu arada, internet kesintisine alışkın olmayan yeni nesil, hükümetin son zamanlarda iletişim alanında yaptığı kısıtlamaları ve buzlamaları anlamakta zorluk çekiyor. Başkalarının özgürlük alanlarına müdahale ve hakaretten uzak bir biçimde fikirlerin ifade edilebildiği internet ortamı, dünyanın çok az ülkesinde kısıtlanıyordu. Buna son zamanlarda ülkemiz de dahil oldu. Türkiye’de yapılanlar, aslında kanuni düzenlemeden öte özgürlüklerin önünü kapatma olarak görülüyor. Çünkü işlenebilecek suçlara karşı uygulanacak kanuni müeyyideler belli. Katalog suçlar da denilen, intihara yönlendirme,  çocukların cinsel istismarı, uyuşturucu ve uyarıcı madde kullanımını kolaylaştırma, sağlık için tehlikeli madde temini, müstehcenlik, fuhuş, kumar oynanması için yer ve imkân sağlama suçlarına karşı tedbir 5651 sayılı yasa ile alınmış durumda. Atatürk aleyhinde işlenen suçlar da bu katalog suçlar içerisinde kabul ediliyor. Bunun ötesinde yapılanları, bırakın bizim Z kuşağının anlamasını, hiç kimseye anlatmak mümkün değil.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38445-internetim-olmadan-asla.html), [web.archive.org (arşiv bağlantısı)](http://web.archive.org/web/20140926113054/http://aksiyon.com.tr/aksiyon/haber-38445-internetim-olmadan-asla.html)
