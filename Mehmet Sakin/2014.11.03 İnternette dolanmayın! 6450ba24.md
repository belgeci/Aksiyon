# İnternette dolanmayın!

*Mehmet Sakin 2014.11.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternetin olumlu yönleri olduğu gibi olumsuz yönleri de var. Olumsuz yönlerinden biri dolandırıcılık.
  </font>
 </div>
 <div id="newsText">
  <font class="detail-text">
   <p>
    Facebook gibi sosyal medya üzerinden önce hesap çalınıyor, ardından hesap sahibinin arkadaşları para istenerek dolandırılıyor. Yapabileceğiniz çok bir şey yok. İlk fark ettiğinizde, hızlı bir şekilde arkadaşlarınızı hesabınızın çalındığına dair bilgilendirmelisiniz. Bir diğeri, borç batağına düşenlere borçlarını ödemede yardımcı olunacağı söylenerek yapılan dolandırıcılık.
    <p>
     Bunlara özellikle Afrika ülkelerinden veya savaş, kargaşa yaşanan bir ülkeden olduğunu söyleyip yüklü bir parayı yurtdışına çıkartmada kendisine yardımcı olacak kişi aradığını ifade edenleri ekleyebiliriz. Bunlar da on binlerce kişiye e-posta yolu ile mesajını iletiyor, ardından tuzağa düşen kişilere, büyük paralar kazandıracağı vaadiyle hesap numarasına küçük meblağlarda para yatırtarak, yani komisyonla geçiniyor. Kimse kimseye, hele tanımadığı birisine parasını vermez.
     <p>
      Bir dolandırıcılık yöntemi de bazı siteler vereceklerini söyledikleri hizmetler için ‘ücret istemiyoruz ama kredi kartı bilgilerinizi vermelisiniz. Böylece sizin gerçek kişi olduğunuzu belirliyoruz. Zaten memnun kalıp bizden alışveriş de yaparsınız’ diyerek üyelik anında kart bilgilerini alıyorlar. Ardından siz üyeliğinizi iptal etseniz bile deneme maksadı ile verdiğiniz kredi kartı bilgileri kullanılıp para çekiliyor. Bu durumda bankanızı bilgilendirip kartınızın değiştirilmesini istemelisiniz.
      <p>
       Oltalama (phishing) yöntemi ise insanların en çok düştüğü tuzakların başında geliyor. E-posta ile müşterisi olduğunuz bir bankadan bazı bilgiler istendiği belirtiliyor. Söz konusu bankanın web sitesi görünümü birebir kopyalanıp hesap numarası ve şifrenizi girmeniz isteniyor. Siz istenen bilgileri girdiğinizde o bilgiler tuzak kuran kişiye ulaşırken, siz bankaya ulaşamıyorsunuz ve iş işten geçmiş olabiliyor. Bu durumda hemen şifrenizi değiştirmelisiniz.
       <p>
        Bu tür mağduriyetlerden biri de şimdilerde arkadaşlık sitelerinde yaşanıyor. Şikayetvar’ın da dikkat çektiği mağduriyete göre, sitenin eski kullanıcıları üyeliklerini sildirmesine rağmen kredi kartından para çekiliyor ve muhatabına ulaşılamıyor. Bir de sosyal medyada kendi resim ve bilgileri kullanılarak bu tip sitelerde kişinin haberi olmadan adına hesap açılanlar var. Mağduriyet yaşamamak için en iyisi internetin güvenilir platformunda kalıp ‘helal dairesi keyfe kâfidir’ diyerek şüpheli ortamlardan uzak durmak.
        <p>
         Twitter.com/mehmetsakin
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39909-internette-dolanmayin.html), [web.archive.org (arşiv bağlantısı)](http://web.archive.org/web/20141107120841/http://www.aksiyon.com.tr:80/aksiyon/haber-39909-internette-dolanmayin.html)
