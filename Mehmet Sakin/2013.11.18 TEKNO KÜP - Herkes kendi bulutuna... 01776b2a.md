# TEKNO KÜP - Herkes kendi bulutuna...

*Mehmet Sakin 2013.11.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sanal ağda güvenlik konusu bitmeyecek mevzuların başında geliyor. İnternet olduğu sürece güvenlik sorunu da olacak. Normal hayatta güvenlik tedbirlerini en üst düzeye çıkarmamıza rağmen, hırsızlar da kendine göre yöntem geliştirip tedbirleri aşabiliyor.
  </font>
 </div>
 <div id="newsText">
  <font class="detail-text">
   <p>
    Son zamanlarda medyaya da sık yansıyan, bankalar arası para taşıyan araçları, içeriden birisinin soyması da güvenlik alanında yapılanların zayıf halka sayesinde boşa çıkabileceğini gösteriyor. Ne yapacağız, tedbir alacağız ama ne bu dünyada ne de sanal dünyada yüzde 100 güvenlik olmadığını da unutmayacağız.
    <p>
     ABD Ulusal Güvenlik Dairesi’nin (NSA) başta Avrupa ülkeleri, dünya genelinde 80 ülkenin büyükelçilik ve başkonsolosluk binasını dinlediği otaya çıktı. Almanya’da yaşayanların ayda ortalama 500 milyona yakın e-posta mesajının da kopyalanıp fişlendiği iddia edildi. Dinleme ve fişleme skandalı tartışması sürerken, Der Spiegel dergisi 300 milyon kişinin reçete bilgilerinin Amerikalı bir firmaya satıldığını ortaya çıkardı. Bu yalnızca son günlerde basına yansıyanlar.
     <p>
      Güvenlik alanında bu tür olumsuzlar yaşanırken, her geçen gün kartopu gibi çoğalan verilerin saklanması ve istenen her yerden ona ulaşılmasını sağlayan Bulut Bilişim’i tekrar gözden geçirmek gerektiğini düşünüyorum. Çünkü Bulut’un yapısı, elde edilen bilgiyi paylaşmaya çok uygun. Ücretsiz e-posta hizmeti aldığımız sağlayıcılar, tüm yazışmalarımıza aracılık ediyor. Bize gelen e-posta bile önce ona ulaşıyor. O da bunları bir ortamda, yani Bulut’ta biriktiriyor. Her ihtiyacımız olduğunda ona ulaşabiliyoruz. Bize bu hizmeti veren de istediğinde yararlanmak için ulaşmaz mı? Eğer bilgilerimizi Bulut’ta saklıyorsak, durum anlattığımız örnekten farklı değil. Hatta Bulut’ta, tüm bilgilerimizi saklıyor ve üzerine bir de ücret ödüyoruz. Bilgilerimize istediğimiz yerden, istediğiniz zaman ulaşabilme kolaylığına kavuşuyoruz. Bize bu hizmeti verenin aynı bilgilere ulaşmama ihtimali veya önündeki engel ne olabilir ki? Bu güvensizlik, öncelikle ülkeleri etkileyecek, başkasının Bulut’una güvenmeyecek ve kendi bulutunu oluşturacak. Ardından kurumlar, şirketler kendi bulutunu oluşturacak ki bunu yapanların sayısı artıyor. Sonra da biz son kullanıcılar kendi bulutumuzu oluşturacağız... Peki çözüm? Başta dedik ya bu âlemde yüzde yüz güvenlik yok.
      <p>
       <a href="http://web.archive.org/web/20131207143035/http://twitter.com/mehmetsakin" target="_blank">
        Twitter.com/mehmetsakin
       </a>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=37143), [web.archive.org (arşiv bağlantısı)](http://web.archive.org/web/20131207143035/http://www.aksiyon.com.tr:80/aksiyon/newsDetail_getNewsById.action?newsId=37143)
