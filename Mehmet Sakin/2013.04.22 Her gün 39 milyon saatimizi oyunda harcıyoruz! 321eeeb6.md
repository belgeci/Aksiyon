# Her gün 39 milyon saatimizi oyunda harcıyoruz!

*Mehmet Sakin 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çoğumuzun eğlence amacıyla oynadığı oyunların her gün büyüyen bir pazarı var. Pazarın global büyüklüğü 75 milyar dolar olarak ifade ediliyor.
  </font>
 </div>
 <div id="newsText">
  <font class="detail-text">
   <p>
    Türkiye oyun pazarının büyüklüğü ise 450 milyon doları buluyor. Ülkemizde 30 milyonu aşkın internet kullanıcısının 21,8 milyonu oyun oynuyor ve 11,4 milyonu oyunlara para veriyor. Ödeme dağılımında en çok payı yüzde 24 ile konsol oyunları alıyor. Sırasıyla yüzde 21 internet üzerinden aynı anda birçok kişi tarafından oynanan MMO oyunları, yüzde 15 indirilen PC/Mac oyunları, yüzde 12 Kutu PC/Mac oyunları, yüzde 10 mobil oyunlar, yüzde 9 sosyal oyunlar, yüzde 9 da Casual, basit oyunlar geliyor. Pazar bu kadar büyüyünce harcanan vakit de artıyor. Konunun uzmanı Joygame’in Pazarlama Direktörü Ozan Aydemir’in verdiği bilgilere göre, ülkemizde oyun için günlük 39 milyon saat vakit harcanıyor. Hatta sosyal oyun kategorisinde 38,4 dakikalık süre ile dünyada en uzun oyun oynayan ülke durumundayız.
    <p>
     Oyunların film sektörü ile yarıştığı, yalnızca çizgi film ve bilgisayar oyunları alanında 4 ayda 3 milyar dolar gelir sağlanan bir sektörü ve etkilerini görmezden gelmek mümkün değil. Asıl önemlisi Türkiye bu alanda neler yapıyor, kaç oyun markası var ve pazar payını artırmak için atılan adımlar ne? Ozan Aydemir, Türkiye’nin de güçlü bir şekilde içerisinde yer alması gereken bu sektörde, Mobil ve Free To Play alanlarının öne çıktığını söylüyor. Onun için online oyuna yönelmemiz gerekiyor. Çünkü bu sektörde oyuncular önce deneyip sonra para vermeyi tercih ediyor. Son yıllarda diğer oyunların satışı, bu opsiyondan dolayı düşüş göstermeye başlamış. Bir diğer alan mobil oyunlar. Bu alanda hem para kazanmak hem de eğlendirirken öğretmek, özellikle eğitim çağındaki çocuklara, gençlere değerlerimizi oyunla vermek mümkün. Yüzde 88 ile erkek oyuncu üstünlüğünün hâkim olduğu online oyunda yaş aralığının 15-45 arasında olması hitap edilecek kesimi gösteriyor. Direkt eğitim içeriklerini oyun aracılığı ile vermek, eğitim süreçlerini oyunlaştırmak ya da bir oyunun içerisine eğitim içerikleri eklemek gibi kurgular mümkün ve uygulanıyor. Hatta bazı ülkelerde eğitim müfredatlarına oyun alınmış durumda. Türkiye’de de FATİH Projesi’nin ana amaçlarından birinin eğitimi oyunlaştırarak daha eğlenceli hâle getirmek olduğu iddia ediliyor.
     <p>
      Aydemir, oyun alanında başarıyı yakalayabilmek için şirketlerin kuruluş aşamasında vizyon belirlemesi gerektiğine değiniyor. Kendilerinin öncelikle Joygame ismini İngilizce seçerek işe başladıklarını, şu an bölgede 26 ülkeye Arapça hizmet verdiklerini anlatıyor. Aydemir, yolun başında olanlara bazı tavsiyelerde bulunuyor: “Yeni trendler çok sıkı takip edilmeli, yani pazar iyi bilinmeli. Hangi ürünü hangi zamanda, hangi kitleye, nasıl sunacağınızı çok daha net çizgiler çizerek belirlemelisiniz. Yurtdışı ile bağlantının çok sıkı olması gerekiyor. Kendinizi unutturmayın; aylık şirket bültenleri, yurtdışı ziyaretleri, fuarlar, etkinlikler hatırlanmak için iyi fırsat. Ne kadar sermaye gerekiyor, yatırım ne kadar olacak, yatırım süreci ne kadar olacak, kârlılığa ne zaman geçilecek, iş gücü gibi öngörülerde yola çıkarken bulunmak lazım. Ödül almak için iş yapılmaz ama mutlaka katılabilecek her türlü etkinlik ve organizasyonda ödül almaya çalışılmalı. Bu markanın değeri için önemli.”
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35388-her-gun-39-milyon-saatimizi-oyunda-harciyoruz.html), [web.archive.org (arşiv bağlantısı)](http://web.archive.org/web/20130602002404/http://www.aksiyon.com.tr:80/aksiyon/haber-35388-her-gun-39-milyon-saatimizi-oyunda-harciyoruz.html)
