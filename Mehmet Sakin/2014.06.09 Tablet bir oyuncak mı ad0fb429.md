# Tablet bir oyuncak mı?

*Mehmet Sakin 2014.06.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eğitimin teknoloji ile desteklenmesinin kaliteyi yükselteceği muhakkak. FATİH Projesi ile yapılmak istenen de başlarda eğitimi teknoloji ile desteklemekti.
  </font>
 </div>
 <div id="newsText">
  <font class="detail-text">
   <p>
    Gelinen noktaya baktığımızda, içerik üretip eğitimi besleme hedefine, cihaz dağıtmak oturmuş durumda. En son şubat ortasında yapılan, Başbakan’ın iştirak ettiği tablet dağım törenleri gayet güzel gidiyor ama tabletlerin eğitime katkısı bir soru işareti. Çünkü bu işin içerisinde olan eğitimcilerle konuştuğumuzda işin tablet dağıtım törenleri kadar iç açıcı, görkemli olmadığını görüyoruz. Eğitimcilere kulak verdiğimizde bakın neler söylüyorlar:
   </p>
   <p>
    Tablet bilgisayarla oyuna ayrılan saatler arttı, derse ayrılan saatler ise doğal olarak azaldı. Öğrenci oyun varken derse odaklanmıyor. Uzaktan baktığınızda tablete bakıyor. Öğretmen dersi takip ettiğini sanırken, o oyun oynuyor.
   </p>
   <p>
    Tablet sayesinde sosyal medyaya daha rahat ulaşılıyor. Her ne kadar sınırlandırılmış cihazlar olsa da çocuklar bu sınırları cüzi ücretlerle kaldırtabiliyor.
   </p>
   <p>
    Dersler, soru çözümleri, sınavlar tablette olunca ekrana bakma süresi artıyor. Ekrana 15 dakika bakan bir kişinin gözleri yorulurken, tabletler yüzünden gözü sürekli ekranda olan yetişme çağındaki çocukların durumunun düşünülmesi gerekiyor. İleride bazı sorunlar yaşamamak için şimdiden tedbir alınmalı.
   </p>
   <p>
    Tabletler çocukları ekrana hapsediyor. Yüz yüze iletişim, kitap okuma rafa kalkmış durumda. Varsa yoksa internette gezinme, sosyal medyada vakit geçirme…
   </p>
   <p>
    Tabletin adı var. Eğitime bir katkısının olduğuna inanmıyoruz. FATİH Projesiyle çocuklar akvaryum balıkları gibi steril bir ortama, sanal bir ortama hapsedilmiş oldu. O kadar ki eskinin çocukları sokaktan eve gelmez, tozun-toprağın içerisinde büyürken bağışıklık sistemi güçlü olduğu için her rüzgârda hastalanmazdı. Şimdikiler pencereyi açsan hastalanıyor. Hemen doktora taşınıyoruz.
   </p>
   <p>
    Sıraladığım maddeler, öğretmen ve veli eleştirilerinden sadece birkaçı. Haklılık payı yüksek olduğuna inandığım için yazdım. Umarım henüz işin başındayken ileride sorun olabilecek uygulamaların şimdiden tedbiri alınır. Yoksa eğitimin kalitesi yerlerde sürünürken milletin parası cihazlara verilerek sokağa atılmış olacak.
   </p>
   <p>
    Twitter.com/mehmetsakin
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-38767-tablet-bir-oyuncak-mi.html), [web.archive.org (arşiv bağlantısı)](http://web.archive.org/web/20140916230008/http://www.aksiyon.com.tr/aksiyon/haber-38767-tablet-bir-oyuncak-mi.html)
