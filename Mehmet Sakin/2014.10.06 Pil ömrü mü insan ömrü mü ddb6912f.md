# Pil ömrü mü, insan ömrü mü?

*Mehmet Sakin 2014.10.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cep telefonu ve tablet gibi cihazlara alıştık. Yanımızdan ayırmak istemiyoruz. Evde unutulan cep telefonu için kilometrelerce öteden dönebiliyoruz. Bu cihazlarla ilgili yakındığımız en önemli nokta ise pil ömrünün az olması.
  </font>
 </div>
 <div id="newsText">
  <font class="detail-text">
   <p>
    Gün içerisinde pili biten cihazlar, kullanıcısını yolda bırakabiliyor. Allah’tan son zamanlarda birçok marka şarj konusunda standartlaşmaya başladı. Birçok cihaz küçük USB’den şarj edilebiliyor ve yaygın olarak bulabiliyorsunuz. Cihazları küçültmeye ve mobil oldukları için taşınabilir hâle getirmek için hafifletmeye çalışırken pili büyütemiyorsunuz. Henüz mevcut pil teknolojisinin pabucunu dama atacak bir teknoloji de yok. Geçenlerde eskiden hesap makinelerindeki gibi güneş enerjisinden yararlanılabileceği söylendi ama elimizdeki cihazlar için ne zaman uygulanır bilmiyoruz. Çünkü elimizdeki cihazlar ağırlaşmasın diye pil büyütme riski ile boğuşurken, neredeyse cep telefonları tablet boyutuna erişti. Bir de sürekli internete bağlı ve sosyal medyayı aktif olarak kullanıyor iseniz beş dakika soluklandığınız yerde şarj cihazı aramak sizin artık vazgeçilmeziniz.
   </p>
   <p>
    Bir taraftan pilin ömrü uzasın diye temennide bulunurken, diğer taraftan elimizdeki cihazları kullanmayı bilmeyenlerden dolayı bırakın pil ömrünü, bazen yaşadığımız dünyayı Windows’taki ‘Sistemi geri yükleme’ uygulamasındaki gibi cep telefonsuz günlere döndürsek ne iyi olur diye düşünmekteyim. Geçen hafta sonu bir düğün münasebetiyle Trabzon’dan Malatya’ya gittim. Bayram üzeri olduğu için de otobüsün ekser yolcusu üniversite öğrencileriydi. Her birinin elinde bir büyük ekranlı telefon. Konuşanlar, sürekli mesajlaşanlar. Mesajlaşanlara sözümüz yok, bu işi doğal olarak sessiz yapıyorlar ama üniversite çağındaki gençlerin 45 kişinin neredeyse bir mobil odaya tıkıldığı ortamda bağıra bağıra konuşmaları ilginçti. Bazılarının gecenin bir yarısı pili bitmeye başladı ve konuştuğu kişiye ‘Pilim bitiyor, telefonu kapatıyorum. Seni gelince ararım’ cümleleri insanı bayram şekeri gibi sevindiriyordu. İyi ki de pil bitiyormuş. Ya pil hiç bitmese? Otobüslerde her koltukta şarj imkânı olsa, bu yolculuk bitmez diye düşünmeye başladım. Teknoloji üreticilerine çağrım; şimdilik pil ömrünü uzatmaya çalışmayın. Henüz telefonda konuşmayı bilmiyoruz. Yoksa pil ömrünü uzatalım derken, bilmeyerek de olsa insan ömrünü kısaltmış olabilirsiniz!
   </p>
   <p>
    Twitter.com/mehmetsakin
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8A0DDCA2DB7C814BF59CCA8F8A95C9C6?newsId=39685), [web.archive.org (arşiv bağlantısı)](http://web.archive.org/web/20141019102813/http://www.aksiyon.com.tr:80/aksiyon/newsDetail_getNewsById.action;jsessionid=8A0DDCA2DB7C814BF59CCA8F8A95C9C6?newsId=39685)
