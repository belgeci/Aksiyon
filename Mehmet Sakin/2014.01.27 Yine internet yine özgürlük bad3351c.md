# Yine internet, yine özgürlük

*Mehmet Sakin 2014.01.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, zaman zaman internetin kanunla dizginlenmesini konuşuyor. İnternet ve hukuk, konu internet olduğu sürece konuşulmaya da devam edecek.
  </font>
 </div>
 <div id="newsText">
  <font class="detail-text">
   <p>
    Çünkü internetteki uygulama veya hizmetlerde sürekli yenilikler, değişiklikler var. Bu değişikliklere göre zaman zaman yetersiz kalan kanunları güncellemek gerekebilir. Mesela internetin ilk zamanlarında band darlığından dolayı video izlemek zordu. Bunun için de Youtube türü hizmetler akla bile gelmiyordu. Ardından Facebook ve Linkedin gibi sosyal medya ve Twitter gibi mikro blog uygulamaları ile tanıştık. Kanunlar uygulamaları kapsamıyorsa değişebilir ama bizim Türkiye’de yıllardır tartıştığımız konu, internet özgürlüğüne vurulmak istenen darbeler.
    <p>
     Geriye dönüp baktığımızda, yıllar önce de 5651 no.lu yasayı, ‘Telekulak Yasası’ olarak tartışmışız. Mayıs 2007’de kabul edilmişti. 10. Cumhurbaşkanı Ahmet Necdet Sezer, yasada başbakanlığa keyfi atama hakkı tanıdığı için 5651’i Anayasa Mahkemesi’ne götürmüş, yüksek mahkeme de MİT, emniyet ve jandarmanın görev yasalarına eklenen “Dinleme faaliyetlerinin denetimi, başbakanın özel olarak yetkilendireceği kişi veya komisyon tarafından yapılır” hükmünün iptaline karar vermişti. Bu iptalin ardından kanunda değişiklik yapılmıştı. Şimdi ise 5651’deki Telekomünikasyon İletişim Başkanlığı’nın (TİB) görev tanımının değiştirilmesi üzerine konuşuyoruz. Bilişim hukuku uzmanı Avukat Gökhan Ahi, yapılmak istenen değişikliği, tam olarak ‘fişleme’ olarak tanımlıyor. Ahi’ye göre konuyu bilmeyenler, ‘zaten kayıtlar tutuluyordu’ diyor ama yanıldıkları nokta; internet trafiğini erişim sağlayıcı, yer sağlayıcı, yani internet servis sağlayıcıları tutuyordu. Mahkeme talep ettiğinde bilgiler veriliyordu. Şimdi ise o kayıtların hepsi otomatik olarak TİB’e gidecek. TİB, bu değişiklikle tüm trafik verilerini depolayarak istediği şekilde geçmişe yönelik analiz yapabilecek, dolayısıyla bir istihbarat birimine dönüşecek.
     <p>
      Avukat Ahi, yapılan değişiklikle özel hayatın korunacağı iddiasına da katılmıyor. Ahi, bir tehlikeye dikkat çekiyor: “Genç kızların, ünlü sanatçıların videoları internete düşüyor. Bunlar özel hayat ile ilgili konular. Bunları engellemek için yapılıyor deniliyor. Tamam da ‘özel hayat’ kavramı içerisine, mesela ses kaydı yayımlanan bir kişiyi de sokacak olursak bunların içerisinden çıkamayız. Bazı videolar bir yolsuzluğu ortaya çıkarabilir, bu durumda kamu yararı ön plana çıkacaktır. Kamusal yarar ile özel hayatın dengesini iyi sağlamamız gerekiyor. Konuya özel hayat çerçevesinden bakarken, kamusal yararı göz ardı etmemeliyiz. Yoksa her şeye özel hayat kulpu takılabilir.”
      <p>
       5651’de yapılacak son değişikliğe bakıldığında, internet özgürlükleri bakımından aralarında yer alınacak ülke de yok. Çünkü bizdeki hem açık, hem de her şeyi kontrol edilen bir internet olacak. Böylece ne Çin, Vietnam ve Suudi Arabistan ne de Rusya gibi ülkeler arasında kendimize yer bulacağız. Bize yeni bir grup açılması gerekiyor. Ahi, yasalaşması ve Anayasa Mahkemesi’ne götürülmesi hâlinde geri döneceğini düşünüyor. Çünkü Haşim Kılıç başkanlığındaki mahkemenin son birkaç yıldır verdiği kararlara baktığında, özgürlüklere sahip çıkan, hukuki temelleri güçlü kararlar olduğunu söylüyor.
       <p>
        Türkiye’de internetin gelişim ve yayılmasına büyük katkıları olan Doç. Dr. Mustafa Akgül ise yapılmak istenen değişikliği, ‘internet sitelerini kapatmayı hızlandırıp kolaylaştırma’ olarak yorumluyor. Akgül’e göre düzenlemenin iki de iyi tarafı var. Birincisi, zararlı görülen içerik eğer Türkiye’den ulaşılamazsa kaldırılmış kabul edilecek. Eskiden aynı içeriğe yurtdışından da erişilirse kaldırılmamış kabul ediliyordu. İkincisi de bir şirket olarak içeriğin Türkiye’den görüntülenmesini kaldırmış olsanız bile yurtdışından kaldırılmamışsa şirket müdürüne hapis cezası verilebiliyordu. Sonuçta iki doğru, birçok yanlışı doğru kılmıyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=43DE4646C9657E45C3FCD29C0D2EF376?newsId=37721), [web.archive.org (arşiv bağlantısı)](http://web.archive.org/web/20140502042945/http://www.aksiyon.com.tr:80/aksiyon/newsDetail_getNewsById.action;jsessionid=43DE4646C9657E45C3FCD29C0D2EF376?newsId=37721)
