# TEKNO KÜP - Dünyanın çivisi çıkmış

*Mehmet Sakin 2014.01.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gün geçmiyor ki posta kutumuza Google Translate marifetiyle Türkçeye çevrilmiş, duygu sömürüsü yüklü bir e-posta gelmesin. Daha önce Bulgaristan ve Yunanistan’dan kendisini Türk olarak tanıtan ve ekinde birkaç fotoğraf bulunan e-postaları dile getirmiş ve tuzağa dikkat çekmiştim.
  </font>
 </div>
 <div id="newsText">
  <font class="detail-text">
   <p>
    Medyaya yansıma oranına bakılırsa eğitimlisinden rütbelisine, emeklisinden işçisine herkese, gelişen teknoloji ışığında (!) her gün yeni bir tuzak hazırlanıyor. İkazlara rağmen bu tuzaklara düşenlerin sayısı giderek artıyor. Posta kutuma düşen son e-posta da bu minvalde… Metinden bir şey anlamak zor. Çünkü kendi dilinde yazdığı metni Google Translate marifetiyle Türkçeleştirmiş. Neredeyse insanın, dolandırıcılara dil problemi olmadan her millete ulaşma imkânı verdiği için Google Translate’e kızası geliyor! E-postayı gönderen Mariam Kenneth. Böyle bir kişi var mıdır, bilmiyoruz. Mektubuna ‘insani yardım’ ile başlıyor. Kendisinin yaşlı, dul ve kanser hastası olduğunu belirtiyor. Şu anda bir hastaneye yatırılmaktaymış. Araba kazasında ölen kocasından bahsediyor. Bir bankada olduğunu iddia ettiği kocasının parası, internet dünyasına yeni adım atan ve dolandırıcılıktan haberi olmayan her safın aklını karıştıracak cinsten: 2 milyon 700 bin avro. Bu arada, doktoru ona kanser nedeniyle ömrünün 3 aydan daha fazla sürmeyeceğini söylemiş. Bizim Mariam Hanım e-postayı okuyanın bam teline dokunarak, merhum eşi ve kendisi adına okullar, yetimhaneler, hastaneler yapılmasına ön ayak olacak  ‘çok dürüst ve Tanrı korkusu’ olan birini aradığını söylüyor. Yani paranın Allah yolunda, hayır işleri için kullanılmasını arzu ediyor; bir dikili ağacı olsun istiyor. Ayrıca bu parayı miras bırakacak çocuğu da yokmuş. Ve parayı gönderebileceği kişinin, adı soyadı gibi şahsi bilgilerini isteyerek mektubu bitiriyor. Eğer mektuba kanarsanız, ölmek üzere olan zengin bir hasta, paralarını hayır yolunda harcayacak birini arıyor. Google’da Mariam Kenneth ismini arattığınızda, bu numarayı farklı hikâyelerle yaptığını görüyorsunuz. Yani bir dolandırıcı. Muhtemelen irtibat kurduğunuzda, diğer örneklerinde olduğu gibi sizden paranın hesabınıza havalesi için para isteyecektir. Bir daha da kendisine ulaşamayacaksınız. Sonuçta sizin gibi kandırdıklarından topladıklarıyla minik de olsa bir dikili ağacı olacaktır.
   </p>
   <p>
    <p>
     <a href="http://web.archive.org/web/20140511233140/http://twitter.com/mehmetsakin" target="_blank">
      Twitter.com/mehmetsakin
     </a>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37619-tekno-kup---dunyanin-civisi-cikmis.html), [web.archive.org (arşiv bağlantısı)](http://web.archive.org/web/20140511233140/http://www.aksiyon.com.tr:80/aksiyon/haber-37619-tekno-kup---dunyanin-civisi-cikmis.html)
