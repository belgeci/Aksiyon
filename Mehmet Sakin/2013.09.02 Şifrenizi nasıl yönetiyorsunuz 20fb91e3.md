# Şifrenizi nasıl yönetiyorsunuz?

*Mehmet Sakin 2013.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknoloji sayesinde yeni kavramlarla karşılaşıyoruz. Son zamanlarda sık duyduğumuz kavramlardan biri de ‘şifre yönetimi’. Kredi kartından e-postalara, sosyal medya hesaplarından e-Devlet hizmetlerine kadar birçok işlem için şifreler belirleyip kullanıyoruz.
  </font>
 </div>
 <div id="newsText">
  <font class="detail-text">
   <p>
    Birçok yerde kullandığımız için kolay hatırlayabileceğimiz şifreleri tercih ederken, uzmanlar bu işin belli bir sistematiğe göre yapılması gerektiğini tavsiye ediyor. Çünkü basit, kolay tahmin edilebilecek şifrelere bazı yöntemlerle erişilebiliyor. Şifre tahmincileri yaygın kullanılan, doğum tarihi gibi şifrelere deneme-yanılma yöntemi ile ulaşılabiliyor. Bunun için tahmini zor şifreler belirleyip, onları yönetmemiz, belli bir zaman periyodunda değiştirmemiz gerekiyor. Tahmin edilmesi zor olan şifreler konusunda yardımcı olduğu belirtilen bazı programlar da var. Bu âlemde ‘yüzde yüz güvenlik yok’ hatırlatmasını yaparak şifreleme ile ilgili iki program adı verelim: LastPass ve DirectPass.
   </p>
   <p>
    Bilgi teknolojileri güvenliği alanında faaliyet gösteren şirketlerden Trend Micro’nun Akdeniz Ülkeleri Genel Müdürü Yakup Börekcioğlu, şifre oluşturmanın önemine dikkat çekiyor. İnternette kimlik koruma ve sahtekârlıkları algılama alanında çözümler üreten CSID’in yaptığı bir ankete göre, 10 kişiden 6’sı şifrelerini belli zaman aralığında değiştirmeyi düşünmüyor, sürekli aynısını kullanmayı tercih ediyor. Kullanıcılardan yüzde 44’ü şifrelerini zamanla değiştiriyor. Bu durumda bir web sitesini ele geçiren hacker, üyelerin tüm hesaplarına erişebilir.
   </p>
   <p>
    Hayatın gerçeklerini ciddiye almayan genç nesil burada da karşımıza çıkıyor. İçerisine doğdukları internete çok güveniyorlar. Çünkü ankete katılanlar içerisinde en rahat olan kullanıcılar 24 yaşın altındakiler. Bazılarının hesaplarına girilmiş olmasına rağmen aynı ve basit şifreleri kullanmakta beis görmüyorlar.
   </p>
   <p>
    CSID CIO’su Adam Tyler, güvenli bir şifrenin, sadece işin başlangıcı olduğunu vurguluyor. Ona göre, farklı hesaplarda bulunan verilerin güvenliği için diğer yönetim önerilerinin de uygulanması büyük önem taşıyor. Güvenli şifre oluşturmanın yanında, uzun süredir kullanılmayan hesapların azaltılarak dijital karmaşanın önüne geçilmesi lazım. Böylece güvenlik açıklarının oluşmasının önüne geçilebilir. Bir başka öneri, hackerların kendileriyle ilgili özel verilere ulaşarak şifreleri ya da güvenlik sorularını keşfetmesinin önüne geçmek için sosyal medyada paylaşılan bilgilerin sınırlanması. Çünkü dost meclisinde olduğu zannıyla birçok özel bilgi paylaşılabiliyor. Kötü niyetli kişiler bu bilgilerden yola çıkarak emellerine rahatlıkla ulaşabiliyor.
   </p>
   <p>
    <strong>
     Uzun şifre her zaman iyidir
    </strong>
   </p>
   <p>
    Uzmanlara göre güvenli bir çevrimiçi hesabın ilk adımı 10 karakterden daha uzun şifreler kullanmaktan geçiyor. Güvenli şifre için yapılması gerekenlerden bazıları:
   </p>
   <ul>
    <li>
     Uzun ve gelişigüzel belirlenen şifre her zaman iyidir.
    </li>
    <li>
     Şifreniz, harfler, sayılar ve noktalama işaretlerinden oluşsun.
    </li>
    <li>
     Ardışık olmayan numaralar kullanın.
    </li>
    <li>
     Kolaylıkla keşfedilebilecek, doğum günü gibi rakamlardan uzak durun.
    </li>
    <li>
     Üç saçma kelimeden oluşturulan parola, hatırlanması kolay bir şifreden çok daha fazla güvenli.
    </li>
    <li>
     Eski şifrelerinizi yeniden kullanmayın.
    </li>
    <li>
     Her hesap için farklı bir şifre oluşturun.
    </li>
   </ul>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36436), [web.archive.org (arşiv bağlantısı)](http://web.archive.org/web/20130909073415/http://www.aksiyon.com.tr:80/aksiyon/newsDetail_getNewsById.action?newsId=36436)
