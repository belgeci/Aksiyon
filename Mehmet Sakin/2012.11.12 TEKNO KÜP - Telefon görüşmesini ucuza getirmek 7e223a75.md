# TEKNO KÜP - Telefon görüşmesini ucuza getirmek

*Mehmet Sakin 2012.11.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Telefon görüşmelerini VoIP teknolojisi sayesinde ülkesine göre bedavaya ya da ucuza getirmek mümkün. Yıllardır bu yöntemi kullanarak ülkeler arası görüşmelerini gerçekleştirenlerin sayısı hayli fazla.
  </font>
 </div>
 <div id="newsText">
  <font class="detail-text">
   <p>
    Bazı ülkelerde telekom gelirlerinin düşmesi veya güvenlik nedeniyle izin verilmemesine rağmen en cazip yöntem olarak sesli görüşme görülüyor. İnternet üzerinden sesli görüşme imkanı sunan Skype, bu hizmeti sağlayan ilk şirketlerden. Microsoft’un 8,5 milyar dolar ödeyerek Skype’yi satın alması bu pazarın daha da büyüyeceğini gösteriyor. Aslında VoIP’de yeni olan pek bir şey yok ama dikkat çeken mobil VoIP (mVoIP) uygulamasının hızla yaygınlaşması. Bunun altında yatan sebep başta milletlerarası telefon görüşmelerinin faturayı aşırı kabartması ve cep telefonlarımızın akıllanıp internete bağlanmanın kolaylaşması. iPhone için App Store ve Android için de Google Play’de mobil ve Voip kelimeleri ile arama yaptığımızda karşımıza onlarca uygulama geliyor. Bunların bazısı ücretsiz konuşma imkânı sunarken görüşme yapacağımız kişinin de telefonunda internet olmasını ve aynı programı kullanmasını şart koşuyor. Bu yöntemle ücretsiz görüşürken, ücret isteyenler de mevcut şehir içi ve şehirlerarası sabit hattan GSM görüşmelerinde yüzde 44 ile 73 arasında değişen avantaj sağlıyor. Uluslararası görüşmelere gelince, en cazip yönü bu olsa gerek; bazı ülkelerde ücretsiz görüşülebilirken bazıları için dakikası 7 sent gibi bir ücretlendirmeden başlıyor. Bu fiyat mevcut GSM ve sabit hat ücretleri ile karşılaştırılamayacak kadar küçük. Akıllı telefonların hatırı sayılır yaygınlığa kavuşması ve bu telefonlarda internetin kullanılması mVoIP’in kullanıcı sayısını hızla artırırken araştırma şirketi Ipsos ile Reuters’ın ortak bir çalışması da pazar büyüklüğü ile ilgili ipucu veriyor. mVoIP’in kullanıcı oranı Rusya’da yüzde 36, Türkiye’de yüzde 32 ve Hindistan’da yüzde 25’e ulaşmış. Teknoloji üretimi ve kullanımında ileri olan Amerika ve Japonya’da ise Rusya, Türkiye ve Hindistan gibi ülkelerin aksine iletişimde ses yerine e-posta ve sosyal ağlar tercih edildiği için oran henüz yüzde 10’a bile ulaşmamış. İnternet üzerinden sesli görüşme, fiyat cazibesinden dolayı hızla büyümeye devam edecek. Böylece mobil ve telekom operatörleri de müşterilerini kaybetmemek için daha cazip teklifler sunmak zorunda kalacak. Twitter.com/mehmetsakin
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34078-tekno-kup---telefon-gorusmesini-ucuza-getirmek.html), [web.archive.org (arşiv bağlantısı)](http://web.archive.org/web/20121226162615/http://www.aksiyon.com.tr:80/aksiyon/haber-34078-tekno-kup---telefon-gorusmesini-ucuza-getirmek.html)
