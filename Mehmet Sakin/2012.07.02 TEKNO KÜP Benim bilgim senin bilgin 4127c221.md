# [TEKNO KÜP] Benim bilgim senin bilgin

*Mehmet Sakin 2012.07.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çektiğimiz fotoğraf ve videolar, bilgilerimizin, müziklerimizin hard diskte kapladığı alan her geçen gün artıyor. Depolama için hard diskler almak, yedeklemek ve gerektiğinde ulaşmak da problem olmaya başladı. Bu meselenin en güzel çözümü ‘Bulut’ bilişim alternatifi.
  </font>
 </div>
 <div id="newsText">
  <font class="detail-text">
   <p>
    Bu alternatif, internet üzerinden kiraladığınız alanda bilgilerinizi muhafaza etmenin yanı sıra paylaşma imkânı veriyor. Yedeklemekten de kurtuluyorsunuz. Depolanan yeri görmediğimiz için adına Bulut denilen sistem giderek yaygınlaşmaya başladı. Bilgilerimiz çığ gibi arttığı için Bulut alanında rekabetin kızışacağını ve tüketicilere cazip alternatifler sunulacağını umuyoruz.
   </p>
   <p>
    Ücretli Bulut’un yanı sıra ücretsizleri de var. Bunlardan akla ilk geleni, 5 yıl kadar önce yola çıkan Dropbox.com. Size sağladığı 2,5 GB’lık alanı, sisteme davet ettiğiniz üye başına 250 MB alan hediye ederek 8 GB’a kadar büyütme imkânı sağlıyor. Dropbox’ı 5 GB’lık ücretsiz alan ile Pogoplug, onu 10 GB ile Cloud Experience sitesi (www.cx.com) takip etti. Bu alanda talebi gören Amazon, Google, Apple ve yerli Türkiye’den TTNET gibi birçok marka ücretsiz disk alanı vermeye başladı. Google’ın Drive adını verdiği alan ücretsiz hizmeti 5 GB ile sınırlı, ücretli olarak da aylık 2,5 dolar vererek 25 GB’a kadar yükseltebiliyorsunuz. Bu markalardan çoğu verdikleri ücretsiz alanı, Google gibi ücret karşılığı genişletme imkânı da sunuyor. Son olarak bir süredir Türkiye pazarında faaliyet gösteren Moskova merkezli arama motoru Yandex, Disk adını verdiği uygulaması sayesinde 11 GB’lık ücretsiz alan ile çıtayı yükseğe taşıdı. Bu sistemlerin çoğu iPhone, Blackberry ve Android gibi mobil ortamlardan da bilgiye ulaşılmasını sağlıyor.
   </p>
   <p>
    Gelelim meselenin en kritik kısmına. Bilginin çok önemli olduğu günümüzde insanın aklına ücretsiz tahsis edilen alanların güvenliği geliyor. Kullanıcılarda ‘bir gün verilerim çalınır veya kaybolur mu’dan öte, bana alan tahsis edenler kullanıyor mu endişesi var. Çünkü verilerimizin depolanması için ücretsiz alan tahsis edenler, bunu hayrına yapmıyor. Verilen hizmetin devamlılığı için para kazanmaları gerekiyor. Gelirlerinin ‘reklam’ olduğunu varsaysak, reklam yok. Benim bilgilerim çok özel değil ve kimsenin işine yaramaz diye düşünüyorum ama yine de kendimi ikna edemiyorum. Acaba adını sosyal medyadan duyduğumuz ‘Big Data’ya katkıda bulunarak mı hesabı ödüyoruz?
   </p>
   <p>
    <a href="http://web.archive.org/web/20120804234700/http://twitter.com/mehmetsakin" target="_blank">
     http://Twitter.com/mehmetsakin
    </a>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B72E5BF3F18EE3346285BE69AD6A5538?newsId=32996), [web.archive.org (arşiv bağlantısı)](http://web.archive.org/web/20120804234700/http://www.aksiyon.com.tr:80/aksiyon/newsDetail_getNewsById.action;jsessionid=B72E5BF3F18EE3346285BE69AD6A5538?newsId=32996)
