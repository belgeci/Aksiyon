# FATİH, yayıncıları dünyaya açacak; ama...

*Mehmet Sakin 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başta öğrenciler ve eğitimciler, en az onlar kadar teknoloji şirketleri ve içerik üreticilerini heyecanlandıran, dünyanın ilgisini çeken FATİH Projesi’nde frene basılmış durumda.
  </font>
 </div>
 <div id="newsText">
  <font class="detail-text">
   <p>
    İlk etapta 17 ilde 52 pilot okula dağıtılan 12 bin tabletin kullanımı sonrası elde edilen tecrübeler ve eğitimde değişen sistem sonrası, cihazları okula dağıtmakla istenilen neticeye varılamayacağı ortaya çıkmış olmalı ki tablet bilgisayar dağıtımı ağırdan alınıyor. Yoksa 4 yıl içerisinde tüm öğrencilerin elinde cihaz bulunması ve eğitimin dijitalleştirilmesi hedefleniyordu. Bu hedefe göre yaklaşık 6 milyon cihazın dağıtılması öngörülürken, 12 bine ek olarak 49 binlik bir ihale daha yapıldı ve henüz sonuçlanmadı. Sektörün uzmanları da emin adımlarla gidilmesi ve bu sayede görülen aksaklıkların giderilmesinin projeye değer katacağına inanıyor.
    <p>
     FATİH’in Türkiye’ye önemli katkıları olacak. Onun için yapılan ve kamuoyuna açıklanan her şeye kulak kabartıyoruz. Yerli bir cihaz üretimi için çaba sarf edilmesi, eğitimin dijitalleştirilerek öğrenmenin eğlenceli hâle getirilmesi gibi yararlarının yanı sıra yayıncılığa dünyaya açılma fırsatı sunacak. Yayımcı Meslek Birlikleri Federasyonu (YAYFED) Başkanı Bayram Murat, bilgiyi üreten, Millî Eğitim Bakanlığı’nın çizdiği çerçeve dahilinde kültür ve ders kitabı üreten yayıncılık sektörünün FATİH’ten beklentilerinin büyük olduğunu söylüyor. 1 milyar TL’si yasal, bir o kadar da korsanı olan sektör, 5 bin civarında yayıncı ve 20 bin kadar kitapçıdan oluşuyor. Eğitimin elektronik yayıncılık üzerinden yapılmak istenmesiyle, yardımcı ders kitabı hazırlayan yayıncılar da rotayı e-eğitime yöneltmiş. Başta Zambak, Değer ve Coşku yayınları, birçok yayıncı dijital içerik üzerine çalışıyor. YAYFED Başkanı Murat, FATİH’in Türkiye’ye kazandıracaklarına yayıncıların dünyaya açılması konusunun da eklenmesi gerektiğinin altını çiziyor.
     <p>
      Bayram Murat’a göre, dünya dijital içeriğe doğru yönelirken, FATİH de Türkiye’yi, eğitimci ve yayıncıları bu kulvara sokmuş oldu. ABD’de yüzde 11, Avrupa’da yüzde 5 civarında olan dijital yayıncılık seviyesinde Türkiye’nin şu anki konumu sıfır noktasında. FATİH ile ivme kazanması beklenen yayıncılığın 5 yıl içerisinde Avrupa’yı geçebileceği tahmin ediliyor. Avrupa’yı yakalayabilme yurt içi ve dışına yönelik çalışmalarla sağlanacak. Basılı bir kitabın yurtdışında satılma şansı çok az olmasına rağmen dijitalde durum farklı. Çünkü matematik, kimya ve fizik gibi bazı dersler her yerde aynı. Kitabın ülkelerin ders müfredatına ve diline göre adapte edilmesi pazar bulması için yeterli.
      <p>
       FATİH’in eğitim içeriğinin mevcut durumuna bakacak olursak, okullarda şimdilik talim terbiye kurulunun onayladığı ders kitaplarının zenginleştirilmiş hali öğrencilerin kullanımına sunuldu. Eğitim ve öğretimde hedeflenen gelişmenin gerçekleşmesi için devletin kitaplarının yanı sıra rekabetçi bir ortamda alternatif kitap ve uygulamaların da olması gerekiyor. Zambak, Değer ve Coşku gibi özel yayınevleri hazırladığı içerikleri öğretmenlerin kullanımına test olarak açarken, zamanla yayıncıların içeriklerini yeni sisteme adapte etmeleri oranında rekabet ortamı oluşacak. Bu, yayınların kalitesini artıracak. Gelişmiş ülkelerde öğrenciler istediği uygulamaları, kaynağı bilgisayarına indiriyor, istediği yardımcı kaynağı satın alıyor. Türkiye’de de zamanla aynı ortam oluştuğunda, yardımcı ders kitabı sektöründe inanılmaz bir rekabet başlayacak. Bu sayede renkli ve zengin içerikli kitaplar ortaya çıkacak ve bunun en büyük katkısı yetişen nesle olacak.
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34188-fatih-yayincilari-dunyaya-acacak-ama.html), [web.archive.org (arşiv bağlantısı)](http://web.archive.org/web/20130118114911/http://www.aksiyon.com.tr:80/aksiyon/haber-34188-fatih-yayincilari-dunyaya-acacak-ama.html)
