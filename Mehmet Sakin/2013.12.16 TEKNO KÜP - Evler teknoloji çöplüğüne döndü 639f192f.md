# TEKNO KÜP - Evler teknoloji çöplüğüne döndü

*Mehmet Sakin 2013.12.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Evimizde kullandığımız ve miadını dolduran cihazlar bir süre sonra can sıkmaya başlıyor. Çünkü atsan atılmayacak, satsan satılmayacak türden oluyor.
  </font>
 </div>
 <div id="newsText">
  <font class="detail-text">
   <p>
    Evimize kabaca baktığımızda VCD player, eski tip uydu alıcı, değişik tip ve büyüklükte kasetçalar –ki çoğu çalışmıyor–, bol miktarda kulaklık; kablosuzu çıktığı için kablolularının pabucu dama atılmış olmalı, eski ve bozuk cep telefonları, TV, bilgisayar, yazıcı ve farklı cihazlara ait bir sürü kablo. Bunları hangi çöplüğe atacağımızı bilmiyoruz. Eskiciye verseniz almıyor, çünkü para etmiyor. Tamirciye götürseniz burun kıvırıyor zira bu cihazlar bozulduğu zaman kimse tamire götürmüyor, astarı bezini geçiyor. Bu durumda çöpe atmaktan başka yol kalmıyor. Atalım da hangi çöplüğe? Atık piller, kâğıt ve cam gibi farklı çöpler için konulan kutular var. Eskiyen cihazlar için de artık böyle bir ayırım ihtiyaç. Yerel yönetimler bu işe el atsa da biz eskilerden kurtulurken, geri dönüşüm ile ekonomiye de katkıda bulunmuş olsak.
    <p>
     Bu konuda Japonya’da kullanılan ve yıllar önce dile getirdiğimiz bir sistem var ama bizde uygulayan yok. Ömrü biten elektronik cihazı çöpe atmanın yasak olduğu Japonya’da, Panasonic, Elektronik Ürün Geri Dönüşüm Merkezi (METEC) kurmuş.  Burada TV, buzdolabı, klima ve çamaşır makinesi geri dönüşümle ekonomiye kazandırılıyor. Japonya’da tüketici, bir cihazı satın alırken, geri dönüşüm için yapılacak mini masrafı da ödüyor. Cihaz ömrünü tamamladığında ilgili kuruma telefon açarak alınmasını istiyor. METEC, kendi dışında farklı markaların da ürünlerini dönüştürüyor. Fabrikaya giren malzemenin yüzde 70’i tekrar kullanım için ayrılabiliyor. Fabrika, aynı zamanda eğitim amaçlı hizmet veriyor. Okullar, öğrencileri bilinçlendirme için METEC’i ziyaret ettirirken, akademisyenler de araştırma yapma imkânı buluyor. Türkiye’de e-atık, Çevre Bakanlığı, Hazine ve Dış Ticaret Müsteşarlığı ile Gümrük Müsteşarlığı’nın alanına giriyor ama METEC gibi ortaya konulmuş bir çalışma yok. Yetkililere sesleniyoruz; bize de bir METEC gibi geri dönüşüm merkezleri lazım.
     <p>
      <a href="http://web.archive.org/web/20140424184905/http://twitter.com/mehmetsakin%20" target="_blank">
       Twitter.com/mehmetsakin
      </a>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37383-tekno-kup---evler-teknoloji-coplugune-dondu.html), [web.archive.org (arşiv bağlantısı)](http://web.archive.org/web/20140424184905/http://www.aksiyon.com.tr:80/aksiyon/haber-37383-tekno-kup---evler-teknoloji-coplugune-dondu.html)
