# İnternette kuşak çatışması

*Mehmet Sakin 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternet kullanıcılarını 4 kuşağa ayırıyorlar: Bunlar, BB, X, Y ve Z. Kuşaklar doğdukları yıllara göre belirleniyor. İkinci Dünya Savaşı ile 1960 yılı arasında doğanlara Baby Boomer, 1965-1979 arasında doğanlara X kuşağı deniyor.
  </font>
 </div>
 <div id="newsText">
  <font class="detail-text">
   <p>
    Y kuşağı, 1980-1999 arasında doğanlar, Z kuşağı ise 2000 yılından başlayıp 2021’e kadar doğacak olanları kapsıyor. Z kuşağına ‘internet kuşağı’ diyenler de var. Bu kuşaklar içerisinde en yaşlıları internet dünyasını tam olarak kavrayamazken, gençler içerisine doğdukları sanal dünyadan önce yaşananları anlamakta zorlanıyor.
   </p>
   <p>
    Sosyal medya alanında faaliyet gösteren CMC’nin Genel Müdürü Metin Tarakçı, Web 2.0 ile birlikte hayatımıza giren bloglar, forumlar, sosyal paylaşım platformlarının dijital bir pazarı ortaya çıkardığını söylüyor. Türkiye’de de çok hızlı büyüyen bu pazar, Y kuşağı müşterilerin davranış ve alışkanlıkları ile şekilleniyor. Bu kuşak, bir marka ve ürün hakkındaki görüşlerini müşteri hizmetleri hattını arayıp paylaşmak yerine, sosyal medyada paylaşıyor.
   </p>
   <p>
    <strong>
     Y kuşağı için ‘prestij’ ilk sırada
    </strong>
   </p>
   <p>
    Teknolojiye hâkim ve mobil olmayı seven Y kuşağına mensup genç nesli, paradan çok çalışma ortamı ve itibarın motive ettiğine dikkat çeken BÜYEM Öğretim Görevlisi Pembe Candaner, çağrı merkezlerinde çalışan gençlere odaklandıklarında, sektörde iş teklifleri alan ödüllü müşteri temsilcileri ve takım liderlerinin, maaştan çok prestiji önemsediklerini gözlemiş. Y kuşağını, ‘teknolojiyi çok iyi kullanan, kablosuz bir nesil’ diye tanımlayan Candaner, bu kuşağın başarılı olmasını isteyenlerin onlara özenle yaklaşması gerektiğine inanıyor. Candaner’e göre, iletişimde samimiyet ve doğallıktan yana olan bu nesil, işlerinde heyecan arıyor. 24 saati dolu dolu yaşıyor, anlamlı işler yapmak istiyor. Bu kuşakla uzun soluklu işlere imza atmak isteniyorsa resmin bütününe bakmak gerekiyor.
   </p>
   <p>
    <strong>
     Çalışıyorken online olmak şart
    </strong>
   </p>
   <p>
    Teknolojiye yatkınlıklarından dolayı çağrı merkezi sektörünü tercih eden 1980-1999 yılları arasında doğan Y kuşağı, radyoyu webden dinliyor, dergiyi dijital ortamda okuyor, alışverişi online yapmayı seviyor, sohbeti Facebook’ta yapıyor. Hatta, atışmaları yüz yüze yapmak yerine Twitter’a taşıyor. ‘Bu konular bize yabancı’ diyenlere de emeklilik planları öneriliyor. Çağrı merkezi sektörünün lokomotifi IMI Group Başkanı Meltem Karateke, Y kuşağının hızlı terfi etmek ve eğlenerek çalışmak istediğine değiniyor. Bu kesim, teknolojiyle büyüyor ve onu hayatın olmazsa olmazı olarak görüyor. Karateke’ye göre, Y kuşağı gençlerinin isteklerine kulak verilmezse kuşaklar arası çatışma kaçınılmaz hâle geliyor. Sonuç olarak iş verimliliği de düşüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B738AB383082ECCEEDA3AB2C13551848?newsId=32291), [web.archive.org (arşiv bağlantısı)](http://web.archive.org/web/20120627080915/http://www.aksiyon.com.tr:80/aksiyon/newsDetail_getNewsById.action;jsessionid=B738AB383082ECCEEDA3AB2C13551848?newsId=32291)
