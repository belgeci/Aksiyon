# TEKNO KÜP - Bilgilerinize sahip çıkın!

*Mehmet Sakin 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternette bir siteye üye olurken ‘kullanıcı şartları’nı okumuyor, bilgilerimizin hangi amaçlarla kullanılacağını bilmeden ağa katılıyoruz. Ardından medyada ‘X sitesinin üyelik bilgileri çalındı, y markası bilgileri bulunduğu devletin kontrolüne açtı’ gibi olumsuz haberleri görünce endişelenmeye, ‘Bilgilerimi izinsiz nasıl paylaşır?’ diye sorgulamaya başlıyoruz.
  </font>
 </div>
 <div id="newsText">
  <font class="detail-text">
   <p>
    Aslında bankaların kredi ve kredi kartı verirken imzalattığı birkaç sayfalık sözleşmeler gibi web sitelerinin de, verdiği hizmeti babasının hayrına yapmadığını, topladığı bilgileri yeni hizmetler geliştirmek, ayakta kalmak için paraya dönüştüreceğini anlatan bölümleri var; ama okuyan kim!
    <p>
     İnternetin sosyal mecrasına bu açıdan baktığımızda Facebook’un ana sayfasının en alt satırında ‘Koşullar’ başlığı var. Twitter’da da ‘Koşullar’ başlığı sayfanın en altında ama arasındaki fark, İngilizce bir metin olması. Google da her arama yaptığımızda bilgilerimizi topluyor. Bunun için ‘Gizlilik ve Şartlar’ bölümüne göz atmakta fayda var. Tekrar Face’e dönersek, ‘Koşullar’ başlığından ‘Veri Kullanımı İlkesi’ bölümüne ulaştığınızda aldıkları bilgileri nasıl kullanıldıklarını anlatıyorlar. ‘Hesap Ayarları’ kısmından ise bilgilerinizin ulu orta paylaşılmasını, herkese açılmasını istemiyorsanız ‘Gizlilik Ayarları ve Araçları’ kısmından paylaştıklarınızın kimler tarafından görülebileceğine, sizinle kimlerin iletişim kurabileceğine, aramalarda kimlerin sizi bulabileceğine karar verebiliyorsunuz.
     <p>
      Bu gibi ayarları önemseyip yapmakta fayda var. Mesela Face’in paylaşımlarımızla ilgili yaptığı bir uygulama var. Face’de yaptığım bir paylaşımı arkadaşlarım beğeniyor veya yorumluyor. Bunu onun arkadaşına da gösteriyor ki ağ genişlesin. Bu defa beni hiç tanımayanlar, paylaşımım ile ilgili yorumlarda bulunuyor. Bu bazen hiç hoş olmuyor. Face’in derdi reklam ve pazarlama olduğundan onun için bir sıkıntı yok ama benim için var. Aslında ‘Benim paylaşımlarımı arkadaşlarım görsün, arkadaşımın arkadaşı görmesin’ diyorsanız ayarlarınızda değişiklik yapmanız gerekiyor. Bu ayarların nasıl yapılacağını yüzlerce arkadaşla paylaştım ama sadece biri değişiklik yaptığını söyledi. Demek ki herkes halinden memnun!
      <p>
       <a href="http://web.archive.org/web/20140404172930/http://twitter.com/mehmetsakin" target="_blank">
        Twitter.com/mehmetsakin
       </a>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36222-tekno-kup---bilgilerinize-sahip-cikin.html), [web.archive.org (arşiv bağlantısı)](http://web.archive.org/web/20140404172930/http://www.aksiyon.com.tr:80/aksiyon/haber-36222-tekno-kup---bilgilerinize-sahip-cikin.html)
