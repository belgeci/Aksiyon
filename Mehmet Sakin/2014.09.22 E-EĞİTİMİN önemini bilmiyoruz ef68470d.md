# E-EĞİTİMİN önemini bilmiyoruz

*Mehmet Sakin 2014.09.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de potansiyeli yüksek olmasına rağmen avantajları bilinmediği için kısır bir dönem yaşayan uzaktan eğitim (e-Eğitim) gerektiği gibi kullanılamıyor.
  </font>
 </div>
 <div id="newsText">
  <font class="detail-text">
   <p>
    Bankalar başta olmak üzere özel şirketler avantajlarından dolayı tercih ederken kamu kurumları personeline tatil ortamında, deniz-güneş eşliğinde, otellerde eğitim vermeye devam ediyor. Bankacılıkta gelişmeler hızlı ve personel sirkülasyonu fazla olduğu için uzaktan eğitim tercih ediliyor. Personeline alacakları eğitim ve girecekleri sınavları uzaktan yapan bankalar, ardından atölye eğitimi veriyor. Kamuda ise henüz bilinç oturmuş değil. İnsanları Türkiye’de bir tatil yöresine toplayıp birkaç günlük tatil ile eğitim karışık bir program yapılıyor. Buralara eğitim ve öğrenme mantığı ile toplanılmıyor. Bir eğitim gerçekleştiriliyor ama deniz kenarındaki bir otelde yapılan eğitimi zaten katılımcılar birkaç günlük tatil olarak algılıyor. Maliyeti yüksek olan bu eğitimlerde ölçme-değerlendirme yapılmıyor. Uzaktan eğitimde ise öğrenme sınavlarla ölçülüyor ve bir sonraki konuya öyle geçiliyor. Kaynakların lüzumsuz yere harcandığı eğitimlerin birçoğu, aslında uzaktan verilebilir.
   </p>
   <p>
    Uzaktan eğitim alanında faaliyet gösteren şirketler, işin önemi kavranamadığı için kamu kurumları ve özel sektörlerin kapısını çalıp, tek tek e-Eğitimi anlatıyor. Bilinçlendirme dönemi devam eden uzaktan eğitimin, önemi kavrandığında ise karar vericiler örgün eğitimden uzaklaşmak istemiyor. Çünkü insanları bir yere toplayıp onlara konferans tarzında eğitim vermek daha cazip geliyor.
   </p>
   <p>
    E-Eğitim alanında altyapı hizmeti veren ve içerik üreten markalardan Artısistem’in Proje Yöneticisi Tolga Büyükgüzel, ulaştıkları muhataplarına özellikle uzaktan eğitimin hiçbir zaman örgün eğitime alternatif olduğunu söylemediklerine dikkat çekiyor. Tolga Büyükgüzel’e göre, yüz yüze eğitim, etüt çalışmaları yine olmalı. Birtakım çalışmaları uzaktan yaparak mümkün değil. Eğitimi komple bir sistem olarak görmek gerekiyor. İçerisinde yüz yüze çalışmalar, etüt ve atölye çalışmaları olacak ama uzaktan eğitim de yer almalı. Çünkü Avrupa ve ABD’de yaygın olarak kullanılıyor. Üniversite öğrencileri birçok dersi okula gitmeden uzaktan alabiliyor. Sınavlara uzaktan girebiliyor. Hiç okula uğramadan bile birçok dersi verebiliyor. Türkiye’de de bunun örnekleri var. Bazı üniversiteler uzaktan eğitimi benimsemeye başladı. Üniversitelerimizdeki Bilgisayar ve Öğretim Teknolojileri Eğitimi Bölümlerinde (BÖTE) bölümleri e-Eğitim içeriği oluşturmaya yetkin personel yetiştiriliyor. Birçok üniversite bu bölümden mezun olan elemanlardan faydalanıyor.
   </p>
   <p>
    Artısistem’in e-Eğitim Proje Yöneticisi Büyükgüzel, örgün eğitim ile uzaktan eğitimin avantajlarının iyi hesaplanmadığını düşünüyor. Uzaktan eğitimin; zaman ve mekândan bağımsız oluşundan dolayı, insanları bir yere toplamanız gerekmiyor. Günlerce barındırma, yeme-içme hizmeti de vermek zorunda kalmıyorsunuz. İnsanlar istedikleri eğitimi istedikleri zaman, istedikleri kadar alıyor. Eğitim sonrası onlara doğru kaynağı veriyorsunuz ve tekrar etme, kendilerini geliştirme imkânı sunuyorsunuz. Öğrenene kadar tekrar edebiliyorlar. Bu avantajlarla yola çıkanlar, iş faaliyete geldiği zaman, özellikle içerik üretme tarafında teknolojik maliyetleri görünce uzun vadede elde edilecek kazanımları hesaplayamıyorlar. Her sene verilen bir örgün eğitimin e-Eğitime aktarılması ilk yatırımı diğerine göre yüksek olmasına rağmen geliştirilebilmesi, ölçülebilmesi hesaba katılmalı.
   </p>
   <p>
    E-Eğitim’in Avantajları
   </p>
   <p>
    Öğrenme kapasitesine göre kişi konuyu istediği kadar tekrar edebilir.  Kişi eğitimi istediği zaman ve mekânda alma esnekliğine sahip olur.  Eğitimi alan bir seferde ne kadar çalışmak istediğine karar verebilir.  Eğitim giderlerinde önemli yer tutan ulaşım, eğitmen ve eğitim yeri masrafları ortadan kalkar.  Kişi ihtiyaç duyduğu her anda eğitim materyaline tekrar ulaşabilir ve eğitimi tekrar edebilir.  Eğitim materyalinin şartlara ve değişikliklere göre güncellenmesini kolaylaştırır.  Zengin görsel ve işitsel içerik yardımıyla eğitimi daha çekici, zevkli ve anlaşılır hâle getirerek öğrenmeyi artırır.  Güçlü ölçme ve değerlendirme sistemi ile eğitim alanların durumları hakkında ayrıntılı raporlar alınabilir.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39568), [web.archive.org (arşiv bağlantısı)](http://web.archive.org/web/20141013140946/http://aksiyon.com.tr:80/aksiyon/newsDetail_getNewsById.action;jsessionid=8D4B458006725AE043E15285E1A9CB6D?newsId=39568)
