# Cari açık ve bilişim

*Mehmet Sakin 2014.05.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümet, Türkiye Cumhuriyeti’nin 100. kuruluş yıldönümü 2023 yılında gelişmiş, kendine yeten ülkeler arasında yer alabilmek için kendine bazı ekonomik hedefler koymuştu.
  </font>
 </div>
 <div id="newsText">
  <font class="detail-text">
   <p dir="LTR">
    Yaklaşık 3 yıl kadar önce eski Bilim, Sanayi ve Teknoloji Bakanı Nihat Ergün, Türkiye’yi 2023’e taşıyacak Ar-Ge kararları açıklamış ve çalışmanın adına da Ulusal Yenilik ve Girişimcilik Sistemi denilmişti. Sürecin en önemli konuları arasında cari açık sorununun üstesinden Ar-Ge, yenilikçilik, ürün geliştirme ve girişimcilik ile gelinebileceği yer alıyordu. 2023 yılı hedeflerinde Ar-Ge harcamasının GSYİH oranı yüzde 3, özel sektör Ar-Ge harcamasının GSYİH’ye oranı yüzde 2 olacak, araştırmacı sayısı 300 bine, özel sektör araştırmacı sayısı 180 bine yükseltilecekti. Bu hedefin gerçekleştirilmesi için de tüm bakanlıkların bütçelerine 2013’ten itibaren ‘Ar-Ge ödeneği’ konacaktı.
   </p>
   <p dir="LTR">
    Gelinen noktada 2023’e az bir zaman kalmışken geriye dönüp bakmanın zamanı da geçiyor. Belirlenen hedeflerden hangileri yapıldı ve işin neresinde olduğumuz belirli periyotlarda açıklanmalı. Bakanlık sitelerinde 2023 hedefleri ile gelinen nokta bulunamazken, medyada ‘Cari açığın yüzde 15’ini kapattım’ diyen Reza Zarrab’ın CHP lideri Kemal Kılıçdaroğlu tarafından açıklanan ödediği vergi rakamlarını görüyorsunuz. Cari açığı kapatmak için 2011 yılında kendisine hedefler koyan, yol haritası belirleyen hükümetin 2014’te ne durumda olduğunu ise bilemiyoruz. Şeffaflık olmayınca 2023 hedefini yakalamak bir hayal olacak.
   </p>
   <p dir="LTR">
    CeBIT Bilişim Fuarı’nın temsilcileri, son birkaç yıldır Türkiye’de bazı büyük şehirlere gidip fuarın önemine dikkat çekiyorlar. Sonuçta hedefleri, fuara katılımcı sayısını artırmak olabilir ama bu iş aynı zamanda kazan-kazan modeli. İstanbul’dan, teknoloji merkezlerinden uzak bir ilde bilişimle ilgileniyorsanız, çalışmalarınızı kime nasıl sunacaksınız. İşte fuar tam da bu işin ilgililerinin buluştuğu bir ortam olduğu için önemli. Bilişimle cari açık azaltılmak isteniyorsa bilişimcilerin ufkunu açacak yurtiçi ve yurtdışındaki etkinliklere destek verip teşvik etmek gerekiyor.
   </p>
   <p>
    Twitter.com/mehmetsakin
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38570-cari-acik-ve-bilisim.html), [web.archive.org (arşiv bağlantısı)](http://web.archive.org/web/20140926111333/http://aksiyon.com.tr/aksiyon/haber-38570-cari-acik-ve-bilisim.html)
