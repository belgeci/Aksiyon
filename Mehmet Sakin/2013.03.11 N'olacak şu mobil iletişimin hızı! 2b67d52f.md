# N’olacak şu mobil iletişimin hızı!

*Mehmet Sakin 2013.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın belli ülkelerinde farklı teknolojiler ve sektörlere yönelik fuarlar düzenleniyor. Buralarda sektörün gittiği yön konuşulurken o alanda gelişen yenilikler de paylaşılıyor.
  </font>
 </div>
 <div id="newsText">
  <font class="detail-text">
   <p>
    Akla ilk gelenler Almanya’daki CeBIT ile Türkiye’deki CeBIT Bilişim. Her ikisi de bilgi ve iletişim teknolojilerine odaklanmış durumda. ABD’de Las Vegas’ta yapılan CES Fuarı ise elektrik ve elektronik üzerine. İspanya’nın Barcelona kentinde Dünya GSM Birliği (GSMA) tarafından düzenlenen Mobil Dünya Kongresi ise fuardan çok geleceğin teknolojilerinin konuşulduğu kongre kıvamında. Bu kongrede cep telefonları gibi herkesin ilgi alanına giren mobil iletişim ve geleceği masaya yatırılıyor. GSMA, GSM operatörleri ve mobil iletişim alanında uygulama geliştiricilerinin rağbet ettiği bir etkinlik. Fuarda GSM alanında yapılan uygulamalar da sergileniyor.
    <p>
     GSMA’larda önceden bir konu, konsept belirlenip üzerine yoğunlaşılıyor. Bu yıl öne çıkan konulardan NFC, LTE ve mobil ödemelerdi. NFC için ‘Bluetooth teknolojisinin basitleştirilmiş hâli’ diyebiliriz. NFC’li telefonlar ile cihazların birbiri ile konuşması hayatı kolaylaştırıyor. Özellikle mobil ödeme konusunda önümüzdeki dönem NFC adından sıkça söz ettirecek. Alışverişlerde belli bir miktara kadar ödemeyi, kredi kartı yerine cep telefonu ile yapma, NFC’nin uygulama alanlarından biri.
     <p>
      Kongrenin diğer konusu LTE, yani 4G idi. 3G’den sonraki GSM teknolojisi olan LTE, Uzakdoğu, Avrupa ve Orta Asya’da bazı ülkeler tarafından kullanılıyor. 3G’den 4G’ye geçiş, mobil internet açısından hız avantajı sağlarken maliyet de getiriyor. Baz istasyonlarının yeni teknolojiye uyumu için yenilenmesi gerekiyor. Türkiye, 3G’ye geç geçtiği için teknolojisi yeni. İhtiyaç olduğunda 4G’ye geçişin maliyetinin daha az olması bekleniyor. BTK Başkanı Tayfun Acarer de katıldığı GSMA’da 4G’ye dikkat çekerek önümüzdeki dönemde bilişim sektörünün daha büyük yeniliklere yelken açacağını ifade etti. Acarer, mobil iletişimde çoğu dünya ülkesiyle kafa kafaya yer aldığımızı, bundan sonraki süreçte 4G’yi geliştirmeyi hedefleyip 2G’de kaçırdığımız fırsatları LTE’de yakalayabileceğimizi anlattı.
      <p>
       Yeni Mobil Ufuklar konsepti ile yapılan GSMA’da öne çıkan konulardan biri de mobil ekonomiydi. İnternetin hayatımıza girmesiyle e-ticaret ve dijital ekonomi gibi kavramlarla tanıştık. Şimdi de mobil ekonomiden söz ediliyor. Çünkü cüzdanı ve kredi kartlarını evde bırakıp tüm alışverişlerimizde ödemeleri cep telefonundan NFC gibi teknolojilerle yapmayı konuşuyoruz. Akıllı telefonlardaki uygulamalar için ödediğimiz ücret bile mobil ekonomiden bahsetmeye değer. Bundan sonra mobil ekonomide neler yaşanacak bu kongrenin odaklandığı bir konuydu.
       <p>
        Mobil internetin gündemdeki en önemli konularından biri veri yükleme hızı olmalı. Çünkü internette gezinirken ziyaret ettiğimiz sayfadaki görsellerin görüntülenme süresi veya izlemek istediğimiz bir video için bekleme süresi veri yükleme ile ilgili. Buna mobil internet kullanıcılarının yürürken veya araç içerisinde hareket halindeyken kullandığı internetin hızını da eklemek lazım. Çünkü cihaz bağlantı için baz istasyonları arasında dolaşıp dururken hız düşmekte. Vodafone Türkiye’nin teknoloji ekibi Oksijen ile Huawei, veri hızı başta olmak üzere bazı konularda ortak inovasyon takımı kurdu. JBIT adı verilen ve bünyesinde 40 mühendisinin çalışacağı bu işbirliği GSMA’da duyuruldu.
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35066-nolacak-su-mobil-iletisimin-hizi.html), [web.archive.org (arşiv bağlantısı)](http://web.archive.org/web/20130601062248/http://aksiyon.com.tr/aksiyon/haber-35066-nolacak-su-mobil-iletisimin-hizi.html)
