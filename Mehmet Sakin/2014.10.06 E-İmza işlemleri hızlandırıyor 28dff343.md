# E-İmza işlemleri hızlandırıyor

*Mehmet Sakin 2014.10.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Elektronik imza (e-imza), bir elektronik belgenin hukuki geçerliliğini sağlayan, elle atılan imza ile aynı hukuki geçerliliğe sahip güvenli bir kimlik doğrulama teknolojisi.
  </font>
 </div>
 <div id="newsText">
  <font class="detail-text">
   <p>
    Kişilerin kullanabildiği e-imza, sertifikalı ve kriptografik özellikli token cihazı veya akıllı kart ile oluşturulmakta. E-imza, elle attığımız imzada olduğu gibi kalemle atılabiliyor. Kişiye ait karakterlerden de oluşan özel bir sembol de kullanılabiliyor. Token cihazı veya akıllı kart ile de atılabiliyor.
   </p>
   <p>
    E-imza’dan maksat, elektronik ortamda gönderilen bilginin yolda değişmediğini, gönderen kişiye ait olduğunu ve inkâr edilemeyeceğini ve kişilerin kimlik bilgilerinin doğruluğunu garantilemek. 10 yıl önce yürürlüğe giren kanun ile kâğıt üzerinde yapılan işlemlerin güvenli elektronik ortamda yapılarak zamandan, paradan ve iş gücünden tasarruf etme hedeflenmişti. E-imza, bankacılık işlemlerinde, finansal uygulamalarda, kamu kuruluşlarına yapılan çeşitli başvurularda, yazışma ve sözleşmelerde, elektronik haberleşmelerde, sigortacılık işlemlerinde, hukuki işlemlerde, e-devlet, e-ticaret, e-iş uygulamalarında kullanılmakta. E-imza; bankalar ve finans kurumları, şube ağına sahip sigorta şirketleri, kamu kurum ve kuruluşları, holdingler ve diğer büyük şirketler, üniversiteler, yüksek iletişim ve bilgi güvenliği ihtiyacı olan organizasyonlar başta olmak üzere birçok alanda orta ve uzun vadede yaygın bir uygulama ortamı bulacak.
   </p>
   <p>
    E-imza hizmetini Türkiye’de Türktrust, E-Güven, TÜBİTAK, E-Tuğra ve E-İmzatr olmak üzere toplam 5 yetkili kurum veriyor. TÜRKKEP ise yetkili bir marka ile anlaşmalı olarak müşterilerine e-imza hizmetleri sağlıyor. TÜRKKEP Genel Müdürü Yüksel Samast’a göre, e-imza, yüzde 80 civarında doğanın korunmasına destek olduğu, veri güvenliği sağladığı, iş yapma süreçlerini kısaltıp maliyetleri azaltıp daha verimli kıldığı için tercih ediliyor.  E-imza, yüzde 53 oranıyla en çok MERSİS, EKAP, UYAP gibi kamu projelerinde tercih ediliyor. Bunu yüzde 49 ile e-devlet uygulamaları, bankacılık işlemleri (yüzde 14), farklı firmalarla yapılan anlaşma ve sözleşmeler (yüzde 10) ve hesap mutabakatları (yüzde 7) takip ediyor.
   </p>
   <p>
    Kurumlarda en çok genel müdürler ve bölüm müdürleri e-imzaya ihtiyaç duyuyor. Sağlık sektörü ve hukukçular yıllardır e-imza kullanıyor. Kullanıcıların yüzde 90’ı e-imza uygulamalarından memnun olduğunu belirtirken, kadın kullanıcılarda bu oran yüzde 95’e ulaşıyor.
   </p>
   <p>
    TÜRKKEP Genel Müdürü Samast, ülkemizde e-imza kullanıcı sayısının hızla arttığına dikkat çekiyor. Haziran 2014 sonu itibariyle üretilen e-imza sayısı 1 milyonu aşmış durumda. Mobil imza kullanıcı sayısı ise 300 binin üzerinde. 2014 yılının ikinci çeyreğinde üretilen e-imza adedi yüzde 30 civarı. Bu oran geçen yılın aynı dönemi ile karşılaştırıldığında, yüzde 66 arttığı görülüyor. Son 2 yılda hızla yaygınlaşmaya başlayan e-imzanın yaygınlaşmasıyla maliyetlerin düşmesi bekleniyor. Maliyetin düşmesi ise uygulamanın çok daha hızlı artmasına neden olacak.
   </p>
   <p>
    Samast, TÜRKKEP olarak yerinde e-imza başvuru ve kayıt hizmetlerini verdilerini söylüyor. Telefonla veya e-posta ile müşterilerine 7/24 destek veren TÜRKKEP, JETimza markasıyla Türkiye’nin birçok ilinde bulunan yetkili başvuru merkezi ile hizmet sunuyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8A0DDCA2DB7C814BF59CCA8F8A95C9C6?newsId=39684), [web.archive.org (arşiv bağlantısı)](http://web.archive.org/web/20141019092326/http://www.aksiyon.com.tr:80/aksiyon/newsDetail_getNewsById.action;jsessionid=8A0DDCA2DB7C814BF59CCA8F8A95C9C6?newsId=39684)
