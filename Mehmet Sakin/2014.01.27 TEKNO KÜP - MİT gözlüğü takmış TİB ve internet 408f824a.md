# TEKNO KÜP - MİT gözlüğü takmış TİB ve internet

*Mehmet Sakin 2014.01.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İletişimi kolaylaştırdığı kadar özgürleştiren, kullanıcı kitlesi her geçen gün genişleyen, bir sözü olanın rahatça söyleyebildiği internet ortamı, bazılarını endişelendirmeye devam ediyor ve edecek de.
  </font>
 </div>
 <div id="newsText">
  <font class="detail-text">
   <p>
    Şiddete yönlendirmeyen bir fikir veya hakaret etmeden, iftira atmadan ifade edilen bir eleştiri hakkı, yürürlükteki kanunlar çerçevesinde kullanılıyorsa niçin rahatsız oluyoruz ki? İnternete, Türkiye’ye geldiği 1993’ten beri çeşitli bariyerler konulmak isteniyor. İlk zamanlarda içeriği zapturapt altına almak için barındırma hizmetinin yurtiçinde verilmesi isteniyordu. Ardından 2000 yılının arefesinde “Ulusal Bilgi Güvenliği Teşkilatı” kurulması çalışmaları yapıldı. Bu çalışmanın haklı tarafları vardı ama özgürlükleri kısıtlamak isteyen tarafları da vardı. Aksiyon olarak konuyu ‘Bilgiye Kelepçe’ başlığı ile kapaktan duyurmuştuk. Hatta Türkiye Bilişim Vakfı da haberimizi ödüle layık görmüştü. İtirazlar yükselince vazgeçilmişti. Geriye dönüp baktığımızda 20 yılı aşkın bir süredir interneti bir kanuna, nizama sokmaya çalıştığımız görülüyor. Bu yalnızca Türkiye’nin derdi değil, her ülke kendi çapında farklı düşüncelerle ‘internet kanunu’ yapıyor. İnternet yeni ve her an yenilenen bir dünya. Mevcut yasalara uymayan taraflar üzerinde konuşulup, özgürlükleri de kısıtlamayacak şekilde çalışma yapılabilir. Türkiye’de yıllardır yapılmak istenen kanuna, bilgi, iletişim ve hukuk alanındaki STK’lar da katkıda bulunmaya gayret gösteriyor. Yakın geçmişte Telekomünikasyon İletişim Başkanlığı (TİB) bir dizi çalışmalar yapmış, 4 farklı filtre ile internet kullanıcılarını korumak istediğini açıklamıştı. Aylar süren büyük tartışmalar sonrası bu çalışma Aile ve Çocuk olmak üzere iki fitreye indirildi. İnternet servis sağlayıcıları üzerinden şimdilerde isteyenler ‘filtreli internet’ kullanıyor. Bu bir zorunluluk değil, isteyenin tercih edebileceği alternatif uygulama. Şimdilerde torba yasa ile yapılmak istenenler ise filtreden öte uygulamalar içeriyor. Yöneticileri MİT’ten atanan TİB, MİT gözlüğünü takınca bizleri nasıl görecek, doğrusu merak ediyorum.
    <p>
     <a href="http://web.archive.org/web/20140511082207/http://twitter.com/mehmetsakin">
      Twitter.com/mehmetsakin
     </a>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=37725), [web.archive.org (arşiv bağlantısı)](http://web.archive.org/web/20140511082207/http://www.aksiyon.com.tr:80/aksiyon/newsDetail_getNewsById.action?newsId=37725)
