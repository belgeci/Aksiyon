# TEKNO KÜP - Bilişimci açığı ve yazılım

*Mehmet Sakin 2013.08.19*

<div class="pNewsDetailMainContent" itemprop="articleBody">
 <p>
  Yaklaşık 2 ay kadar önce, Milli Eğitim Bakanlığı (MEB) Talim ve Terbiye Kurulu Başkanlığı önemli bir karara imza atmış, önümüzdeki eğitim-öğretim yılından itibaren 5. ve 6. sınıflarda bilişim teknolojileri dersini, haftada 2 saat olmak üzere zorunlu hale getirmişti.
 </p>
 <p>
  Önceleri seçmeli olan derslerin zorunlu olmasının, birçok ülkenin hedeflediği yazılımcı yetiştirme adına önemli bir adım olabileceğini “MEB, geleceğin yazılımcıları için kapıyı araladı” başlıklı yazımızla dile getirmiştik. Yazılım konusunun öneminden dolayı ümitlenmiştik. Yoksa dersleri zorunlu kılmakla yazılımcı yetişmiyor. Çünkü başta Hindistan olmak üzere birçok ülkenin yazılım konusunu ciddiye alıp para kazandığı alanda henüz bizim büyüklüğümüz devede kulak misali. Belki bilişim dersleri zorunlu olursa, oradan da bu işi yapabilecek zeki çocuklar meslek liselerinin bilişim teknolojileri bölümüne yönlendirilerek belki ileride müstakil bir yazılım okulu ile geleceğin yazılımcıları yetişebilir ümidindeyiz.
  <p>
   MEB, geçen sene müfredat gereği zorunlu olmadığı için bilişim derslerini tercih eden öğrencilere göre öğretmen alımı yapmıştı. 2012 yılında 2 bin 293 öğretmen başvurmuş, MEB ise 313’ünü alabilmişti. Şimdi ise zorunlu olmasından öte 378 lise, meslek lisesine dönüştü. Bu değişiklik bile norm artışında etkili olduğu için bilişim teknolojileri dersi alanında Türkiye genelinde bir öğretmen açığı var. Hatta bilişim teknolojileri öğretmen açığı norm güncellemelerinden sonra 6 bin 414’e ulaşmış. Şimdilerde öğretmenler, hem kendilerinin dersbaşı yapabilmeleri, hem de derslerin verimli geçmesi için atamaların norm değişiklik ve ihtiyaca göre yapılmasını bekliyorlar. Bunun için de her platformda seslerini duyurmaya çalışıyorlar. #BilişimÇağındaBilişimcilere4000 ve #Bilisime4BinKadro hashtag’leriyle Türkiye TT listesine girmeyi başardılar. Şimdi beklentileri, derslerin zorunlu olması ve yüzlerce lisenin meslek lisesine dönüşmesinden sonra atamalardaki değişimin de aynı oranda olup olmayacağı. Benim beklentim ise bu derslerin içeriği. Yani geleceğin yazılımcıları için iyi bir adım atılıp atılamayacağı ve bu konuda ileri bir adım olup olmayacağı konusunda.
   <p>
    <a href="http://web.archive.org/web/20150326202354/http://twitter.com/mehmetsakin" target="_blank">
     Twitter.com/mehmetsakin
    </a>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-36332-tekno-kup---bilisimci-acigi-ve-yazilim.html), [web.archive.org (arşiv bağlantısı)](http://web.archive.org/web/20150326202354/http://www.aksiyon.com.tr/aksiyon/haber-36332-tekno-kup---bilisimci-acigi-ve-yazilim.html)
