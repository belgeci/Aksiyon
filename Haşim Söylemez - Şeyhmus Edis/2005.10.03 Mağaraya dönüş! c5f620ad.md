# Mağaraya dönüş!

*Haşim Söylemez - Şeyhmus Edis 2005.10.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Terörden dolayı terk ettikleri köylerine 10 yıl sonra döndüler. Ama artık hiçbir şey eskisi gibi değildi; ortada ne evleri kalmıştı ne de köyleri. Kütüklü Köyü sakinleri çareyi tarihî mağaralara sığınmakta buldu. Köyün camisi bile bir mağaradan bozma.
  </font>
 </div>
 <div id="newsText">
  <font class="detail-text">
   Günlerden cuma. Cemaat cuma namazını eda etmek için köyün camisini tıka basa doldurmuş. Ancak, burası diğer camilere hiç benzemiyor; çünkü mağaradan bozma. İçeride boğucu bir hava var. Herkes kan ter içinde. Cemaat nefes almakta zorlanıyor. Özellikle de yaşlılar. Caminin genç imamı minbere çıkıyor ve hutbe irad ediyor. Ardından, "Ey cemaat!" diyerek farklı bir yardım talebinde bulunuyor: "Camimize bir vantilatör alınacak, yardımlarınızı esirgemeyin." Namazdan sonra, cemaat, oyulmuş taş kapıdan teker teker çıkıyor. Ortada ne cami var ne de minare...
   <br/>
   <br/>
   Burası Mardin'in Yeşilli beldesine bağlı Kütüklü Köyü. PKK terörü yüzünden evlerini kaybeden köylüler hayatlarını şimdi mağarada sürdürüyor. "Hiç bu kadar zor duruma düşüp ezilmedik. Camimiz, evimiz yok. Camiye çıkmakta zorluk çekiyorum. Mağarada nefes alamıyorum. Yaşlı olduğum için bir iş yapamıyorum. Gelirim de olmadığından çoğu zaman aç kalıyorum. Devlet bize yardım etsin." diyor, 100 yaşındaki Reşit Çokan. Bedran Çapat (80) da aynı hisleri paylaşıyor, "Tek umudumuz devlet." diyerek.
   <br/>
   <br/>
   Kütüklü Köyü sakinlerinin devletten yardım istemesi "klasik" bir talepten çok acil bir ihtiyacın yansıması aslında. Yıllardır büyük zorluklar içinde yaşayan köylülerin dramı 1992'de başlıyor. PKK terörünün etkili olduğu dönemde dağların arasında kalan köylüler, PKK'nın "Ya bize katılın ya da gidin" tehdidine ilk başta boyun eğmez; ancak taciz ve baskılar artınca köylerini boşaltmak zorunda kalırlar. 0 günlerde köyde 600 kişi yaşamaktadır. Bir sabah ailelerini yanlarına alıp yollara düşerler. Kimi Mardin'e, kimi de daha batıdaki şehirlere göçer.
   <br/>
   <br/>
   Terörün bölgede etkisini kaybetmesiyle 2002 başında köye dönüş başlar. Fakat, köyleri artık 10 yıl önce bıraktıkları gibi değildir. Evleri yağmalanmış ve yıkılmıştır. Başlarını sokacak yer derdine düşen köylülerin imdadına çevredeki mağaralar yetişir. Köye Dönüş Projesi, onlar için bir tür "mağaraya dönüş" olmuştur. Ama hiç yılmamışlar. Nitekim, artan nüfusları da bunun göstergesi. Bugün 54 hane olan köyde 719 kişi yaşıyor. Bunlardan 32 ailenin evi ise tarihî mağaralar artık.
   <br/>
   <br/>
   Açlık sınırında olan birkaç aileye de 100 YTL yardım yapan devlet, ev yapmaları için de hane başına 20 torba çimento vermiş. Ama, onları asıl düşündüren diğer malzemeleri nasıl ve hangi parayla alacakları... Durumlarının çok kötü olduğunu söyleyen köy muhtarı Afif Dengiz, "3 yıldır burada zor günler geçiriyoruz. İnsanlarımız mağaralarda yaşamak zorunda kalıyor. Ben muhtar olmama rağmen 60 metrekarelik bir evde oturuyorum. Evlerimiz yıkılmış, harabe halde. Maddi sıkıntı içindeyiz. Neredeyse tarım yapamıyoruz. Sadece kendimize yetecek kadar buğday ekebiliyoruz. İcarla başka köylerin hayvanlarına bakıyoruz. Bir yılın sonunda onlar bize pay veriyor. Devlet bize sahip çıkmalı." diyor.
   <br/>
   <br/>
   Yeşilli Belediye Başkanı Enver Sağlam da köydeki durumdan çok rahatsız. İmkânları ölçüsünde köylülere yardım etmeye çalıştıklarını; ancak bunun yeterli olmadığını belirterek, "21. yüzyılda insanların hâlâ mağaralarda yaşamak zorunda kalması bir insanlık ayıbıdır. Yetkililerin buraya el atması gerekmektedir. Terörden kaçarken bunları yaşamamalı." diyor.
   <br/>
   <br/>
   Mağarada namaz
   <br/>
   <br/>
   İnsanlar mağarada yaşasa da köyün yeni bir okulu var. İki öğretmenin görev yaptığı okulun öğrenci sayısı 75. Köylüler okuldan memnun. Ancak, onlar köylerine bir de cami istiyor. İbadet edecek bir mekân arayan köylüler, en büyük ve en yüksekteki mağarayı camiye çevirerek bu probleme çözüm bulmaya çalışmış. 40 kişinin zor sığabildiği mağaradan bozma camide namaz kılmak oldukça güç. Alçak tavan yüzünden insanlar yarı kambur şekilde namaz kılabiliyor. En büyük problem ise havalandırmanın olmaması. Özellikle cuma ve bayram namazlarında cami tıklım tıklım dolunca cemaatin nefes alması zorlaşıyor.
   <br/>
   <br/>
   İmam Şeyhmus Temel, asıl sorunun cuma namazı için 40 kişiyi bulmak ve camiye sığdırmak olduğunu söylüyor. "Şafi mezhebine göre, cuma namazının kılınabilmesi için cemaatin en az 40 kişi olması lazım. Bu yüzden her cuma 40 kişiyi mağaraya sığdırmak zorundayım. Gençleri ve zayıf olanları daha çok tercih ediyorum. Yazın caminin içi çok sıcak ve bunaltıcı oluyor. İhtiyarlar bu yüzden cumaya gelmekte zorlanıyor. Bayılanlar bile oluyor. İnşallah devletimiz buna bir çözüm bulur." diyor. Şartlar ağır olsa da genç imamın hizmet aşkı töprülenmemiş. Son bir yılda 30 köylüye Kuran-ı Kerim okumayı öğretmiş. Ayrıca, sohbetlerde onlara temel dinî bilgileri de öğretiyor.
   <br/>
   <br/>
   Bir mağarada 18 kişi
   <br/>
   <br/>
   Sıcak hava mağara evleri de etkiliyor şüphesiz. Her birinde en az 5 kişilik bir ailenin yaşadığı daracık mağaralarda, serinlemek için vantilatör kullanılıyor. 11 nüfuslu ailesiyle mağara evde yaşayan Sait Çakal, kendilerini eski çağda yaşıyor gibi hissettiklerini söylüyor: "Eskiden evimiz vardı. Bir şeyler  yaparak geçimimizi sağlıyorduk. Şimdi hiçbir şeyimiz yok. 11 nüfusla mağarada yaşamaya çalışıyoruz." diyor. İşi olmadığı için yeni bir ev inşa etmeye gücü yetmediğini belirten Gürbet Eliş'in tek umudu devlet. "Bize kimse yardım etmiyor. Kimse gelip hatırımızı sormuyor. Daha kaç yıl böyle yaşayacağız. Kışın üşüyor, yazın yanıyoruz." diyor.
   <br/>
   <br/>
   Köy sakinlerinden Zübeyir Çapat'ın (34) durumu ise görenleri üzüyor. Çünkü, evde eşinden başka hiç kimse konuşamıyor ve duyamıyor. Çapat ailesinin 8 çocuğu hem sağır hem dilsiz. Bunun sebebini ise kimse bilmiyor. Paraları olmadığı için doktora gidemeyen ailenin mevcut durumunu herkes kabullenmiş görünüyor. Aile fertleri anlaşmak için kendilerince bir beden dili geliştirmiş. Ancak, onları yabancı birinin anlaması neredeyse imkânsız.
   <br/>
   <br/>
   İçişleri Bakanı Abdülkadir Aksu'nun verdiği bilgilere göre, güvenlik gerekçesiyle göç eden 360 bin kişiden 125 bini geri döndü. Ama bu insanların önemli bir kısmının nasıl bir manzara ile karşılaştıkları konusunda bilgi yok. Tıpkı Kütüklü köylüleri gibi. Onlar hayatın zorluklarını kendi başlarına yenmeye çalışıyor. Tabii devletin kendilerine sahip çıkmasını bekleyerek...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=13427), [web.archive.org (arşiv bağlantısı)](http://web.archive.org/web/20130211113711/http://www.aksiyon.com.tr:80/aksiyon/newsDetail_getNewsById.action?newsId=13427)
