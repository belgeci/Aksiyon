# URFA’da bir sıra gecesi

*Abuzer Akbıyık 1997.10.11*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117180051im_/http://www.aksiyon.com.tr/resim/149/32.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Sıra Gecesi; Urfa yöresinin en önemli geleneklerinden birisi. 18 yaş üstü erkeklerin kış gecelerini değerlendirmek üzere yaptıkları ev toplantılarına Sıra Gecesi ya da Sıra Gezmek deniyor Urfa’da.
 </font>
 <p>
  <font class="content">
   Sıra kavramı; bu ev toplantılarının katılanların kendi aralarında belirledikleri bir sıraya göre herkesin evinde sıra ile yapılmasından kaynaklanıyor.
   <br>
    <br>
     Yaşları, dünya görüşleri, hayatı algılama biçimleri, maddi durumları birbirine denk arkadaşların oluşturduğu Sıra Grubu haftada bir, sıra kimdeyse o arkadaşın evinde toplanıyor.
     <br/>
     <br/>
     Sıra Geceleri’nin kendine mahsus çok özel kaideleri var. Sıra ehlinin bunlara mutlaka uyması gerekiyor. Sıraya belirlenen saatten geç gelmemek.. önceden tesbit edilen ikramlardan fazla ya da eksik ikramda bulunmamak ve ikramda israfa kaçmamak.. gruptan izinsiz misafir çağırmamak.. çayı geciktirmemek.. çiğköfteyi tam zamanında ve kıvamında yapmak... Sıra Gecesi’nin belli başlı kurallarından sayılıyor.
     <br/>
     <br/>
     Sıra Geceleri’nin olmazsa olmazı çiğköfte ve tatlıdır. İçki içilmeyen bu geceler arkadaş grubunun eğilimine göre çoğunlukla müzikli ve sohbet ağırlıklı olur. Sıra Geceleri’nde arkadaşlar kendi aralarında “Fincan saklama”, “Tolaka” ve benzeri oda oyunları da oynarlar.
     <br/>
     <br/>
     Daha çok dinlenmek, ölçülü bir biçimde eğlenmek, günün meselelerini ve memleket problemlerini tartışmak gibi gayeleri de olan Sıra Geceleri; arkadaşlar arasındaki birliği, dayanışmayı ve fedekârlığı artıran önemli bir lobi hareketi ve güzel bir adet olarak yüzyıllardır süregeliyor.
     <br/>
     <br/>
     Bu gecelere genellikle ilim sahibi hocalar.. hoş sohbet, esprili ve nüktedan insanlar.. usta müzisyenler.. bürokratlar gibi sıra dışından misafirler de davet edilerek kendilerinden istifade edilir. Büyüklere çay, su ve kahve dağıtmak, sofrayı hazırlamak, ayakkabıları dizmek, lavaboyu göstermek ve havlu tutmak gibi hizmetleri sıra yapılan evin, yoksa yakınların veya komşuların çocukları ya da gençleri yapar. Bu çocuklar (ya da gençler) sıra ehlinden adap, adet ve ahlakî değerleri öğrenir.. kulağı müziğe aşinalık kazanır... Bizler de; küçüğe sevgiyi, büyüğe saygıyı, edebi, örfü, kültürü, musikiyi, memleket sevgisini ve daha bir çok hasleti, babamızın arkadaşlarına Sıra Geceleri’nde hizmet ederek yaşadık ve öğrendik. Sıra Geceleri bu yanı ile çok fıtrî bir okul olma özelliği de taşımaktadır.
     <br/>
     <br/>
     Müzikli Sıra Gecelerinde müzik belirli bir seyir takip eder. Buna Urfa’da “Makam Geleneği” denilmektedir. Bu seyir içerisinde türküler, gazeller ve hoyratlar okunur. Bu yönü ile Urfa Sıra Geceleri “Halk Konservatuvarı” vazifesi görür.
     <br/>
     <br/>
     “İhvanlar doldurmuş gene eyvanı
     <br/>
     <br/>
     Sazlarda çalınır Urfa divanı
     <br/>
     <br/>
     Türkü İbrahimî, hoyrat şirvanı
     <br/>
     <br/>
     Gamlı saz göksünde teller konuşur.”
     <br/>
     <br/>
     Sıra Geceleri müziğin öğretilip icra edildiği meşk ortamıdır. Usta—çırak geleneği içinde müzik öğrenilir. İbrahim Tatlıses, Mehmet Özbek gibi ünlü sanatçılar ilk müzik tecrübelerini sıra gecelerinden aldı.
     <br/>
     <br/>
     Sıra geceleri aynı zamanda bir “siyaset ve güncel konular” mektebidir. Bu meclislerde günün gelişen siyasi olayları konuşulur, gerektiğinde ortak kararlar alınır; bu gecelerde tartışılıp karar alındıktan sonra milletvekili ve belediye başkanı olanlar vardır: İ. Halil Çelik, Ahmet Bahçıvan, Kadri Barut gibi.
     <br/>
     <br/>
     Urfa’da “sıra” arkadaşlığı akrabalık derecesindedir ve bir ömür boyu sürer. Sıra arkadaşları her türlü acı ve mutlulukta birbirlerinin yanında olur.
     <br/>
     <br/>
     Mahalli ve fıtri birer halk mektebi olan “Sıra Geceleri” yazmakla değil, yaşamakla sırrına erilebilecek önemli bir adettir. Sıra geceleri ariflerin söze, çırakların dize, güzelliklerin göze, şiirlerin saza  geldiği sevgi, muhabbet, sanat—edebiyat, tarih ve aktüalite meclisidir. Bu alt bilgileri hafızanızın bir köşesine misafir edin ve bulduğunuz ilk fırsatta bir Sıra Gecesine misafir olarak, bu güzel geleneği yaşamanın hazzını tadın...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17824), [web.archive.org (arşiv bağlantısı)](http://web.archive.org/web/20060117180051/http://www.aksiyon.com.tr:80/detay.php?id=17824)
