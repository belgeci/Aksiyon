# Halk yönetime katılmalı

*İsmail Altunsoy 1995.04.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ERZINCAN - Erzincan Valisi Recep Yazıcıoğlu, nev'i şahsına münhasır bir bürokrat. Sistemin işleyişine ağır eleştiriler getiriyor. Halkın sistemin hiçbir yerinde olmadığını, sadece beş yılda bir oy vermeye memur olduğunu söylüyor. Recep Yazıcıoğlu yerinden yönetim sağlanabilirse, devletin asli vazifelerini daha iyi yapabileceğini düşünüyor
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Adını bilmeyen tanımayan yoktur herhalde. Halbuki yıllardır görev yapan meslektaşlarının adını boşverin hatırlamayı, duymamışızdır bile. Toplumun hemen her kesiminin, hatta kullananların bile sevmediği sigara ve alkole karşı gösterdiği büyük hassasiyet yüzünden Osmanlı Sultanı 4. Murat’a benzetildi. Bunlara gösterdiği tepkiyi göstermek istemesinden midir bilinmez; sporun her dalıyla yakından ilgileniyor. Belki de Karadenizli olmasındandır.. Yaptığı sporların, kaslarından çok düşüncelerini ve dilini geliştirdiğini görmek için yanında bulunmaya gerek yok. Bir kerecik olsun dinlemek yeter. Bir dönem Diyanet Işleri Başkanlığı yapan kardeşi Sait Yazıcıoğlu’nun 180 derece zıddı desek yalan olmaz herhalde. Onun da ortaya attığı orijinal düşünceler hariç tabii. Bu derece tanınmasını ise, devletin idari yapısına getirdiği ağır eleştirilere borçlu. “Gözü kara” tabiri az onun için. Başını yemeye çalışanların çokluğuna, kendilerine destek vermediği partililere, rağmen görevinin başında kalmayı başardı yıllardır.
   <br>
    <br>
     Bürokratların yapmasına, söylemesine alışık olmadığımız her şeyi yapıyor–söylüyor Erzincan Valisi Recep Yazıcıoğlu. Basında ilginç açıklamalarıyla dikkat çeken Yazıcıoğlu, Türkiye’de sesli düşünmenin yokluğundan yakınıyor. Kendisi bunu yapıyor; seslenirken düşünüyor, düşünürken sesleniyor. Tam anlamıyla nev’i şahsına münhasır bir bürokrat. Sistemin işleyişine getirdiği ağır eleştiriler, herkesin ilgisini çekiyor. Yerinden yönetimin hikmetine inanıyor. Eğer sağlanabilirse, devletin asli vazifelerini daha iyi yapabileceğini düşünüyor. Halkın sistemin hiçbir yerinde olmadığını, sadece beş yılda bir oy vermeye memur olduğunu hatırlatan Yazıcıoğlu’na göre Osmanlı döneminde durum çok daha farklıydı: “Osmanlı’nın toplumsal yapısında halk yerini almıştı. Loncası, cemaati, vakfı ile yerel topluluklar kendi konularında çözümler, hizmetler üretiyordu. Köprüsünden okuluna kadar iftihar ettiğimiz çok sayıda eser o dönemlerde yapılmıştı. Devlet, dış politika ile askeriye ile meşgul oluyordu. Bunun dışında merkezin bir inisiyatifi yok. Osmanlı’da sancak var, halk meclisi var, mahalli bütçeler oluşturuluyor; yani yerel inisiyatif her yönü ile var.”
     <br/>
     <br/>
     <br/>
     <br/>
     DÖNÜM NOKTASI TANZIMAT
     <br/>
     <br/>
     <br/>
     <br/>
     Mevcut yapıdaki değişiklik rüzgarları Tanzimat’tan sonra esmeye başlamış. Durum tersine dönmüş tabii. Yazıcıoğlu bunu şöyle dile getiriyor: "Tanzimat’tan sonra devlet, kurtarıcı pozisyonuna girdi. Inanç dünyamızla hiç alakası olmayan  yeni bir model, yeni bir felsefe aşılamak için adeta işgal operasyonu düzenlendi. Böyle olunca da halkı dışlayan, müteşebbisi dışlayan bir yapı kuruldu.” 1920’li yıllarda ülkemiz gerçekten ‘işgal’ altındayken bile her sınıftan insan Anadolu’da bir meclis kuruyor ve 1921 Anayasası’nı  hazırlıyor. Yazıcıoğlu’na göre, 23 maddelik bu Anayasa’nın 12 maddesi taşrada şûra’yı öngörüyor ve Kurtuluş Savaşı’nda da halkçı ruhu yansıtan, bir yapıyı  oluşturuyor. Ama bu durum 1924 yılına kadar devam ediyor. Hazırlanan yeni anayasayla, Tanzimat’ta başlayan otoriter bürokratik yapı yeniden yürürlüğe giriyor: “Biz bir dönemde kaybettiğimiz yapıya, Cumhuriyet’in ilk yıllarına, 1913’lü, 1921’li yıllara dönebilirsek çok büyük bir devrim olacak. Sistem, proje tartışması ile  ülkenin önü açılmalıdır. Halkın yönetime katılması, sorumluluğu üstlenmesi gerekmektedir. Halk, yörelerde seçilmiş başkanlarla değil, seçilmiş meclislerle yönetime katılmalıdır.”
     <br/>
     <br/>
     Herşeyin merkezden yönetilmesine tahammül edemiyor Vali Yazıcıoğlu. Aksaklığın temelinde bu yanlışın yattığına inanıyor. Sistemin bürokratik, hantal yapısını kıracak planlar ve yatırımların daha akılcı kullanılabilmesi için şunu öneriyor: “Ülkemizde her şey merkezden düzenleniyor. Taşradaki bir ilkokul hademesinin ücretini bile merkez belirliyor. Türkiye’nin silbaştan bir operasyona, silbaştan bir yapılanmaya ihtiyacı var. Halkın yönetime katılması taşrada kurulacak meclislerle mümkün olabilir.”
     <br/>
     <br/>
     Recep Yazıcıoğlu’nun “Devlet patron değildir; devlet hizmetkardır” gibi, bir yöneticiden beklenmesi zor bir yaklaşımı da var. Türkiye gibi, bürokrasinin çok yoğun olduğu ülkelerde vatandaşın basit bir işlem için bile aylarca devlet dairelerinde dolaşmalarından bürokratlar da rahatsız. Yöneticilerle yüz yüze görüşüp dileklerini iletmenin zorluğunu yaşamayan ise yok gibidir. Devlet–vatandaş birliğine engel olan bürokrasiyi, elinden geldiği kadar aşmış Yazıcıoğlu. Halkla bütünleşme, halkın bir parçası olma arayışını her zaman canlı tutmuş. Görev yaptığı yerlerde kapısını –gerçek anlamda– açık tutmuş. ‘Vurmadan giriniz’ yazan kapıdan, her gelen vatandaş girmiş içeri. Ama her şeyin bir kuralı ve sınırı olduğunu da hatırlatıyor Yazıcıoğlu: “Aşırı halkçılık popülizme götürür. Vatandaşın algıladığı bir yönetici tipi var ve siz bunun altına düşemezsiniz; yoksa caydırıcılığınızı da, etkinliğinizi de kaybedebilirsiniz.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=21451), [web.archive.org (arşiv bağlantısı)](http://web.archive.org/web/20071110092935/http://www.aksiyon.com.tr/detay.php?id=21451)
