# Yokluğu da krız, varlığı da

*İsmail Altunsoy 2001.12.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çok değil bir sene önce doğalgazın az olduğundan şikayet ederken şimdi de fazlalığından şikayet ediyoruz. Yokken bir krizdi, var yine kriz. Ama bu Türkiye’nin en azından enerji kıtlığını aştığı şeklinde değerlendirilmemeli. Sorun tamamen konjonktürel sebeplerden
      <br>
       kaynaklanıyor. Ve bir de Ankara’nın yanlış hesabından
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527072423im_/http://www.aksiyon.com.tr/resim/365/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye şu günlerde belki uzun süre düşünse bile aklına getiremeyeceği bir konuyu tartışıyor: Enerji fazlalığı. Stoklamakta zorlandığımız ve tüketmesek bile parasını verme mecburiyeti ile karşı karşıya kaldığımız bir enerji birikimimiz var. Ve yetkililer bu enerjiyi nasıl tükettireceklerini kara kara düşünüyor. Dahiyane pazarlama metodları bularak müşteri memnuniyetini sağlamaya çalışıyorlar. Bu durum Türkiye’nin en azından enerji kıtlığı meselesini çözdüğü yönünde bir yorum ile olumlu yönde değerlendirilirse yanlış bir çıkarım yapılmış olur. Türkiye’nin enerji sorunu bütün vecheleri ile devam ediyor ve yaşanan sorun tamamen konjonktürel. Türkiye’nin geçmekte olduğu derin bir fay hattını andıran ekonomik kriz süreci ile birebir irtibatlı.
   <br>
    <br/>
    Çok karmaşık denklemlerin; ekonomik, siyasi, hatta psikolojik hesapların cirit attığı enerji sektörünün  baş aktörlerinden biri de doğalgaz. Doğalgaz gerek fiyat, gerek temin edilen kaynak ve gerekse kullanımı nedeni ile Türkiye’nin gündeminden düşmediği gibi her geçen gün önemini artırıyor. Çünkü Türkiye, ithal ettiği doğalgazın bir bölümünü elektrik enerjisi üretiminde kullanıyor.
    <br/>
    <br/>
    Doğalgaz, belirleyici
    <br/>
    <br/>
    Türkiye doğalgaz ile 1987’lerde ısınma amaçlı tanışmış olsa da gaz kullanım alışkanlığı hızla değişerek, Türkiye’nin enerji sorununun çözümünde önemli bir şık olarak ön plana çıktı. Doğalgaz santrallerinin kısa sürede kurulması ve yabancı da olsa üretimde kaynak sıkıntısı çekilmemesi doğalgazın enerji üretimindeki  ağırlığını giderek artırdı. Yapılan hesaplamalara göre halen toplam elektrik enerjisi üretiminde yüzde 17 olan doğalgazın payı yakın bir gelecekte yüzde 30’lara çıkacak. Hatta bu durum, Türkiye’nin şu anki mevcut elektrik enerjisi üretiminin yüzde 30’unu üretebilecek büyüklükte enerji devlerinin doğmasına neden oluyor. Ancak, doğalgaz, enerji sorununun çözümünde önemli rol oynasa da kaynağın dışa bağımlı olması ve bugüne kadar tek kaynağa bağımlı kalınması Türkiye’yi ulusal çıkarları açısından rahatsız ediyor. Türkiye’nin 2000 yılında ithal ettiği doğalgazın miktarı ise 14,4 milyar metreküp. Ancak, Türkiye’nin “al ya da öde” (take or pay) anlaşmaları ile başta Rusya ve İran olmak üzere değişik ülkelerden 20—30 yıllık dağalgaz alım—satım anlaşmaları yapmış olması doğalgaz konusunu başka mecralara çekiyor.
    <br/>
    <br/>
    Doğalgaz olmadan olmuyor
    <br/>
    <br/>
    Doğalgaz denilince akla ilk gelen kurum Boru Hatları ile Petrol Taşıma AŞ (Botaş). Botaş, Türkiye’de gaz alım ve satımı konusunda tekel konumunda. Botaş’ın gaz alım—satım anlaşmaları, doğalgazın kimilerine göre dış kaynak olması ve enerji gibi stratejik bir konuda dışa bağımlı hale gelinmesi nedeni ile eleştilirken, kimileri ise kaynağın çeşitliliği ve doğalgaz santrallerinin hızlı kurulabilmesi nedeni ile Türkiye’nin enerji sorununun çözümünde doğalgaz kullanımının kaçınılmaz olduğu tezini savunuyordu. Botaş’a göre, 20 yıl içerisinde Türkiye’de gaz sektöründe yapılacak toplam yatırımlar 100 milyar doları bulacak ve bu durum Türkiye’yi Avrupa’nın en büyük gaz pazarı haline getirecek. Botaş’ın muhatap olduğu bir diğer konu ise doğalgazda kaynak olarak Rusya’nın seçilmiş olması. Botaş ise bu son dönemde Rusya’dan gaz alımlarının azaldığını ve zaman içerisinde Rusya’nın ağırlığının azalacağını, kaynak çeşitliliği sağlanacağını söylüyor. Bu sayede Rus gazı 1994’e kadar yüzde 100 Türkiye pazarına hakim iken bu rakamın bugün için yüzde 70’lere, Cezayir ve Nijerya, İran, Mısır ve diğer gazların da gelmesi ile 2020 yılında 30—35’lere gerileyeceğini belirtiyor.
    <br/>
    <br/>
    Botaş’ın üzerinde durduğu bir diğer konu doğalgaz sektörünün serbestleşmesi ile doğalgaz fiyatlarının ucuzlayacak olması. Ancak, Botaş, gelecek 20—30 yıllık gaz alım—satım anlaşmalarını “al ya da öde” (take or pay) şartıyla yaptığından ucuzlamanın gerçekleşmesi biraz zor. Botaş’ın bu alımlarda bir taraftan Türkiye’nin gelecek 20—30 yıllık gaz ihtiyacını ipotek altına aldığı, diğer yandan da enerji yatırımlarının pahalı olması ve zaman alması nedeni ile bu anlaşmaların zorunlu olduğu ileri sürülüyor. Yeni çıkarılan Enerji Piyasası ve Doğalgaz Piyasası Kanunu’nun sektöre yeni bir ivme kazandıracağı muhakkak. Botaş, bu kanunlar çerçevesinde 2009 yılına kadar sektörden çekilmeyi planlanıyor.
    <br/>
    <br/>
    Doğalgaz konusu bu tartışmalar çerçevesinde seyrederken, Türkiye hiç beklemediği iki durumla karşı karşıya kaldı. Bunlardan birisi yaşanılan ekonomik krizin beklenenden fazla sürmesi ve derinleşerek doğalgaz kullanımını olumsuz etkilemesi; ikincisi ise 1 ay sonra devreye girecek olan ve İntergen—Enka ortaklığı ile kurulan üç doğalgaz çevrim santrali. Aslında santrallerin devreye girecek olması sevinilecek bir durum olarak görülebilir; ancak devam eden ekonomik kriz acaba Türkiye’de enerji fazlası diğer krizler yetmiyormuş gibi başka bir krize mi neden olacak? Çünkü bu üç santralde üretilecek toplam enerjinin miktarı 31,4 milyar kilowatt saat ve TEAŞ, bu enerjiyi 20 yıl süre ile 4,2 cent/kwh fiyatı ile almak zorunda.
    <br/>
    <br/>
    Dengeler değişiyor
    <br/>
    <br/>
    Yeni tabloyu özetlersek; kısa bir süre öncesine kadar doğalgazın yokluğunun sıkıntısını çeken ve bu nedenle de ev ve sanayi kuruluşlarına sınırlı gaz veren Botaş, bu sefer, gazı verecek yer arıyor. Aslında Botaş kamuoyuna geçen yıldan itibaren gazın bollaşacağını, isteyen herkese istediği oranda gaz vereceklerini açıklamıştı. Fakat, beklenmeyen ve uzun süren ekonomik kriz, bırakın gazın yeni abonelere verilmesini, mevcut alıcıları da olumsuz etkiledi. Yani ekonomik krizin beklenenden uzun sürmesi ve derinleşmesi Botaş’ın gaz satışlarını olumsuz etkiledi. Hesapta olmayan bu durum sebebiyle Botaş, gaz tüketimini artırmak için harıl harıl çalışıyor. Botaş Genel Müdürü Gökhan Bildacı “Krizin uzun sürmesi satışlarımızı olumsuz etkiledi. Sanayide büyük düşüşler var. Evlerde abone iptalleri başladı. Hatta bazı büyükşehir belediyeleri gaz taleplerini düşürdüler. İstenmeyen bir durum” açıklamasını yapıyor. Genel Müdür Bildacı, bu durumdan kurtulmak için doğalgaz tüketimini teşvik ettiklerini söylüyor ve ekliyor: “Öncelikle kamu kuruluşlarını doğalgaz kullanımı için teşvik ediyoruz. Ödeme güçlüğü çeken özel sektör kuruluşlarına ödeme kolaylıkları gösteriyoruz” diyor.
    <br/>
    <br/>
    Hesapta olmayan bir durum
    <br/>
    <br/>
    Aslında Türkiye’nin şu an yaşadığı hesapta olmayan bir durum. Çünkü, Botaş, normal şartlarda ileride elinde olacak gaz fazlasını Yunanistan gaz boru hattına bağlanarak Avrupa’ya pazarlamanın hesaplarını yapıyordu. Ancak, sorunun beklenmeyen bir dönemde ortaya çıkması çözüm olabilecek bu konuyu da ikinci plana itti. Botaş’ın Avrupa’ya açılma konusundaki bir diğer hedefi ise Bulgaristan yolu. Şimdi Botaş bu ülkelerde gaz depolayacak yer arıyor. Genel Müdür Bildacı bu konuda “Yurtdışında da doğalgaz depoları arıyoruz. Yatırım yapamayız ama kiralama yoluna gidebiliriz. Fakat bu konuda en erken 2005 yılında bir sonuç alabiliriz. Yani Botaş’ın bugün için yapması gereken tek şey var; elindeki gazı tüketmek” diyor. Aslında Botaş, doğalgaz fazlası krizini çözmek için uğraşırken sürekli tepki aldığı Mavi Akım kaosu gündemden düşmüyor. Türkiye, Karadeniz’in altına döşenecek çift boru hattı ile Rusya’dan ilave 16 milyar metreküp/yıl yeni doğalgaz alacak. Proje ile ilgili bütün çalışmalar bitti. İş Karadeniz’in altına boru hattının döşenmesine kaldı. Bu işi de İtalyan Eni firmasına bağlı Saipem 700 gemisi yapacak. Ancak, Mart 2002’de hizmete girmesi beklenen boru hattından henüz net bir ses yok. Botaş Genel Müdürü Gökhan Bildacı bu konuyla ilgili olarak da “Mavi Akım bitecek. Mart 2002 tarihinde gaz Türkiye’ye ulaşacak. Buna paralel olarak biz de 2004 yılına kadar 57 ile doğalgaz götüreceğiz. Aslında şu an yaşanan gaz fazlası kriz ekstra bir durum; yani ekonomik kriz nedeni ile oluştu. Bunun dışında çalışmalarımız normal seyri içerisinde devam ediyor” açıklamasını yapıyor. Bildacı, Mavi Akım konusu açılmışken bu kapsamda alınacak gazın fiyatına da açıklık getiriyor: “Biz ticari bir anlaşma yaptık. Bu anlaşma iki tarafın da manfaatine. Burada fiyatın açıklanması üçüncü ülkeleri rahatsız edebilir. Gaz temin eden ülkeyi de zora sokabilir. Zaten fiyatın açıklanmayacağı şartını diğer ülke istedi.”
    <br/>
    <br/>
    Türkiye’nin doğalgazdan istifade eden kesimi şu günlerde umutlu bir bekleyiş içerisinde. Kış gününde kabarık doğalgaz faturalarının azalmasını istiyorlar. Yetkililer de bu yönde planları olduğunu belirtiyorlar ama henüz bir icraat yok. Bekliyoruz...
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12349), [web.archive.org (arşiv bağlantısı)](http://web.archive.org/web/20060527072423/http://www.aksiyon.com.tr:80/detay.php?id=12349)
