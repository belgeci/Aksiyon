# Mavi geliyor, siyah gidiyor

*İsmail Altunsoy Bilinmeyen-tarih*

<div>
 <font>
  <img border="0" height="1" src="/web/20050125233353im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050125233353im_/http://www.aksiyon.com.tr/resim/428/30.jpg" vspace="5"/>
  </p>
 </font>
 <font class="content">
  Türkiye, 1987 yılında mal mukabili gaz alım anlaşması ile girdiği doğalgaz serüvenine, bugün Hazine garantili gaz alım anlaşmaları ile devam ediyor. Mal mukabili anlaşmanın Rusya’nın isteği üzerine terk edilmesi, iki ülke arasındaki ticareti Türkiye aleyhine bozdu. Türkiye’nin 1987 yılında başladığı doğalgaz serüveni, Mavi Akım doğalgazının alınmasıyla önemli oranda tamamlanmış olacak.
 </font>
 <br/>
 <p>
  <font class="content">
   Kamuoyunda oldukça fazla tartışılan doğalgaz üzerinde birbirinden farklı görüşler var: Kimileri bu anlaşmaların Türkiye’yi enerji köprüsü yapacağını savunurken, karşıt görüşte olanlar da ülkeyi batıracağını söylüyor. Fakat hemen hemen herkesin mutabakata vardığı bir konu var: Tek taraflı doğalgaz alımları Türkiye’nin dış ticaret dengesini alt üst ediyor. Mavi Akım’la doğalgaz ihtiyacımızın yüzde 80’ine yakınını karşılayacak olan Rusya, dış ticarette Türkiye’ye büyük fark attı.
   <br>
    <br>
     Aslında Türkiye gaz işine hiç de fena başlamamıştı. 25 yıl süreli ve yıllık 6 milyar metreküplük ilk doğalgaz alım anlaşması Turgut Özal hükümeti döneminde Sovyetler Birliği ile mal mukabili yapıldı. Yani Türkiye aldığı gazın bedelini, bu ülkeye mal ihraç ederek ödeyecek ve bu ihraç edilecek malların listesi sürekli değiştirilebilecekti. Başlangıcı iyi olan bu senaryoya daha sonra sert müdahaleler yapıldı. Sovyet Bloku’nun dağılması sonrası oluşan Rusya Federasyonu, ‘gaz anlaşmasını yenileyelim’ fikrini seslendirmeye başladı... Gerekçe de şuydu: ‘Sovyetler dağıldı, dolayısıyla yaptığı anlaşmalar geçersizdir. Ayrıca, yeni kurulan devlet doğalgaz sektörünü özelleştirmek istemektedir.’ Yapılan müzakereler sonucunda Türkiye tarafı, önemli bir avantaj sağlayan mal mukabili gaz alım şartının anlaşmadan çıkarılmasını kabul etti. Bu da iki ülke arasındaki ticari dengenin değişmesinin başlangıcı oldu. Türkiye’nin böyle önemli bir avantajdan niçin feragat ettiğinin net bir cevabı yok. Enerji Bakanlığı’ndan bir kaynak, 1990’lı yılların başında IMF’nin de mal mukabili gaz alımına karşı çıkması ve baskı yapmasının, anlaşmanın değiştirilmesinde önemli etken olduğu bilgisini veriyor.
     <br>
      <br>
       İlk anlaşma avantajlı idi
       <br/>
       <br/>
       Turgut Özal hükümeti döneminde Türkiye Cumhuriyeti adına ilk doğalgaz anlaşmasını imzalayan Prof. Dr. Ekrem Pakdemirli, Rusya’dan 1990’lı yılların başına kadar mal mukabili gaz alımının devam ettiğini söylüyor. Pakdemirli, mal mukabili yapılan ilk anlaşmanın avantajlı olduğunu belirterek şu bilgileri veriyor: “Bizim planlamamıza göre Rusya’dan (o zaman Sovyetler Birliği idi) 1995 yılına kadar artan miktarlarda yıllık 6 milyar metreküp gaz alınacak, karşılığında ihracat yapılacaktı. Ancak ihracat listeleri sürekli değişecekti. 1990’lı yılların başına kadar bu devam etti. Fakat, daha sonra Rusya tarafı, Sovyetler’in yıkılmış olması ve gaz sektörünün özelleştirileceği gibi mazeretleri ileri sürerek anlaşmanın yenilenmesini istedi. Ve yapılan yeni anlaşmada mal mukabili alıma yer verilmedi. Bizim yaptığımız anlaşma avantajlı idi.”
       <br/>
       <br/>
       Prof. Dr. Ekrem Pakdemirli’ye göre doğalgazda zor bir sürece girilmiştir. Türkiye’nin bundan sonra doğalgazda yapması gereken şey, tüketimi artırması ve kaynağını çeşitlendirmesidir. Pakdemirli, eski şartları taşıyan bir anlaşmanın zor olduğunu ifade ederek; “Taze döviz varken, geriye dönmezler. Ama bu işin yolları var. İhracat artırılabilir, bavul ticareti geliştirilebilir. Tabii bunlar pazarlık gücüne bağlı. Şu anda İran gazı alternatif. Bunlar değerlendirilebilir. Artık mal mukabili bağlantılar kabul görmüyor” açıklamasını yapıyor.
       <br/>
       <br/>
       Prof. Dr. Pakdemirli’nin geri dönülemez dediği iki ülke ticaretinde Rusya’nın 2,5 milyar dolarlık fazlası var. Doğalgaz alımındaki artış ve mal mukabili anlaşmanın terki iki ülke arasındaki ticari dengeyi Rusya lehine bozmuş. 2001 yılında Türkiye bu ülkeye 923 milyon dolarlık mal ihraç etmiş; 3,4 milyar dolarlık ithalat yapmış. Bu rakam 1989 yılında Türkiye lehine idi. İhracat 705 milyon dolar, ithalat 625 milyon dolardı. Dış ticarette yaşanan bu dengesizlik TOBB, İSO, İKV gibi 9 sivil toplum kuruluşu tarafından kurulan Dış Ekonomik İlişkiler Kurumu’nu (DEİK) da rahatsız ediyor. DEİK Araştırmalar Servisi’ne göre başka bir ülkeyle ticarette esas olan iki ülke arasındaki ticaretin karşılıklı menfaatlere dayalı ve dengeli olmasıdır. Bu kurala göre Türkiye—Rusya ticaretinde terazinin kantarı Rusya lehine döndü. Özellikle 2—3 yıldır doğalgaz alımına ham petrol de dahil olunca denge iyice bozulmuş. DEİK Araştırma Servisi’ne göre doğalgaz anlaşmalarında mal mukabili şartının terk edilmesi filmi koparmış. DEİK bir sivil toplum organizasyonu olarak ülkelerarası ikili görüşmelerde ve bir araya gelinen her ortamda konuyu gündeme getiriyor. Ayrıca Rusya tarafının ilgili kurumlarına görüşlerini iletiyor.
       <br/>
       <br/>
       IMF de baskı yaptı
       <br/>
       <br/>
       Konu enerji olunca bilgi almak güçleşiyor; hatta kapılar kapatılıyor. Bakanlık yetkilileri —isim belirtmeden dahi olsa— pek fazla bilgi veremiyorlar. Enerji ve Tabii Kaynaklar Bakanlığı’ndan adının açıklanmasını istemeyen bir kaynağa göre, Rusya ile mal mukabili gaz alım anlaşmasının kaldırılmasında IMF’nin etkisi var. IMF mal mukabili anlaşma yerine serbest ticaret anlaşmasının uygulanması için baskı yapıyor. Bu ise Rusya’nın işine geliyor. Mal mukabili anlaşmanın belli bir oranda devam etmesi bile şu anki ticaret dengesizliğini nispeten de olsa ortadan kaldırabilir.
       <br/>
       <br/>
       Kâr mı zarar mı?
       <br/>
       <br/>
       Doğalgaz deyince oyunun son perdesi olan Mavi Akım Projesi’ne de değinmek gerekiyor. 1997 yılında yine Rusya ile imzalanan ve yıllık 16 milyar metreküp doğalgaz alımını öngören anlaşma 25 yıl süreli. Anlaşmaya göre doğalgazın Karadeniz altından döşenen boru hattı ile Samsun’da Türkiye’ye teslim edilmesi gerekiyordu ve Rusya bunu yaptı. Gaz alımı için test çalışmaları devam ediyor. Çok kısa zamanda Türkiye bu hat üzerinden de Rusya’dan gaz almaya başlayacak. Ve Mavi Akım’ın devreye girmesiyle Rusya’dan alınan gaz miktarı yıllık 30 milyar metreküpe çıkacak. Yani doğalgazın yüzde 70—80’ine yakını Rusya’dan ithal edilecek. Gaz alımı artarken, öngörülmeyen krizler tüketimi olumsuz etkilemiş. Gaz anlaşmalarının al ya da öde (take or pay) şartı ile yapılmış olması BOTAŞ’ı ve dolayısı ile Enerji Bakanlığı’nı harekete geçirmiş. Tam bu dönemde devreye giren elektrik santralleri imdada yetişse bile gaz fazlalığı sorunu kesin çözülemeyince Rusya ile fiyat indirimi ve gaz alım miktarlarının düşürülmesi konusu için masaya oturuldu. Fiyatların düşürülmesi, miktarın azaltılması ve buna karşın iç pazarda tüketimin artırılması için çalışmaların hızlandırılması hedefleniyordu. Ağustos 2002 tarihinde Rus tarafı ile Türk tarafı arasında yapılan görüşmelerde gaz fiyatlarında nispeten indirim sağlandı; ancak karşılığında 31 Aralık 2004 yılına kadar gaz fiyatlarında indirim istenmeyeceği taahhüdü verildi.
       <br/>
       <br/>
       Enerji ve Tabii Kaynaklar Bakanlığı’ndaki kaynağımız, Rusya ile gaz indirimi konusunu şöyle anlatıyor: “Doğalgaz fiyatlarının indirilmesi konusunda Rusya’nın tavrı önemli. Çünkü son olarak Ağustos 2002 tarihinde fiyat indirimi konusunda masaya oturuldu. Bir miktar indirim sağlandı; fakat karşılığında Rusya tarafına 31 Aralık 2004 tarihine kadar fiyat indirimi istenmeyeceği yönünde taahhüt verildi. Yapılan protokolde buna yer verilmiş. Türkiye’nin anlaşma gereği bir indirim hakkı yok. Ancak Rusya tarafı iyi niyet olarak bir indirim yapabilir. Çünkü anlaşmalar çerçevesindeki opsiyon kullanıldı. Yani 31 Aralık 2004 tarihine kadar bir daha fiyat revizyonu istemeyeceğiz denildi; resmi protokolde var. Bu iyi bir iş olmadı. Kaldı ki yapılan indirime rağmen 2004 yılı sonunda tekrar eski rakamlara dönülecek.” Söz konusu kaynağın üzerinde durduğu başka bir ayrıntı ise son indirim görüşmelerine Mavi Akım gazının dahil edilmediği.
       <br/>
       <br/>
       Türkiye’de 1987 yılında ısınma amaçlı kullanılmaya başlanan doğalgaz, 2003’te ağırlıklı olarak enerji, konut, gübre üretimi ve ticarette kullanılır hale geldi. Yapılan bağlayıcı anlaşmalar nedeni ile doğalgaz konusu 25—30 yıl daha Türkiye’nin gündeminde sık sık yer alacak. Başlangıçta mal mukabili şartı ile avantajlı girilen doğalgaz işinde Türkiye, daha sonra anlaşmalarda yapılan değişiklikler, Hazine garantili anlaşmalar ve uluslararası tahkime açık anlaşmalar ile avantajsız bir konuma düştü. Bu saatten sonra anlaşmalar ve fiyatlar üzerinde oynama şansı çok zor görünüyor (tazminat ödeme hariç). Yapılacak en akıllı iş, enerji köprüsü projesinin hayata geçirilmesi veya tüketimin artırılması galiba. Ya da gaz alım anlaşmalarında iyi niyet kuralları çerçevesinde satıcı ülkelerden bir miktar fiyat avatantajı sağlamak.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2406), [web.archive.org (arşiv bağlantısı)](http://web.archive.org/web/20050125233353/http://www.aksiyon.com.tr:80/detay.php?id=2406)
