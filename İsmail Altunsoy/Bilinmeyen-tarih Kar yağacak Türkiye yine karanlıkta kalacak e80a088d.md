# Kar yağacak, Türkiye yine karanlıkta kalacak

*İsmail Altunsoy Bilinmeyen-tarih*

<div>
 <p>
  <font>
   Türkiye"nin uzun süredir yoğun kış şartları ile boğuşmasına rağmen sorunun ciddiyeti, kışın İstanbul"da kendisini hissettirmesi ile anlaşıldı. Anlaşıldı ama yapılacak fazla da bir şey yoktu; çünkü, İstanbul da doğudaki herhangi bir şehrimiz gibi elektrik tellerinin kopması ve şebekenin yetersiz kalması sebebiyle karanlığa gömülmüştü.
   <br/>
   <br/>
   "İstanbul"da kış gelmeden, Türkiye"ye kış gelmez" sözü bir kere daha doğru çıktı. Başta Erzurum, Çanakkale, Antalya olmak üzere Türkiye"nin değişik bölgelerinde yaşanan ağır kış, ancak İstanbul"da etkisini gösterince duyuldu. Gerçi, medya merkezi olması, bir şekilde hemen hemen Türkiye"nin her ili ile irtibatlı bulunması, İstanbul"a bu önemi veriyor olsa da konumuz bu değil. Konu, yoğun kar yağışının Türkiye"nin elektrik sistemini çökertmesi. Fakat, İstanbul gibi bir mega şehrin 5-10 saatlik hatta 2-3 günlük elektrik kesintileri yaşaması, Türkiye"nin böyle bir sorunu daha olduğunu gündeme taşıdı.
   <br>
    <br>
     Neticede kış ve elektrik kesintileri gündeme taşınmış olsa da İstanbul ve Türkiye, yeni bir kar yağışı ile aynı sorunları tekrar yaşayacak; Türkiye, yeni bir ağır kış durumunda yine elektriksiz kalacak. Çünkü, elektrik iletim hatlarına, Enerji Bakanı Hilmi Güler"in ifadesi ile 10 yıldır bakım yapılmadı. Yapılmaya başlansa bile, bu iş kısa sürede çözüme kavuşturulacak bir konu değil. Bakan Güler"e göre bakımsızlığın nedeni özelleştirme. Hilmi Güler"in Türkiye"de yaşanan elektrik kesintileri ile ilgili soruya "Fırtına gösterdi ki, bu sistem, büyük ölçüde tahrip olmuş. 10 yıldır bakım yapılmamış ve bugün özelleşecek, yarın özelleşecek diye bu sorunlar ele alınmamış. Şimdi biz konuyu ele alıyoruz. İletim hatlarını yeraltına alacağız. Projeyi iki yılda tamamlamayı planlıyoruz" şeklinde verdiği cevap, sorunun kısa vadeli çözümü olmadığının göstergesi.
     <br>
      <br>
       Elektrik Mühendisleri Odası"na (EMO) göre Enerji Bakanlığı, hidrojen enerjisi, bor madeni gibi yüksek teknoloji ve maliyet gerektiren projelerin yanında, mevcut elektrik sistemiyle de ilgilenseydi sorun bu ölçüde yaşanmayabilirdi. Ayrıca, elektrik kesintilerinde yaşanan ihmal ve ilgisizlik sadece Bakan Güler"in görüşü değil. EMO"ya göre de yılların ihmali ve özelleştirme tartışmaları, elektrik kesintilerinin en önemli nedeni.
       <br>
        <br>
         EMO"ya göre; Türkiye"de hayatı durduran elektrik kesintileri, yeni bir şiddetli kışta aynı şekilde yaşanacak. Ancak EMO, mevcut imkanlarla dahi kış veya fırtınaya hazırlanmış olunsa idi bu derece olumsuzluk yaşanmazdı diyor. EMO Başkanı Cengiz Göltaş, elektrik kesintileri ile ilgili olarak öncelikle kamu görevlilerini sorumlu tutuyor. Göltaş konuyu şu cümlelerle özetliyor: "Başta Enerji Bakanlığı olmak üzere, TEDAŞ (Türkiye Elektrik Dağıtım AŞ) ve TEİAŞ"ın (Türkiye Elektrik İletim AŞ) genel bütçeden aldıkları pay çok düşük. Yani, elektrik şebekelerine bakım onarım için ayrılan ödenek yetersiz. Özelleştirme yapılacak diye yıllardır iletim hatlarında bakım yapılmıyor, yeni eleman alınmıyor, mevcutlar çıkarılıyor. Bu imkanlarla, ciddi bir yenilemenin olması mümkün değil. Sorun doğal afet deniyor ama bu tek başına geçerli bir neden değil. Mevcut kıt imkanlarla bile  kışa hazırlanılmış olsaydı bu derece olumsuz sonuçlar yaşanmazdı. Düşünün, 15 milyon nüfuslu İstanbul bir mega kent, kıtaların buluştuğu bir dünya şehri, sanayi-turizm-ticaret merkezi İstanbul, ama bir fırtına da elektrik sistemi çöküyor. Kentin yüzde 90"ına elektrik verilemiyor. Oysa başta İstanbul olmak üzere bütün Türkiye buna hazırlıklı olmalıydı. Bakanlık ve TEDAŞ, önceden hazırlıklarını yapmalıydı. Bu oranda olumsuzluklar yaşanmamalıydı. Ve İstanbul aynı zamanda bir deprem şehri. Son yaşanan olay, İstanbul"un depreme ne denli hazırlıklı olduğunu görme açısından da önemli".
         <br/>
         <br/>
         Göltaş"a göre yılların birikmiş sorunlarını çözmek için elektrik sektörü acil şekilde masaya yatırılmalı ve çözümler uygulamaya konulmalı. Ancak çözümler uygulamaya konulsa bile, çok kısa vadede bu işin tamamlanması mümkün değil.
         <br/>
         <br/>
         Elektrik kesintileri, dağıtım şebekelerinin eskiliğinden, bakımsızlığından, özelleştirmeden kaynaklansa dahi, herkesin konuyu bir kere de kendi açısından düşünmesi lazım. Elektrik altyapısı yetersiz ama; bu yetersiz altyapı nasıl oluştu. Çarpık kentleşme, gecekondu, kaçak elektriğe göz yumma yönüyle de konu masaya yatırılmalı.
         <br/>
         <br/>
         EMO Başkanı Göltaş"a göre, bütün tedbirler alınsa bile fırtınalı havalarda kısmen yolların kapanması, elektriklerin kesilmesi normal. Ancak, Göltaş"ın "El insaf, bir şehri iki-üç gün elektriksiz bırakmak, başlı başına bir işletmecilik sorunudur" cümlesi de bir kenara not edilmeli.
         <br/>
         <br/>
         Türkiye; gelişmişliğin, kalkınmışlığın ölçüsü olarak bilinen elektrik enerjisinde, yaşanan ekonomik krizler ve tüketimin azalması nedeni ile sorun yaşamıyordu. Siyasi ve ekonomik iyileşmeye paralel, sanayide çarkların dönmeye başlaması ve elektrik tüketiminin artması ile sorun bir anda gündemin ilk sırasına oturdu. Gelişmiş ülkelerde çok az rastlanacak uzun süreli ve sık sık elektrik kesintileri ilkelliğini önümüzdeki dönemlerde yaşamamak için geç kalınmamalı. Tabii yılların ihmalinin kısa bir sürede çözüleceğini beklemek de hayal. Bu yüzden vatandaş olarak yeni bir kar-fırtına durumunda yine elektriksiz günlere hazır olun. Çünkü, sorunların kısa vadede çözüme kavuşmayacağını en yetkili ağız, yani Enerji Bakanı söylüyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 572 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11139), [web.archive.org (arşiv bağlantısı)](http://web.archive.org/web/20050126115655/http://www.aksiyon.com.tr:80/yazdir.php?id=11139)
