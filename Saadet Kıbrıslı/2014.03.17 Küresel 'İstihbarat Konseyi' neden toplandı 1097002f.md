# Küresel ‘İstihbarat Konseyi’ neden toplandı?

*Saadet Kıbrıslı 2014.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Washington’da toplanan ‘istihbaratçılar konseyi’ Batı’nın yeni Suriye stratejisini masaya yatırdı. MİT’in de katıldığı gizli toplantıda Esed’i devirmeden muhalifleri destekleme kararı alındı. Sahadaki eski denklemi koruyan yeni vizyon, bölünmeyi hızlandıracak.
  </font>
 </div>
 <div id="newsText">
  <font class="detail-text">
   <p>
    Dünyanın gözü kulağı Ukray-na’ya çevriledursun, Batı başkentleri ‘Suriye’ mesaisinde! Cenevre II Konferansı’nda arzu edilen ‘ateşkes’ kararını çıkaramayan Batı ittifakı Suriye stratejisini güncelleme yoluna gitti. ABD’nin şekillendirdiği yeni strateji Washington’da düzenlenen ‘çok gizli’ toplantıda ilgili ülkelerle paylaşıldı. Toplantının nerede, kimin başkanlığında yapıldığı ve ne tür kararlar alındığı henüz bilinmiyor. Bilinen tarafı da Amerikan basınına kısıtlı sızdırılan kısımlardan oluşuyor. Yazılanlara göre, strateji toplantısı şubat ayının üçüncü haftası yapılmış. İki gün sürmüş. Toplantı mekânı ve çevresinde üst düzey güvenlik tedbirleri uygulanmış. Çünkü katılımcılar Batı ve Ortadoğu ülkelerinden gelen istihbarat servisi başkanlarıymış!
   </p>
   <p>
    Gizli toplantıya dair en kapsamlı haber Washington Post gazetesinde David Ignatius imzasıyla yayımlandı. Amerikalı gazeteci Ignatius, 19 Şubat’ta ‘Spymasters gather to discuss Syria’ (İstihbarat şefleri Suriye müzakeresi için toplandı) başlığıyla yayımlanan makalesinde, gizli toplantıda ‘Suudi Arabistan, Türkiye, Katar, Ürdün istihbarat servisi şeflerinin de hazır bulunduğunu’ yazdı. Ignatius’a göre, toplantıda Suriye muhalefetinin daha fazla desteklenmesi kararı alındı. Müttefiklere de Başkan Barack Obama’nın askerî müdahaleden kaçınma tavrını koruduğu bilgisi aktarıldı.
   </p>
   <p>
    Ignatius’un yazısında, kabul edilen yeni Suriye stratejisine dair önemli ipuçları var. Mesela ‘yeni dönemde Suriye muhalefetine yapılacak yardımların El Kaideci grupların eline geçmemesi için yeni bir koordinasyon sisteminin kurulması’ onlardan biri. Bir diğer ipucu da ‘yardım güzergâhında bulunan Türkiye, Katar, Suudi Arabistan ve Ürdün arasında süregelen siyasi mücadelenin işbirliğine dönüştürülmesi…’ İstihbarat şeflerinin Suriyeli muhaliflere ‘yerden havaya atılabilen roketatarlar gibi gelişmiş silahları vermeyi’ müzakere etmesi, Suudilerin böylesi silahları Suriye’ye göndermeye hazır olduğu yazıda geçen önemli detaylardan.
   </p>
   <p>
    Washington’da toplanan istihbaratçılar konseyinde Amerikan gizli servisi CIA’nın sahadaki varlığı da irdelenmiş. Ortadoğulu istihbarat şefleri Amerikalı yetkililere CIA’nın yeterince çaba göstermediğinden yakınmış. Ürdün’de bulunan ve her ay 250 kadar savaşçı mezun eden CIA paramiliter eğitim kamplarında kapasite artırımına gidilmesi talep edilmiş. Hâlihazırda eğitimden geçen bin kadar savaşcının cephedeki denklemi etkileyemediği vurgulanmış.
   </p>
   <p>
    Yeni stratejinin ilk sonuçları...
   </p>
   <p>
    Ignatius söz konusu yazısında, Amerikalı yetkililerin Suudi Arabistan ve Katar’ınkiler başta olmak üzere Ortadoğulu istihbarat şeflerinden Suriye’de varlık gösteren El Kaide unsurlarına karşı daha fazla çaba sarf etmelerini istediğini anlatıyor. Bu bağlamda Suriye muhalefeti ordusu (ÖSO) ile istihbaratında bazı değişikliklere gidileceğine işaret ediyor. 17 Şubat’ta ÖSO Genelkurmay Başkanı Tümgeneral Selim İdris’in görevden alınıp yerine Tuğgeneral Abdullah Beşir’in atanmasını da buna bağlıyor.
   </p>
   <p>
    Sadece General İdris’in görevden alınması değil, sonrasında yaşanan bir dizi gelişme Ignatius’un dünyaya duyurduğu gizli toplantıda alınan kararların uygulamaya konduğunu hissettiriyor. Yine Ignatius’un işaret ettiği bir başka gelişme Suudi Arabistan’da yaşanıyor. Suudi İstihbarat Şefi Prens Bandar bin Sultan’ın görevden alındığı, yerine İçişleri Bakanı Prens Muhammed bin Nayef’in atandığı öğrenildi. Washington’daki gizli toplantıya Suudi istihbaratını temsilen Prens Nayef’in katıldığı belirtiliyor.
   </p>
   <p>
    Aslında Prens Bandar Washington-Riyad ekseninde sevilen bir şahsiyet. Washington Büyükelçisi sıfatıyla tam 22 yıl (1983-2005) ABD’de bulundu. 2005’te kendi isteğiyle istifa etmesinin ardından Suudi Arabistan gizli harekât gücünün başına getirilmişti. Batılılar, Bandar’ın son dönemde nükseden bel rahatsızlığından dolayı terörle mücadelede yeterince etkili olamadığını düşünüyordu. Riyad da bunu fark etmiş olacak ki istihbarat şefini değiştirme yoluna gitti. 2009’da sarayına kadar giren El Kaide’nin intihar saldırısından kıl payı kurtulan Nayef’in o gün bugündür örgüte dönük sert, sıkı tedbirlerle hareket ettiği biliniyor.
   </p>
   <p>
    Fidan o toplantıya gitmedi diyemem!
   </p>
   <p>
    Bu adımla yetinmeyen Riyad yönetimi 7 Mart’ta Suriye’de varlık gösteren El Kaide, Hizbullah, Irak-Şam İslam Devleti (IŞİD) ve Nusra Cephesi’ni terör örgütü listesine aldı. Bu örgütlere destek veren, yardım eden Suudi vatandaşlarının ağır cezalara çarptırılacağını duyurdu. Riyad yönetimi, bu çıkışla Suriye krizinde Washington ile birlikte hareket etmeye karar verdiğini göstermiş oldu. Şimdi benzer adımlar Katar’dan bekleniyor. Zira Suriye’deki El Kaidecilerin ekseriyetle Katar ve Suudi finansörlerce desteklendiği ileri sürülüyordu.
   </p>
   <p>
    Üst düzey bir Türk yetkiliye MİT Müsteşarı Hakan Fidan’ın Washington’daki toplantıya katılıp katılmadığını soruyoruz. Bir dönem ABD’de bulunan kıdemli yetkili “Size Hakan Fidan o toplantıya gitmedi diyemem!” cevabını veriyor. Yeri geldiğinde benzer küresel istihbarat toplantılarının NATO şemsiyesi altında da yapıldığını anlatıyor: “Cenevre II Konferansı’ndan eli boş dönen Washington yönetiminin Suriye stratejisinde revizyona gitmesi bekleniyordu. Söz konusu toplantının Cenevre II’nin hemen akabinde olması rastlantı değil elbette. Washington yönetiminin Suriyeli muhaliflere destek konusunda Suudi Arabistan, Katar ve Ürdün ile bazı temaslarda bulunduğu duyulmuştu. Bu bağlamda Suriye’nin en büyük sınır komşusu konumundaki Türkiye ile görüşmemesi de beklenemez, beklenmemeli. Bu noktada fotoğrafın geneli bize Obama yönetiminin Suriye krizinde kısmi strateji değişikliğine gittiğini gösteriyor.”
   </p>
   <p>
    Aynı yetkiliye MİT’in Suriye politikasındaki yerini soruyoruz. Geçmişe nazaran etkinliği artırılan teşkilatın Suriye’de birtakım görevler üstlendiğini doğruluyor: “Türkiye’nin Suriye politikasını hükümet belirliyor, Hariciye yürütüyor. Suriye krizi savaş ortamında ilerlediği için bazı rollerin ifası MİT’e bırakılıyor. Küresel açıdan da MİT’e ihtiyaç duyulabilir. Zira Mısır ve Katar’da yaşanan yönetim krizleri Suudi ve Türk istihbaratını öne çıkardı. Ortada MİT’in Hariciye’den rol çalması gibi bir durum yok. MİT Müsteşarı Fidan’ın Washington’a gidişi hükümetin görevlendirmesiyle olmuştur.”
   </p>
   <p>
    Peki, MİT Suriye’de ne kadar etkin? Sınır bölgesinde çalışan bir güvenlik uzmanı teşkilatın farz edildiği kadar etkin olmadığını düşünüyor. Sınır ötesi operasyonlarda yeterli kapasiteye henüz ulaşmadığını söylüyor: “MİT tarihinde ilk kez sınır ötesinde yaşanan küresel bir krizde rol alıyor. CIA kadar etkili olması beklenemez elbette. Ancak ondan beklenen performansı sergileyemediği de ortada. Hatay ve Şanlıurfa’daki saldırılar, sınır ihlalleri ve Suriyeli muhalif albayın kamptan kaçırılması teşkilatın negatif hanesine yazıldı. Kısacası MİT Suriye krizinde ondan beklenen performansı sergileyemedi. Diğer istihbarat birimimiz daha aktifti.”
   </p>
   <p>
    Ankara açısından söz konusu planın kabul edilebilir olmadığı ortada. Ancak tüm imkânlarını 17 Aralık’ta patlak veren yolsuzluk ve rüşvet skandalını örtmeye sarf eden AKP hükümetinin Batı koalisyonuna direnme gücü de yok. Ankara epey zamandır ‘Önce Esed gitsin!’ koşulunu dillendirmiyor. Dahası İsrail, Irak ve ABD ilişkilerini tavizler vererek gidermeye çalışıyor. Böylece dış dünyanın ülke içinde yaşanan usulsüzlüklere göz yumacağını hesap ediyor. Bu minvalde Suriye’nin bekasını hükümetin bekasına kurban ediyor!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=38101), [web.archive.org (arşiv bağlantısı)](http://web.archive.org/web/20140330150431/http://www.aksiyon.com.tr:80/aksiyon/newsDetail_getNewsById.action?newsId=38101)
