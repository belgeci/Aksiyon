# TÜSİAD sırça köşkte

*Cemal A. Kalyoncu - Fikri Türkel 1997.04.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ahmet Aydın Bolak, TÜSİAD'a karşı yaptığı muhalefetle yine gündeme geldi. Çünkü şu çok tartışılan Demokrasi Raporu yüzünden TÜSİAD'dan ayrılmayı bile kafasına koymuştu.
  </font>
 </div>
 <div id="newsText">
  <font class="detail-text">
   Hem de "Rakam veremem ama birçok üye de benim gibi düşünüyor" sözüyle, yalnız olmadığını beyan ederek.
   <br/>
   <br/>
   Bolak, TÜSİAD'ın Demokrasi Raporu'nu baştan sona, sayfa sayfa, önemli noktaların altını kırmızı kalemle çize çize okumuş ve  "Müellifin kendisi de kaç teklif getirdiğini tespit etmemiştir" diyerek rapordaki değişiklik tekliflerini de bir bir numaralayıp tespit etmiş. Demokrasi Raporu'nu eleştiren 43 sayfalık raporu tek başınıza mı hazırladınız demeye kalmadan, "Hazırlayamam mı?" dercesine "Kalemim var, yazı masam, kağıdım var. Ve hukuk fakültesinden de bir diplomam" diyor  Aydın Bolak.
   <br/>
   <br/>
   Marks&amp;Spencer, Spectrum, Kevser Yağları, Wendy's, Kırlangıç, Sezai Ömer Madra, Turtel Turizm, Uno Ekmek, Marmara Trasport, Yeşil Plastik ve Universal Sigorta'yı bünyesinde bulunduran Türk Petrol Holding'in sahibi olan Bolak, bir mebus oğlu. Babası Mehmet Vehbi Bey, 192027 yılları arasında Balıkesir mebusluğu yapmış. 192122'de de Milli Eğitim Bakanlığı. Oğul Aydın Bolak da aynı yoldan gitmiş, Halk Partisi'nden milletvekili seçilmiş. Yine Balıkesir'den.
   <br/>
   <br/>
   İlk eşinden olan Varol Dereli ile sonraki eşinden olan Doğan Bolak'a işlerinin çoğunu yükleyen ve daha çok vakıf işleriyle meşgul olan Aydın Bolak, TÜSEV (Türkiye Üçüncü Sektör Vakfı)'nın idare heyetinde. Türk Eğitim Vakfı'nın hem mütevelli hem idare heyeti danışmanı olan Bolak, Türk Petrol Vakfı'nın da mütevelli heyetinde yer alıyor. Bunların dışında çeşitli vakıflarda da vazife alıyor ama "Onlarda birinci derecede sorumluluğum yok" diyor.
   <br/>
   <br/>
   Bolak, geriden gelen genç nesilden çok şey bekliyor. Durmadan konuyu gençlere getiriyor. Gençlerin siyasette olan biteni izlemek yerine dünyaya açılmasından bahsediyor.
   <br/>
   <br/>
   Üyesi olduğu TÜSİAD'ın Türkiye Sanayici ve İşadamları Derneği olmaktan çıktığını, İstanbul Sanayici ve İşadamları derneği haline geldiğini söyleyen Bolak, TÜSİAD'ın en beğenmediği yanını da anlatıyor; "Halkla bütünleşmeyip, sırça köşkte oturmaları."
   <br/>
   <br/>
   Aydın Bolak'la, Ortaköy'de, Boğaziçi'nin bir tablo gibi pencereye yansıdığı holding binasında Demokrasi Raporu'ndan, TÜSİAD'ın misyonuna, Yunanistan'daki cunta hareketinin Türk işadamlarına etkisinden Fethullah Gülen Hocaefendi'ye kadar birçok konuyu konuştuk:
   <br/>
   <br/>
    TÜSİAD'ın en beğenmediğiniz yönü hangisi?
   <br/>
   <br/>
   Sırça köşkte oturursa beğenmiyorum. Halkın, gençliğin içinde olmaları gerekiyor.
   <br/>
   <br/>
    Halkın içinde mi TÜSİAD?
   <br/>
   <br/>
   Şapkamı çıkarıyorum; yeni başkan öyle olma gayreti içinde imiş. Çünkü kurduğu komisyonlar, yaptığı seyahatler ve oralarda yaptığı konuşmalar bunu gösteriyor. Bu raporu müdafaa durumunda kalmış olması yeni başkanın talihsizliğidir.
   <br/>
   <br/>
    TÜSİAD'la tekrar gündeme geldiniz. Son toplantıda kendi adınıza mı konuştunuz, TÜSİAD adına mı?
   <br/>
   <br/>
   Kendi adıma konuştum. TÜSİAD'ın tüzel kişiliğini temsil eden bir idare heyeti var. TÜSİAD'ın kurulma safhası enteresan bir safhadır. Hatırlarsınız 1970 Albaylar Cuntası Yunanistan'da verildi. Bizde de şartlar gittikçe ağırlaşıyordu. Ne yapsınlar işadamları? Yunan işadamları o zaman sert bir mukabelede bulundular bu cuntaya karşı. Bu konuşmanın yapıldığı bir gün biz de hareket edelim, kamuoyuna bir tebliğle çıkalım dendi. TÜSİAD'ın maksadı o günkü terör havası içinde özel sektörün varlığını ve sesini duyurmaktı. Özel sektörün sesini bir beyanname ile duyuralım dediler. Herkes bir tebliğ hazırladı. Ben de hazırladım. Çok sert buldular. Sonunda en yumuşağını kabul ettiler. O beyanname daha sonra kısaldı kısaldı ve gazetelerde de yayınlandı. Ecevit Hükümeti, iktidardan ayrıldı. Hükümeti düşürdüler. Ondan sonra TÜSİAD teşebbüs safhasına geldi. Behçet Karaarslanoğlu ile tebliğin fevkalade muhlis olduğu nazariyle, fikirlerimizi ifade ettik. O sebeple kurucuların içinde de yer vermediler bize.
   <br/>
   <br/>
    Ne içeriyordu sizin sert bulunan tebliğiniz?
   <br/>
   <br/>
   Yunanistan'dakiler cuntaya karşı ne söylüyorsa aynı şeyleri söylemekteydi.
   <br/>
   <br/>
    TÜSİAD'ın kurulmasında Yunanistan'daki bu cunta hareketi mi etkili oldu yani?
   <br/>
   <br/>
   Hayır. Türk özel sektörü de sıkıntı içindeydi. Örnek alındı. Tarih boyunca dikkat ederseniz Yunanlılar istiklallerine sahip olduktan sonra hep Türkiye modelini taklit etmişlerdir.
   <br/>
   <br/>
    Atina'daki TürkYunan işadamları toplantısına katıldınız mı?
   <br/>
   <br/>
   Hayır. Siz işadamları toplantısında ne konuşursanız konuşun, Yunanistan'da politikayı kilise tayin ediyor.
   <br/>
   <br/>
    İşadamlarının bu çalışmaları bir sonuç vermeyecek mi sizce?
   <br/>
   <br/>
   Kilise evet derse olur.
   <br/>
   <br/>
   Patronların yan yana gelmesi kâfi değil.
   <br/>
   <br/>
    TÜSİAD'ın yeni misyonunu beğeniyor musunuz?
   <br/>
   <br/>
   TÜSİAD'ın şu andaki misyonu daha vazıh değil. Vazıh hale gelebilmesi için yalnızca Türkiye'deki prodüktivitenin yüzde 45'ini elinde bulundurduğunu söyleyen patronların yan yana oturması kâfi değil.
   <br/>
   <br/>
    Ne bekliyorsunuz, ne olması gerekiyor?
   <br/>
   <br/>
   Türkiye'nin yarınını teşkil eden gençler, genç işadamları var. Onların fikirlerinin, dünya görüşlerinin yer aldığı bir misyon olmalı.
   <br/>
   <br/>
    Ama Asım Kocabıyık Bey, gençlere seslenerek TÜSİAD'ı babalarının mirası sayıp kolayca harcayanlara benzetiyor.
   <br/>
   <br/>
   Asım Bey'in o sözünü gençlere karşı saymayın. Raporun 109. sayfasındaki şu cümle Asım Bey'i isyan ettiren cümlelerden bir tanesi. 3. maddesinde 'Bir kimse inanıyorsa onun fikri yoktur. Onun fikri daha evvel konulmuştur ve onun dışında bir fikri düşünme kabiliyeti yoktur' deniyor. Bu, Türkiye'deki sayıları milyonları bulan inanmış gençler fikir üretemezler manasına gelir. Rapordaki bu kötü cümleyi görmeden bunu biz kabul ediyoruz diyen gençlere söylüyorlar Asım Bey. Raporu kabullenenler onu okumamışlar, o anlaşılıyor.
   <br/>
   <br/>
   O gençler bugün Türkiye'yi muvaffakiyetle temsil ediyorlar. Bunlar TÜSİAD üyesi falan da değil. İlle TÜSİAD üyesi olmaya lüzum yok. Bizim onlara söylediğimiz; siz artık bu hüviyetinizle Türkiye Sanayici ve İşadamları Derneği olmaktan çıktınız, siz İstanbul sanayici ve işadamları derneğisiniz. Eğer isminizin medlûlü olan dernek olmak istiyorsanız bütün Türkiye'yi dolaşınız. Bütün SİAD'lar, GİAD'larla temas ediniz. Onlarla asgari müştereklerde buluşunuz ki sonra 'Türk özel teşebbüsünü temsil ediyorum' diyebilesiniz.
   <br/>
   <br/>
    Peki sizin bu tepkiniz nasıl bir yansıma buldu TÜSİAD'da?
   <br/>
   <br/>
   Rakam veremem ama sonradan edindiğim intiba birçok üyenin  de benim gibi düşündüğü. Oradaki sözler TÜSİAD'ın dışındaki milyonlara ve Ankara'ya da gitmiş. Ankara'da rahatsızlık duyan insanlar bana telefon ettiler, "Bizim düşüncelerimizi söylediniz" diye.
   <br/>
   <br/>
    TÜSİAD'ın misyonu ne olmalı bundan sonra?
   <br/>
   <br/>
   Her şahsiyeti hükmiyenin bir gayesi olmalıdır. Bu gaye derneğin tüzüğünde yazılı olan gaye. Şu rapor hadisesi, TÜSİAD tüzüğüne aykırı bir hadisedir. Çünkü hiçbir idare heyeti TÜSİAD tüzüğüne aykırı bu raporu kabul etmek yetkisine sahip değildir.
   <br/>
   <br/>
   Profesör filancanın kendi düşüncesi olarak yazdığının altına, biz de bunu kabul ediyoruz diyerek, olmayacak şeyleri, olursa ne getireceği belli olmayan şeyleri kabul etmeye kimsenin yetkisi yoktur. Mesela Diyanet İşleri'nin kaldırılması... Sordum o gün toplantıda; Diyanet İşleri'ni kaldırdığınızda yerine ne teşkilat koyacaksınız? Yahudi cemaatine karışabiliyor musun? Ermeni cemaatine karışıyor musun? Gidip de Ermeni papazına vaaz etsin diye söyleyebiliyor musun? Ben Türk cemaatiyim. Bunun yanında biz de Yezidi veya Süryani cemaatiyiz. Hazır mısınız bu ayrılıklara? Baktım ki hiç birisi düşünmemiş. Anayasanın 14. maddesinin kaldırılması, imam hatipler... Nasıl olacak bunlar? Düşündünüz mü? Cevap yok.
   <br/>
   <br/>
    Bunları genel toplantıda mı söylediniz? Birebir görüşmeleriniz oldu mu?
   <br/>
   <br/>
   Hayır. Ne söyleyeceksen açıkta söyle ki herkes boyunun ölçüsünü alsın.
   <br/>
   <br/>
    Siz bir çıkış yaptınız, sizi destekleyenler oldu, efkarı umumiye destekliyor. Ne olacak bundan sonra?
   <br/>
   <br/>
   Mecbur oldular. Yüksek İstişare Kurulu (YİK) karar organı değildir diyorlardı. YİK bir tebliğ ile bu rapor kimseyi bağlamaz, bütün üyeleri serbesttir, rapor ancak müellifini bağlar deyip işin içinden çıktılar.
   <br/>
   <br/>
    Böyle yapmasaydılar ne olacaktı sonuç?
   <br/>
   <br/>
   Ya o idare heyeti giderdi, ya da bazıları ayrılırdı. TÜSİAD ciddi bir buhranın içine girerdi. Bu rapor, kamuoyunun tartışmasına açılmak üzere ona yazdırılmıştır denirdi. İsabetsizlik de burada. Üniversiteden iki defa ayrılmış, inandığı Marksist fikirlere samimiyetle bağlı olan ve bunlardan vazgeçmeyen ve bu bakımdan da hürmete şayan bir adam. Ona yazdırırsanız bundan başkasını yazmaz.
   <br/>
   <br/>
    O zaman akla bu sonuç elde edilmek mi istenmiş sorusu geliyor?
   <br/>
   <br/>
   Tabii. Can Paker'in çocukluk arkadaşı. Can Paker'i daha liberal biliyorduk. Bu rapordan TÜSİAD'ın raporu diye bahsediyorlardı. Artık TÜSİAD'ın raporu değildir, Bülent Tanör'ün raporudur.
   <br/>
   <br/>
    TÜSİAD'ın 80 öncesindeki gücü halen devam ediyor mu?
   <br/>
   <br/>
   Hayır. Bugünkü şartlarda etmiyor. TÜSİAD'la Odalar Birliği arasındaki çatışma, Odalar Birliği'nin resmi özel sektör kuruluşu olarak tanınması sonucunu doğurdu. Evvelden TÜSİAD, Odalar Birliği ile paralel konuşabiliyordu. Şimdi konuşamıyor.
   <br/>
   <br/>
    TÜSİAD'a üye olmanın ne gibi avantajları var?
   <br/>
   <br/>
   Hiç bir avantajı yok, geçmişte de yoktu. Geçmişte bir tarihte Odalar Birliği, tahsisleri (kotaları) dağıtıyordu. Şimdi kotaları da hükümet dağıtıyor. Bir menfaat yok.
   <br/>
   <br/>
   Her meslek sahibi bir meslek teşekkülü içinde yer alırsa demokratik rejim daha güçlü kurulur. Ama bu tarzda değil. MÜSİAD'la kaç defa konuştunuz, temas ettiniz mi dedim. İki defa ettik. Peki pay edemediğiniz nedir MÜSİAD'la? Erol Yarar'ın babası TÜSİAD üyesi. Birinin diğerinden farkı, yalnız İslami inançlarına bağlı olmak. Onlar namaz vakti geldiğinde namazlarını kılıyorlar. TÜSİAD'da namaz vakti geldiği zaman hadi namazımı kılmaya gidiyorum diyen çok az insan var.
   <br/>
   <br/>
    Nasıl bir birlikteliğe gidebilir TÜSİAD'la MÜSİAD?
   <br/>
   <br/>
   Hepsi asgari müşterekleri tespit eder, hiçbirisi organik bağ haline gelmez. TÜSİAD kendi bünyesi içerisinde böyle bir birlikteliği nasıl yapabileceğini tartışıyor.
   <br/>
   <br/>
   Boğaziçi Toplantıları
   <br/>
   <br/>
    Sizin başka çalışmalarınız da var duyduğumuz kadarı ile? Boğaziçi Grubu diye bir gruptan haberdarız. Bunu biraz anlatır mısınız? Kimler var işin içinde? Şu anda aktif mi?
   <br/>
   <br/>
   Ne kadar aktif bilmiyorum. Arkadaşların çoğu üniversitede ve sağda solda iş yapıyor. Genç bilim adamları var. Anayasa hukukçusu Burhan Kuzu, Edebiyat Fakültesi'nden Nejat Birinci, Süleyman Hoca var, İlahiyattan Emin Işık, zaman zaman rica edersek Hayrettin Karaman geliyor.
   <br/>
   <br/>
    Kaç kişisiniz? Neler konuşuyorsunuz?
   <br/>
   <br/>
   2530 kişi. Tespit ettiğimiz konuları konuşuyoruz. Arkadaşça müzakere ediyoruz. Türkiye'deki alışılmış kavga ortamı değil, daha anlayışlı ve idrakli. İlle ben haklı çıkacağım diye münakaşa etmiyoruz.
   <br/>
   <br/>
    Konuşulanlar orada kalıyor mu yoksa not ediliyor mu?
   <br/>
   <br/>
   Metin Eriş onları not haline getirip bazan dağıtıyor. Ama hepsi amatör çalışmalar.
   <br/>
   <br/>
    Yeni çalışmalarınız var mı?
   <br/>
   <br/>
   Bu söylediğim topluluk, Türkiye'de eskilerin tabiri ile ekalli kalildir (azın azıdır). Bizim, yani 65 yaşından yukarı nüfusun genel nüfus içindeki yeri yüzde 6'yı bulmuyor. 70 yaşın oranı ise yüzde 4.5 oluyor. Ben yüzde 4.5'a dahilim. Fikrin aksiyon haline gelmesi lazım. İspanya'da Franco'dan sonra Felipe Gonzales, sosyalist bir lider olarak 35 yaşında, seçim mücadelesini kazandı, kralı getirdi, şeklen koltuğuna oturttu ve İspanya'yı AB'ye soktu. Bir genç adam. Şimdi, Türkiye'nin ihtiyacı böyle bir genç lider. Gençler arasında böyle insanlar var. Bunların tek sıkıntıları birbirlerini tanımamaları. TÜSİAD için birleşin, tanışın derken bir gizli maksat da taşıyor insan.
   <br/>
   <br/>
    Muhafakâr görünüşünüzle TÜSİAD içerisinde zorluklar yaşadınız mı?
   <br/>
   <br/>
   Yok, yaşamadım. Tabii hizipçi olmayan insandım. Kendi fikrini açıkça söyleyenler hiç bir zaman bir zorluk görmezler. Hiç bir zaman ben hizipçi olmadım.
   <br/>
   <br/>
    Türkiye'de darbe sürekli konuşuluyor. Böyle bir beklenti mi var TÜSİAD çevresinde?
   <br/>
   <br/>
   Hayır, hayır. Ben hiç askerlerle dost olmaktan hoşlanmadım, itibarı apolet olan kimse ile dost olmak istemem. Oradaki yıldız kadar itibarı vardır.
   <br/>
   <br/>
    TÜSİAD böyle bir şey istedi gibi hava mı oluştu kamuoyunda?
   <br/>
   <br/>
   Yok. TÜSİAD da aptallardan ibaret bir teşekkül ise böyle şeyi istesin. Türkiye'ye bugün yapılabilecek en büyük kötülük askerin idareye el koymasıdır. Hem kendisine, hem devlete, hem millete kötülük eder. Ve Türk askeri de milletine, devletine bu kadar kötülük etmez. İkincisi, askerin idareye el koyması neticeyi değiştirmez. Eğer asker idareye Refah'ın tutumu nedeniyle el koyacaksa, asker Refah'ın bu tutumunu idareyi eline alarak ıslah edemez. Böyle söylentiler var mıdır, bilmiyorum ama benim anladığım, bugün TÜSİAD'da aklı başında insanlar varsa, isteyecekleri şey, en kötü demokratik tarz dahi en iyi askeri idareden daha iyidir, olmalı.
   <br/>
   <br/>
   Petrol işinde çok devlet vardı
   <br/>
   <br/>
    Holdinginizin adı Türk Petrol. Gazyağı işiyle uğraşmak için kurulmuş. Ama bugün petrol işi ile uğraşmıyorsunuz. Türk Petrol'ü neden sattınız?
   <br/>
   <br/>
   İçinde çok devlet vardı. Yani rafinerilerinin hepsi devletin elinde. Devlette ciddiyet yok. Mukavele yapıyorsunuz, ben bunu değiştirdim diyor. 50 yıldan fazla bir zamandır yaptık bu işi. Ama bir yaştan sonra tahammül edemiyor insan.
   <br/>
   <br/>
    Holding'in yeni yatırımı olacak mı?
   <br/>
   <br/>
   Su işi yapacağız. Günlük 600 ton su çıkan bir kaynaktan alacağımız suyu şişeleyip pazarlayacağız. Gemi inşamız devam ediyor. Sipariş alıyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2518-tusiad-sirca-koskte.html), [web.archive.org (arşiv bağlantısı)](http://web.archive.org/web/20120131011602/http://www.aksiyon.com.tr:80/aksiyon/haber-2518-tusiad-sirca-koskte.html)
