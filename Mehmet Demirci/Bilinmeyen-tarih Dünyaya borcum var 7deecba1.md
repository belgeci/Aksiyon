# Dünyaya borcum var

*Mehmet Demirci Bilinmeyen-tarih*

<div>
 <font>
  <img border="0" height="1" src="/web/20050302230400im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230400im_/http://www.aksiyon.com.tr/resim/294/56.jpg" vspace="5"/>
  </p>
 </font>
 <font class="content">
  Eleştirmenlere göre kitaplar yazarlarını anlatırlar. Buna rağmen yayınevleri, okuyucunun yazar hakkında daha kapsamlı bilgi sahibi olması için kitabın iç sayfalarında onu anlatan bölümlere yer verirler.
 </font>
 <br/>
 <p>
  <font class="content">
   Kimi kitaplarda bu tanıtım yazıları bir sayfa, kimilerinde ise bir satırdır. İhsan Oktay Anar’ı anlatan tanıtım yazısı ise üç kısa cümleden oluşuyor: “1960 doğumlu. Lisans, master ve doktora eğitimini Ege Üniversitesi Felsefe Bölümü’nde yaptı. Halen aynı okulda öğretim üyesi.”
   <br>
    <br>
     Yazılmış dört ve yayınlanmış üç kitap sahibi birisini üç cümle ile anlatmanın ne kadar güç olduğunu siz de farketmişsinizdir. İsminden çok eserleri ile anılan yazarın kitapları bugünlerde onuncu baskılarını yapıyor. Benim için İhsan Oktay Anar ile görüşme tatlı bir sürpriz olmuştu. Öğrencilik yıllarımda okuduğum Efrasiyap’ın Hikayeleri isimli eseri ile onu tanımış ve çok etkilenmiştim. Ve o günlerde bu kitaptan etkilenen tek kişi ben değildim, benim gibi onlarca arkadaş da aynı etkiyi yaşamıştı.
     <br>
      <br>
       Bizim coğrafyayı anlatıyor
       <br/>
       <br/>
       İşlediği konuları ile bizim coğrafyamızı anlatan İhsan Oktay sakin yaşamı ile köşesine çekilen biri imajını uyandırıyor. Buna delil teşkil eden unsur ise İzmir’de yaşaması ve bulunduğu şehrin dışına pek çıkmaması. İhsan Oktay iyi bir yazar olmanın yanında çok iyi de bir okuyucu. Zaten öyle olması gerekir diyebilirsiniz ama İhsan Oktay’ın okuma kültürünün ilginçliği onun bir kütüphane aşığı olmasından kaynaklanıyor. Gençlik yıllarının büyük çoğunluğunu çoğumuzun sevimsiz bulduğu kütüphanelerde geçirmiş. “Dünyaya borcum vardı” diyor ve bu borcu ödemek için yazdığını söylüyor. Çoğu yazarın ikinci baskısını yapan kitabı için bile imza günlerine katılması ya da reklam için olmadık şeyler yapmasının sözkonusu olduğu bir dönemde İhsan Oktay sessiz kalmayı tercih ediyor. Kendi isminin hatırlanmasından ziyade eserlerinin hatırlanmasını yeğliyor. Şu zamanlarda yeni çalışması için kalemi eline alan yazar ile eserleri ve yaşamı hakkında görüştük.
       <br/>
       <br/>
       — Bir yazar olarak pek ortalıkta görünmüyorsunuz. Bunun sebebi İstanbul dışında yaşamanız mı yoksa başka bir nedeni mi var?
       <br/>
       <br/>
       Öncelikle ben yazar olduğumu düşünmüyorum. Kendimi böyle bir kimlik içine hapsetmek de istemiyorum. Yazarlık dar bir kimlik. Bir insan için tek kimlik içine sıkışmak felaketlerden en büyüğü olsa gerek. Mesela toplum sizi yazar olarak kabul etmişse siz isteseniz de dağcı olamazsınız. Çok büyük dağlara tırmansanız bile. Toplum bizi sıkıştırıyor ve bir obje haline getiriyor, istemeseniz de. Böylece objeleşmiş oluyoruz. Önemli olan insan kimliği ile ortada olmanızdır. Ben pek ortada olmayı istemiyorum, eserlerim farkedilse yeterlidir diye düşünüyorum. Yazar önemli değildir, önemli olan eserin her zaman birinci planda olmasıdır.
       <br/>
       <br/>
       — Eserleriniz için nasıl bir sınıflandırma yapılabilir; çünkü konular geniş ve farklı alanlara ait detaylar bulunmakta?
       <br/>
       <br/>
       Romanlarımın ille de bir kategori içine sokulması gerekmiyor. Bir zamanların meşhur bir şarkısı vardı “Beni kategorize etme” diye; bu şarkının doğruluğuna inanıyorum. Herşey kendi ile vardır. Neyse odur, ille de bir yerlere bağlamak gerekmiyor. Postmodern roman olsun mu olmasın mı ya da popüler roman olsun mu  olmasın mı beni pek ilgilendirmiyor. Eğer okuyucu teselli oluyorsa ne mutlu bana...
       <br/>
       <br/>
       — O zaman popüler ya da popüler olmayan kitap ayrımına da karşı çıkıyorsunuz? Popüler kitaplar bazen medyanın şişirmesi ile çok iyi olmamalarına rağmen çok satıyor.
       <br/>
       <br/>
       Çok satmanın kime ne zararı olabilir ki, eser kötü olsa bile. Bu düşünce doğru bir düşüncedir demiyorum. Bir kitap için doğru ya da yanlış gibi tabirleri kullanamayız. Bu konuda ancak güzel ya da çirkin tabirleri kullanılabilir. Zaten bu da ölçü değildir. Popüler kitabı küçümseyemeyiz. Amerika’da en çok satan kitap İncil’dir. Demek ki popüler kitaplar da kalıcı olabiliyormuş. Aslına bakarsanız okuyucuyu mutlu edecek kitap yoktur.
       <br/>
       <br/>
       — Puslu Kıtalar Atlası kitabınızdaki Müslüman karakterlerin pek Müslümanlıkla alakası yok. Bunun dışında eserlerinizde oryantalist bir hava estiği görülüyor?
       <br/>
       <br/>
       Dinler tarihini ya da toplulukaları inceleyin; bu tarz insanlar hep olmuştur. Müslümandır ama Mmüslümanlıkla bir alakası yoktur. Sırf İslamiyet için geçerli bir durum da sözkonusu değil, bütün dinlerde bu tarz istismarlar olmuştur. Puslu Kıtalar Atlası’ndaki durum bir tesadüftür.
       <br/>
       <br/>
       Oryantalizm meselesi için şunu söyleyebilirim: Ben oryantalist değilim. Yani ben Doğucu değilim Doğuluyum. Ben bu coğrafyanın insanıyım ve bu benim elimde olan birşey değil. Bunda herhangi bir övünme ve yerinme gibi bir durum da söz konusu değil. Ben Doğuluyum çünkü ağır yağlı yemekleri severim, Evliya Çelebi okumaktan zevk alırım, Uğur Rıza'yı dinlemekten hoşlanırım. Bu zevkler benim Doğulu olduğumun küçük göstergelerinden birkaçı... Doğucu olmakla Doğulu olmak arasındaki fark kral olmakla kralcı olmak arasındaki fark kadar büyüktür.
       <br/>
       <br/>
       — Puslu Kıtalar Atlası’nın sinemaya aktarılacağı konusunda birtakım söylentiler var, bu konuda ne düşünüyorsunuz?
       <br/>
       <br/>
       Ben romancıyım ve romanlarımdan mesulüm. Bu konuda girişimler oldu fakat kesin bir netice yok. Zaten bu benim pek umrumda da değil çünkü ortaya çıkacak olan eser yeni bir eserdir ve benimle alakası kalmamıştır.
       <br/>
       <br/>
       — Puslu Kıtalar Atlası onuncu baskısını yapıyor pek reklam yapan bir yazar da değilsiniz oysa...
       <br/>
       <br/>
       Aslında hiç reklam yapmadık. Reklama karşıyım. Benim eserlerimin ömrü belki on yıldır, belki de bin yıldır. Bu beni ilgilendirmiyor. Benim için o eseri çok az da olsa bir kaç kişi farketmişse ve tesselli bulmuşsa yeterlidir.
       <br/>
       <br/>
       — Çalışma stiliniz nasıldır? Hangi dönemlerde yazarsınız?
       <br/>
       <br/>
       Akademisyen olduğum için yaz aylarında yazmak zorunda kalıyorum. Bu arada sıkıcı bir hoca olduğumu da belirteyim. Önce aklımda oluşturur, sonra kısa tatil döneminde herşeyi bitiririm. “Puslu Kıtalar Atlası”nı yazarken bir harita ile işe başlamıştım. Bu harita 17. yüzyılda İstanbul’un etnik haritasıydı. Rumlar nerede yaşar, Müslümanlar nerede, Bakırcılar Çarşısı ya da kılıçların yapıldığı yerler neresidir hepsi bu haritada vardı. Bu harita üzerinde herşeyi tasarladım ve bitirdim.
       <br/>
       <br/>
       Yazarken önce bir tam sayfayı bitirir sonra başa dönerek tekrar okurum. Ve kendime ne kadar zevk aldığımı sorarım. Eğer ben zevk almış isem okuyucu da zevk alır diye düşünürüm. Mutlaka birilerine daha okuturum ama okutmadan sonra içerik konusunda bir değerlendirme yapılsa bile herhangi bir değişiklik yapmam.
       <br/>
       <br/>
       — Bu yaz için yeni bir çalışma var mı?
       <br/>
       <br/>
       Evet, yeni bir çalışma var ama bu konuda henüz çok erken. İçerik adına şunu söyleyebilirim; İstanbul’u ve atları anlatan bir eser için çalışmaktayım.
       <br/>
       <br/>
       E—mail: mehmet.demirci@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14166), [web.archive.org (arşiv bağlantısı)](http://web.archive.org/web/20050302230400/http://www.aksiyon.com.tr:80/detay.php?id=14166)
