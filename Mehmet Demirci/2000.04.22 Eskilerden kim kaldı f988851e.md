# Eskilerden kim kaldı?

*Mehmet Demirci 2000.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Şimdi bir reklam: Her genç kızın rüyası. Zetina dikiş makinası. Zetina!"

Yıllar önce radyoda yayınlanan her programın arasına giren bu reklam bir çok insanın dilinden hiç düşmedi. İnsanların aklında yer eden sadece "Zetina" dikiş makinası değildi.
  </font>
 </div>
 <div id="newsText">
  <font class="detail-text">
   Çeyizlerin vazgeçilmez unsuru Zetina dikiş makinası gibi birçok ürün de aynı kaderi paylaştı. Ve hiçkimsenin unutamadıkları listesinde üst sıralardaki yerlerini aldılar. Aslında  unutulamayan ürünlerin bir kısmı hâlâ piyasada. Ve insanlar hâlâ ürünü gerçek isimini kullanarak alma yerine ürün markasını kullanarak alış veriş yapmayı tercih ediyor. Bu alandaki en iyi örneği ise kağıt mendil ortaya koyuyor. İnsanlar bir bakkal veya marketten alış veriş yaptıkları zaman 'Kağıt Mendil' yerine 'Selpak Mendil' diyerek bu ihtiyaçlarını karşılıyor. İpek Kağıt firmasının 1970 yılında ürettiği 'Selpak Mendil' çeşitli yöntemlerle insanların bilinç altına kazınmış bir 'marka'. İnsanların bilinç altlarına kazınan sadece 'Selpak Mendil' değil. Günlük hayatta farkında olmadan bir çok ürünü markası ile anıyoruz ve satın alıyoruz. Traş bıçağı yerine 'Permatik veya Jilet', margarin yerine 'Sana yağı', yapıştırıcı yerine 404 veya Uhu istiyoruz. Bilinç altına kazınan markalar tanımlamasına uyan örneklerden sadece bir kaçı.
   <br/>
   <br/>
   Markaları unutmuyoruz
   <br/>
   <br/>
   Evet biz markaları unutmuyoruz ama ürünler bir şekilde çağa ayak uyduramadan ortadan kayboluyorlar. Büyük bir çoğunluğumuz "Esem Spor" giyip yaptığımız maçlardan sonra "Elvan Gazoz" içerdik. Bugüne baktığımızda ise ne "Esem Spor" kaldı ne de "Elvan Gazoz". Ama herşeye rağmen ürünler piyasada olmasa bile markalar tüketim piyasasında. Geçmişe dair yapılan her konuşmanın vazgeçilemeyen ürünlerinden sadece ikisiydi Esem Spor ve Elvan Gazoz. Acaba bir dönemin markaları ile ün yapanları arasında neler vardı? Vita yağ, Pereja kolonyaları, Arko traş sabunları, Singer dikiş makinası, Commodore 64 bilgisayar, Esem Spor, Elvan Gazoz, Lee Cooper, Tercüman, Günaydın, Gırgır, IBM ve daha niceleri. Bu ürünlerden bazıları dönemlerinin en popüler ürünleriydi. Bazıları fiilen, bazıları ise sadece markaları ile ayakta.
   <br/>
   <br/>
   Sloganları ile ayaktalar
   <br/>
   <br/>
   Acaba ne olmuştu da bu ürünler ortadan kalkmıştı. Has Holding, Elvan Gazoz'u satın almıştı ama efsane devamını sağlayamamıştı. Belki de Türk halkının içecek kültürü değişmişti. Evet Elvan Gazoz ya da Esem Spor yine olabilirdi ama artık yoklar. Markaların bir kısmı teknolojiye yenik düştü. Bir kısmı ise reklamın bir sanat ve sürekli bir çalışma gerektirdiğini kavrayamadılar. Yok olmak sadece birkaç basit nesneye has değildi. Bir dönemin ideolojik yapısını oluşturan yayın organları da yok olmamışlar mıydı? Tercüman ve Günaydın gazetesi bugün sadece koyu dost sohbetlerinde anılmakta. Anlaşılan o ki herşeyin bir sonu var. Yapılmak istenen tek şey ise yok olduktan sonra bile iyi bir şekilde anılmak.
   <br/>
   <br/>
   İstanbul Üniversitesi İletişim Fakültesi Araştırma Görevlisi Candan Çelik Dural markası unutulamayan ürünler hakkında şunları söylüyor: "Bazı güçlü üreticiler teknolojilerini ya da ürünlerini geliştirerek aynı marka adı altında pazar paylarını korumaya çalışsalar da, bazı üreticiler özellikle küresel ürünlerin ağırlığı altında ezilerek piyasadan çekilmek zorunda kalmaktadır."
   <br/>
   <br/>
   Candan Çelik 1970'li yıllardaki markaların hâlâ unutulmamasında medyanın o dönemde yeni yeni atağa geçmesinin etkili olduğunu savunuyor. Yetişkinlerin Zetina, Elvan Gazoz, Esem Spor vb. markaları unutmamasını ise şu şekilde açıklıyor: "Türkiye'nin televizyon ve reklam kavramı ile ancak o günlerde tanışmaları ve tüketici zihninin o dönemlerde bugünkü kadar reklam iletisi ile karşılaşmamasından ötürü yoğun olmaması. Ancak tabii ki, reklam mesajının dönemin koşullarına göre güçlü bir şekilde verilmesinin hâlâ hatırlanabilirliği sağlaması da sözkonusu. Çünkü bazı reklamlar vardır ki, yıllar sonra bile sloganlarıyla bizi geçmişe götürürler. Candan Çelik, bu noktada çoğumuzun yaşadığı noltaljiyi yaşıyor. Unutamadığı reklamlara şu örnekleri veriyor. "Yöneticimiz uyuyor mu?" ya da "Bisküvi deyince akla hemen onun adı gelir Eti Eti Eti" gibi sloganlar hâlâ hatırlanmakta ve dost sohbetlerinde konuşulmakta. Hatta Eti, bu sloganı günümüzde bile kullanmaktadır. Eğer reklamın birinci amacı tüketici zihninde yer etmekse, bu reklamların başarısı açıkça ortaya çıkmaktadır." şeklinde konuşuyor.
   <br/>
   <br/>
   İlk girmenin avantajı
   <br/>
   <br/>
   Çelik, bir ürünün insanların aklına kazınması meselesinde en etkili yöntemin pazara ilk olarak girmek olduğu ve özenli bir bütünleşik pazarlama stratejisi gerektiğini belirtiyor: "Bunun yanında eğer bir ürün kategorisi pazara yeni girmişse, genellikle o ürünün ismi markası ile anılır. Örneğin annelerimiz hâlâ buzdolabı yerine Frigidaire demektedir. Ya da kağıt mendiller 'Selpak'ınız var mı?' diye istenmektedir. İşte bu da ürünün pazarda ilk olmasından ötürü kazandığı bir avantajdır ve o pazara girecek diğer ürünler için önemli bir dezavantaj oluşturur. Bu ismi tüketicinin zihinlerinden silerek, diğer marka isimlerini yerleştirmek çok özenli bir bütünleşik pazarlama iletişimi gerektirir. O dönemin markaları bu avantajdan da yararlandıkları için hâlen bugün hatırlanmaktadır."
   <br/>
   <br/>
   Ürün ile marka birleşiyor
   <br/>
   <br/>
   Marka kavramının oluşumu ve insanlar üzerindeki uzun süreli etkilerini değerlendiren Ege Üniversitesi İletişim Fakültesi Halkla İlişkiler Bölüm Başkanı Prof. Dr. Ahmet Bülent Göksel ise  şöyle açıklıyor: "Bu konuda iki hususu dikkate almak gerekir. Bunlardan birincisi bu markaların türlerinin ilk örnekleri olması nedeni ile tüketecilerin ürün adı ile markayı birleştirmeleri. İkincisi ise firmaların, markalarını tüketicinin beynine kazımak için hiç bir masraftan kaçınmamaları." Prof. Dr. Göksel verdiği çarpıcı bir örnekle bu durumu şu şekilde açıklıyor: "CocaCola ikinci dünya savaşında kamyonlara monte ettiği şişeleme tesislerinde 'Nerede Amerikan askeri varsa, orada CocaCola var' sloganı ile Amerikan ordusunun gittiği bütün ülkelere taşımış. Böylece zaten o ülkelerde para harcayan, zenginliğine özenilen ABD askerinin kullandığı CocaCola'yı 'zengin Amerikan yaşamının ayrılmaz parçası' olarak lanse etmiştir."
   <br/>
   <br/>
   Sonu gelmeyecek bir süreç
   <br/>
   <br/>
   Prof. Dr. Göksel, böylesi bir çalışmanın satış fiyatının çok üstünde gerçekleştirildiğini belirterek, "İnsanların 'cola' deyince 'CocaCola'yı hatırlaması ve tüm colalı içeceklere CocaCola denmesini sağlayan startejik çalışmalardan sadece birisidir." şeklinde konuşuyor. Prof. Dr. Göksel, bu süreci hiç bitmeyen bir süreç olarak görmek gerektiğini de kaydederek, "Çok satan markalar, hâlâ tanıtım için en yüksek bütçeleri ayıran  markalardır. Biz yeterince tanındık deyip tanıtımı için bütçelerini kıstıkları anda yerlerini tanıtımını daha iyi yapan markalara karşı kaybedeceklerinin bilincindedirler." diyor.
   <br/>
   <br/>
   Prof. Dr. Göksel, global pazarlarda yerli malı ve hizmetlerin yeterince talep görmemesinin en önemli nedenini "Türk firmalarının 'marka oluşturmak'  konusundaki basiretsizliği" olarak açıklıyor. Türk firmalarının binamakine için yatırım yapmaktan çekinmediğini kaydeden Göksel, "İş markalaşma sürecine ve bu sürecin gerekli kıldığı tanıtım yatırımlarına gelince ne yazıktır ki bu yatırımı fuzuli bir harcama olarak görmekte ve sonuçta 'Marka' oluşturmuş ve bunu tüketici kesimine benimsetmiş firmalar karşısında rekabet şanslarını kaybetmektedirler" diyor. Markanın kendi başına oluşmadığını ifade eden Göksel, üretilen mal veya hizmetin türüne, hedef kitlenin özelliklerine, pazarın yapısına bağlı olarak geliştirilen politika ve stratejilerle markalaşma sürecinin gerçekleştirildiğini kaydediyor.
   <br/>
   <br/>
   Aslında bir nevi nostaljik bir bakış acısı ile başladığım bu haber değişik bakış açılarının ortaya çıkması ve bilimsel bir temel ile konunun araştırıldığını da ortaya çıkardı. Evet bir dönemin meşhur markaları hep hayatımızın içinde oldu. Eve misafir geldiği zamanlarda Pereja kolonyası ikram edilirdi. Sohbet konusu Tercüman mecmuası olurdu. Yapılan pasta böreğe ya Vita yağ konulurdu ya da Sana yağ. Herkes gittikten sonra temizlik için de Tursil76 alınırdı. Evin kızı için çeyiz hazırlanır, çeyizin içinde de Zetina dikiş makinası muhakkak olurdu. Evet her ürün birgün ortadan kalkacak ama markaları yaşıyor olacak.
   <br/>
   <br/>
   <a class="__cf_email__" data-cfemail="f598909d989081db9190989c87969cb5808694db9b9081" href="http://web.archive.org/web/20140818173043/http://www.cloudflare.com/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6110), [web.archive.org (arşiv bağlantısı)](http://web.archive.org/web/20140818173043/http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6110)
