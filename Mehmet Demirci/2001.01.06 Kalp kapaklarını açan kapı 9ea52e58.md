# Kalp kapaklarını açan kapı:

*Mehmet Demirci 2001.01.06*

<div>
 <p class="baslik">
  JAMA MESCİDİ
 </p>
 <p class="spot">
  Bu kaçıncı seferdi ve yolun nerede duracağını bilmeden; bilinmeyene kaçıncı kaçışımdı onu bile fark edemedim yollarda. Sonunda bir durak buldum; bilmediğim bir coğrafyada vakti gelen bilmediklerimi öğrenmek için. Jama Mescid; Hindistan. Evet burası yeni durağımdı ve kendi içimde arayıp da bulamadığımın bu coğrafyadaki ilk kapısı.
 </p>
 <p class="metin">
 </p>
 <img border="0" src="/web/20011118094338im_/http://www.aksiyon.com.tr/2001/318/resimler/kalp.jpg"/>
 <p class="metin">
  Yol, kimi nereye çağırır ya da ne anlatır bunu kimse bilemez. Yolcu da bu bilinmeyeni aramak için yola çıkan kişinin adıdır. Sadece duymak isteyenlerin duyduğu bu çağrı; yolcuyu farklı coğrafyaların kucağına bırakır. Ve bu yolda ufak sorgulamalar ile hayatı anlamaya ve anlamlandırmaya çalışır yolcu. Bir yolcu olarak bildim dediğim ve sandığım öyle şeyler vardı ki hiç bilmediğimi fark ettim yollarda. Herhalde bilmemin vakti gelmişti de ondan öğrendim bilmediklerimi diyerek yoluma devam etmekten geri de kalmadım. Yoksa yolun küçük bir aracıdan öteye gidemeyeceğini ben de biliyordum. Ve bu aracıyla hemdem olmaktan da çekinmiyordum. Bu kaçıncı seferdi ve yolun nerede duracağını bilmeden; bilinmeyene kaçıncı kaçışımdı onu bile fark edemedim yollarda. Sonunda bir durak buldum; bilmediğim bir coğrafyada vakti gelen bilmediklerimi öğrenmek için. Jama Mescid;Hindistan. Evet yeni durağımdı ve arayıp da bulamadığımın bu coğrafyadaki kapısı.
 </p>
 <p class="metin">
  En basitinden içinde bulunduğum, fizikî sınırı belli fakat metafizik sınırı belirsiz olan küçük bir mesciddi burası. Dar dünyamın üzerinde dar bir mekan olarak düşünülse bile uçsuz bucaksız bir coğrafyanın ilk kapısı olmasını istiyordum içimden. Gerçekte basit uzunluk ölçülerinin dışına çıkamayan bu mekanın, mânâdaki ölçülerini tahmin etmeye çalışıyordum küçücük dünyam içinde. Sınırlı duyularımla kavradığım ezan bile farklılaşmış ve ilk defa farklı derinlikleri yabancısı olduğum bu coğrafyada hissediyordum. Bu sesi hem kulağımda hem de ruhumda hissediyor, bugüne kadar fark edemediğim bu lezzetin tadını çıkarıyordum. Dar dünyamda birkaç saniye de olsa sınırsız bir yolculuk yapmanın hüzünlü tebbessümü dudaklarımdaydı ki bunu açıkça herkes görüyordu. Kendi ölçülerim içinde yapılan bu sınırsız seyahat bana büyük geldi desem yeridir çünkü fizikî ölçülerimin bile küçüklüğü buna delalet ediyor.
 </p>
 <p class="metin">
  Herhalde kaderimi çizen yaratıcının bir lütfu olsa gerek yolculuk içinde yolculuk yapmak. Yol olduktan sonra yolcu olmak ne güzel ve yolu farketmeden yolcu olduğunu anlamadan serkeşçe dolaşmak ne hazin.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/318/gezi/1.htm), [web.archive.org (arşiv bağlantısı)](http://web.archive.org/web/20011118094338/http://www.aksiyon.com.tr:80/2001/318/gezi/1.htm)
