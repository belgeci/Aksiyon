# Yüz, maskeyi düşürüyor

*Mehmet Demirci 2000.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çok samimi bir arkadaşım moralimin bozuk olduğunu görünce "Ne o, yüzünden düşen bin parça" diyerek sıkıntıma ortak olmaya çalıştı. Biz ne kadar saklamaya çalışsak da yüzümüz öyle şeyler anlatıyor ki çoğumuz bunun farkında bile değil.
  </font>
 </div>
 <div id="newsText">
  <font class="detail-text">
   Genelde yüzlerdeki anlamı simadaki hatların değişmesine göre algılmaya çalışıyoruz. Sinirli, üzgün, sevinçli, tedirgin, korkmuş.. gibi.
   <br/>
   <br/>
   Peki sürekli taşıdığımız ve mimik hareketlerinin dışında kalan salt yüz bize neler anlatır acaba? Kulak, burun, göz, kaş yapısı, elmacık kemiği, çene yapısı, alın yapısı tek başlarına ya da kombine olarak ne ifade eder?
   <br/>
   <br/>
   Yüz ya da beden dilini okuma insanoğlunun yabancı olmadığı kavramlar. Bizim kültür tarihimiz de bu konudaki çalışmalardan hali değil. Bu konuda önemli eserler vermiş olan alimlerimiz var. Mesela Erzurumlu İbrahim Hakkı'nın Marifetname isimli eserinde yüz okuma ile ilgili değişik tesbitleri bu konudaki bir başyapıt denilebilir. Batı ülkelerinin çoğunda dikkat çekici bir ilgiye mazhar olan yüz okuma sanatının pratik hayatta kullanım alanı katlanarak artmakta. Polisiye ve adliye olaylarında kullanıldığı gibi işin niteliğine uygun eleman arayışında da yüz okuma ilminden istifade ediliyor.
   <br/>
   <br/>
   Yüzleri anlatan kitap
   <br/>
   <br/>
   Biraz da fantazi gibi görünmesinin neticesi olsa gerek ülkemizde bu alanda çalışma yapan pek kimse yok. Fakat yüz okuma sanatını bir meslek haline getiren ve önümüzdeki günlerde çıkaracağı kitabının çok tartışılacağını şimdiden söyleyebileceğimiz Mehmet Auf istisna. Konunun Türkiye'deki sayılı uzmanlarından Mehmet Auf ile örnek yüzleri (Ahmet Necdet Sezer'den Fatih Terim'e ) okuduk. Mehmet Auf bu tarz bir yöntemi kitaplaştırmasının başlıca sebebini, hayatın her alanında kuracağınız tüm ilişkilerde bir "destek aracı" sunabilmek olduğunu söylüyor.
   <br/>
   <br/>
   Ülkemizde pek dikkate alınmasa da yavaş yavaş şirketlerin bu konuya ilgi gösterdiğini belirtmekle beraber şu anda özellikle bankaların bu işle alakadar olduğunu belirtiyor Auf. Kayıtsız şartsız müşteri memnuniyetini hedefleyen bankaların ileriki dönemlerde insan kaynakları alanında yüz okumaya daha fazla eğileceği kanaatinde. Hatta bu konuda kendisine yavaş yavaş başvuruların başladığını da vrguluyor. İsim vermemekte ısrarlı davrandığı bir bankaya danışmanlık yapıyor. Bankaların bu yöntem ile alakadar olmalarını ise bankacılık işlemlerine en uygun insan karakterini bulma isteklerine bağlıyor. Ve bir örnek veriyor: Telefon bankacılığı yapan bankanın eleman seçerken küçük burunlu insanları seçmesi tercih sebebi olabilir çünkü küçük burunlu insanlar süreklilik arzeden işlerde sıkılmaz, başkaları için zor olan bu işler onlar için zevkle yapılacak bir iş konumundadır. Auf, herkeste bulunan 60 ya da 70 ortak yönü çıkarmış ve buna göre bir değerlendirme ortaya koyuyor.
   <br/>
   <br/>
   Yüzde doksanüç başarı
   <br/>
   <br/>
   Bu konunun ne kadar güvenilir olduğunu sorduğumuzda ise "Bugüne kadar hiç fiyasko yaşamadım. Başarı oranı ise yüzde doksan üç. En büyük sorunu bayanlarda yaşıyorum. Onlar estetik konusunda biraz daha dikkatli oldukları için değişik düzenlemelerde bulunuyorlar. Bu da yanılgıya sebep oluyor, özellikle kaşlar konusunda yanılgı olabiliyor" diyor. Ve bu konu ile alakalı bir hatırasını anlatıyor: "Yüzünü değerlendirdiğim bir bayan yaptığım tüm tespitleri doğruluyordu. Sıra kaşlarına geldiğinde kaşlarını dikkate alarak yaptığım değerlendirmenin yanlış olduğunu söyleyince şoke oldum. Neyse ki bayan 'Aslında kaşlarım böyle değil biraz fazlaca düzenleme yaptığım için yanıldınız' dedi. Rahatlamıştım. O günden sonra bayan yüzleri hakkında daha dikkatli davrandım" diyor.
   <br/>
   <br/>
   Böyle bir görüşmeye giderken biraz tedirgindim. Çünkü karşımdaki şahıs insanların yüzlerini okuyordu. Acaba benim yüzümde ne yazıyor ve karşımdaki insana neler anlatıyor; hep şüphe içindeydim. Doğal olarak Mehmet Auf'a kendi yüzümü de değerlendirttim. Ve ne kadar haklı tesbitler yaptığını hayretler içinde gördüm.
   <br/>
   <br/>
   Ünlü yüzler neler anlatıyor
   <br/>
   <br/>
   Bakın spor ve politkanın ünlü yüzleri neleri anlatıyor. Mehmet Auf'un görüşmemizde değerlendirdiği yüzlerden birisi de Fatih Terim'di. O günlerde henüz Fatih Terim'in transferi gerçekleşmemişti. Auf, Terim konusundaki değerlendirmede Terim'in Galatasaray'ı bırakacağını, kulak yapısının geniş perpektiften baktığını ortaya koyduğunu belirtiyordu. Bakın daha neler söyledi Fatih Terim hakkında: "Yüzü gerçekten okunaklı bir yüz. Fatih Terim'in yüzüne oranla çok büyük bir kulağı yok ve kulakları açık, bu onun Galatasaray için verilmiş bir kararı bulunmadığının göstergesi. Kaşlarının baş tarafları yoğun, sonları açık. Bu şekilde kaşlara sahip biri yaptığı işte katkısının en üst seviyede olmasını ister. Burun yapısı da bunun bir göstergesi. Burun ucunda aşağı doğu bir inme var; bu da onun sözünün geçmediği durumlarda çok bozulacağının bir ifadesi. Yüz çizgilerine bakıldığında ise alın hep ileriye doğru bakıyor. Yani her zaman geniş perpektiften baktığını anlatıyor. Yani hadiselere bugünlük ya da yarınlık gözüyle bakmıyor. Fatih Terim çok konuşmayı sevmeyen biri. Mesela ağzı yüzüne oranla çok büyük değil. Özellikle kendi hakkında konuşmak istemiyor. Elmacık kemiklerinin çıkıntısı dikkate alınırsa bu da direkt otoritenin göstergesidir."
   <br/>
   <br/>
   Politikacılar dengeli
   <br/>
   <br/>
   Mehmet Auf, düşüncelerini yüz ifadelerine pek yansıtmayan Devlet Bahçeli için de ilginç tahlillerde bulunuyor: "Devlet Bahçeli Bey odaklandığı konuda inanılmaz detaylı çalışan biri. İyi bir takipçi. Çene yapısı dikkate alındığında ise yuvarlak bir çene taşıdığını görüyoruz. Yuvarlak çene direkt iyi insan belirtisidir. Kulağı yüzüne orantılı bir durumda. Yani ne kendini tamamen dışarı kapatmış ne de tamamen içe dönük. Burnun biraz aşağı doğru gitmesi sözünü geçirmek yolundaki gayretini gösteriyor. Alın çizgilerinden birkaç alanda uzman olduğu söylenebilir. İnanılmaz dengeli bir yüzü bulunmakta. Yüzünün net olarak okunmadığını söyleyebilirim."
   <br/>
   <br/>
   Yeni Cumhurbaşkanımız Ahmet Necdet Sezer de Başbakan Yardımcısı Devlet Bahçeli gibi yüz ifadelerini pek belli etmeyen bir diğer isim. Mehmet Auf, Ahmet Necdet Sezer için çok daha dengeli bir kişilik taşıdığını söylemekte. Kulaklarının hem açık hem de yapışık olması onun dengeli bir kişilik çizdiğinin göstergesi. Yapışık kulakların sahibinde dinleme özelliğinin ağır bastığını, dışarıdakiler ne diyorsa ona uygun bir prosedür geliştirme yönünde hareket ettiklerini belirtiyor.
   <br/>
   <br/>
   Spor camiamızın bir diğer ünlü ismi Hakan Şükür için ise Auf şu tesbitlerde bulunuyor. Çenenin genişliği kuvvetin bir göstergesi. Çene yapısı genişledikçe dar çeneli insanlara göre daha çabuk ayağa kalkıp mücadele etme isteği duyuyorsunuz. Hakan Şükür takdir edilmeyi çok seviyor, alt dudak dolgunluğu bunu ifade ediyor. Hakan Şükür'e ne iş verirseniz yapar çünkü kaşları aynı boyda ve aynı hizada devam ediyor.
   <br/>
   <br/>
   Mehmet Auf komedyenlerin de bir çoğunun okunaklı bir yüze sahip olduğunu belirtiyor. Özellikle Okan Bayülgen ve Cem Yılmaz'ın işlerine uygun bir sima taşıdıklarını belirtiyor. İkisinin de ayrık kulaklara sahip olduğunu, bunun da özgürlükçü, rahat, kural tanımayan bir karakterin referansı olduğunu belirtiyor.
   <br/>
   <br/>
   Evet simamızda hiç bir ifade taşımasak da kimimizin hırçınlığı kulaklarda, kimimizin sevimliliği yanaklarda ele veriyor kendini. Unutmayın siz gülmeseniz de, ağlamasanız da yüzünüz çok şey anlatıyor.
   <br/>
   <br/>
   Email:
   <a class="__cf_email__" data-cfemail="86ebe3eeebe3f2a8e2e3ebeff4e5efc6f3f5e7a8e8e3f2" href="/web/20141103144652/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=89652F40974F4C267C55880543857DEC?newsId=6240), [web.archive.org (arşiv bağlantısı)](http://web.archive.org/web/20141103144652/http://www.aksiyon.com.tr:80/aksiyon/newsDetail_getNewsById.action;jsessionid=89652F40974F4C267C55880543857DEC?newsId=6240)
