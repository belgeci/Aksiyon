# Masaldaki Tapınak

*Mehmet Demirci Bilinmeyen-tarih*

<div>
 <font>
  <img border="0" height="1" src="/web/20050302181735im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181735im_/http://www.aksiyon.com.tr/resim/302/40.jpg" vspace="5"/>
  </p>
 </font>
 <font class="content">
  Büyük İskender’in fethetmek için yola çıktığı fakat elde edemediği tek ülkedir Hindistan. Bilineninden çok bilinmeyeni ile yaşayan yaşlı bir kıtayı andırır bu coğrafya.
 </font>
 <br/>
 <p>
  <font class="content">
   Hindistan renktir; gökkuşağını içinde yaşatır. Kırmızısı mutluluktur, mavisi umut, siyahı hüzün. Bir masal diyarıdır kendini anlatmadan yaşayan. Bu masalı dinlemek isteyenlerin peşinden koştuğu ama sadece arayanların bulduğu bir diyar.
   <br>
    <br>
     Hindistan dinler ülkesidir. Bütün renklerin temsil edildiği gibi tüm dinler de temsil hakkını bulur onda. Hindu’su sessizdir, Müslüman’ı samimi, Sih’i gariptir, Budist’i erdemli.
     <br>
      <br>
       Renkli sarıkları, uzun saç ve sakalları, kısa pantolon ve küçük bıçakları ile ilk farkedilen insanlardır Sihler. Geleneksel Hindu halkından çok farklıdırlar. Onları bu renk cümbüşü içinde ayırt etmekte hiç zorlanmazsınız. Çünkü bir Sih kendini anlatan tüm işaretleri üstünde taşır. Başını örter, saçına ve sakalına doğduktan sonra hiç jilet vurmaz, bıçak taşır ama değil insana, karıncaya bile zarar vermez, madeni bir bilezik takar ve kemik bir tarak taşır. Sihizm, Hinduların kast sistemine bir tepki olarak ortaya çıkmış. Bundan tam beşyüz yıl önce İslamiyet’in ve Hinduizm’in en iyi özelliklerini bir araya getirerek oluşmuş bir din. Sihlerde kast yok, kadınların yakılması ve tütün yasak. Sihlerin en güzel tapınağı ise Golden Temple (Altın Tapınak). Tapınağa girmeden etkileyici bir hava sizi karşılıyor. Yaklaştıkça heyecanınız artıyor, çünkü sürekli okunan ilahiler tapınağın sınırlarını aşarak Amritsar şehrinin caddelerine yayılıyor, kuytularında yankılanıyor. Kapılarda elleri mızraklı görevliler tebessüm ederek başınızı örtmenizi ve tapınağa girmeden ayaklarınızı yıkamanızı istiyor. Ve tapınağa girer girmez dünyadan başka bir yere geldiğinizi düşünüyor ve masal âleminde dolaşmaya başlıyorsunuz. Tiz sesli erkeklerin okuduğu ilahiler ile gittikçe sessizleşip dinlemek ve izlemekten başka birşey yapmadan saatlerinizi bu masal âleminde geçiriyor fakat geçen zamanın farkına bile varmıyorsunuz. Zamanı unutmanız muhtemeldir çünkü Sihler misafirperverdir. Tapınakta kalmanız için yer gösterirler, kim olursanız olun karnınızı doyururlar. Bu etkileyici havada maddi bir doyumdan ziyade görsel ve işitsel bir doyuma ulaşırsınız. Zaman geçtikçe dünyadan uzaklaştığınızı, bu masal âleminin misafiri olmaktan mutlu olduğunuzu hissetmeye başlarsınız. Bir düş yaşanır Altın Tapınak’ta. Hiç bitmesi istenilmeyen bir düş. Ağır adımlarla tapınaktan ayrılırken bile ardınıza defalarca bakakalırsınız. Tapınaktan size hâtıra kalan tek şey vardır; kulağınızda yankılanan tiz sesli erkeklerin okuduğu ağırdan ilahiler.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13950), [web.archive.org (arşiv bağlantısı)](http://web.archive.org/web/20050302181735/http://www.aksiyon.com.tr:80/detay.php?id=13950)
