# İstanbul âşığı, Fransız ajanı mı?

*Mehmet Demirci 2000.03.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçtiğimiz günlerde Türkiye ve Almanya arasında yeni bir casusluk krizi patlak verdi. Sık sık gerçekleşmediğinden olsa gerek hadise Türk medyasında hayli ilgi çekti. Bazı yayın organları haberi birinci sayfadan okurlarına duyurdu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526101334im_/http://www.aksiyon.com.tr/resim/275/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Haberin bu kadar yayılması MİT Müşteşarını açıklama yapmaya zorladı. MİT Müsteşarı Şenkal Atasagun, “Almanya’ya resmi yoldan herhangi bir bilgi aktarımı veya başvuru söz konusu olmadı” diyerek olayı bir nevi yalanladı.
   <br>
    <br>
     Medya, Almanya’daki kriz ile uğraşırken başka bir casusluk krizini atlamıştı. Kimsenin dikkatini çekmeyen bu kriz Fransa ile bizim aramızda gerçekleşiyordu. Fakat Fransa bu konuda herhangi bir açıklama yapmadı. Konuyu tamamen Türk yetkililerinin denetimine bıraktı. Aslında bu krizden Fransız yetkililerinin bile haberi yoktu.
     <br>
      <br/>
      Kısaca özetlemek gerekirse ünlü Fransız deniz subayı Julien Viaud’ın, yazın dünyasındaki adı ile Pierre Loti’nin Türkiye’de bulunduğu dönemlerde ülkesi adına yapmış olduğu çalışmalardı krizin mevzuu. Gerçek bir Türk dostu ve İstanbul âşığı olarak tanırdı Pierre  Loti’yi çoğu kimse. Loti’nin Fransa’da yayınlanan anılarından bir kısmının Erdoğan Alkan tarafından tercüme edilmesi ve Varlık dergisinin 1999 yılı Aralık sayısında “Pierre Loti ajan mıydı?” diyerek kaleme alınması ise konuya farklı bir boyut kazandırdı. Evet, çoğu kimsenin Türk dostu olarak bildiği Pierre Loti kimilerine göre de bir Fransız ajanıydı. Erdoğan Alkan’la bu konuda görüştük ve gerçekten Türklerin çok sevdiği bu insanın gizli kapaklı işler çeviren bir James Bond olup olmadığını sorduk.
      <br/>
      <br/>
      Türk dostu değil
      <br/>
      <br/>
      Erdoğan Alkan, sözüne Loti hakkındaki hükmünü vererek başlıyor ve nedenini açıklıyor. “Pierre Loti gerçek bir Türk dostu değil. O aslında fanatik bir Osmanlı hayranı. Bunu Nazım Hikmet de söylemiştir. Birinci Dünya Savaşında zamanın Osmanlı İmparatorluğu ile Fransa devleti savaş halinde, Pierre Loti böyle bir dönemde gizli dolaplar çevirdiğini söylüyor. Bunu anılarında kendisi yazıyor. Mantıken bir düşünün Pierre Loti bu dolapları çevirirken Türkiye lehinde çevirse kendi ülkesinin aleyhinde olacaktır. Yaptıklarını Fransız hükümetinin direktifi ile yapıyor. Kendi ülkesinin lehinde Türkiye’nin siyaset adamları ile temasta bulunan bir kimsenin yaptığı ajanlık değil midir?” diyor Erdoğan Alkan ve günlükten çevirdiği yerleri gösteriyor:
      <br/>
      <br/>
      “23 Ocak 1914: Umulmadık bir ziyaret. Beklenmedik bir misafir, Ratib Paşa’nın karısı ile oğlu Osman gelecek. Evi iyice derleyip toparlamalı. Yemeğe alıkoymalıyım. Hanımefendi çok zarif ama tek kelime Fransızca bilmiyor, hep Türkçe konuşmam gerekecek.”
      <br/>
      <br/>
      Günlüğün başka bölümlerinde ise şu notlar tutulmuş:
      <br/>
      <br/>
      “26 Mayıs 1915: Bir anlaşma sağlamak, İstanbul’un teslimi ve düşmanlıkların son bulması için, Cenevre’deki Türkiye Konsolosluğu aracılığıyla, Fransız hükümetiyle Türkiye arasında büyük gizli dolaplar çeviriyorum.”
      <br/>
      <br/>
      “1 Haziran 1915: Türkiye’yle bizim aramızda bir yakınlaşma sağlamak için, Cenevre’deki Türk Konsolosluğu aracılığı ile Elsee’yle İstanbul arasında büyük entrikalar düzenliyorum.”
      <br/>
      <br/>
      “14 Haziran 1915: Opera —Comique’de Maruf’u izledikten sonra Cenevre ve Münih’ten gelen Türk habercisini kabul ettim. Cavit Bey’den haber getirmiş. Bunun üzerine hemen koşa koşa, önce Cumhurbaşkanı Poincare’yi, sonra Dışişleri Bakanı Delcasse’yi görmeye gitmem gerekti. Umarım barış görüşmeleri sonunda başlayabilecek.”
      <br/>
      <br/>
      Alkan, sözlerine devam ederek “Pierre Loti iyi bir yazar ve güzel eserleri var. Aslında bir edebiyatçı apolitiktir. Belli ki Pierre Loti, hükümeti tarafından bu işlerin içine sokulmuş. Hangimiz bir yazar olarak cumhurbaşkanları, devletin ileri gelenleri ile görüşebiliyoruz. Osmanlı, Fransa’nın rahatça sömürdüğü bir ülke. Devamlı sarayda casusları olan bir ülke. Pierre Loti’nin istediği Osmanlı’nın bir fanteziler diyarı olarak kalması; Fransa’nın pazarı olarak da yaşamına devam etmesidir. Hiç bir zaman ne meşrutiyete ne de başka bir yönetim şekline Osmanlı’yı layık görmemiştir. Osmanlı için parlamenterizmi hep tehlikeli bulmuştur. Ama kendisi bir cumhuriyet çocuğudur. Fransa'da cumhuriyet olacak, sevdiği ülke için bunu istemeyecek. Dostluk bu değildir ki. Bir ülkenin dostu olan o ülkenin ilerlemesini ister. Loti, Osmanlı'nın yerinde kalmasından yana olan birisidir” diyor.
      <br/>
      <br/>
      Mustafa Kemal Paşa’nın, Pierre Loti’ye çalışmalarından dolayı takdir dolu bir mektup gönderdiğini ve mektup ile birlikte el dokuması bir halı hediye ettiğini hatırlattığımızda Erdoğan Alkan şu cevabı veriyor: “Bu adam Türk dostu gibi görünmüş. Daha 1876’dan itibaren notlarında bunlar var. Ama bu dostluk gerçek bir dostluk değildir. Her ne şekilde olursa olsun Osmanlı’yı savunmuş. Daha sonra bu dostluk gösterisini, bu sözde dostluğu kullanmış. Kendi ülkesi lehine ajanlık yapmış. Ama sonra cumhuriyet ilan edilmiş. Bu adam Türk dostu olarak tanınıyor. Gerçi cumhuriyete karşı, tanzimata bile karşı ama cumhuriyet ilan edildi diye cumhuriyetin aleyhinde yazılar yazmamış. Yani bu adam enayi mi?”
      <br/>
      <br/>
      “Varlık dergisindeki yazımın başlığında “Pierre Loti Ajan mıydı?” sorusunu sormuştuk. Soruyu rahatça evet diye yanıtlayabilirsiniz” diyor Alkan ve Nazım Hikmet’in Pierre Loti için yazmış olduğu şiiri okuyor:
      <br/>
      <br/>
      “Sen Pierre Loti/ Sarı muşamba derilerimizden birbirimize geçen tifüsün biti/ Senden daha yakındır bize Fransız zabiti!”
      <br/>
      <br/>
      Gerçek bir Türk dostu
      <br/>
      <br/>
      Pierre Loti konusunda araştırmaları ile bilinen Orhan Koloğlu ajanlık iddialarının karşısında duran en önemli isimlerden birisi. Koloğlu ile bu konuda konuştuğumuzda ilk cevabı çok net bir dille “Kesinlikle böyle bir şey yok” oluyor. Orhan Koloğlu bu günlerde Pierre Loti üzerine yeni bir çalışmanın içinde. Önümüzdeki günlerde Kültür Bakanlığı’ndan çıkaçak olan yeni bir kitap hazırlıyor. Kitap 1918, 1919, 1920’li yıllarda Pierre Loti’ye yazılmış önemli mektupların bulunduğu bir çalışma. Koloğlu’na gerçekten Türk dostu bilinen bu insan bir ajan olabilir mi diye sorduk ve ilgi çekici cevaplar aldık. “Öncelikle ajan kelimesinin ne anlam içerdiğine bakmak gerekli. Ajan kelimesi Türkçe bir kelime değil. Bize Fransızca’dan geçme. Ajan, görevli memur anlamına gelir, casus için de kullanılabilir fakat bizde ajan dediğin zaman gizlice içimize girip bizi satan adam şeklinde aşağılayıcı bir nitelikte kullanılıyor” diyor.
      <br/>
      <br/>
      Nazım Hikmet’in onun için kaleme aldığı şiiri için ne diyeceksiniz dediğimizde ise farklı bir cevap geliyor: “Nazım Hikmet solcu biri. Pierre Loti ise sağcı bir adamdır, beğenmemesi çok normal. Nazım Hikmet onu “şarlatan ve domuz burjuva” diye nitelendirmiştir. Buna karşılık ölüm kalım savaşı veren Türkiye Büyük Millet Meclisi, reisi Mustafa Kemal Paşa’nın kalemiyle 1921 yılında ona “Türklerin büyük ve soylu dostu” sıfatını yakıştırmaktan, şehit kızlarının dokuduğu halıyı ona armağan etmekten gurur duymuştur. Nazım’ın bakışına da saygı duymak gereklidir.”
      <br/>
      <br/>
      Koloğlu, “Loti sadece Türkiye’deki farklı yönetim şekillerine değil kendi ülkesindeki Fransız devrimine de karşıdır. O bir romantiktir. Avrupa medeniyetinin insanları maddileştirmesine de karşıdır. Loti bir Fransızdır ve Fransa’da yaşamıştır. Onun hesaplaşması Avrupa topluluğuyladır. Mesela, İstanbul’a geliyor, Pera bölegesine lanet ediyor. Neden? Çünkü onların sun’i olduğunu düşünür. O, huzurlu, maddiyata yönelmemiş bir yaşam aramaktadır. Beğenip beğenmemek ayrıdır. Nazım hiç söylüyor mu İstiklal Savaşında bizi savunduğundan dolayı karşıyım diye? Demiyor çünkü o gerçek bir Türk dostudur. Bu noktada bir Fransız subayının kendi ülkesinin çıkarları için çalışmasını yermeye kimsenin hakkı olamaz. Oysa Loti’nin sadece Türkleri değil, örneğin Uzakdoğudaki koloniyalist davranışları da yerdiği ve bu yüzden daha otuz yaşlarında bir subayken geri hizmete çekildiği biliniyor. Loti öyle bir dönemde hiçbir Türk’ün başaramayacağı işler yapmıştır. Fransa’daki sansürü kırarak bizim haklarımızı savunmuştur. Kabul edelim ki bunun karşılığında ne para kazanıyordu, ne de ün. Aksine ününe gölge düşüyor, hatta karşıtları tarafından, hakarete uğratılıyor, düelloya çağıranlar bile oluyordu.”
      <br/>
      <br/>
      Türkler ondan yardım istedi
      <br/>
      <br/>
      Orhan Koloğlu, Loti üzerinde yapılan spekülasyonlara en iyi yorumun dönemin araştırılmasıyla ortaya çıkacağını, şu an devam ettirdiği çalışmanın bu konuyu tamamen aydınlatacağını belirtiyor. “Şu an elimde bulunan arşiv Loti’nin ajanlık idialarına en iyi cevabı verecektir. 1918, 1919, 1920 yıllarında Türk aydınları tarafından yazılmış mektuplar var. Bakalım kimler Loti’den yardım istemişler. Abdullah Cevdet, Mehmet Asım (Vakit Gazetesi), Recaizade Ekrem, Halid Ziya, Cenap Şahabettin, Abdülhak Hamid, Adnan Adıvar, Mehmed Rauf, İsmail Hakkı Paşa (politikacı), Hüseyin Rahmi, Hamdullah Suphi, Velid Ebuziya, Selim Sırrı ve ismini sayamayacağım bir çok aydın. Bu isimlerin büyük bir çoğunluğu farklı düşüncedeki insanlar ama ortak bir noktada buluşabiliyorlar. Bu nokta ise ülke adına Pierre Loti’den yardım istemedir’’ diyerek Loti’nin gerçek bir Türk dostu olduğuna inandığını söylüyor.
      <br/>
      <br/>
      Pierre Loti vefat edeli 70 yıldan fazla oldu. Görülen o ki hem bir Fransız ajanına, hem de gerçek bir Türk dostuna sahibiz. İster inanın ister inanmayın bu karmaşanın içinde en güzel olan Pierre Loti kahvesinde Haliç’e karşı çay içmek.
      <br/>
      <br/>
      mehmet.demirci@usa.net
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14641), [web.archive.org (arşiv bağlantısı)](http://web.archive.org/web/20060526101334/http://www.aksiyon.com.tr:80/detay.php?id=14641)
