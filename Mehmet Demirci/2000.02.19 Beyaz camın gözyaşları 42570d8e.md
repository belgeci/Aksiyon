# Beyaz camın gözyaşları

*Mehmet Demirci 2000.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1994 yılının serin bir ilkbahar akşamında bütün televizyon kanallarının haber bültenlerinin ilk haberi, bir ağlama haberiydi. Haberi ilginç yapan ise ağlayan kişinin dönemin başbakanı Tansu Çiller olmasıydı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526101352im_/http://www.aksiyon.com.tr/resim/272/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ertesi gün bu ilginç olay gazete manşetlerine de taşınmıştı ve bu konu üzerinde ilginç yorumlar yapılmaya başlanmıştı bile. Ve bu yorumlar günlerce sürdü. Hadise o kadar abartıldı ki, başbakanın o günlerde imzaladığı kararnameler, okuduğu gazete haberleri, medya tarafından didik didik taranarak ağlamaya sebep aranmıştı. Bir sebep bulundu mu bilmiyorum ama bu görüntülere şimdilerde sık sık şahit oluyoruz. O günlerde Tansu Çiller’ in ağlaması ilgi çekiciydi fakat artık ağlama olgusu sıradanlaştı. Her akşam farklı televizyon kanallarında farklı ünlüler ağlama seansları düzenlemeye başladı. Peki milyonları güldüren ya da eğlendiren ünlülerimiz neden milyonların önünde ağlıyorlar?
   <br>
    <br>
     Kim başlattı
     <br>
      <br/>
      Ağlama furyasını kimin başlattığını şu anda tesbit etmek çok güç ama son bir kaç ay içinde kimlerin ağladığını saymak çok kolay. Hep mutlu görüntüleriyle haber olan ünlüler sonunda ağlamalarıyla da haber olmayı başardı. Bu ünlüler içinde kimler var derseniz liste hayli kalabalık. “Mehmet Ali Erbil, İbrahim Tatlıses, Reha Muhtar, Süleyman Seba, Ebru Gündeş, Sibel Can, Zerrin Özer, Emrah, Hakan Ural, Beyazıt Öztürk.....” ve daha bir çok ünlünün ağlayan görüntüleri hafızamızdan ilk geçenler.
      <br/>
      <br/>
      Ünlülerimizin hepsinin kendince ağlama sebepleri var. Yaptığı herşeyle haber olan İbrahim Tatlıses popüler bir haber programı olan Siyaset Meydanında ağlamıştı ki haber olarak gazetelere yansımaması imkansızdı. Mehmet Ali Erbil de bir haber programı olan Ceviz Kabuğu’nda ağlamıştı. Ya Ebru Gündeş’e ne demeli, o da Ateş Hattı gibi gündem değiştiren bir haber programında hem ağlamış hem de ağlatmıştı. Görülen o ki ağlama için en uygun mekanlar popüler haber programlarıydı.
      <br/>
      <br/>
      Ağladılar çünkü...
      <br/>
      <br/>
      Siyaset Meydanı’na İbrahim Tatlıses ile birlikte çıkan Can Dündar, İbrahim Tatlıses’in ağlamasına köşesinde açıklama getirerek “Ağlamaya yol açan krizin nedeni, medyada çıkan bir haberdi. Burada haberin ayrıntılarına girmek istemiyorum. Ama haber, küçük çaplı krize yol açmış ve önce evde İdo’yu, sonra da stüdyoda İbo’yu gözyaşına boğmuştu” diyordu.
      <br/>
      <br/>
      Peki şovmen Mehmet Ali Erbil neden ağlamıştı? Hulki Cevizoğlu’nun canlı olarak sunduğu “Ceviz Kabuğu” programına konuk olarak katılan ve çevirdiği “Kahpe Bizans” filmiyle tüm dikkatleri üzerine çeken Mehmet Ali Erbil, programa telefon ile katılan bir bayan izleyicinin aşırı iltifatları sonucunda duygulanıp ağlamaya başlamıştı. Aslında haksız da değil. Programa canlı telefon bağlantısıyla katılan kişinin “Ben bir tek kocamın bir de sizin önünüzde eğilirim” gibi duygu dolu cümleleri karşısında kim ağlamazdı ki...
      <br/>
      <br/>
      Tekno ağlama
      <br/>
      <br/>
      Bir programa konuk olarak çağırılan birinin ağlamasını kabul edebilirdik ama bir program yapımcısının ağlamasına ne denilebilir?.. Buna tanık olmakta da gecikmedik; Reha Muhtar zor olanı başarmış, konuğu ile birlikte kendi de gözyaşlarını tutamayarak ağlamaya başlamıştı.        Ağlayanların öyküsü biteceğe benzemiyor. Ama bu öykülerden değişik mesajlar çıkartanlar da var. Bunlardan biri Zaman gazetesindeki İletişim yazılarıyla tanıdığımız İstanbul Üniversitesi Öğretim Görevlisi Edibe Sözen. Sözen, son dönemdeki ağlama modası için, “Ağlama olgusuna dayalı bir kültür yapımız var. Oğlumuzu askere yolluyoruz ağlıyoruz, kızımızı gelin veriyoruz ağlıyoruz. Ağlama bizimle bütünleşmiş bir unsur. Bizim kültürümüzde ağlama etkin bir unsur iken, Amerikan kültürü ise tamamen gülme üzerine kurulu. Ağlama etkileyici bir iletişim modeli, özellikle bizim televizyonculuk anlayışımız ile birebir uyumlu.Televizyonculuk anlayışımız tamamen beden dili üzerine kurulu. Ağlama da beden dilinde bir anlatım biçimi. Ağladığınız zaman halkla çabucak bütünleşiyorsunuz. Son ağlama hadiselerinde ben bir tembihlenme görüyorum. Yani birileri olduğunuz gibi davranın, rahat olun gibi telkinlerde bulunuyor” diyor.
      <br/>
      <br/>
      Sözen, ağlama modasına bir isim koymak gerektiğini belirterek “Bu ağlama modeline tekno ağlama diyebiliriz. Bir müddet sonra karşınızdaki kitleyi maniple edebiliyorsunuz. Kitleleri olumsuzdan olumluya götüren bir süreç. Bir image maker çalışmasıyla ortaya çıkan bir olgu da denilebilir. Medya ürettiği popüler kültürle insanları aşırı uçlarda dolaştırıyor. Bir gün ağlatanlar bir gün güldürenler durumuna gelebiliyorlar. Medya böylece tekno ağlama diye bir sistem geliştirmiş oluyor” şeklinde ifade ediyor.
      <br/>
      <br/>
      Haber programlarında ağlayanlar samimi
      <br/>
      <br/>
      Ağlama modasını farkeden sadece Edibe Sözen değildi. Yenibinyıl gazetesi televizyon eleştirmeni Selim Akçin de gizliden devam eden bu modayı farkedenlerdendi. Akçin, köşesinde bu olgunun sadece haber programlarında olmadığını, kliplerde de böyle bir modanın olduğunu vurguluyordu. Akçin, kliplerdeki ağlama modası için şunları yazmıştı: “Kliplerde bir ağlama modasıdır gidiyor. Üstelik ağlayanlar, “erkekler ağlamaz” deyimini tarih edecek erkek şarkıcılarımızdan başkası da değil. Nida, Çelik, Özcan Deniz , Mahsun Kırmızıgül, İbrahim Tatlıses... Hadi diyelim Nida ve Çelik, ağzı süt kokan şehir çocukları. Duygusallar filan. Peki her fırsatta erkek taraflarını belli eden diğerlerine ne oluyor. Orasını anlamak güç”.
      <br/>
      <br/>
      Ünlü haber programalarında ağlayanlar için ise Selim Akçin samimiyetlerine inandığını belirterek şöyle diyor: “İbrahim Tatlıses Siyaset Meydanı gibi, Türkiye’nin en çok izlenen haber programında, üstüne belgeseller yapan Can Dündar’la ve habere yön veren Ali Kırca’yla konuşabiliyorsa, kendini anlatmaya çalışıyorsa, yanlışlarını açık yüreklilikle dile getiriyorsa, programın finalinde ağlaması hiçbir şeyi değiştirmez. Tatlıses’in gözyaşlarının samimiyetine inanıyorum. Aslında Mehmet Ali Erbil, İbrahim Tatlıses ve diğerlerinin durumu çok özel durumlar. Ve unutmamak gerekir ki bu insanlar bizim gibi “normal” değiller. Birçok şey üstlerine geliyor olabilir. Belki de bunalıyorlardır. Sürekli güldürmek, eğlendirmek, haber vermek zorunda olanlar, bir hava deliği bulup gözyaşlarını akıtıyorlar. Bu gözyaşlarından bir medya eleştirisi çıkarmak çok zor. Reyting için, daha çok kaset satmak için yapılmıyorsa, ortada bir numara yoksa isteyen herkes istediği yerde ağlasın. Hislenip ağlayanlara sözüm yok.”
      <br/>
      <br/>
      Bugünlerde sıklıkla karşımıza çıkan ağlayanlar topluluğu toplumun her kesimini etkiliyor. Meşhur sanatçı kitlemiz ağlıyor biz de onlarla birlikte ağlıyoruz. Ağlayan kitlenin büyüklüğü ve kapsadığı alan dikkat çekici. Ağlama, acaba gelip geçiçi bir modanın son olarak sergilenmesi mi ya da sürekli stres altında yaşayan meşhurlarımızın patlama noktası mı? Gülme tamam, ağlama da tamam. Sırada ne var?
      <br/>
      <br/>
      mehmet.demirci@usa.net
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14726), [web.archive.org (arşiv bağlantısı)](http://web.archive.org/web/20060526101352/http://www.aksiyon.com.tr:80/detay.php?id=14726)
