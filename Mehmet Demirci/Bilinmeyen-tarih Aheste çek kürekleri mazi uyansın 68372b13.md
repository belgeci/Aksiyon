# Aheste çek kürekleri mazi uyansın

*Mehmet Demirci Bilinmeyen-tarih*

<div>
 <font>
  <img border="0" height="1" src="/web/20050302174828im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174828im_/http://www.aksiyon.com.tr/resim/303/40.jpg" vspace="5"/>
  </p>
 </font>
 <font class="content">
  Masmavi, pırıl pırıl sularında bir zamanlar balık avlanıyor, sandal sefaları yapılıyordu. Sonra çarpık kentleşmenin kurbanı oldu, akıtılan pisliklerle yavaş yavaş sığlaştı, siyahlaştı ve kokmaya başladı. Ya şimdi?
 </font>
 <br/>
 <p>
  <font class="content">
   Şimdi kürek yarışları yapılıyor biraz temizlenince laciverte dönen sularında. Bu bir son değil, henüz bir başlangıç... Altınboynuz, yüzme yarışlarının yapılacağı günleri de sabırsızlıkla bekliyor.
   <br>
    <br>
     Güzel bir pazar sabahı... Hava güneşli, yollar bomboş... Saat onbir olmasına rağmen İstanbul’un çoğu hâlâ uyuyor. Haliç de... En küçük bir dalganın bile olmadığı parkurda ısınmalarını tamamlayan Oxford, Cambridge ve Boğaziçili kürekçiler sabırsızlıkla Fener İskelesi önünden verilecek olan startı bekliyor. Sporcuların en iyi performansı gösterebilmeleri için Haliç’in uyandırılmaması lazım. Bu yüzden çevredeki tekneler uyarılıyor parkuru dalgalandırmamaları için. Bu uyarıya kulak tıkayan bir balıkçı motorunun oluşturduğu dalgaların kaybolması beklendikten sonra beşyüz metrelik sprint yarışının startı veriliyor. Cambridge Üniversitesi daha ilk metrelerde gerilerde kalırken, Oxford ile Boğaziçili kürekçilerin çekişmesi Balat İskelesi’ne kadar sürüyor ve ilk yarışı az farkla Boğaziçi Üniversitesi kazanıyor. Balat İskelesi’nde toplanan çok sayıdaki İstanbullu, Boğaziçili kürekçileri alkışlıyor, bir sonraki mesafe yarışı için moral veriyor.
     <br>
      <br>
       Az sonra Unkapanı Köprüsü’nden iki kilometrelik mesafe yarışı başlıyor. Biraz önce Fener Rum Patrikhanesi ile ilginç bir görüntü oluşturan kürekçiler, bu sefer Süleymaniye Camii ile, Galata Kulesi ile aynı karede yer alıyorlar. Mesafe yarışının ilk metrelerinde Cambridge Üniversitesi yine gerilerde kalıyor. Oxford ve Boğaziçili kürekçiler ise son metrelere kadar mücadeleyi bırakmıyorlar. Bu sefer Oxford Üniversitesi çok az bir farkla birinci, Boğaziçi Üniversitesi de ikinci oluyor. Pazar gününün o saatinde Balat İskelesi’nde toplanan çok sayıdaki küreksever bütün sporcuları alkışlarken, takımlar da ödüllerini İstanbul Büyükşehir Belediye Başkanı Ali Müfit Gürtuna, Boğaziçi Üniversitesi Rektörü Prof. Dr. Sabih Tansal ve İstanbul Büyükşehir Belediyesi Spor Etkinlikleri Genel Müdürü Ayhan Bölükbaşı’ndan alıyorlar.
       <br/>
       <br/>
       Dokuzuncu kez Haliç’te düzenlenen Oxford— Cambridge— Boğaziçi Üniversiteleri Kürek Yarışları’nın hikayesi de ilginç. İki asırdır kendi aralarında kürek yarışları yapan İngiltere’nin Oxford ve Cambridge üniversiteleri 1986 yılında Boğaziçi Üniversitesi’nin girişimiyle İstanbul’a davet ediliyor ve üç üniversite Haliç’te yarışıyor. Çok nadir olarak özel yarışmalara katılan Oxford ve Cambridge takımlarının Boğaziçi Üniversitesi ile birlikte yarışmaları bir gelenek haline geliyor. İlk yıllarda Haliç’te yapılan kürek yarışları, aşırı kirlilikten dolayı Küçükçekmece Gölüne, Boğaziçi’ne ve Büyükçekmece Gölü’ne kaydırılıyor. Geçen yıl deprem felaketi nedeniyle yapılamayan yarışlar, yıllar sonra Haliç’te düzenlenmeye başlıyor. Şimdi sırada yüzme yarışları var. İstanbul Büyükşehir Belediye Başkanı Ali Müfit Gürtuna bu konuda epey iddialı konuşuyor: ‘Haliç’in kürek yarışları yapılacak duruma getirilmesi bir son değil, henüz bir başlangıç. Daha burada yüzme yarışları yapacağız’.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13923), [web.archive.org (arşiv bağlantısı)](http://web.archive.org/web/20050302174828/http://www.aksiyon.com.tr:80/detay.php?id=13923)
