# "Reddedilmekten memnunum"

*Mehmet Demirci Bilinmeyen-tarih*

<div>
 <font>
  <img border="0" height="1" src="/web/20050218202558im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050218202558im_/http://www.aksiyon.com.tr/resim/480/56.jpg" vspace="5"/>
  </p>
 </font>
 <font class="content">
  Humeyni"nin torunu Zehra Eşragi aynı zamanda İran Cumhurbaşkanı Muhammed Hatemi"nin yengesi. Milletvekili adaylığı Anayasayı Koruyucular Konseyi tarafından reddedilen Eşragi, kendisinin farklı düşündüğünü gösterdiği için bu durumdan memnun.
 </font>
 <br/>
 <p>
  <font class="content">
   İran"ın önemli kadın simalarından biri olan Zehra Eşragi, İran İslam devrimi lideri Ayetullah Humeyni"nin torunu, İran Cumhurbaşkanı Muhammed Hatemi"nin yengesi. Eşragi'nin eşi Muhammed Rıza Hatemi reformist İran İslami Katılım Cephesi Başkanı ve İran Meclis Başkan Yardımcısı.
   <br>
    <br>
     40 yaşında olan Zehra Eşragi, Tahran Üniversitesi"nde felsefe okumuş. Sürekli soru sorması dedesini hiç rahatsız etmemiş fakat çevresindekiler "Çok soruyorsun" diye onu sürekli uyarmışlar. Dedesini anlatırken "Dışarıda çok ciddiydi ama evde sürekli gülen bir yüzü vardı. Çocuklarımla onu sürekli ziyaret ederdim. Küçük kızım Fatma"yı Futul diye severdi. Yanımda getirmediğim zaman Futul"u niye getirmedin diye kızardı" diyor.
     <br>
      <br>
       İki çocuğu olan Zehra Eşragi"nin küçük oğlu Ali astronot olmayı istiyor, politikadan da nefret ediyor. Zehra Eşragi, çevresindekilerin kendisini amcası Cumhurbaşkanı Hatemi"ye benzettiklerini söyleyince Ali"nin kızdığını, politikadan nefret ettiğini anlatıyor.
       <br/>
       <br/>
       Yakınlarının konumlarına, kendisinin siyasetle uğraşmasına rağmen Zehra Eşragi, korumalarla dolaşan, altında Mercedes"i olan biri değil. Kiraladığımız taksi ile evinden alıp evine bıraktığımız mütevazı bir insan. "Sokakta bu kadar rahat dolaşmanın tehlikesi yok mu?" diye sorduğumuzda "Biz bunu dedemizden öğrendik, o da bu şekilde dolaşmak isterdi. Hatta arabası bile Peykan"dı (İran"da üretilen, dört vitesli en ucuz araba)" diyor.
       <br/>
       <br/>
       Milletvekilliği adaylığı Anayasayı Koruyucular Konseyi tarafından reddedilen Zehra Eşragi, asıl maksadının seçimlere katılmak olmadığını, sadece denemek istediğini, yoksa herhangi bir sınırlama içinde olmaktan hoşlanmadığını belirtiyor. Ülkeye hizmet etmek için illa da bir devlet kademesinde bulunmanın gerekli olmadığını belirtiyor.
       <br/>
       <br/>
       Reddedildiğime memnunum
       <br/>
       <br/>
       -Adaylığınızı onaylamadılar. Halbuki siz İmam Humeyni"nin torunusunuz, sizin adaylığınızı reddedenler devrimi koruduklarını söylüyorlar. Ne hissediyorsunuz?
       <br/>
       <br/>
       Aslında bu sonucu bekliyordum. Bunun birkaç nedeni var. Birincisi ben Cumhurbaşkanı Hatemi"nin kardeşinin eşiyim. Muhammed Rıza Hatemi"nin eşi olmam onların (Anayasayı Koruyucular Konseyi) adaylığımı reddetmesi için en önemli nedendi. İkinci olarak adayların salahiyetlerini inceleyen kişilerin bazılarının İmam Humeyni"yle iyi irtibatları yoktu. Ben onları tanıyorum ve imamı seçmediklerini de biliyorum. Aslında onların bu davranışı kamuoyu önünde ilk defa bizi uzaklaştırma girişimi gibi göründü, halbuki bize göre onlar bu çalışmaya daha önce başlamıştı. Humeyni ailesi bugün hiçbir önemli makamda değil. Ne üst ne de alt düzeyde, hükümetin hiçbir kademesinde yer almıyorlar. Bunun anlamı stop yani burada durun demekti. Elbette farklı nedenler öne sürebilirler. Bugünlerde birkaç röportaj yaptım ve onlar benim bakışımı ve düşüncemi daha detaylı bir şekilde öğrendi. Adaylığımın onaylanmamasından da memnunum çünkü bu benim onlardan farklı düşündüğümü gösteriyor.
       <br/>
       <br/>
       -Siz onlara göre devrim yolundan sapmış biri misiniz?
       <br/>
       <br/>
       Aslında söz konusu olan devrim değil, devrimin üstünden 25 yıl geçti. Humeyni"nin yaptığı devrim ve ardından gelen 10 yıllık süreç bugünden çok farklı. 23 Mayıs 1997 Cumhurbaşkanlığı seçimlerinden sonra bunlar (muhafazakârlar) büyük bir şok yaşadılar. Bundan kaçış yolları da yoktu. Böyle bir sonucu, bu kadar oyla Hatemi"nin iktidara geleceğini ve ondan sonra reformistlerin Meclis"te çoğunluğa ulaşmalarını beklemiyorlardı. İktidar araçları hâlâ onların elinde. Bu yüzden baskıları devam ediyor. Bu kişilerin (muhafazakârlar ve Anayasayı Koruyucular Konseyi"nin) çoğunun devrimde rolleri bile yoktu.
       <br/>
       <br/>
       -Şimdi İran"da bir tarafta dini liderlik, bir tarafta da halk tarafından seçilmiş bir yönetim var; sizce bu iki başlılık değil mi?
       <br/>
       <br/>
       Eğer kanunlar doğru uygulansaydı bir çıkmazla karşılaşmazdık. Ne kadar dini lider birileri tarafından atanıyor gibi gözükse de aslında Uzmanlar Meclisi tarafından seçilmekte. Bu meclisi oluşturan kişiler de halk tarafından seçiliyor. Yani kim ne derse desin, dini lider halk tarafından seçilmektedir. Hatemi"nin de her zaman söylediği gibi kanunlar o kadar dürüst uygulansaydı ülkede bu tarz krizler yaşanmazdı.
       <br/>
       <br/>
       -Sizce şu an yaşananlar kimin zaafı? Hatemi'nin mi, Ali Hamaney'in mi?
       <br/>
       <br/>
       Genel olarak yaşanan olayları 23 Mayıs cephesinin bir zaafı olarak görüyorum. Her ne kadar güç muhafazakârların elinde olsa da reformistlerin arkasında halkın gücü vardı. Reformistler aslında halkın gücüne dayanarak çok önemli işlere imza atabilirlerdi. Hatemi de bu cephenin lideri. Kendini karmaşadan ne kadar uzak tutmaya çalışsa da reformistlerin lideri. Şimdi yaşadığımız sorunlarda onun ve çevresinin zaafı var. Elbette reformistleri kendi aralarında ayırıyorum. 23 Mayıs cephesine katılanların hepsi aynı görüşü paylaşmıyor. Herkes kendi kanaatince bu cepheye katıldı ve hepsini reformist saymamız mümkün değil. Sadece bazıları gerçek reformcu ve Hatemi bu grubun lideri. Daha önce reformistlerin listesinde yer alanların bazıları şimdi muhafazakârların seçim listesinde yer aldı. Bunlar aslında reformist değiller. Hatemi daha iyi çalışıp sorunları ortadan kaldırabilirdi.
       <br/>
       <br/>
       Devrim de reform da tek kişiye bağlı değil
       <br/>
       <br/>
       -Sizce Hatemi"den sonra başlayan dönem bitti mi, devam mı edecek?
       <br/>
       <br/>
       Reform, genel bir kavramdır. 23 Mayıs"taki değişim ve reformistlerin kazanması toplumun isteğini ortaya çıkaran bir aynaydı. Reformistlerin iş başına gelmeleri ve reform iddialarından önce halk bu süreci başlatmıştı. Reformistlerin ortaya çıkması halkın bir talebiydi. Aynen dedemin (Humeyni) dediği gibi devrim tek kişiye bağlı değil. O her zaman şöyle derdi; "Ben olsam da olmasam da devrim yerinde duracak". Şimdi reform da bir tek kişiye bağlı değil. Hatemi olsa da, olmasa da halk bu yola devam edecek. Herkes reform trenine binebilir ya da inmek isteyebilir ama reform kendi istikametinde yoluna devam edecek.
       <br/>
       <br/>
       -Hatemi"ye oy verenler şimdi hayal kırıklığına uğradılar. Onların hislerini şu an nasıl görüyorsunuz?
       <br/>
       <br/>
       Halk birçok konuda değişim bekliyordu. Örneğin içinde bulunduğumuz durumda Anayasayı Koruyucular Konseyi kendi keyfine göre davrandı. Bizden olanlar kalabilir, olmayanlar gider dedi. Halk çok daha köklü değişim bekliyordu. Maalesef Hatemi bunu yapamadı.
       <br/>
       <br/>
       -Sizce yapabilirdi de yapmadı mı yoksa yaptırmadılar mı?
       <br/>
       <br/>
       Yapabilirdi. Yapamamak gibi bir şey var mı? Ben kendi hayatımda yapamamanın ne demek olduğunu anlayamadım.
       <br/>
       <br/>
       -Belki de Hatemi düzenin bozulmasından endişe etti.
       <br/>
       <br/>
       Hiç sorun çıkmazdı. Şimdikilerden daha büyük bir sorun olur mu? Anayasayı Koruyucular Konseyi, 3 binden fazla kişinin adaylığını İslami kriterlere uymadığını iddia ederek reddetti. Hatemi, son derece güçlü bir halk desteğine sahipti.
       <br/>
       <br/>
       -Hatemi"nin kardeşi yani eşiniz bu konuda ne düşünüyor?
       <br/>
       <br/>
       Onu kendisine sormanız gerekiyor. Ben ona göre daha sertim ve bazı şeyleri kabul edemiyorum.
       <br/>
       <br/>
       -Dedeniz iktidarda olsaydı bu sıkıntılar yaşanır mıydı?
       <br/>
       <br/>
       Ben dedeme her şeyi soruyordum. Bazen çevremdekiler bana kızıyordu. Neden bu kadar çok eleştiriyorsun ve soruyorsun diye. Ben üniversitede öğrenciydim ve halkın arasındaydım. Okula giderken arabama yoldan insanlar alırdım, onlar ne düşünüyor, nasıl hissediyor diye. Duyduklarımı ona anlatırdım. O halka önem veriyordu. Bu yüzden geldiğinde "İslam cumhuriyeti ister misiniz?" diye sormuştu. Ve o cevaba göre davranmıştı. Eğer bugün yaşasaydı bu duruma zaten hiç gelmezdik ve sıkıntılar yaşanmazdı. Aslında Anayasa Koruyucular Konseyi, dedem zamanında böyle değildi. İnsanların adaylıkları ile uğraşmazdı. Sadece seçimlere hile karıştırılmasını engellemek için nezaret ediyordu.
       <br/>
       <br/>
       -Seçimlerden sonra, şu anki durumdan farklı ne olacak?
       <br/>
       <br/>
       İran"da her şey 90"ıncı dakikada belli olur. Bu soruya seçimlerden sonra cevap vermeliyiz. Hükümet konusunda fazla bir şey söyleyemem ama ümit ederim ki toplum kendi içine kapanmaz. Asıl korkumuz budur. Bir İranlı olarak kültürümüzle gurur duyuyorum; bölgemizdeki birçok ülkeden ileride olduğumuz bir gerçek. Kendimizi Araplarla değil, ilerleyen ülkelerle kıyas ediyoruz. Halkımız bu devrimi yaparken monarşiyi ortadan kaldırmak ve özgürlüğü elde etmek için ayağa kalktı.
       <br/>
       <br/>
       -Devrimin üstünden 25 yıl geçti. Şimdiki gençlerin çoğu devrimi ve sekiz yıllık Irak savaşını hatırlamıyor. Muhafazakârların ve Anayasayı Koruyucular Konseyi"nin davranışları gençleri nasıl etkiliyor?
       <br/>
       <br/>
       Anayasayı Koruyucular Konseyi"nin ve muhafazakarların yaptıkları devrime en büyük ihanettir. Ve gençleri daha çok uzaklaştırıyor. Devrim ve gençler arasındaki güvensizlik duvarı daha da yükseldi. Halbuki dedem, gençleri devrimin dayanağı olarak görüyordu. İmamlığı zamanında gençlerle dedem arasında bir aşk ilişkisi yaşanıyordu. Şimdi bunu anlatmak çok zor. Kendi çocuğuma bile anlatamıyorum. Çünkü bunu hissetmiyor, sadece duyuyor.
       <br/>
       <br/>
       "Dedem namazımıza, ibadetimize karışmazdı"
       <br/>
       <br/>
       -Gençlerin bir kısmı başörtüsü konusunda farklı taleplerde bulunuyor. İmam, bu konuda nasıl düşünüyordu, hiç konuştunuz mu?
       <br/>
       <br/>
       İmam, bu konuda çok şey söylemezdi. Hatta namazımızı kılıp kılmadığımız hakkında ya da diğer ibadetler hususunda bir şey sormazdı ve katı davranmazdı. Ona göre başörtüsü kullanma şekli yer ve zamana göre değişebilirdi. Mesela Avrupa"da daha rahat, burada (Kum kentinde) daha farklı olması gerektiğini düşünürdü. Ben başörtüsünü Allah"ın emri olduğu için takıyorum. Bu konuda herhangi bir değişiklik yapmayı düşünmüyorum.
       <br/>
       <br/>
       -23 Mayıs hareketinden sonra İranlı kadınların durumu nasıldı ve neler yapabildiler?
       <br/>
       <br/>
       Hatemi"nin iktidara gelişiyle kadınlar arasında bir coşku ve hareketlenme başladı. Kadınlardan müteşekkil sivil toplum kuruluşlarının oranı yüzde 34. Kadınlar devlet içinde daha iyi konumlara gelmeye başladı. Hatemi"nin yardımcıları arasında kadınlar da var. Ama bu konuda yine de birçok problem söz konusu. Mesela kadın adayların yüzde 50"si onaylanmadı. Keşke dünyadaki kadınlar ve sivil toplum kuruluşları buna tepki gösterip bir şeyler yapsalardı. Bu bölgede ve Müslüman ülkelerde kadınlar arasında bir hareketlenme görüyorum. Müslüman kadınlar, ikinci sınıf insan olmadıklarını fark etmeye başladı. Çünkü İslam, bir insanın diğerinden üstün olmadığını, sadece takva yönüyle üstünlük sağlanabileceğini söylüyor. Bu bilgiyi daha fazla yayabiliriz. Ama bir feminist olarak değil. Müslüman kadınlardan teşekkül edecek bir birlik oluşturabilir, dünyanın her yerindeki kadınlara ya da ayrım yapmadan tüm insanlara sahip çıkabiliriz.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11163), [web.archive.org (arşiv bağlantısı)](http://web.archive.org/web/20050218202558/http://www.aksiyon.com.tr:80/detay.php?id=11163)
