# Mermiler manyak çizgiler matrak

*Mehmet Demirci 2000.02.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cocukluğumun en önemli sinema kahramanlarından biriydi Maskeli Zorro. Kazandığı zaferlerden sonra sağa sola kocaman bir "Z" harfi çizmesi beni ve çevremdeki arkadaşlarımı hep etkilemişti.
  </font>
 </div>
 <div id="newsText">
  <font class="detail-text">
   Yaptığımız tahtadan kılıçlarla biz de önümüze gelen her yere o sembolü, "Z"yi çizmeye çalışırdık.
   <br/>
   <br/>
   Biz Zorro'nun sembolünü sağa sola çizmek için uğraşırken çizmek istediğimiz duvarlarda hep başka semboller gördük. Bir dönem orak çekiç modaydı, başka bir zaman ise üç hilal. Ortaya çıkan her yasadışı hadise ile birlikte yeni örgütler ve yeni semboller öğrenmeye başladık. Peki bu semboller nasıl bir sanat ürünüydü? Kimler, ne şekilde oluşturuyordu sembolleri?
   <br/>
   <br/>
   Marksist bir sembol
   <br/>
   <br/>
   Ülkemiz için düşünüldüğünde yasadışı örgütlerin sembol kültürlerinin zayıf olduğu görülüyor. Hizbullah terör örgütüne karşı yapılan baskınlar bunun en açık göstergesi. Hizbullah'ın kullanmış olduğu evlerde bu konuda, örgütü anlatan bir sembol ortaya çıkmadı. Türkiye'de önemsiz gibi gözüken sembol kullanımı yurtdışındaki illegal örgütlerde en ehemmiyetli unsurlardan biri. IRA, ETA, EZLN gibi yasadışı örgütler bu konuda profesyonelce çalışmalar yürütüyor. Bu konudaki en ilginç örneği Meksika'nın meşhur örgütü Ulusal Zapatista Kurtuluş Ordusu oluşturuyor. Marksist Zapatista gerillaları, kendilerine sembol olarak ünlü bir çizgi film kahramanı olan "Speedy Gonzales"i seçmişler. Speedy Gonzales yani namı diğer Hızlı Gonzales biraz değişmiş, örgüt lideri Marcos gibi maske takıp, pipo içiyor. Meksika'nın en hızlı faresi Hızlı Gonzales hazır cevaplığı, hızlı davranışlarıyla ve düşmanlarını alt etmesiyle tanınıyor. Örgütün bu çizgi film kahramanını kendisine sembol olarak seçmesine sebep ise Hızlı Gonzales'in Amerikan kedilerini paspasa çeviren bir fare olarak tasvir edilmesi. Bizdeki yasadışı örgütlerdeki sembol kullanımının zayıf olmasının sebebini terör uzmanı Yrd.Doç. Dr Emin Gürses örgütlerin dış kökenli olmasına bağlıyor. Gürses, "Bizdeki illegal yapılanmalar çoğunlukla dış kökenli. Sembol oluşturma önce örgütün dışardan beslendiği fikirsel alt yapı dikkate alınarak yapılıyor. Tabii daha sonra örgütün temel kadrosunu oluşturan ekibin fikirsel yapısı ile kullanılan sembol farklı oluyor. Bunun en iyi örneğini PKK hadisesinde yaşadık. PKK ilk kurulduğunda kendisine sembol olarak orak ve çekici kullanmıştı. Sonraları örgütün taban kadrosu bu sembolü kabul etmedi ve örgüt sembolü değiştirdi, daha doğrusu değiştirmek zorunda kaldı. Örgütler bu konuda profesyonel çalışmalar da yapmıyorlar, örgüt elemanlarından eli kalem tutan birinin basit bir karalaması sonucunda ortaya o örgütün sembolü çıkıyor. Sembolün benimsetilmesi ise örgütün çabasına kalmış bir durum. Bizdeki örgütler genellikle kendileri sembol oluşturmak yerine basit olanı yapıyorlar ve evrensel olarak kullanılan sembolleri kullanıyorlar" diyor.
   <br/>
   <br/>
   Çizgileri zayıf
   <br/>
   <br/>
   Mimar Sinan Üniversitesi Grafik Bölümü öğretim görevlisi Yrd. Doç. Dr. Savaş Çevik sembol oluşturma ile ilgili olarak şunları söylüyor: "Sembol en basit çizgilerle en çok şeyi anlatabilmektir. Bir sembolün oluşma aşamasındaki en önemli unsur sembolün ifade edeceği fikirsel alt yapıyı en iyi şekilde soluklamak." Çevik'in son dönemdeki yasadışı örgüt sembolleri için de değerlendirmeleri var. Bizde herhangi çizgisel bir sembolü olmayan Hizbullah'ın Lübnan'daki sembolü için şunları söylüyor: "Kûfi bir yazı şekli ile yazılmış bir Hizbullah kelimesine yan destek olarak bir makineli tüfek modeli eklenmiş. Yazı kalitesi kaligrafi olarak zayıf bir sembol. Kûfi yazıyı kullanmaları iyi bir tesbit olmuş fakat harfler arasındaki bağlantılar çok zayıf. Mesela ortadaki "h" harfinin baştaki "lam" ile birleşimi bu şekilde olmamalı." Başka bir yasadışı örgüt olan İBDAC' nin sembolünü ise, "Şehadet denilen parmak dinsel bir nitelik kazandırmak için kullanılmış. Bunun yanında başparmağın kullanımı ise zafer işaretine bir benzeme olarak değerlendirilebilir. Profesyonelce bir çizim değil. Tamamen şekilsel bir el ifadesinden çizgiye aktarılmış, eli kalem tutan birileri çizmiş fakat sıradan ve basit bir çizim" şeklinde yorumluyor Savaş Çevik.
   <br/>
   <br/>
   Şeytanın sembolü
   <br/>
   <br/>
   Şimdilerde pek gündemde olmasa da bir kaç ay önce ülkemizin gündeminden hiç düşmeyen satanistler de farklı sembolleriyle dikkatleri üzerlerine çekmişlerdi. Bildiğimiz yıldız sembolünün içine bir şeytan tasviri yerleştiren satanistler bu sembollerin basılı olduğu tişörtlerle ortaya çıkmıştı. Çevik, yıldız sembolünün çokça kullanılmasıyla ilgili olarak yıldızın ulaşılamayanı, özgürlüğü temsil etmesi yönüyle dünden bugüne yasal ya da yasadışı tüm örgüt veya kurumların kullanmış olduğu bir sembol olarak tarihe geçtiğini söylüyor. Satanistlerin yıldızı ile alakalı olarak ise "Evrensel bir yıldız sembolü var ama basit çizilebilecek birşey değil çünkü içinde karmaşa ve anlaşılamamazlık bulunmakta: Bu da sembol mantığına aykırı çünkü en basit ve sade çizgileri kullanarak en çok şeyi anlatmak sembol oluşturmanın en temel mantığı" diyor. Çevik, bugüne kadar çizgisel anlamdaki en başarılı sembolün gamalı haç olduğunu, dinsel ritüeller ile askeri anlam birleşiminin en iyi şekilde belirtildiğini sözlerine ekliyor. Gamalı haç sembolünün alt yapısı ile ilgili olarak gazeteciyazar Aydoğan Vatandaş'ın Apokalipse isimli eserinde ilginç ayrıntılar var: "Gamalı Haç, Mu tabletlerinde ilk bulunduğu şekle dayanıyordu. Bu sembol dünya üzerinde yüze yakın yerde bulunmuş ve Mu uygarlığı ile ilgili bilgi ve belgeleri ortaya çıkaran Niven ve Churcward'ın kayıtlarında da yer almıştı. Bu sembol Mu'nun gizli bilgilerinin en önemli sırlarından birini bünyesinde saklıyordu. Sembolün anlamı Eski Mısır ve Tibet'teki mabetlerde bulunan rahiplerce, büyük bir sır olarak saklanmış ve kimseye bu sırla ilgili olarak bir açıklama yapılmamıştı. Bu sembolün sırrını sadece gizli eğitimden geçen rahipler bilmekteydi. Kökeni Mu'ya dayandığı için bu sembol iki yeraltı uygarlığı olan Agarta ve Şamba'la da bilinen ve kullanılan bir semboldü. Naziler'in bu sembolü ele geçirmeleri de Tibet'teki gizli çalışmalarına dayanmaktaydı. Şambala üyesi bazı rahiplerden öğrendikleri sırlar arasında bu sembol de bulunmaktaydı. Böylece sembol Şambala'nın karanlık güçlerine hizmet eden Naziler tarafından dejenere edilerek karanlık amaçları doğrultusunda bayraklaştırıldı. Herhalde bu sembolün bu kadar başarılı olmasına bir sebep de sembolün mistik bir anlam birikimine sahip olması gösterilebilir."
   <br/>
   <br/>
   Semboller hayatın birçok düzeyinde (firma, ülke, örgüt, futbol takımı) hep önemli olmuştur ve bu önem artarak devam etmekte. Bu alan artık bir sanat alanı haline dönüşmüştür bile denebilir. Fakat illegal örgütler silahlarla yaptıkları mücadelenin yanında önem vermedikleri çizgileri ile şimdilik amatörler liginde.
   <br/>
   <br/>
   Email: mehmet.demirci@usa.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=046F2F6BA16C13D1D4AB7F81030E311D?newsId=5843), [web.archive.org (arşiv bağlantısı)](http://web.archive.org/web/20131010044053/http://www.aksiyon.com.tr:80/aksiyon/newsDetail_getNewsById.action;jsessionid=046F2F6BA16C13D1D4AB7F81030E311D?newsId=5843)
