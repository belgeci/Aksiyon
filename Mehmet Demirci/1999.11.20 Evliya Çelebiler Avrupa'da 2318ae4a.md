# Evliya Çelebiler Avrupa’da

*Mehmet Demirci 1999.11.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Coğumuzun hayalini kurduğu fakat hayalden öteye geçmeyeceğini düşündüğümüz Avrupa tatili şimdi çok kolay. Evet artık siz de İspanya’da boğa güreşi seyredip, İtalya’da Pizza kulesine karşı çayınızı yudumlayabilirsiniz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626195731im_/http://www.aksiyon.com.tr/resim/259/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Biraz zahmetli bir yolculuk olsa bile Interrail sistemi size bu olanağı sağlıyor. Interrail, Avrupa Demiryolları İşletmeleri tarafından gerçekleştirilen, gezginlere ucuz ulaşım olanağı sağlamayı amaçlayan bir pas bilet uygulaması. Bu sayede tek biletle, istenen yerde ve zamanda yolculuk yapabiliyorsunuz. Hemen akla geldiği gibi sadece Interrail bileti olanların bindiği,  grup olarak yolculuk yapılan özel bir trenle de değil; herkesin binebildiği sıradan bir trenle. Özel olan tek şey biletin kendisi.
   <br>
    <br>
     Bugüne kadar 26 yaşından küçük gençlere tanınan tek biletle 30 ülke gezme ve ucuz ulaşım olanağı artık bütün gezginleri kapsıyor. Yaş sınırının ortadan kalkması yaşı ilerlemiş gezginlerin de bu bilete olan ilgisini artırıyor. Interrail bileti coğrafi şartlara göre belirlenmiş sekiz bölgeyi kapsamakta. İsteğinize göre ister tek bölgeyi, isterse birkaç bölgeyi gezme şansına sahipsiniz. Bilet, tek bölgede kullanılması halinde 22 gün, iki veya daha çok bölgede kullanılması halinde ise 30 günlük bir süreyi kapsıyor. Bu süreyi 2. bir Interrail bileti alarak 60 güne çıkarmak mümkün.
     <br/>
     <br/>
     Interrail ücreti yaşa ve kullanılacak bölge sayısına göre değişkenlik göstermekte. 26 yaşın altındakiler tek bölge için 189 Euro öderken, 26 yaşın üstündekiler 270 Euro ödemekte. Interrail bileti için uygulanan Euro değerleri her ay başı DDY tarafından belirleniyor. Yolculuğa çıkmadan önce vize işlemlerini de halletmeniz gerekiyor. Interrail bileti ile geçeceğiniz ülkelerin konsolosluklarına başvurduğunuz zaman gerekli kolaylıklar gösteriliyor. Ortak vize uygulaması olan Schengen ile bu uygulamaya tabi olan tüm ülkeleri gezmeniz de mümkün. Schengen üyesi olan ülkeler Almanya, Belçika, Hollanda, Avusturya, Fransa, Portekiz, Lüksemburg, İtalya ve İspanya.
     <br/>
     <br/>
     Bu bilet uygulamasının diğer bir kolaylığı ise geziye istediğiniz ülkeden başlayabilmeniz. İstediğiniz ülkeye uçakla gidip geziye oradan başlayabilirsiniz ya da Türkiye’den başlayarak tekrar Türkiye’de noktalayabilirsiniz.
     <br/>
     <br/>
     Bu tatilde en önemli faktörlerden biri de zaman. Daha çok yer görmek için bindiğiniz trenlerin hızlı olması gerekiyor. Geziye Türkiye’de yavaş olduğu için tercih edilmeyen trenleri düşünerek çıkmamak lazım çünkü Avrupa’daki trenler hem çok hızlı hem de daha konforlu. Avrupa’da Interrail bileti ikinci sınıf trenler için geçerli. Fakat bu kompartmanların konforu Türkiye’deki Mavi Tren ya da Boğaziçi Expresi ile aynı konumda.
     <br/>
     <br/>
     Yemeğini, yatağını ayarla, gerisini düşünme
     <br/>
     <br/>
     Biletin farklı bir diğer özelliği tren dışında yeme, içme, konaklama veya rehberlik gibi hizmetlerin hiçbirini kapsamıyor olması. Yolculuğa çıkanların tren bileti dışındaki tatilleri için bütün ayrıntıları kendilerinin düşünmesi gerekiyor. Türkiye’de bu bileti satan tek firma Genç Tur. Ayrıca Sirkeci Garı’ndan da almak mümkün. Genç Tur, müşterilerine farklı bir rehberlik hizmeti ile zorlu yolculuğu bir nevi kolaylaştırıyor. Belirli dönemlerede Interraille yolculuk yapan eski müşterilerine seminerler verdirip yeni Interrailcileri cesaretlendiriyorlar. Genç Tur yetkilisi Derya Salgar, yolculuğa çıkanlara bilet satmanın yanında tatilleri kolaylaştıracak küçük bilgiler sunarak yardımcı olduklarını ifade ediyor. Salgar, Interraille yolcularının yanlarında minik tüp, konserve tarzı şeyler götürmelerinin faydalı olacağını çünkü bu geziye çıkanların büyük bir çoğunluğunu öğrencilerin oluşturduğunu belirtiyor. Derya Salgar’ın bir diğer tavsiyesi ise güvenlikle alâkalı: “Biletin kaybolması halinde yenilenmesi mümkün değil, bu yüzden bilet ve diğer ve evraklarınızı gezi boyunca dikkatli bir şekilde korumanız gerekiyor. Eski Interrailcilerin bu konuda geliştirdikleri farklı yöntemler var. Mesela pantolon içlerine dikilen ağzı kapalı ceplerle evrak ve para güvenliği sağlamaya çalışıyorlar.”
     <br/>
     <br/>
     Yeni dostluklara yolculuk
     <br/>
     <br/>
     Konaklamaya gelince bir Interrail yolcusu hiç bir zaman lüks bir otel düşlememeli. Bu geziye çıkanların en çok kullandıkları yöntem hostellerde kalmak. Bir nevi öğrenci yurtları olan hosteller farklı arkadaşlıklar kurmak için de ideal ortamlar. Sizin gibi gezgin olan farklı ülkelerin gezginleri ile hostellerde tanışmanız da mümkün. Eğer gerçek bir macera tutkunu iseniz bu yolculuğu çadırda geceleyerek de tamamlayabilirsiniz. Çadırı tercih eden Interrailcilerin sayısı hiç de az değil.
     <br/>
     <br/>
     Yolculuğa çıkanların yanlarında götürmeleri gereken ve sürekli lazım olacak ISIC, GO —25 ve Hostel gibi bir kaç kart bulunmakta. ISIC uluslararası öğrenci kartı gittiğiniz ülkede öğrencilere sağlanan tüm kolaylıklardan yararlanmanızı sağlıyor. Müze gezileri, şehiriçi ulaşım kolaylığı gibi fırsatlar bunlara dahil. Uluslararası Hostel Federasyonuna bağlı bir hostelde kalabilmeniz içinse hostel kartınızın olması şart. Genç Tur, müşterilerine bu kartların çıkarılması konusunda da yardımcı oluyor.
     <br/>
     <br/>
     Görüştüğümüz eski Interrailciler yaptıkları gezilerden sonra bu işin bir tutkuya dönüştüğünü belirtiyorlar. Daha önce Interrail bileti alarak yolculuğa çıkan Berkay Yıldız ne kadar zorlu bir yolculuk da olsa herşeye değdiğini belirtiyor. Berkay Yıldız ve arkadaşı Boran Uzun 97 yılında gerekli tüm işleri halledip aldıkları Interrail bileti ile Avrupa yollarına koyulmuşlar. Gezme işine kendilerini o kadar çok kaptırmışlar ki tam 33 günde 31 şehir gezerek farklı bir rekora imza atmışlar. Berkay Yıldız’a göre en güzel olan, çok farklı insanlar ile tanışmış olmaları. Yaptıkları gezinin üzerinden uzun bir zaman geçmiş olmasına rağmen bu gezide kurdukları arkadaşlıkları hâlâ devam ettirdiklerini söylüyor. Türkiye’de Interrailcilerin kurmuş olduğu web sayfaları var ve bu sayfalar ile hatıralarını, tecrübelerini anlatıyorlar. Çok farklı hatıralar yaşadıklarını söyleyen Berkay Yıldız ve Boran Uzun bir keresinde bir çan kulesinde kalmak zorunda kalmışlar. İki gezgin o günün sabahını şöyle anlatıyorlar: “Doğal olarak çok yorgunduk. Kısa bir muhabbet faslından sonra herkes köşesine çekildi. Sabahın kör bir vaktinde öyle bir gürültü ile uyandık ki deprem oluyor sandık. Ama deprem falan olduğu yoktu, çan kulesinin çanları çalıyordu. Hostelin sahibi korktuğumuzu anlamış olacak ki ‘Merak etmeyin, küçük çanlar çalıyor’ diye bizi yatıştırmaya çalışıyordu.”
     <br/>
     <br/>
     Berkay Yıldız bu geziye çıkmayı düşünenlere “Hayatınız boyunca unutamayacağınız bir hatıranız olmasını istiyorsanız bu geziye çıkmalısınız ve yeni dostluklar kurmak da istiyorsanız mutlaka hostellerde kalmalısınız” diyor. Yıldız, “Karşıma çıkan her tatil fırsatında bir Interrail bileti alarak gezmeyi düşünüyorum, bu işe kendinizi kaptırdığınız zaman sürekli gezmeyi düşünürsünüz” diyor.
     <br/>
     <br/>
     Çok okuyan mı bilir, çok gezen mi? Interraille yolculuk yapanlara göre çok gezen biliyor. Eğer cesaretiniz ve maceracı bir yönünüz varsa yapmanız gereken tek şey var; bir Interrail bileti alarak Avrupa yollarına koyulmak. Evliya Çelebi torunları için bu zorlu seyahat kolay olacağa benzer. İyi yolculuklar.
     <br/>
     <br/>
     mehmetdemirci@hotmail. com
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15104), [web.archive.org (arşiv bağlantısı)](http://web.archive.org/web/20070626195731/http://www.aksiyon.com.tr:80/detay.php?id=15104)
