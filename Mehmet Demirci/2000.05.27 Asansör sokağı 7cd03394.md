# Asansör sokağı

*Mehmet Demirci 2000.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hep yüksekten seyretmek ister insan dünyayı. Belki de bunun içindir kuş olup uçma isteği. Belki de bu yüzdendir kocaman gökdelenler kurma gayreti.
  </font>
 </div>
 <div id="newsText">
  <font class="detail-text">
   Makul sebeplerle izah edilmese bile yüksekten seyretmenin dayanılmaz hafifliği her zaman güzeldir. İnsan seyretmenin güzelliğini yaşamak için yeni mekanlar oluşturma gayretini hiç bir zaman bırakmamış. Kimi zaman teleferikler, kimi zaman da yüksek tepecikler kurmuşlar. Seyretme isteği için yapılan mekanlardan biri de İzmir'in tarihi mekanlarından Asansör Kulesi. Bu tarihi mekanda bir dönemin şanslı azınlıklarından olan Levi Bayraklıoğlu isimli bir Musevi hayırseverin imzası bulunmakta. Asansör Kulesi, Mithatpaşa Caddesi ile tepedeki Halilrıfatpaşa semti arasındaki yükseklik farkından dolayı yaşlı, çocuk ve hamilelerin yüksek merdivenleri tırmanmasının getirdiği zorluğu aşmak için inşa edilmiş.
   <br/>
   <br/>
   Başka görünür körfez
   <br/>
   <br/>
   Asansörden bir başka görünür körfez. İzmir'i diğer sahil şehirlerinden ayıran bir hava eser bu mekanda. Alır başka diyarlara götürür insanı bu hava, yakanı hiç bırakmadan seni sarsar. Bu tatlı bir sarsıntıdır. Tarih seni sarmalamıştır dar sokalarıyla, çığırtkan satıcıları, pembe panjurlu Levanten evleri ile. Asansör görüntüleri hep renklidir; çünkü İzmir renkli azınlıkların yaşadığı bir şehirdir. Aslında ne tam doğuludur Levantenler, ne de tam batılı. Levantenler, kendine has bir kültür ile içimizde yaşamaktalar. "Alafranga" diye tabir edilen yaşam biçimini ülkemize sokan narin bir kültür topluluğudur. Herşeyi ile bu ülkenin renkliliğidir Levanten topluluğu. Kuyumcu Moris ile Manav Mehmet'in renkliliği vardır bu sokaklarda. Asansör ortak bir eserdir; çünkü tuğlası Marsilya'dan, alın teri Türkiye'dendir. Şimdilerde eski İzmir'i yaşamak isteyenlerin sıklıkla uğradığı bir sokaktır Asansör Sokağı. İsmi de Asansör Sokağı değildir aslında. İzmir'in renkliliği gibi renkli bir tabela vardır sokağın girişinde. Kırmızıya yakın bir tabelanın üzerinde sarıyla yazılıdır Dario Moreno Sokağı'nın ismi. Sokak baştan sona Arnavut kaldırımlarıyla döşelidir. Atılan her adımda ökçeli kunduraların melodisi yükselir dar sokakta. Karanlıkta daha güzeldir Dario Moreno Sokağı, yaseminler kokar her köşesinde. Gündüzleri ise erguvanlar.. Rengarenk panjurların arkasından çoğu zaman fötr şapkalı amcalar kısmen de takkeli tonton dedeler sizi seyreder. Bu sokakta evlerin samimi bir görüntüsü vardır. Evler birbirine o kadar yakındır ki insanlardan önce evler sıkıfıkı olmuş durumdadırlar.
   <br/>
   <br/>
   Dario Moreno Sokağı, İzmir'i anlamak için en ideal yerlerden biri. Bu sokakta rüzgar size sürekli renkli İzmir masalları anlatır. Bu maslalardan birinde kendinizi bulursunuz. Aslında yaşadığınız hayal değildir de siz hayal âlemi içinde yaşadığınızı sanırsınız.Tüm renkleri yaşayan ve yaşatan Dario Moreno Sokağı'nda kendi hikayenizi bulabilirsiniz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6208-34-asansor-sokagi.html), [web.archive.org (arşiv bağlantısı)](http://web.archive.org/web/20121226151949/http://www.aksiyon.com.tr:80/aksiyon/haber-6208-34-asansor-sokagi.html)
