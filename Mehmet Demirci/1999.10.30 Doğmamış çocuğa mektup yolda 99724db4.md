# Doğmamış çocuğa mektup yolda

*Mehmet Demirci 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu şarkı çoğumuzun ilkokul çağlarında hep bir ağızdan söylediği şarkıydı.
  </font>
 </div>
 <div id="newsText">
  <font class="detail-text">
   Okullarda hâlâ öğretilir mi bilmem ama, bizlerin mektup yazmayı postacıların da mektup dağıtmayı unuttuğu gözle görülür bir gerçek. Evet çok uzun zamandır postacılar mektup dağıtmayı bıraktı; çünkü mektup herkesin gözünde modası geçmiş bir iletişim aracı haline geldi. Artık mektup yazmak herkese zor geliyordu, çünkü herkesin bir cep telefonu ya da bir email adresi vardı ve sevdiğimiz insanlara ulaşmanın bu kadar kolay yolu varken, klasik bir yöntem olan mektupla kimse uğraşamazdı.
   <br/>
   <br/>
   Posta İşletmesi de mektuba olan bu ilgisizliği erkenden fark etmiş ve bu sorun için bir çözüm yolu aramaya başlamış. Sorun için çözüm çok geçmeden bulunmuş ve çözümün ismi "2000 yılına mektup" kampanyası olmuş. Posta İşletmesi 146. kuruluş yıldönümünde mektup kavramını toplumda canlı tutmak için bu kampanyayı organize ederek halkın mektuba olan ilgisini çekmeyi başarmış. Kuruluş, 23 Ekim 1986 yılında mektuplar için özel zarflar hazırlatıp, zarfları bir yıl boyunca postahanelerde satışa sunmuş. Yetkililer kampanyanın beklenen ilgiyi gördüğünü ve kampanyaya 14 bin 850 kişinin katılarak, geleceğe mektup yazdıklarını ifade etti.
   <br/>
   <br/>
   Kim geleceğe mektup yazardı ki!
   <br/>
   <br/>
   Posta İşletmesi yetkilileri mektup yazanların büyük bir çoğunluğunu ebeveynlerin oluşturduklarını, yazılan mektupların evlatlara ya da torunlara yazılmış mektuplardan oluştuğunu ifade ediyorlar. Bunun dışında kendi kendisine mektup yazanların olduğunu, bu kimselerin geleceğe dair planlardan ne kadarını gerçekleştirip gerçekleştiremediklerini kontrol etmek amacıyla bu kampanyaya katıldıklarını  ifade ediyorlar. Yetkililer uygulamanın başladığı günden bu yana, 27 mektubun göndericileri tarafından geri iadesinin istendiğini ve bu 27 kişinin geleceğe mektup yazmaktan vazgeçtiklerini belirtiyor.
   <br/>
   <br/>
   2000 yılına mektup yazanlardan biri de bir anne olan Mualla Erdoğan. Erdoğan, 1986 yılında kampanyanın başladığı dönemde farklı bir heyacanı yaşıyormuş, çünkü ikinci çocuğuna hamileymiş. Mektup yazmanın kendisi için ayrı bir zevk olduğunu ve hiç bir zaman bu zevkten kendini mahrum etmeyeceğini ifade ederek, doğmamış çocuğuna mektup yazmış.
   <br/>
   <br/>
   Mualla Hanım'a doğmamış bir çocuk için nasıl bir mektup yazdığını sorduğumuzda: "Neler yazılmaz ki diye cevaplıyor ve ekliyor: "O günlerde çocuğun kız mı ya da oğlan mı olacağını merak ediyordum ve bu soruyu ona sorarak, mektubu kaleme aldım. Doğduğu zaman mektupta onun için kurduğum planlardan bahsettim." Kızı Feyza Erdoğan'ın şimdi ondört yaşında olduğunu ve arada bir kendisine, "Anne bana yazdığın mektupta nelerden bahsediyorsun" diye  sorular sorduğunu, ama kendisinin bu soruları, "sürpriz, bekle gör" diye yanıtladığını söylüyor. Kendisinin hâlâ sevdiği insanlara ulaşmak için, kimilerince modası geçmiş bir iletişim yolu olsa dahi, mektup yazdığını ve kızlarının da bu yöntemi kullanmaları için onları mektup yazmaya teşvik ettiğini belirtti.
   <br/>
   <br/>
   Geleceğe mektup yazanlardan bir diğeri ise, şu anda özel bir şirkette sekreterlik yapan Selda Mor. Mor, oniki yaşındayken mektubu çok sevdiği bir okul arkadaşı için kaleme aldığını söylüyor. O zamanlar  kendisiyle birlikte bir çok sınıf arkadaşının geleceğe mektup yazdığını ve kendisi için geçmişte kalan hoş bir hatıra olduğunu belirtiyor. Yazdığı mektupta nelerden bahsettiğini artık kendisinin de hatırlamadığını, yazdığı mektubun üzerinden ondört yıl gibi uzun bir zaman geçtiğini ifade ediyor. Mektubun alıcısı olan arkadaşıyla hâlâ görüştüğünü, mektup geldiği zaman beraber okuyacaklarını ve geçmişle alakalı hoş bir nostalji yaşayacaklarını söylüyor. Selda Mor'a "Artık mektup yazıyor musunuz?" diye sorduğumuzda, "Hayır uzun zamandır mektup yazmıyorum, artık  sevdiklerime internet vasıtasıyla ulaşıp email atıyorum ve mektubun dönemi geçmiş bir iletişim aracı olduğuna inanıyorum" diyor.
   <br/>
   <br/>
   Depremzelere mektup nasıl ulaştırılacak?
   <br/>
   <br/>
   Fakat ülkemizde yaşanan büyük deprem felaketinin bu kampanyayı nasıl etkileyeceği şu anda bilinmemekte. Depremde evleri yıkılan ve adresi değişen kişilere mektupların ulaştırılması konusunda problemlerin yaşanmasından da çekiniliyor. Bu tür problemlerin olmaması için Posta İşletmesi Genel Müdürlügü, kampanyaya katılan kişilerin kampanya zarflarıyla birlikte verilen, "geri alma ve adres değiştirme" kartlarının doldurulararak gönderilmesini istiyorlar. Posta İşletmesi asıl problemi depremde hayatını kaybeden ve kampanyaya mektup yollayan kişilerle alakalı yaşayacağa benziyor. Çünkü şu an hayatta olmayan kişilerin mektuplarıyla ilgili nasıl bir işlem yapılacağı henüz kararlaştırılmamış durumda.
   <br/>
   <br/>
   Evet kimi doğmamış çocuğuna, kimi arkadaşına, kimi torununa, kimi de kendisine mektup yazdı. Yazılan mektuplar geçmişe hoş, nostaljik bir gezi yapılmasına sebep olacak. Kimi geçmişi yeniden yaşayacak kimi de planladığı fakat yerine getiremediği hedeflerini tekrar hatırlayacak ve hedeflerini yeniden gözden geçirmeyi deneyecek. Kimileri de bu mektupları hiç okuyamayacak. Değerli Kağıtlar Depo Müdürlüğü'nde saklanan mektuplar alıcılarına ulaşacağı günü bekliyorlar. Bugünlerde 14 bin 850 kişi pencerelerinde heyecanla postacıları ve onun getireceği, ondört yıl önce yazılmış olan mektupları bekliyor. Ve bak postacı geliyor şarkısının devamında olduğu gibi "çok sevinçli haberler getirdin bana" demeyi istiyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5492-dogmamis-cocuga-mektup-yolda.html), [web.archive.org (arşiv bağlantısı)](http://web.archive.org/web/20131222023615/http://www.aksiyon.com.tr:80/aksiyon/haber-5492-dogmamis-cocuga-mektup-yolda.html)
