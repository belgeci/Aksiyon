# New York’ta saklanan 84 yıllık TBMM albümü

*Mehmet Demirci 2007.06.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İmam Moriztz’in terekesindeki tarih, yıllar sonra gün yüzüne çıktı. New York’ta ilk camiyi açan Polonyalı Müslümanların arşivinde 1923 basımı TBMM fotoğraf albümü de vardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629060458im_/http://www.aksiyon.com.tr/resim/653/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Polonyalı Müslümanlar, bundan tam bir asır önce New York’ta ilk camilerini ibadete açtı. 21 Nisan 1907’de Brooklyn’de ilk ezan sesinin yükseldiği bu ibadethane, New York’un da ilk camisiydi. Moslem Mosque’un, yani ‘Müslüman Camii’nin ilk imamlarından Jacob Moriztz, Avrupa’dan Amerika’ya yeni göç etmişti. Moriztz, binlerce kilometre uzakta da olsa, özellikle Osmanlı coğrafyasında olup bitenleri yakından takip etmeye çalışıyordu o dağdağalı dönemde. ‘Eski Dünya’dan haberdar olmak için zaman zaman Polonya’daki akrabalarından da yardım isteyen İmam Jacob Moriztz’e günün birinde, bir ‘doğum albümü’ gelir. 1923 yılında Himaye-i Etfal Cemiyeti (Çocuk Esirgeme Kurumu) tarafından basılan TBMM fotoğraf albümüdür bu. Vefatında, 84 yıllık albümle birlikte çok sayıda kitabını da caminin müstakbel imamı oğlu David’e bırakır Jacob Moriztz. Aradan on yıllar geçer. İki yıl önce 87 yaşında hayata veda eden İmam David’in cenazesinde bir başka ilginç tevafuk yaşanır. Cenaze namazını kıldıran kişi hem Polonya asıllı Müslümanların hem de New York Türklerinin yakından tanıdığı bir isimdir: Erhan Yıldırım…
   <br>
    <br>
     “Bu insanlarla birçok ortak noktamız var.” diye söze başlıyor Erhan Yıldırım: “Mesela ölen kişi için bizde ‘telkin’ yapılır. ‘Rabbin Allah, dinin İslam…’ gibi. Polonyalı Müslümanlar da bu telkini aynen bizim gibi ve Türkçe yapıyor. Üstelik bu, yeni bir şey değil, yüzyıllardır  böyle. New York’un en eski camisine sahipler. Cemaatin çoğu yaşlı olsa da bayram ve kandillerde camiyi açıp ibadetlerini yerine getiriyorlar.”
     <br/>
     <br/>
     150 SAYFALIK TARİHÎ ALBÜM
     <br/>
     <br/>
     İmam David’in babasından kalan TBMM albümü, Erhan Yıldırım için özel önem taşıyor. Öyle ki, Jacob Moriztz’in torunu Marion Abromowitz söz konusu değerli kitapları cenaze sonrası Erhan Yıldırım’a hediye etmek isteyince sadece bu albümü kabul etmiş: “İmam David’in bir çanta dolusu kitabı vardı. Yakınları tarafından bana hediye edildi. Ama kabul edemeyeceğimi ifade ettim. Çünkü hepsi çok değerli kitaplardı. Caminin içinde sergilemek için bir yer yaptıralım; herkes görsün dedim. Verilen kitaplardan bir tanesi diğerlerinden çok farklıydı. Mustafa Kemal Atatürk başta olmak üzere ilk Meclis’teki vekillerin fotoğraflarından oluşan bir albümdü. Sadece bu albümü kabul edebileceğimi; onu da şahsım için değil; TBMM’nin kütüphanesine teslim edilmek üzere almak istediğimi ifade ettim.”
     <br/>
     <br/>
     Cumhuriyet’in ilan edildiği yıl Himaye-i Etfal Cemiyeti tarafından basılan albüm, Polonya Müslümanlarının inşa ettiği ‘Moslem Mosque’nin açılışının 100. yıldönümünde törenle Erhan Yıldırım’a takdim edildi. Deri kapaklı albümde Birinci Meclis’teki milletvekili portrelerinin yanı sıra Mustafa Kemal Atatürk’ün bazı vekillerle birlikte çektirdiği fotoğraflar da bulunuyor. Kapağında ilk Meclis binasının yırtık bir fotoğrafı olan albüm, 150 sayfadan müteşekkil. Giriş kısmında Himaye-i Etfal Cemiyeti’ne dair bilgiler verilerek kuruluşun amaçları anlatılıyor. İlerleyen sayfalarda Sivas Kongresi’ne katılan vekiller ve Atatürk’ün değişik guruplarla çektirdiği fotoğraflar mevcut. Her sayfada üç milletvekilinin fotoğrafı yer alıyor. Mustafa Kemal Atatürk’ün fotoğrafı, Aydın mebuslarıyla birlikte aynı sayfada. İsmet İnönü, Kazım Karabekir ve birçok önemli isim de tarihî albümdeki yerini almış.
     <br/>
     <br/>
     New York Başkonsolosu Mehmet Samsar, Türkiye ile Polonya arasındaki tarihî dostluğa işaret ederek, bu çerçevede söz konusu albümün bir başka anlam kazandığına değiniyor: “TBMM’ye ait bir albümün yıllardır burada olması ve saklanması bu tarihî dostluğun bir diğer göstergesi. Cemaatin bu hediyesini Meclis’e ulaştırmak adına üzerimize düşen görevi yerine getireceğiz.”
     <br/>
     <br/>
     Moslem Mosque yöneticisi Jack Sedorwitz ise Türkiye için önemli olan bir albümü sakladıklarından haberdar olmadıklarını; fakat bu eserin TBMM’ye hediye edilmesinden büyük onur duyduklarını vurguluyor. Cemaatlerinin sayısının niçin az olduğunu sorduğumuzda ise şu karşılığı veriyor Sedorwitz: “Biz bir aile cemaatiydik. Kurduğumuz cami ancak bize  yetiyordu. Yıllar geçtikce sayımız azaldı. Başka Müslüman toplumlarla ilişki kurmakta geciktik. Bu bir hataydı.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27654), [web.archive.org (arşiv bağlantısı)](http://web.archive.org/web/20070629060458/http://www.aksiyon.com.tr:80/detay.php?id=27654)
