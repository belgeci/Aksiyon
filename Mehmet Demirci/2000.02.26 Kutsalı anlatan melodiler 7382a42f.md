# Kutsalı anlatan melodiler

*Mehmet Demirci 2000.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   6 Şubat pazar günü Anadolu Ajansı, abonelerine ilginç bir haber geçiyordu. Haber ünlü Halk Ozanı Mahzunî Şerif'in son kaset çalışmasıyla alâkalıydı. Henüz hazırlık aşamasında olan kaset önümüzdeki günlerde görücüye çıkacaktı.
  </font>
 </div>
 <div id="newsText">
  <font class="detail-text">
   Fakat kaset görücüye çıkmadan önce, kendi alanında yeni tartışmalar başlattı. Kasetin şimdiden bu kadar çok ilgi çekmesi ve tartışmalara neden olmasının sebebi içeriğinin daha önce pek örneği olmayan bir şekilde yapılmış olmasından kaynaklanıyor. Peki kasetin içinde ne vardı? Şu ana kadar kimsenin tam olarak bilmediği çalışmayı Mahzunî Şerif'le konuştuk. Ve daha piyasaya çıkmadan hakkında spekülasyonlar yapılan kaseti anlamaya ve anlatmaya çalıştık.
   <br/>
   <br/>
   Kasetin şimdiden böyle ilgi çekmesinin tek sebebi Kur'anı Kerim'i merkeze alarak yapılmış olması.
   <br/>
   <br/>
   Asılsız iddialar
   <br/>
   <br/>
   Mahzunî Şerif yeni kasetinin çalışmalarına bundan bir yıl önce başlamış. Şerif, kaset daha çok kutsal kitaptan bir esinleme olarak ortaya çıkacak diyor: "Yapmak istediğim şey evrensel bir mesajı olan kitabımızı kendi musıkîsine uygun bir şekilde anlatmak. Amacımız kesinlikle bu ilahi mesaja saygısızlık yapmak değil. Zaten yaptığımız iş doğrudan Kur'anı Kerim'i alıp müzik eşliğinde okumak değil. Okuduğum bir kaç mealden esinlenme sonucunda ortaya çıkan ürünleri besteleyip okumak. Benim hep türkü okuduğum düşünülerek buna da türkü demek doğru olmaz. Çünkü türkü folklorik bir ifade. Benim yaptığım; meallerden aldığım ve anladığım kutsal mesaja kendimce bir yorum getirerek onu insanlara anlatmak" diyor. Şerif, kasetinin sunumu ile ilgili olarak, "Tam olarak bittiği zaman büyük bir orkestra ve koro eşliğinde sunmayı amaçlıyoruz. Orkestra hem Doğu, hem Batı enstrumanlarından oluşacak. Eğer solist olarak katılırsam bağlamayı da etkin bir biçimde kullanmak istiyorum. "Kaset konusundaki ilk değerlendirmelerin nasıl olduğu sorumuza, "Şu ana kadar dindar insanlardan herhangi bir olumsuz tepki almadım ama aydın geçinen insanların olumsuz tepkileri var. Kaset tam olarak piyasaya çıktıktan sonra herşey daha iyi anlaşılacak. Medyanın bu konudaki sunumu çok önemli" diye belirtiyor. Aslında herşey bundan sonra değişti. Medyanın sunumu çok önemli diyen Mahzunî Şerif kendisine danışılmadan yapılan yanlış bir haberin gazabına uğradı. Evet Aşık Mahzunî Şerif bundan sonra tam olarak bitmeyen eseri üzerinde çalışmak yerine ortada olan yanlışı düzeltmek için ne yapacağını düşünmeye başlamıştı. Mahzunî Şerif bu konuda çıkan olumsuz haberler için şunları söylüyordu. "Günlerdir Türkiye'nin büyük tirajlı gazetelerinde, hiç hak etmediğim spekülatif haberler yayınlandı. Ben bunlara fevkalade üzüldüm. Asılsız olan bu haberlerin hangisini tekzip edeceğimi şaşırmış durumdayım. Bir kere şunu önemle bildirmem gerekiyor. Mükevvenatı yaratan, yeryüzünü ve gökyüzünü kudretiyle donatan, hiçbir eserinin taklidi bulunmayan, mesajları üzerine mesaj eklenmeyecek olan Yüce Allah'ın buyruklarını bir folklorik tanım olan ve yalnızca Türk halkına mahsus olan sanatsal bir aktüaliteye yani türküye indirgemem için bir budala, ya da Allah sevgisine inanmayan birisi olmam gerekir" diyor. Mahzunî Şerif bu asılsız haberlerin samimi bir biçimde emek harcayarak yapmaya uğraştığı çalışmasından bile vazgeçirtecek düzeye geldiğini belirtiyor ve ekliyor: "İnanın ben saz değil de bir davul çalsaydım, bütün samimiyetimle söylüyorum onun dahi her tokmağını Hak Hak diye vurmak isterdim. Ayrıca Peygamberin EhliBeytine gönül vermiş asil bir ailenin evladıyım. Bana danışılmadan yapılan bu asılsız haberler beni yaptığım çalışmadan vazgeçirtecek düzeye geldi." Mahzunî Şerif'in çalışması üzerine yapılan asılsız haberler Yazar Hilmi Yavuz' u da etkilemişti. Bu konu üzerine yazılan haberleri kaynak göstererek Kur'anı Kerim'in değişik bir biçimde yorumlanması üzerine Zaman gazetesindeki köşesinde bir yazı kaleme aldı. Yavuz, Kur'an'ı Kerim'i saz ile çalıp türkü gibi okumayı bir "desacralisation" (kutsal sayılan birşeyi artık kutsal görememek, göstermemek) girişimi olarak değerlendirdi. Fakat, Hilmi Yavuz değerlendirmesini yazılan asılsız bir haberi merkez alarak kaleme almıştı. Kendisi ile konuyu açıklayarak görüştüğümüzde Hilmi Yavuz, "Eğer Mahzunî Şerif'in çalışması bir esinleme ise ve "türkü" kavramının dışında bir çalışma ise farklı bir değerlendirme yapmak gereklidir" diyor. Mahzunî Şerif yapmış olduğu kasedi her yönü ile anlatmalı ki kimsenin aklında bir şüphe kalmamalı.
   <br/>
   <br/>
   Kasette neler var?
   <br/>
   <br/>
   Aslında bu çalışma 50 ayeti kapsıyor fakat kasette sadece 12 ayet temel alınarak yapılmış. Mahzunî Şerif bu 12 ayet için "Ben çocukluğumda Kur'an eğitimi aldım, bu ilahi mesaj beni her zaman etkilemiştir. Kasette ilk elden etkilendiğim ayetler içinde Ali İmran, Dehr (insan), Zümer gibi ayetleri kendime merkez olarak aldım. Kasete de isim olarak "Köylüce" ya da kaset içinde etkilendiğim surelerden birinin ismini koyabilirim" diyor.
   <br/>
   <br/>
   Aslında bu projenin fikir babası Prof. Erdoğan Soral. Ozan Mahzunî Şerif'e bu konuda bir çalışma yapması için o teklifte bulunmuş. Erdoğan Soral çalışmanın prototipini dinleyenlerden biri, çalışma konusunda onun da ilginç değerlendirmeleri var. "Dinin kendine has bir sesi var. Bu ses Kur'anı Kerim'in de içinde mevcut.  Amaç bu bilinmeyen sesi insanlara öğretmek ve bilgilendirmektir. Mahzunî Şerif bu ülkenin en iyi seslerinden biri; o yaptığı çalışma ile dinsel ses perdelerini hiç bilmeyen, duymayan insanlara bu çalışmasıyla kaynak oluşturacak" diyor.
   <br/>
   <br/>
   Bu konudaki fıkhi değerlendirmeyi yapacak olan Diyanet İşleri Başkanlığı henüz bir açıklama yapmadı. Fakat görüştüğümüz Diyanet yetkilileri çalışmanın içeriğinin ne olduğunu bilmediklerini, bu konuda detaylı bir bilgilendirme sonucunda bir değerlendirme yapacaklarını belirtiyorlar. Aşık Mahzunî Şerif çalışmasıyla ilgili tüm başvuruları yapacaklarını, kanun neyi gerektiriyorsa ona göre davranacaklarını belirtiyor. Biz konunun fıkhi yönünü İlahiyatçıyazar Prof. Dr. Süleyman Uludağ'a sorduğumuzda çalışmanın tam olarak neyi anlattığını ve nasıl işlendiğini bilmesi gerektiğini vurguluyor. Uludağ Üniversitesi İlahiyat Fakültesi Öğretim Görevlisi Prof. Dr. Süleyman Uludağ'ın bu konuda yazmış olduğu "İslam Açısından Musıkî ve Sema" adlı eserinde "Peygamber Efendimiz Kur'an'ı güzel sesle okumalarını ümmetine teşvik etmiştir. Aradan zaman geçtikçe muhtelif bölge ve şehirlerdeki güzel sesli okuyucular, Kur'an kıraatını mahalli melodilerle karıştırarak ahengi bozmuşlar ve kıraatı adeta şarkı ve gazellere  benzetmişlerdir" diyor.
   <br/>
   <br/>
   Uludağ, "Kur'an'ın kendine göre bir müzikalitesi var, buna teganni denir. Kur'an'ın üslubu içinde taganni caizdir. Anladığım kadarıyla bu çalışma bir ilham alma üzerine kurulu, adını güzel koyma şartıyla iyi bir mesaj verebilir. Böyle bir teşebbüse ilk bakışta zorluk çıkarmamak ve iyi bir değerlendirme yapmak gereklidir" şeklinde ifade ediyor.
   <br/>
   <br/>
   Eskilerin deyimiyle "ortada ne fol var ne de yumurta." Gerçek olan tek şey farklı olan bir müzik çalışması ve bu konuda ortaya çıkan asılsız iddialar. Herhalde bu konuda verilecek en iyi cevapları eserin sahibi ve ortaya çıkacak olan eserin kendisi verecektir. Şu an eserin çıkması askıya alınmış olsa bile.
   <br/>
   <br/>
   email: mehmet.demirci@usa.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5897-kutsali-anlatan-melodiler.html), [web.archive.org (arşiv bağlantısı)](http://web.archive.org/web/20130106080356/http://www.aksiyon.com.tr:80/aksiyon/haber-5897-kutsali-anlatan-melodiler.html)
