# TÜRKİYE’NİN BEYAZLARI

*Mehmet Demirci 2001.01.20*

<div>
 <p class="spot">
  Ülkemiz geçen haftadan bu yana nefis bir doğa olayı olan bembeyaz karları beklerken başka beyazlarla karşı karşıya geldi. Bunu nereden çıkardığımı soruyorsanız geçen haftaki gazete manşetlerine ya da televizyonların ana haber bültenlerine bakmak yeterli.  "Dekan Beyaz ' a saldırı", " Beyaz Enerjide bir bakan" ya da " Çapkın Beyaz"
  <img border="0" src="/web/20010709212555im_/http://www.aksiyon.com.tr/2001/320/resimler/Türkiye1.jpg"/>
  gibi manşetler bu rengin hayatımızdaki yerini gösteriyor
 </p>
 <p class="metin">
  Bugünlerde İstanbul en soğuk günlerini yaşıyor. Hava tahmin raporları birkaç gün içinde karlı havanın uzun bir süre İstanbul' u ve tüm Anadolu'yu etkileyeceğini belirtiyor. Anlaşılan o ki uzun zaman her yeri bembeyaz kar tanecikleri kaplayacak. İstanbul'a bu rengin yakışacağı kaçınılmaz bir gerçek çünkü ortalık temizlenecek, grinin üstü kapanıp her yer bembeyaz olacak.
 </p>
 <p class="metin">
  Etkili beyaz
 </p>
 <p class="metin">
  Aslında ülkemiz geçen haftadan bu yana bu nefis doğa olayının olmasa bile beyaz rengin etkisi altındaydı. Bunu nereden çıkartıyorum diye düşünüyorsanız geçen haftanın gazete manşetlerine ya da tv haberlerine bakmak yeterli. "Dekan Beyaz'a hain saldırı" ya da "Beyaz Enerji operasyonunda bir bakan" gibi manşetleri ya da tv haberlerini tüm hafta boyunca okuduk ya da seyrettik. Beyaz rengin etkisi sadece gazetelerin ciddi sayfalarında yer almıyordu.
 </p>
 <p class="metin">
  Gazetelerin magazin sayfalarını da başka bir beyaz kaplıyordu. Şovmen Beyazıt Öztürk de magazin sayfalarında gündemden düşmeyerek ülkemizin beyaz gündemine katkıda bulunuyordu. Birden bire bu beyaz yoğunluğu nereden çıkmıştı. Beyazlar bugüne kadar çok yoğundu da biz mi farkında değildik. Ya da toplum olarak beyazın temsil ettiği saflığa ve temizliğe özlemimiz son kerteye mi dayanmıştı. Bu soruları ardı ardına ister istemez sıralar olmuştuk.
 </p>
 <p class="metin">
  Beyaz' a üst düzey ilgi
 </p>
 <p class="metin">
  Belki de, 'Yok canım, sen gazetecilik dürtüsü ile beyaz rengin etkinliğini abartıyorsun' diyebilir ve başka örnekler vermemi de isteyebilirsiz. İşte birkaç örnek: Cumhurbaşkanımızın korumalarını bile atlatıp peşinden koştuğu ve aldığı kitap "Beyaz Zambaklar Ülkesi", eski başbakanlarımızdan Tansu Çiller' in yıllarca diline doladığı "beyaz sayfa" projesi ya da başbakan yardımcısı Devlet Bahçeli' nin "beyaz çorap" yasağı beyaz rengin hayatımıza ne kadar girdiğine son dönemden sadece birkaç küçük örnek. Bu renk, üst düzey yöneticilerimizin gündemine bu kadar girmişken sıradan insanın gündeminden hiç çıkmasa yeridir. Evet aslında yıllardır halkımız bu rengi tam anlamıyla hayatlarına sokmak için bir sürü masrafa giriyor, bununla birlikte fiziksel olarak da kendini yıpratıyordu. Neden bahsettiğimi anneler anlıyor olsa gerek. Çünkü giydiğimiz beyazların temizliği bizden çok onları ilgilendiriyordu. Bu da bugüne kadar beyaz renk konusundaki ısrarın en çok deterjan şirketleri tarafından gösterildiğine bir delil olsa gerek. Yıllardır bu şirketler her reklamda 'En beyaz bizimki yıkar, başka deterjana gerek yok' diyerek yeni müşterileri bu rengin cazibesi ile fethetmeye çalışıyorlardı.
 </p>
 <p class="metin">
  Gündemin beyazları
 </p>
 <p class="metin">
  Konunun ne kadar dallı budaklı olduğunu içine girmeden anlamak zor. Sadece bir rengin hayatımızın bu kadar içinde olduğunu farketmek insanı şaşırtıyor. Neyse gelelim gündemi tetikleyen olaylara. TEAŞ' ta yapılan yolsuzluklara karşı başlatılan ve daha düğmeye kimin bastığı bile belirlenemeyen enerji operasyonuna "Beyaz Enerji Operasyonu" denildi ve gündeme damgasını vurdu. Bu operasyon başka bir ayrıntıyı da gündeme getirdi. Bu arada "Siyasiler askerlerin kamu işlerine karışmasından şikayetçiler" yorumu yapılarak, ordu ve hükümet yetkilileri ile Türk basınında konuya ilişkin çıkan bazı haberlere yer verildi. Beyaz gündeminin oluşmasındaki ikinci önemli olay ise Marmara Üniversitesi İlahiyat Fakültesi Dekanı Prof. Dr. Zekeriya Beyaz' ın bıçaklanmasıydı. Prof. Dr. Beyaz'ın, "Kur'an kadına vücudunuzu örtün demiyor diye bağırıyorum" şeklindeki açıklamaları kamuoyunda uzun süre tartışılmıştı. Beyaz, "İslam ve Giyim Kuşam" adlı kitabında göğüsleri açık kadınları namaz kılarken gösteren çizimlere yer verince tepki toplamıştı. Kitapta, göğüsleri açık, mini etekli, iki "Müslüman kadın cariye" çiziminin altında "Müslüman cariye hanım, toplum içinde bu kıyafetle gezer ve namazını bu halde kılabilir" deniliyordu. Beyaz, günümüzde bir Müslüman kadının böyle namaz kılmayacağını, kılmasını onaylamayacağını söylemiş ancak tartışmaları engelleyememişti. Burada başka bir ayrıntıya da dikkat çekmek gerekiyor. TEAŞ ile alâkalı olayın patlak vermesiyle Prof. Dr. Zekeriya Beyaz ' ın bıçaklanması aynı gündü. Dediğimiz gibi bir renk ancak bu kadar bir ülkeyi etkileyebilir.
 </p>
 <p class="metin">
 </p>
 <p class="arabaslik">
  Hangisi daha Beyaz
 </p>
 <p class="metin">
  Beyaz Enerji Operasyonu
 </p>
 <p class="metin">
  Prof. Dr. Zekeriya Beyaz' bıçaklanması
 </p>
 <p class="metin">
  Şovmen Beyaz 'ın, Banu Alkan'la diyalogları
 </p>
 <p class="metin">
  Cumhurbaşkanımızın korumalarını atlatarak aldığı kitap "Beyaz Zambaklar Ülkesi"
 </p>
 <p class="metin">
  Başbakan yardımcısı Devlet Bahçeli' nin " beyaz çorap" yasağı
 </p>
 <p class="metin">
  DYP Genel Başkanı Tansu Çiller' in diline doladığı "beyaz sayfa"
 </p>
 <p class="metin">
  Emniyetin yaptığı Beyaz (eroin) Operasyonları
 </p>
 <p class="metin">
  İstanbul Büyükşehir Belediyesinin " beyaz masa" uygulaması
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2001/320/haberler/4.htm), [web.archive.org (arşiv bağlantısı)](http://web.archive.org/web/20010709212555/http://www.aksiyon.com.tr:80/2001/320/haberler/4.htm)
