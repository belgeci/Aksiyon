# Önce deprem sonra duyarsızlık vurdu

*Mehmet Demirci 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      MUZAFFERABAD  - Pakistan’da 8 Ekim’de meydana gelen 7,6 büyüklüğündeki depremde ölü sayısı 80 bine dayandı. Aradan geçen 15 güne rağmen hâlâ enkaz altında kaç kişinin kaldığı bilinmiyor. Yüz binlerce kişi yaklaşan kışa rağmen çaresiz bekliyor. Dünya kamuoyu depremi ve Pakistan’ı unuttu. Bölge halkının moralini yükselten olay ise Türkiye’den gelen yardımlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609012127im_/http://www.aksiyon.com.tr/resim/568/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Pakistan depreminin en yıkıcı olduğu Muzafferabad’ın 50 km kuzeyinde küçük bir şehir Balakot. Depremden önce yaklaşık 30 bin kişi yaşıyordu. Çoğunlukla dar gelirli insanların yaşadığı tek katlı evlerden oluşan şehir şimdi haritadan silindi. Çünkü şehirde ayakta kalmış tek bir bina bile yok. Öyle ki kenti görmeye gelen Pakistan Ordu Sözcüsü General Şevket Sultan, depremde birçok okulun yıkıldığını ve binlerce çocuğun hayatını kaybettiğini vurgulayarak, “Bütün bir nesil kaybedildi. Kurbanların çoğu okullu çocuk.” ifadesini kullandı. Aradan geçen zamana rağmen hâlâ düzen sağlanabilmiş değil. Herhangi bir kurtarma çalışması da yok.
   <br>
    <br>
     Bölgede, ulaşılamayan çok sayıda köy var. Arazi o kadar dağlık ki helikopterler bile derde derman olmuyor. Katırlara yüklenen yardım malzemeleri ancak askerlerin yardımıyla taşınıyor. Etrafta dolaşan yüzlerce kişi ise ne yapacağını bilemediğinden gördüğü herkesten yardım istiyor. Konuştuğumuz herkes enkazda kalan yakınından bahsediyor. Kimin ne kadar yakınını kaybettiğinin de çok bir anlamı kalmamış aslında; “Depremde kocamı, annemi, çocuklarımı, babamı, kardeşlerimi…” liste uzayıp gidiyor.
     <br/>
     <br/>
     Çocuklar kaçakçıların tehdidi altında
     <br/>
     <br/>
     Deprem bölgesini ziyaret eden Pakistan Devlet Başkanı Pervez Müşerref, depremzedelere sabır dilemekten başka bir şey yapamadı. Şehrin yeniden inşası için en az 20 yıl gerektiğini söyledi. Bölgenin tekrar normale dönmesi için ne kadar zaman gerektiği konusunda ise kimsenin bir fikri yok. Yaralılar, bakımsızlıktan ve imkansızlıktan hayatlarını kaybediyor ya da kalıcı sakatlıklar yaşıyor. Sahra hastaneleri imkansızlıklar yüzünden kolları, bacakları kesilen yaralılarla dolu.
     <br/>
     <br/>
     Yakınlarını kaybetmiş çocuklar ise insan kaçakçılarının hedefinde. Öyle ki Birleşmiş Milletler Çocuk Fonu UNICEF ve birtakım yardım örgütleri, Pakistan’da depremden yaralı da olsa kurtulan binlerce çocuğu bekleyen kaçakçılık tehlikesine işaret ediyor. İnsan kaçakçılarının, hastanedeki çocukların yakınları olduklarını iddia ederek onları almaya çalışmaları yetkilileri harekete geçirmiş durumda. Depremde aileleri ölen veya depremden sonra ailesini bulamayan çocukların insan kaçakçılığına kurban gitmesinden endişe eden yetkililer, hastanelerde polisiye önlemler aldı. Pakistan Başbakanı Şevket Aziz de, depremde ebeveynlerini kaybeden çocukların evlatlık verilmesini yasakladı.
     <br/>
     <br/>
     Depremin yaşandığı bölge Pakistan’ın en dağlık bölgesi. Dolayısıyla kışı çok çetin. Havaların her geçen gün daha da soğuduğu bölgede yeterli miktarda çadır ve battaniye yok. On binlerce kişi, gece gündüz açık havada. Kısa sürede bölgeye yardım götürülemezse kitlesel ölümler kapıda. Bugünlerde soğuklar kendini hissettirmeye başladı. Isı, havanın kararmasıyla hızla düşmeye başlıyor. Eldeki stokların tamamı bölgeye gönderildi; buna rağmen hâlâ binlerce çadıra ihtiyaç duyuluyor. Tüm dünyada ihtiyaca cevap verecek yeterli çadır bulunmuyor. Deprem bölgesinde 3 milyonu aşkın kişi evsiz. Ulaşılamayan bölgelere yardım götürülmesi için zamana karşı yarışılıyor. Elverişsiz hava şartları da zaman zaman yardım çalışmalarını sekteye uğratıyor.
     <br/>
     <br/>
     Doktor ihtiyacı artıyor
     <br/>
     <br/>
     Dünya Sağlık Örgütü yetkilisi Sami Ullah, en büyük endişenin kolera, kızamık, menenjit gibi salgın hastalıkların artması olduğunu ve gerekli tıbbi yardım sağlanmazsa, Pakistanlı depremzedelerin enfeksiyon, salgın ve hayat boyu devam edecek engellilik gibi sorunlarla karşı karşıya kalabileceğini söyledi. Yaralıların tedavisi için bazı bölgelerdeki doktor sayısının iki hatta üç kat artırılması gerektiğini vurgulayan Dünya Sağlık Örgütü yetkilileri, pratisyen hekime ihtiyaç duyulduğunu belirtiyor. Çadır sıkıntısı nedeniyle hastalar soğukta tedavi ediliyor. Yetkililer hijyen ve temiz su eksikliği nedeniyle ishal, dizanteri ve kolera salgınlarının kapıda olduğunu, temiz su ihtiyacının hâlâ tam anlamıyla karşılanmadığını ifade ediyor.
     <br/>
     <br/>
     Depremin ilk gününden bu yana bölgede çalışan Türk kurtarma ekipleri, yardım ekipleri bölge halkının büyük desteğini görüyor. Bu memnuniyet her kesimden insan tarafından dile getiriliyor. Milletvekilleri Turhan Çömez ve Süleyman Gündüz’ün temasları, yıllardır bölgede çalışan Türk doktorların aralıksız süren çalışmaları takdir gördü. Bölgeyi ziyaret eden ilk siyasi lider olan Başbakan Recep Tayyip Erdoğan ise Türkiye’nin yardımlarını bizzat getirdi. Türkiye 150 milyon dolarla Pakistan’a en büyük yardımı yapan ülke. En büyük hasarın meydana geldiği Muzafferabad’a gelen Erdoğan, Kızılay’ın çadırlarını da ziyaret etti. Türkiye’nin yolladığı 100 milyon doları nakit 50 milyon doları yardım malzemesi şeklindeki yardımı veren Erdoğan, Türk halkının yardımlarının devam edeceğini söyledi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22730), [web.archive.org (arşiv bağlantısı)](http://web.archive.org/web/20070609012127/http://www.aksiyon.com.tr:80/detay.php?id=22730)
