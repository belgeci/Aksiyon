# Artık pasaportla gechip gitmek zor!

*Mehmet Demirci 2000.01.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Susurluk skandalının devletin zirvesini sarstığı dönemde bir gazetede 'MİT'e kırmızı pasaport yasağı' başlığı ile bir haber yayınlanıyordu. Haberin devamı şöyleydi:
  </font>
 </div>
 <div id="newsText">
  <font class="detail-text">
   "Dışişleri Bakanlığı âni bir kararla, büyükelçiliklerde bulunan kırmızı pasaportların saklanmasını yeni esaslara bağladı. Artık diplomatik pasaportlar yalnızca Dışişleri görevlilerinin 'fiziki kontrolü'nde olacak. Böylece MİT temsilcileri diplomatik pasaportlara ulaşamayacak. Alaattin Çakıcı'nın üzerinde bulunan kırmızı pasaportun, Pekin Büyükelçiliği'nde görev yapan MİT temsilcisi Yavuz Ataç tarafından alındığının saptanması, Dışişleri Bakanlığı'nı diplomatik pasaportların emniyetli muhafaza edilebilmesi için yeni önlemler almaya itti."
   <br/>
   <br/>
   Bir dönemin en fazla okunan haberleriydi pasaportlarla ilgili haberler. Bugüne kadar pasaport kelimesi ülkemizin gündeminden hiç düşmedi ve bu konuda yaşanan yeni gelişmelerle birlikte pasaport dosyasına, her gün yeni bilgiler eklendi.
   <br/>
   <br/>
   Pasaporta bilimsel el!
   <br/>
   <br/>
   Adını pek sık duymadığımız fakat çalışmalarıyla göz dolduran araştırma merkezimiz Marmara Araştırma Merkezi ilginç çalışma ve projeleriyle farklı bir araştırma merkezi... TÜBİTAK bünyesinde 1972'de kurulan merkez bir çok enstitüyle bilime ve ülkemize hizmet ediyor. Marmara Araştırma Merkezi'nde bulunan enstitülerden biri de Bilişim Teknolojileri Araştırma Enstitüsü. Enstitü pasaport ile alakalı geliştirdiği yeni projenin kabul edilmesi halinde sahte pasaport furyası şimdiki kadar kolay olmayacak. Enstitü Müdürü Dr. Hakan Kalyoncu, pasaportlar konusunda ülkemizdeki eksiklikleri fark ettiklerini ve dünyadaki diğer örnekleri inceleyerek bu modellerden birinin ülkemizde uygulanması konusunda geniş çaplı bir çalışma yaptıklarını belirtiyor. Kalyoncu, yaptıkları inceleme ile Malezya ve Singapur'da kullanılan chip yönteminin daha gelişmişini ülkemize uygulayabileceklerini ifade ediyor: "Bu çalışma ilgi çekici çünkü Amerika da bu  çalışmayla ilgileniyor. Amerika, Malezyalı turistler için bu pasaportları Amerika'ya gelirken de  rahat kullanabilmelerini  sağlamak amacıyla Malezya hükümetine  bu sistemi kendi sınır kapılarına yerleştirmeleri için talepte bulunduklarını ifade ediyor."
   <br/>
   <br/>
   Dr. Hakan Kalyoncu, Emniyet bünyesinde de  bu çalışmalarıyla alakalı girişimde bulunduklarını söylüyor; "Emniyet yetkililerine, sistemin nasıl işleyeceğini ve ne gibi faydalar getireceğini anlattık ve onların ne gibi eksiklikleri olduğunu belirttik. Çalışma ile yakından ilgilendiler. Görüşmemizden sonra Emniyet yetkilileri ikinci bir görüşme talebinde bulundular". Kalyoncu, sistemin nasıl işleyeceğini ise şöyle anlatıyor. "Sistem insan unsurunu ortadan kaldırıyor. Pasaportun içine yerleştirilen chip  dijital turnikeye tutuluyor, aynı zamanda  pasaport sahibinin dijital bir ekranda  parmak izi kontrolü yapılıyor. Eğer herhangi bir uyum problemi yoksa turnikeden geçiş sağlanıyor, aksi halde müdahale ediliyor." Kalyoncu, "Sistemin kripto algoritmasını tamamen biz yapacağız, bu sayede uluslararası güvenliği de temin etmiş olacağız" diyor.
   <br/>
   <br/>
   Sistemin fiziksel sağlamlığı konusunda "Chip oldukça güvenli, fiziksel olarak yapılan testlerden başarıyla geçmiş durumda" diyen Dr. Hakan Kalyoncu, "Bu chip içine kişilerle alakalı oldukça fazla bilgi yükleyebilirsiniz. 16 kilobayt gibi muazzam bir hafızaya sahip yani otuzbin harflik bir kapasitesi var. Bu gerekli olan tüm bilgileri yüklemeniz için yeterli bir rakam. Bunun yanında uygulamanın olduğu ülkelerde bir pasaportun maliyeti 10 dolar. Sistemin maliyeti, ilgi çekiciliğini artırıyor" diyor.
   <br/>
   <br/>
   Susurluk'u anlatan
   <br/>
   <br/>
   pasaportlar
   <br/>
   <br/>
   Çok önemli kimlik cüzdanları, ancak Susurluk'ta yaşanan kazayla birlikte ismini duyduğumuz mazisi karanlık kişilerin elinde dolaşıp duruyordu. Bu kimliklerin en önemlisi ve en renklisi pasaportlardı; çünkü bir çok rengi vardı; kırmızı, yeşil, gri. Susurluk olayının uluslararası nitelik kazanması da bu renkli pasaportlar sayesinde olmuştu. Birileri kırmızısından, yeşilinden bol bol pasaport  dağıtmıştı. Ve bu pasaportlar sayesinde birileri de rahatça dünya turu atmışlardı. Ülkemizin kaderiydi pasaportlarla ve onların sahipleriyle  uğraşmak. Teröristinden mafya babasına kadar herkes sahtesiyle, renklisiyle bir yerlerden temin ettikleri pasaportları rahatça kullanıyordu. Ve kimse bugüne kadar pasaport güvenliğiyle alâkalı kayda değer bir adım atmıyordu. Sahte pasaport sahibi suçlularımız da bu fırsatı değerlendirerek ellerindeki gayrı resmi pasaportları en iyi şekilde kullanıyorlardı. Teröristbaşı Abdullah Öcalan da rengi belli olmayan Güney Kıbrıs pasaportuyla, bir Kenya bir Rusya dolaşıp duruyordu. Bir başka ünlü için de pasaportun önemi büyüktü; o da sahte bir pasaportla Fransa'ya kaçak olarak girdiği için 15 ay cezaevinde yatarak sahte pasaportun verdiği avantajın  cezasını çekmişti.
   <br/>
   <br/>
   Bilimsellikten uzak
   <br/>
   <br/>
   Emniyet yetkilileri de bir yerlerde yanlışlık olduğunu kabul ediyordu ama bu konudaki eksikliği gidermek için de bir şeyler yapamıyordu. Pasaportlar konusunda görüştüğümüz bir emniyet yetkilisinin pasaportlarımız için yaptığı tarif şuydu; "Dünyanın en kolay taklit edilebilen pasaportu." Evet dünyanın en kolay taklit edilebilen pasaportuna sahiptik. Bir dönem, bu kadar çok sahtesi yapılan pasaportumuz için, yenileme çalışmaları yapılmıştı fakat maliyetin çok fazla olması yetkilileri bu işe girmekten vazgeçirmişti. Peki Emniyet yetkilileri sahte pasaportları nasıl ve hangi bilimsel yöntemlerle tesbit ediyorlardı? Görüştüğümüz emniyet yetkilisi  ironik bir üslupla kullanılan bilimsel yöntemleri şöyle anlattı. "Bu konuda kullandığımız hiç bir bilimsel yöntem yok! Güvendiğimiz tek bilimsel nokta memurlarımızın tecrübesi" diyor. Emniyet yetkilisi bu konuda gerçekten bir uzman olduklarını da ısrarla belirtiyor. "O kadar çok pasaport elimizden geçiyor ki bu konuda uzmanlaşmamak mümkün değil" diye ifade ediyor. Bu konudaki bir diğer uzman ise sahte olan yabancı pasaportları ayırt etmek için kullanılan bilimsel yöntemleri bizim pasaportlar için kullanmanın mümkün olmadığını söylüyor. "En basit yöntem olan ultraviyole ışınlarıyla bakma yöntemi bile bizim pasaportlarımızda işlemiyor. Sadece görevli memurun dikkati bu konuda ayırt edici" şeklinde belirtiyor.
   <br/>
   <br/>
   Yaşanan yeni gelişmeler eski sistemleri altüst ediyor. Ülkemizin en muzdarip olduğu konulardan olan pasaport meselesi somut adımlar atılmadığı sürece uzun süreli bir sorun olarak devam edeceğe benziyor. Bu arada kendi bilimsel çalışmalarımızı değerlendirerek pasaport meselesine bir çare aranıyor.
   <br/>
   <br/>
   Email: mehmetdemirci@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5734-34-artik-pasaportla-gechip-gitmek-zor.html), [web.archive.org (arşiv bağlantısı)](http://web.archive.org/web/20140111074557/http://www.aksiyon.com.tr:80/aksiyon/haber-5734-34-artik-pasaportla-gechip-gitmek-zor.html)
