# Bir de ısırmasaydı

*Mehmet Demirci 1999.12.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bugünlerde vizyonda olan Mavi Korku isimli film, eski korkularımızı tekrardan yaşamamıza neden oldu. Aslında, yıllar önce çekilen, Jaws filmiyle köpekbalığı korkusunu seri bir şekilde yaşamıştık.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526101259im_/http://www.aksiyon.com.tr/resim/264/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Peter Benchley’in romanından sinemaya aktarılan Jaws filmi aradan 25 yıl gibi uzun  bir zaman geçmesine rağmen hâlâ etkisini sürdürüyor. Jaws , zengin bir adaya ve onun zengin tatilcilerine musallat olmuş 7 metre uzunluğundaki bir beyaz köpekbalığıydı. Yıllarca Jaws filmini seyredip de denize giren herkes acaba bir saldırı olabilir mi korkusuyla yaşadı ve teselli olarak da böyle şeyler filmlerde olur diyerek köbekbalığı tehdidini geçiştirmeye çalıştı. Denizle uğraşan herkes için köpekbalığı ismi “ürperti” anlamına geliyordu. Üç tarafı denizlerle çevrili olan ülkemiz için hiç bir zaman böyle bir tehdit olmadığı söyleniyordu. Acaba bu ne kadar doğruydu? Bu  konuda yapılan açıklamalar ise hep şu şekilde oldu; “Bizim denizlerimiz birer iç deniz, denizlerimizde köpekbalığı bulunmaz.” Evet, denizlerimiz birer iç denizdi ama acaba köpek balıkları bunu biliyor muydu? “Köpekbalığı bulunmaz” ifadesinin kesinlikle doğru olmadığını artık herkes biliyor. Çünkü sadece köpekbalığı avlayıp ve bunu işleyip ihracını yaparak geçinen birçok insan bulunmakta. Ama köpekbalıkları ile alakalı bilinen gerçekler hiç bir zaman, Jaws filminden öteye de gitmedi. Bu yaratıklar ile ilgili anlatılanlar veya bilinenlerin büyük bir kısmını abartılı hikayeler oluştuyor. Kimilerine göre insanları bir seferde yutan ve ufak kayıkları parçalayan bu deniz yaratıkları birer canavar olarak görülüyorlar. Ege Üniversitesi Su Ürünleri Fakültesi öğretim görevlisi Berk Balbay, köpekbalığı saldırıları için şu açıklamayı getiriyor: “Saldırıda bulunacak balık bunu durduk yerde yapmıyor. Herhangi bir tahrik veya yaşam alanlarına yapılan müdahalelerde saldırganlık ortaya çıkıyor. Kaldı ki Japonyalı ve Filipinli balıkçıların gözlemi, balıklar tok olduklarında gayet uysal olarak insanlarla temasa bile geçebiliyorlar.”
   <br>
    <br>
     İstanbul Üniversitesi Su Ürünleri Fakültesi öğretim görevlisi Yrd. Doç. Dr  Gülgün Şengör’e göre de bu yaratıklar filmlerdeki gibi devasa birer canavar değiller ve ülkemizdekilerinin  saldırma ihtimali ise şu anda pek bulunmuyor ama bu bir saldırı ihtimali yok anlamına da gelmiyor. Ülkemizde yeterince köpekbalığı bulunduğunu fakat avcılığın yeteri düzeyde olmadığını söyleyen Şengör, “Köpekbalığı avcılığının yapılmamasının  temel nedeni bu deniz ürününün tüketim kültürünün olmayışından kaynaklanıyor. İnsanlarımız deniz ürünlerini bilmiyor, tüketen ve avlayan  için varsa yoksa hamsi, istavrit...” Şengör’e göre bu konudaki bir diğer engel ise köpekbalığının yapısından kaynaklanıyor. Şengör “Köpekbalıkları biraz riskli yaratıklardır, yapılarında bulunan amonyak onları işlenmesi zor bir hâle dönüştürüyor. Bu yüzden yakalanınca çok sıkı bir işlenme aşamasından geçirmek gerekiyor, bu zahmetli iş bu sektörün gelişmesine engel teşkil ediyor.”
     <br>
      <br/>
      Ülkemiz sularında genellikle balıkçıların Camgöz adını verdiği cinsi bulunan köpekbalıkları için balıkçılar pisbalık diyor. Çünkü yakladığınız köpekbalığının içinden konserve kutuları, poşet gibi bir çok çöp parçası bulmanız çok normal. Dört denizimizde de bulunan bu köpekbalığı 1—4 metre arasında değişen boyları ile sularımızda büyük bir rahatlıkla geziniyor. Ülkemiz de köpekbalıkları ile alakalı şu ana kadar gerçekleşmiş ve kayıtlara geçirilmiş bir saldırı bulunmamakta. Balıkçı ağlarını parçalama gibi küçük çaplı saldırı vakaları yaşanmasına rağmen ciddi şekilde bir saldırı bulunmuyor. Dünyada köpekbalığı saldırıları belirli  kayıtlarla tesbit edilip kayıtlara geçirilmekte. İstanbul Su Ürünleri Derneği Başkanı Kemal Karaman yıllar önce böyle bir saldırıyı yaşamış. Kemal Karaman olayı şöyle anlatıyor. “Adalar civarında olta balıkçılığı yapıyorduk. Tuttuğumuz balığın peşine büyükçe bir köpekbalığı takıldı, sandala dokunsa sandal alabora. Eskiden balıkçılar dinamiti çok kullanırdı, hemen kayıktaki uskumrulardan birinin içine yerleştirdiğim dinamiti suya bıraktım. Tabii köpekbalığı yem olarak hemen atladı, bizde zaten uzun fitili ateşlemiştik, böylece köpekbalığı takibinden kurtulduk” diyor.
      <br/>
      <br/>
      Dededen balıkçı olan Bekir Yalçın ise köpekbalıklarının öyle sağı solu parçalayan bir balık olmadığını söylüyor. Yalçın,” Arada bir bizim ağlara takılıyor 2—3 metrelik olanları ama öyle saldırgan bir balık değildir. Bir film yaptılar herkes bu hayvanları filmdeki gibi canavar zannediyor. Bu balık çok değerli balıktır, balıkçıya iyi para kazandırır. “ diyor.
      <br/>
      <br/>
      Ülkemizde pek kimse bilmese de köpekbalıkları en ilginç ihraç ürünlerimiz arasında. Evet Avrupa’ya ve Uzakdoğu’ya köpekbalığı ihraç ediyoruz. Köpekbalığı ihraç ettiğimiz ülkelerin başında Japonya, Yunanistan, Almanya, Fransa, Amerika ve Kanada bulunmakta. Bizim mutfaklarımızda pek tercih edilen bir ürün olmamasına rağmen Avrupa’da bir hayli rağbet görmekte. Yurtdışında Fish and Chips olarak bilinen, ayak üzeri balık ve patates kızatmasında kullanılmakta. Ülkemizde köpekbalığı işleyen ve ihraç eden firmalardan biri de Cesurlar Balıkçılık. Cesurlar Balıkçılık’tan Su ürünleri mühendisi Serap Tekin, “Ülkemizde köpekbalığı tüketilmiyor çünkü böyle bir yemek kültürümüz yok. İç piyasada genellikle tatil köyleri ve otellere servis yapıyoruz. Bu müesseseler de genellikle yabancı müşterileri için bu ürünü alıyor. Aslında direkt olarak ihracatımız Yunanistan’a. Bizde tüketilmeyen bu deniz ürünü Avrupa’da çok büyük bir ilgi görüyor. Fiyat olarak çok cazip olan bu ürünün temizlenmiş 1 kilogramı 3ile 5 dolar arasında değişmekte.”
      <br/>
      <br/>
      Ülkemizin üç tarafı denizlerle çevrili olmasına rağmen, halkımızın büyük bir çoğunluğu denizlerimizi ve deniz ürünlerimizi tanımıyor. Bugüne kadar sularımızda varlığı ve yokluğu tartışılan  bu deniz yaratıkları,  kimileri için bir canavar,  kimilerine göre ise uysal birer hayvan. Aslında beslenme içgüdüsüyle hareket eden ve doğal ortamına müdahale olmadığı sürece kimseye saldırmayan bu yaratıklar kimse bilmese de en ilginç ihraç ürünümüz. Ne olursa olsun eğer tatil  yaparken bir sürprizle karşılaşmak istemiyorsanız dalış yapacağınız bölgeyi iyi seçin.
      <br/>
      <br/>
      mehmetdemirci@hotmail.com
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14962), [web.archive.org (arşiv bağlantısı)](http://web.archive.org/web/20060526101259/http://www.aksiyon.com.tr:80/detay.php?id=14962)
