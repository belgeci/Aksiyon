# Jale+Recep = Jacep

*Mehmet Demirci 2000.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Karadenizli Cankut’un biri bir  gün...”
      <br>
       <br>
        Yukarıdaki fıkra girişini çoğunuz duymadı ama birkaç yıl içinde duymanız mümkün gibi görünüyor.
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626191849im_/http://www.aksiyon.com.tr/resim/265/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Evet Temel ve onun gibi yöresiyle bütünleşmiş olan isimler yavaş yavaş kayboluyor çünkü aileler bu isimleri çocuklarına artık ver(e)miyorlar. Ahmet, Mehmet, Mustafa gibi isimlerin de eskiye oranla azaldığı farkediliyor. Hele Şaban isminin başına gelmeyen kalmadı! Hababam Sınıfı’nın ‘İnek Şaban’ı bu ismi öylesine yıprattı ki belli ölçüde mukaddesliği olan Şaban’ı kimse oğluna vermez oldu. Artık gelenekten gelen isimler out, uçuk isimler in. Kimsenin duymadığı bilmediği isimler koyma moda. Bu öyle bir sıkıntı ki aileler daha çocuk doğmadan isim arayışına başlıyor. İsim koyma telaşı gayet normal bir duygu. Çünkü dünyaya gelen sizin gözünüzün nuru evladınız. Ve isim, çıkmayan bir etiket gibi hayatımız boyunca taşıyacağımız bir unsur...
   <br/>
   <br/>
   Milenyuma girerken
   <br/>
   <br/>
   Girdik mi, girmedik mi tartışmaları devam ederken milenyum kavramı isim tartışmalarını başlattı. Bu konudaki sıkıntıları farkeden Kemal Zeki Gençosman bir sözlük derlemiş. Sözlüğün kapağına da “Milenyum Çocukları İçin..” notunu yerleştirerek bu soruna karşı bir çözüm yolu bulmaya çalışmış. İsim meselesinin çetrefilli olma sebeblerinden biri de dinimizin konuya göstermiş olduğu hassasiyet. İlahiyatçılar bu konuya özen gösterilmesinin gerekliliğine vurgu yapıyorlar. Zira İslam dinine göre çocuğa makbul ve makul bir isim vermek zorundalar çünkü aile bu isimden mesul. İsim insanın tüm hayatını etkiliyor çünkü çevreyle diyaloga geçerken en çok kullandığı faktör. Bu konuya özel ilgi gösteren Sabah Gazetesi yazarı Selahattin Duman da milenyum çocukları için isimler konusunda üç gün boyunca ilgi çekici ve esprili yazılar yazdı. Selahattin Duman’ın bu konudaki tavsiyeleri şöyle “Yeni evlilelere söylüyorum. Bebenize isim koyarken iyi düşünüp yakışıp yakışmayacağını hesaba katın. İsmi uyduramayıp başınızı ağrıtmayın..” diyor. Selahattin Duman’ın milenyum için ilginç isim teklifleri de bulunmakta “Diyelim ki oğlunuza “Cıgıcıvı” adını taktınız. Bunun eski boyları koruyan ruhlarının adı olduğunu bilmeyenler, mutlaka Ciguli ile bir akrabalığınız olduğunu düşünürler... o zaman size Cingil adını öneririm. Kolay, hafif anlamına gelir. Bellenmesi de kolaydır..”
   <br/>
   <br/>
   Jale+Recep=Jacep
   <br/>
   <br/>
   İsim konusunda en büyük etkiyi televizyon yapmakta. Aileler televizyondan duydukları isimleri eğer hoşlarına gittiyse çocuklarına koyuyorlar. İsim seçimindeki en ilginç yöntemlerden biri anne ve babanın isimlerinin hecelerini birleştirerek koyulan isimler. Anne adı Jale, baba adı Recep, yeni doğmuş olan çocuğun ismi ise Jacep olarak kayda geçiriliyor. İsim konusunda son günlerde moda olan bir diğer yöntem ise doğan çocuğun cinsiyetine göre anne veya babanın kendi isimlerini vermesi. Fenerbahçeli ünlü futbolcu Alpay, Arena programı yapımcısı Uğur Dündar bu şekilde isim koymalara en iyi örnek.
   <br/>
   <br/>
   Ökkeş ve Temel unutuluyor
   <br/>
   <br/>
   Belirli isimler vardır, duyduğunuz zaman size belirli yerleri hatırlatır. Mesela Ökkeş deyince Kahramanmaraş ve Gaziantep; Temel, Fadime deyince Trabzon, Rize gibi iller aklımıza gelir. Karadeniz’in kültürel yapısını çok iyi anlatan bu nadide isimler artık eskisi kadar popüler değil. Karadenizli aileler uygunsuz fıkralar ve tv yoluyla alay edildiği için artık bu isimleri çocuklarına vermiyorlar. Trabzon Nüfus Müdürü Muhittin Satılmış bu konuda “Bölgede artık aileler çocuklarına bu isimleri vermiyorlar, çocuklarının bu isimler yüzünden alay konusu olmalarını istemedikleri için farklı isimlere yöneliyorlar. Aileler artık çocuklarına Cenk, Dilara, Aleyna, Sidal, Ilgın gibi isimleri uygun görüyorlar. Son altı yıl içinde Trabzon merkez ve 108 köyünde yeni doğan yirmi çocuğa Temel ismi, onaltı çocuğa da Fadime ismi verildi” diyor. Satılmış bunun sebebini de “Temel ve Fadime isimlerinin ilk zamanlarda fıkralarda keskin zekası, pratikliği ve sevecenliği anlatılırdı. Böylece şöhrete kavuşan Temel ve Fadime, bazı kesimler tarafından istismar edilmeye başlandı. Temel fıkralarındaki işbilmezlik, aptallık ve ahlaksızlık ön plana çıktı. Karadenizliler çocuklarıyla alay edilmesini önlemek amacıyla bu isimlerden artık vazgeçti” şeklinde ifade ediyor.
   <br/>
   <br/>
   Gaziantep ve Kahramanmaraş yöresinin meşhur isimlerinden Ökkeş de yok olan isimler arasında. Kahramanmaraş Merkez İlçe Nüfus Müdürü Osman Asilkan, Ökkeş isiminin eski cazibesini kaybettiğini doğruluyor ve ekliyor: “Kahramanmaraş’ta Ökkeş isimini taşıyanların büyük bir çoğunluğu orta yaşın üstündeki insanlar. Bu ismin eski cazibesi kalmadı çünkü; televizyon ve diğer yayın organlarının isim konusunda farklı alternatifler sunmaları Ökkeş ismine karşı ilgisizliğin temel nedeni oldu. Asilkan, 1998 yılında Kahramanmaş’ta dünyaya gelen 12 bin 796 çocuktan yirmi dördüne, 1999 yılında ise doğan 13 bin 45 çocuktan yalnızca yirmisine Ökkeş isminin verildiğini söylüyor.
   <br/>
   <br/>
   İsim meselesinin önemini kavramış olan köy yerindeki büyüklerimiz doğan her çocuğa köyden çıkmış bir büyüğün ya da okumuş, köydeki tabiriyle “böyük adam olmuş” birinin ismini koymayı düşünürler. Selahattin Duman’ın bu konudaki yorumu ise şöyle: “Büyük adamların ismini koyma merakı babamda vardı, sonuçlarının nasıl olumsuz olduğunu oradan biliyorum. Komşularımızdan birinin bir oğlu oldu. ‘Doktor bey adını ne koyalım?..’ diye babama danıştılar. Aile Tatar kökenliydi. Babam da ‘Tatarların büyük şairi Ali Şir Nevai’idir..’ deyip çocuğa o ismi koydu. O çocuk adını taşıyamadı. Ali Şir Nevai adlı çocuk büyüdü, hırsızlığa meyletti. Bu mesleğe şiirsel bir katkısı olup olmadığı tartışılır” diyor Selahattin Duman.
   <br/>
   <br/>
   Görülen o ki Temel, Fadime, Ökkeş, Şaban gibi isimler ilk elden tehdit altında ve yavaş yavaş ortadan kalkmaya başlamış durumda. Yeni bin yıla girerken herkesin kaygısını aileler de yaşıyor ve milenyuma girerken hayata merhaba diyecek çocuklara yeni isimler bulmaya çalışıyor.
   <br/>
   <br/>
   mehmetdemirci@hotmail.com
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14938), [web.archive.org (arşiv bağlantısı)](http://web.archive.org/web/20070626191849/http://www.aksiyon.com.tr:80/detay.php?id=14938)
