# Medyanın DNA’sı çözüldü

*Mehmet Demirci Bilinmeyen-tarih*

<div>
 <font>
  <img border="0" height="1" src="/web/20050302224107im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224107im_/http://www.aksiyon.com.tr/resim/295/28.jpg" vspace="5"/>
  </p>
 </font>
 <font class="content">
  Dördüncü kuvvet medya son dönemde büyük bir güven bunalımı yaşıyor. Basın meslek ilkeleri olarak adlandırılan mesleğin etik değerlerinin ihlal edildiği günümüzde her türlü eleştirinin odak noktasında yer alıyor.
 </font>
 <br/>
 <p>
  <font class="content">
   Medya sahibinin konumuna göre bazen bir tahakküm aracı, bazen mutlu bir azınlığın borazanı, genelde ise hâlâ bu ülkenin umudu. Medyanın bu çelişkili durumu bir çok soruyu beraberinde getiriyor. Ağır eleştirilere maruz kalan medyayı şikayet edebileceğiniz tek yerin yine medya olması ilginç bir kısır döngünün ortaya çıkmasına neden oluyor.
   <br>
    <br>
     Medyanın halka karşı fonksiyonlarını yerine getirmekte zorlandığının ve mesleki değerlerin yıprandığının fark edilmesi üzerine Türk basınında farklı zaman dilimlerinde çeşitli çabalar, kıpırdanışlar oldu. Abdi İpekçi ve bir kaç gazetecinin çabalarıyla 1970’lerde ‘Basın Şeref Divanı’ oluşturularak kural ihlallerinin önüne geçilmeye çalışıldı. Ancak çabaların sonuçsuz kalması üzerine bu kez benzer bir çalışma 1998 yılında Türkiye Gazeteciler Cemiyeti’nin ‘Basın Ahlak Bildirgesi’ ile tekrar gündeme geldi. Çabalar ve bildirgelere karşın yasal düzenlemelerin olmaması ve Türk medyasının bazı huylarından vazgeçmemesi iletişim bilimciler ile medyanın olumsuz tavrından rahatsız olanların bir araya gelmesine neden oldu. Televizyonlar için bir denetleme mekanizması RTÜK vardı. Kimseyi memnun etmese de RTÜK sonuçta bir denetim mekanizması olarak işlerliğini koruyor. Ancak yazılı basının meslek ihlallerinin karşısında ne yapılır sorusunun cevabı hâlâ bulunmuş değil.
     <br>
      <br>
       Medyanın ilacı medya
       <br/>
       <br/>
       Medya ile ilgili sorunlarda insanların başvurabilecekleri tek yer yine medya. Temel hak ve hürriyetlerin ihlalinin engellenmesi, gazetecilerin sosyal haklarının patronlar karşısında savunulması ve topluma hesap verme duygusuyla ortaya çıkan ‘alternatif medya’ çalışmalarının tarihi Batı’da oldukça eski. Bu yöndeki çalışmalar ABD’de 1970’lere kadar dayanıyor. Bu dönemde kendilerini medya gözlemcisi (media watchdog) olarak tanımlayan gruplar ortaya çıkıyor. Medyanın karşısında alternatif bir oluşum olarak kendilerini tanımlayan bu gruplar ABD ve Avrupa’da oldukça etkin çalışmalar yürütüyorlar.
       <br/>
       <br/>
       Medya konusunda büyük sıkıntıların yaşandığı ülkemizde de son dönemde alternatif medya çalışmalarının büyük hız kazandığı görülüyor. Genelde internet üzerinden sorun ve şikayetleri ortaya koymaya çalışan bu çalışmaların sayısı şu an için oldukça az. Halihazırda toplam 5 site ile çalışmalarını sürdüren alternatif medyacılar arasında medya gruplarında yönetici veya yazar olarak görev yapanlar, akademisyenler ve çeşitli meslek gruplarından gönüllüler yer alıyor.
       <br/>
       <br/>
       Ahmet Tezcan yolun ilk yolcusu
       <br/>
       <br/>
       İlk önce bir tv programı olarak yayınlanmaya başlayan ‘Dördüncü Kuvvet Medya’ alternatif medya çalışmaları içinde bir ilk olarak görülüyor. Deneyimli gazeteci Ahmet Tezcan yönetiminde yayına başlayan ‘Dördüncü Kuvvet Medya’ Tezcan’ın canlı yayında istifasıyla Kanal 7’de son bulur. Bir süre Flash Tv’de yayına devam eden program dışarıdan gelen baskılar sonucu yayından kaldırılır. Baskılar yüzünden zor günler geçiren Tezcan, bu dönemde ‘özgürlükler ve fırsatlar dünyası’ interneti keşfeder ve ‘Dördüncü Kuvvet Medya’yı sanal dünyaya taşır. Medyanın ihlalleri kadar medyada çalışanların sorunlarını dile getirmek ve gazetecilerin özgürce kendini ifade etmek için çalışan Tezcan büyük zorluklarla karşılaşmasına karşın mücadeleden vazgeçmemesinin nedenini şöyle açıklıyor: “Biz ilk defa medyanın kendini eleştirebileceğini ve bundan korkulmaması gerektiğini kanıtladık. Şu anda medya eleştirisi adına oluşturulan bütün platformların ve çabaların temel taşı olan Dördüncü Kuvvet Medya bu alanda ciddi bir kavga vermektedir.
       <br/>
       <br/>
       “Bu bir kavgadır. Kavganın mahiyeti insanın kendisiyle kavgası gibidir, nefis muhasebesidir, muhasebe olmadığı zaman insan insanlıktan çıkar. Egemen medya anlayışı, eleştirel medya anlayışını dünyanın hangi ülkesinde kabullenebilmiştir ki Türkiye’deki kabul etsin. Ama Biz, Dördüncü Kuvvet Medya olarak, bu kavganın ilk “serdengeçtisi” olmak şerefini taşıyoruz ve kavgamızla övünüyoruz.”
       <br/>
       <br/>
       ‘Tek ses değil çoğulculuk esas’
       <br/>
       <br/>
       Alternatif medya olarak çalışan bir diğer site ise Kürşat Bumin, Nabi Avcı, Nilgün Toker, Tanıl Bora, Nuray Mert ve Ragıp Duran gibi önemli isimlerin ve gönüllülerin gayretleriyle hazırlanan ‘Medyakronik’. Türk medyasının kronik hastalıklarını teşhis etmek ve tekrarlanmasını engellemek için kurulan site hem “okurlar”a ve “izleyiciler”e hem de ‘gazeteciler’e hitap etmek için oluşturulmuş. Tek bir görüş ve odağın medyatörlerine karşı çoğulcu bir zeminde herkese söz hakkı tanınmasına ve her cenahtan “söz”e açık , “toplumsal”a sırt çevirmiş medya karşısında toplumla beraber , “medeni” bir “kelâm hürriyeti”ni amaçlayan Medyakronik şimdiye kadar pek karşılaşılmayan bir yol izlemeyi hedefliyor. Güncel düzeyde medya eleştirilerinin yanısıra, medya üzerine teorik tartışmalara da sayfalarında yer veren site, medyayı teorik ve “pratik” açılardan konu ediniyor.
       <br/>
       <br/>
       Alternatif medyada etkin olan yayınlardan birisi de ‘Kuvayi Medya’ grubu. Strateji grubu tarafından çıkarılan Kuvayi Medya hem dergi hem de web sitesi olarak yayınlanıyor. Türk medyasında yaşanan sorunları genelde ideolojik bir formatta sunan sitenin yöneticileri ve yazarları hakkında fazla bir bilginin olmaması oldukça dikkat çekici. Medyanın içinden kalemlerin yeraldığı site ilginç üslubuyla farklı bir kulvardan yayınlarına devam ediyor.
       <br/>
       <br/>
       ‘Jurnal.net’ daha çok medya dünyasından haberler vermeyi amaçlayan bir site olarak dikkat çekiyor. Medyada çalışanların yardımlarıyla hazırlanan web sitesi düzeni ve üslubuyla dikkat çekiyor. ‘Anti—medya’ web sitesi ise genelde medyanın kendi içinde yaşadığı çelişkileri ve medyada çalışanların durumlarını ironik bir üslupla ele almasıyla tanınıyor.
       <br/>
       <br/>
       Doğruyu en iyi medya çalışanları görüyor
       <br/>
       <br/>
       Medyanın içinde bulunduğu duruma yönelik şiddetli eleştirilerin büyük çoğunluğunun yine medyada çalışanlardan gelmesi kafaların karışmasına neden oluyor. Bir yandan şikayet ettiğiniz medyanın sistemi içinde önemli mevkilerde bulunup, nimetlerinden faydalanırken diğer yandan da kıyasıya eleştirebilmek nasıl mümkün oluyordu? Gazetecilerin içinde bulunduğu bu çelişkili durumu iletişim bilimci Edibe Sözen şöyle açıklıyor:
       <br/>
       <br/>
       “Bugün en fazla medya eleştirisi yapanların başında medyanın köşebaşlarını tutan insanların gelmesi şaşırtıcı gibi görünse de, Türkiye şartlarında aslında olağan karşılanmalı. Türkiye ‘de paraya endeksli gerçek dünya ile, fikirler ve düşüncelerden kurulu idealize edilen dünya arasında bir tercih yapmaktansa insanlarımız bu ikisini birden elinde tutmak istiyor. Hem sermayedarın çıkarını gözeteceksin hem de idealize edilmiş dünyada hizmet edeceksin. Bunun tek sebebi var; o da ayakta kalabilmek, görünürde olabilmek, kendinden sözettirebilmek... Çünkü, kimsenin arkaplanda kalmaya tahammülü yok. Arkaplan ilkeli, dürüst; lâkin önplan, suçu sisteme yüklediğimiz bir biçimde karmakarışık. İnternet bizim bir parça arkaplan dediğimiz alana denk geliyor. İnsanlar burada, kendi kendilerine kalabiliyorlar, kendilerini yansıtabiliyorlar, ya da içlerini bir güzel dökebiliyorlar. Ön plana çıkınca ise, çıkar grupları, sermaye sahipleri, hasımları, rakipler, rakibeler devreye giriyor ve arkaplanda söylenenler yön değiştirmeye başlıyor. Duyguları ile aklı arasına sıkışıp kalmışların dünyası. Arkaplanda duygusal, önplanda aklıyla hareket etme tavrı. Bu kişilik parçalanması değil, kişiliğin değişken sisteme ayak uydurma çabası. Hal böyle olunca kişilik oluşturmak zorlaşıyor.”
       <br/>
       <br/>
       Bir yanda kartelci, tekelci, saygısız veya toplumdan uzak medya dünyası ve onun ünlü aktörleri; diğer yanda toplum için uğraşan ve gazetecilik gibi kutsal bir mesleğin sorumluluğunu sırtında taşımaya çalışan insanların zorluklarla verdiği mücadele. Dr. Jaykel ve Mr. Hyde gibi iki farklı yüzü olan medyanın kimi zaman iyi, kimi zaman itici yönleri her zaman ön planda olacak çünkü adı üstünde onun adı medya...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14152), [web.archive.org (arşiv bağlantısı)](http://web.archive.org/web/20050302224107/http://www.aksiyon.com.tr:80/detay.php?id=14152)
