# Hayalet köy

*Mehmet Demirci 2000.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mimari yapısı, dar sokakları ve doğal güzellikleri ile eski bir Rum köyü Kayaköy. İsmini birkaç yıl öncesine kadar kimsenin bilmediği Kayaköy bugünlerde TürkYunan dostluğuna katkıda bulunmak için kendini anlatmaya çalışıyor Türk ve Yunan halkına.
  </font>
 </div>
 <div id="newsText">
  <font class="detail-text">
   Kayaköy, Mimarlar Odası ve Türk Yunan Dostluk Derneği öncülüğünde barış köyü olarak yaşatılmaya çalışılıyor. Bayındırlık Bakanlığınca da desteklenen bu proje Kayaköy'ün geleceğini oluşturuyor. Kayaköy, bu çalışmalar sonucunda bugün Özel Çevre ve Koruma Bölgesi içinde bulunuyor.
   <br/>
   <br/>
   Sessiz köy
   <br/>
   <br/>
   Sessizlik kavramını tam anlamı ile anlatan köyü dolaşırken ürperti duyuyor ve kendinizi tarihin içinde buluyorsunuz. Bir zamanlar dar sokaklarında insanların koşuşturduğu köyü şimdi kimsesiz görmek size üzücü gelebilir. Kalabalığa alışan metropol insanı için bu sessizliğin ürkütücü olduğu kesin. Ürküntü duyduğunuz bu köyün güneşle raksı ise ayrı bir öykü. Bu öyküyü anlamak ve anlatmak için ayrı bir gayret gerekiyor.
   <br/>
   <br/>
   Ve bu köyün güneşle nasıl dost olduğunu anlamak için yeni bir gayret göstermeye çalışıyorsunuz. Mendos Dağı'nın eteklerine kurulan köyde güneş her evin yüzüne yansıyor. Hiçbir ev diğerinin güneşini engellemiyor. Kalabalık metropollerin kocaman binaları içinde güneşi görmeden yaşayan insanları ve evleri görünce; kimin daha şanslı bir yaşam geçirdiğini ister istemez düşünüyorsunuz. Metropol insanlarının şansızlığını aklınıza getirip geçmişi özlüyorsunuz. Köyde dikkat çekecek bir diğer ayrıntı ise konutların aşağı yukarı tek tip olması. İkişer katlı evler, altı ahır ve samanlık, üstü üçer veya dörder odalık haneler. Sokaklar o kadar dar ki ancak yüklü bir merkebin geçmesine izin verir durumda.
   <br/>
   <br/>
   Kimi tarihî kaynaklarda 11. yy'a, kimi kaynaklarda ise 14. yy'a dayanan Kayaköy Likya uygarlığının kalıntıları üzerine kurulan bir köy. Evliya Çelebi'nin "Seyahatname"sinde de ismi geçen Kayaköy'ün Rumca ismi Levissi. 20. yy'a kadar bir ticari merkez olarak bilinen Kayaköy 1923 yılında yapılan Mübadele Anlaşmasından bu yana boş.
   <br/>
   <br/>
   Köy'ün tarihi geçmişini anlatırken bir ticaret merkezi olduğunu anlatan en güzel örneği ayakta kalmış kurumsal yapılar oluşturuyor. Kilise, hastane, okul, iş atölyeleri Kayaköy'ün geçmişine ışık tutuyor. Köyde bir zamanlar basımevi de bulunuyormuş. Basımevinin çalıştığı dönemde Güney Ege'nin meşhur gazetesi olan 'Karya' burada basılıyormuş.
   <br/>
   <br/>
   Güneşin doğuşunu seyret
   <br/>
   <br/>
   Bu köyün gizemli ihtişamını anlamak için sabah güneşin doğuşunu seyretmek şart. Sırasıyla güneşin her evi nasıl aydınlattığına tanık oluyor, bu hayalet evler arasında gezmenin ürkütücü tadını güneşin doğuşu ile birlikte yaşıyorsunuz. Güneş, önce taş evleri aydınlatıyor sonra da sizi. Evler arasında yetişen kekiklerin kokusunu tam olarak duymak için de en ideal vaktin güneşin doğuşu olduğunu anlıyorsunuz. Belki yorucu geçen bu gezintiyi köy kahvesinde içilen adaçayı ya da kekik çayı ile üzerinizden atabilirsiniz. Üzerinizden atmayacağınız birşey varsa o da dar sokaklı taştan hayalet evlerin güzelliği...
   <br/>
   <br/>
   Dostların ortaklığı
   <br/>
   <br/>
   Birkaç yıl öncesine kadar ebedi düşman ilan ettiğimiz Yunan halkı ile bugünlerde barış adımları atıyoruz. Ve yıllardır harap durumda olan bizim ve onların ortak geçmişinin izlerini taşıyan Kayaköy'ü kurtarmak için yeni girişimlerde bulunuyor ve dostluk için seri adımlar atıyoruz. Ne demiş atalar; 'Ne oldum deme ne olacağım de'.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2969FE378B0EE9EA6B86F3A6AAB6B4A4?newsId=6370), [web.archive.org (arşiv bağlantısı)](http://web.archive.org/web/20121130013205/http://www.aksiyon.com.tr:80/aksiyon/newsDetail_getNewsById.action;jsessionid=2969FE378B0EE9EA6B86F3A6AAB6B4A4?newsId=6370)
