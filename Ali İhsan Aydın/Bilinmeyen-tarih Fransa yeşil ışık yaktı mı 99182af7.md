# Fransa yeşil ışık yaktı mı?

*Ali İhsan Aydın Bilinmeyen-tarih*

<div>
 <font>
  <img border="0" height="1" src="/web/20050122212742im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050122212742im_/http://www.aksiyon.com.tr/resim/503/14.jpg" vspace="5"/>
  </p>
 </font>
 <font class="content">
  Başbakan Recep Tayyip Erdoğan, aralık ayı öncesi en kritik ziyaretini, Türkiye'nin AB üyeliğine hep kuşkuyla yaklaşan ülkelerden Fransa'ya gerçekleştirdi.
 </font>
 <br/>
 <p>
  <font class="content">
   Cumhurbaşkanı Jacques Chirac’ın olumlu sayılabilecek tavrına rağmen iktidar partisi Halk Hareketi Birliği (UMP) başta olmak üzere siyasi partiler ve kamuoyunun büyük bir kesimi Türkiye’nin AB üyeliğine sıcak bakmıyordu. Almanya ve İngiltere’nin ardından Fransa’nın da desteğini almak için Paris’e gelen Erdoğan üç gün süren temasları boyunca Chirac’ın yanı sıra Başbakan Jean Pierre Raffarin, siyasi parti liderleri ve Fransız iş adamlarıyla görüşmelerde bulundu.
   <br>
    <br>
     Başbakan Raffarin, Erdoğan’la yaptığı görüşme sonrasında Fransa’nın karar vermek için AB Komisyonu’nun ekimde yayınlayacağı raporu bekleyeceğini söyledi. Elysee Sarayı’ndaki Chirac-Erdoğan buluşmasında ise gündemi daha çok bölgesel konular ve Airbus ihalesi belirledi. Türkiye’nin AB üyeliğinin bu görüşmede fazla gündeme gelmemesini, cumhurbaşkanlığı sözcüsü “Chirac’ın Türkiye konusundaki tavrında bir değişiklik yok. Türkiye’nin üyeliği mümkün olduğu andan itibaren arzu edilebilir” sözleri ile açıklık getirdi.
     <br>
      <br>
       Chirac yeni bir şey söylemedi
       <br/>
       <br/>
       Chirac, şüphesiz, Türkiye’nin AB üyeliğine ilişkin yeni bir şey söylemedi. Ancak, Fransız basınında çıkan yorumlara göre cumhurbaşkanı, Türkiye’ye desteğini onayladı. Diplomatik kaynaklar, iç politikadaki dinamikler dikkate alındığında Chirac’tan daha ‘açık’ bir tavır beklenemeyeceğini dile getiriyor. Nitekim, Chirac’ın partisinin müstafi başkanı Alain Juppé ve iktidar ortağı Fransa Demokrasi Partisi lideri François Bayrou, Erdoğan’la görüşmelerinin çıkışında, Türkiye’nin AB üyeliğine sıcak bakmadıklarını açıkça dile getirdiler.
       <br/>
       <br/>
       Muhalefetteki Sosyalist Parti'nin Genel Sekreteri François Hollande ise Ankara'nın sözde Ermeni soykırımını tanımasını AB üyeliğine ön şart olarak görmeye devam ettiklerini açıkladı. Fransız halkının yarıdan fazlasının Türkiye'nin AB üyeliğine sıcak bakmadığı da hesaba katılırsa ülke siyasetinde eli giderek zayıflayan Chirac’ın ‘herşeye rağmen’ duruşunu koruması ‘destek’ olarak düşünülebilir.
       <br/>
       <br/>
       Erdoğan’ın her açıklamasında aralıkta tam üyeliğin değil, müzakerelerin başlamasına karar verileceğini belirtmesi basında “Erdoğan Fransızları teskin etmeye çalışıyor” şeklinde yorumlara sebep oldu. Türkiye’nin AB üyeliğine olumlu baktıkları pek söylenemeyen Le Figaro, Le Parisien ve Le Monde gibi ünlü Fransız gazeteleri farklı bir duruş sergileyerek Erdoğan’ın ziyaretine ölçülü bir şekilde geniş yer ayırdı.
       <br/>
       <br/>
       Türkiye’ye yatırım çağrısı
       <br/>
       <br/>
       Siyasi temasların yanı sıra ekonomiyle ilgili görüşmelerde de bulunan Erdoğan, Fransa’nın önde gelen iş adamlarıyla iki kez bir araya geldi. Erdoğan, iş adamlarından AB üyeliği için destek istedi ve Türkiye’ye yatırım çağrısında bulundu. Fransız İşadamları Derneği (MEDEF) Başkanı Ernest-Antoine Seilliere bu çağrıyı, “Diplomatik konulara karışamayız” diyerek eleştirdi. Bunun üzerine Başbakan Erdoğan, “Ekonominin diplomatik sürece katkıda bulunmaması düşünülemez. Biz size karışın demiyoruz. O zaman zaten burada değil siyasetin içinde olurdunuz” yorumunu yaptı. Fransız iş adamları başbakana; askeri ihaleler, Türk Telekom, limanların özelleştirilmesi ve Marmaray projesi ile ilgili sorular sordu.
       <br/>
       <br/>
       Ziyaret boyunca süren Airbus pazarlığı ise temasların son gününde sonuçlandırıldı. THY’nin 36 Airbus uçağı alımını içeren ön anlaşma Erdoğan ve Chirac’ın da katıldığı törende imzalandı. Chirac anlaşmadan duyduğu sevinci “Gerhard Schröder’i arayıp müjdeli haberi vereceğim” sözleriyle ifade etti. Alman-Fransız yapımı Airbus uçaklar Türkiye’ye 1,5 milyar dolara mal olacak. Bazı Fransız gazeteleri, uçak alımlarının Fransa’nın Türkiye’nin üyeliği konusunda ikna edilmesi için  etkili olacağını yazmıştı. Erdoğan, temaslarında nükleer enerji konusunda da Fransızlarla işbirliğinin gündemde olduğunu açıkladı.
       <br/>
       <br/>
       Erdoğan, üç günlük ziyaretiyle, Ermeni meselesi nedeniyle bozulan Türk-Fransız ilişkilerine canlılık getirdi. Aralık ayı öncesi AB’nin kritik ülklerinden Fransa’dan ‘biraz sarıya yakın olsa da’ yeşil ışık aldı. Chirac’ın görüşmeler sırasında “partileri vs. bırakın” dediği ifade ediliyor. Aralık’ta Fransa adına karar verecek tek kişi olan Chirac’ın ikna edilmesi şimdilik Türkiye’nin çıkarlarını karşılıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13087&yorum=2375), [web.archive.org (arşiv bağlantısı)](http://web.archive.org/web/20050122212742/http://www.aksiyon.com.tr:80/detay.php?id=13087&yorum=2375)
