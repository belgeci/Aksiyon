# Paris’te ayrımcılık ateşi

*Ali İhsan Aydın 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      PARİS - Paris’te iki göçmen genç, kimlik kontrolü yapmak isteyen polisten kaçarken girdikleri elektrik dönüştürme merkezinde yanarak can verdi. Olayın yaşandığı 27 Ekim gecesi polislerin arkadaşlarını “bilerek ölüme kovaladığını ileri süren” göçmen gençler ayaklandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060525234618im_/http://www.aksiyon.com.tr/resim/570/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yer, Paris’in ağırlıklı olarak göçmenlerin yaşadığı Monfermeil banliyösü. Saat 23.00... Ramazan’ın bu son günü sokaklar oldukça hareketli. Bir yanda polisler diğer yanda göçmen gençler. Etrafta küle dönmüş onlarca araba enkazı ve yanmış çöp kutuları. Bazı yerler savaş alanı sanki. Polis barikatlarının önünde mahalleli gençler saf tutmuş. Göğüslerine “ibadet yerimiz ve çocuklarımız için saygı ve adalet” yazan afişler yapıştırmışlar. Arabaları ve ellerinde yanıcı madde ile gelen gençleri polislerin üzerine salmıyorlar.
   <br>
    <br>
     Barikattaki siyahi bir genç Türk olduğumuzu öğrenince Türkçe konuşmaya başlıyor. Uzun yıllar Türkiye’de kalmış. Derken havaya atılan yanıcı maddeler ve taşlarla sükûnet bozuluyor. Hedef, mevziye durmuş özel polis birlikleri. Küçük çaplı bir çatışma başlıyor. Kalabalık ortasında küçük kızıyla evine gitmeye çalışan bir Türk annenin seslerini işitiyoruz: “Koş kızım, yanacağız.” Küçük kız ağlamaya başlıyor. Ortalık toz duman. Saatler gece yarısını geçerken mahallenin birçok noktasından dumanlar yükseliyor. Yine aralarında kamu araçlarının da bulunduğu 519 araç yakılmış. Sanki bir savaş alanını andıran bu sahneler Paris’in merkezine yirmi dakika uzaktaki bir banliyöde meydana geliyor.
     <br>
      <br/>
      Camiye bomba
      <br/>
      <br/>
      Bir anda Fransa’nın ve Avrupa’nın gündemine oturan olaylar 27 Ekim perşembe günü Paris’in ağırlıklı olarak göçmen ailelerin yaşadığı Clichy-Sous-Bois banliyösünde iki gencin kimlik kontrolü yapmak isteyen polisten kaçarken girdikleri elektrik dönüştürme merkezinde yanarak can vermesiyle başladı. Aynı alana girerek elektrik akımına kapılan Muhittin Altun (18) isimli Türk genci ise ölümden döndü. Komaya giren Urfalı genç hâlâ Paris’te bir yanık merkezinde tedavi altında tutuluyor. Polislerin arkadaşlarını ‘bilerek ölüme kovaladığını ileri süren’ mahalleli gençler o gece ayaklanarak Clichy-Sous-Bois ve Monfermeil banliyölerini savaş alanına çevirdi.
      <br/>
      <br/>
      Bunun üzerine birkaç aydır sorunlu banliyölerde ‘temizlik’ yapılması için çalışmalarda bulunan İçişleri Bakanı Nicolas Sarkozy, bölgeye çok sayıda polis birliği sevk etti. Bölgeye gelerek polislere destek veren Sarkozy söz konusu mahallelerde yaşayan gençleri ‘serseri’ diye tanımlayınca kıyamet koptu. Ardından, gençlerin tepkisi şiddetlenerek devam etti. Olaylar başka banliyölere de sıçradı. Yüzlerce genç, güvenlik güçleriyle doğrudan çatışmaya girdi. Tutuklanan çok sayıda genç derhal yargılanarak cezaevine gönderildi.
      <br/>
      <br/>
      Bu sırada Monfermeil’deki bir camiye teravih namazı esnasında göz yaşartıcı bomba atıldı. Polis yetkilileri bombayı kendilerinin atmadıklarını iddia etse de camide bulunan bombalar bölgede görevli özel kuvvetlerin kullandıklarıyla aynı çıktı. Açılan soruşturma halen devam ediyor. Yapılan incelemelerde, olay günü gençleri kovalayan polislere bu kişilerin ölüm tehlikesi olan trafo merkezine girebileceklerinin haber verildiği ortaya çıktı.
      <br/>
      <br/>
      Savaşçı anlayış
      <br/>
      <br/>
      ‘Sıfır tolerans’ ilkesiyle olayların üzerine sert bir şekilde giden Sarkozy’nin tavrı tartışma konusu şimdi. Sarkozy’i yangına körükle gitmekle suçlayan muhalefetteki Sosyalist Parti bu politikanın çatışmaları daha da tırmandırdığını savunarak tepki gösterdi. En sert eleştiri ise kabineden geldi. Fırsat eşitliğinin sağlanmasından sorumlu Cezayir kökenli Bakan Azouz Begag, İçişleri Bakanı’nı ‘savaşçı bir anlayışla’ hareket etmekle suçladı. Sosyolog kökenli Bakan, banliyölerdeki gençlerin üzerlerine polis kuvvetleri gönderilerek yatıştırılamayacağına dikkat çekerek ‘yatıştırıcı bir yaklaşım’ sergilenmesi gerektiğini savundu. Begag’a göre banliyölerde baş gösteren sorunlar, özel eğitimli polisleri buralara yığarak değil, ancak bu bölgelerdeki gençlerin maruz kaldığı ayrımcılıkla mücadele edilerek aşılabilir. Olayların başka şehirlere de sıçramasından endişe eden Fransız hükümeti acilen toplanarak gerilimi kontrol etme arayışına girdi. Bu konuda önümüzdeki günlerde  somut adımların gündeme geleceği belirtiliyor.
      <br/>
      <br/>
      Çatışmaların meydana geldiği Clichy-Sous-Bois, Montfermeil ve Aulnay-Sous-Bois gibi banliyöler Paris’in doğusunda bulunuyor. Bu bölgelerin nüfusu ağırlıklı olarak Mağrep, Afrika ülkeleri ve Türkiye kökenli göçmenlerden oluşuyor. Türk nüfusu ise özellikle Clichy-Sous-Bois ve Monfermeil’de yoğunlaşıyor. Göçmenler, Fransız hükümetinin  1960’lı yıllarda  göçmen işçiler için inşa ettiği çok katlı ucuz toplu konutlarda yaşıyor.
      <br/>
      <br/>
      Bu bölgelerde okuma oranı çok düşük ve işsizlik çok yüksek. Fransa’da doğup büyüyen ve Fransız vatandaşı olan göçmen kökenli ikinci ve üçüncü nesil kendisine ‘ayrımcılık’ yapıldığını düşünüyor. ‘Dışlanmışlık’ hissi sokak aralarındaki sohbetlerde bile hissediliyor.
      <br/>
      <br/>
      Bugün Fransa’da ayrımcılık konusu herkesin kabul ettiği bir gerçek haline gelmiş durumda. Bir Fransızla aynı şartlarda aynı okulu bitiren göçmen bir öğrenci, tabii okuyabilmişse, adından veya renginden dolayı kolayca elenebiliyor. Fransız üniversiteleri bu konuda art arda saha araştırması yapıyor. Bazı konularda olumlu adımlar da atılmış durumda. Fransa’nın iyi okullarına bu bölgelerden belli sayıda öğrenci ‘öncelikli’ olarak alınıyor. Fakat hâlâ çok yetersiz.
      <br/>
      <br/>
      Yeterli konutun olmaması, olanların da hayat standardının çok düşük olması insanların geleceğe umutla bakmasını engelliyor. İlerisi için hiçbir ümidi olmayan gençler arasında şiddet ve suç oranlarının giderek yükselmesi de herkesi endişelendiriyor. Uyuşturucu satışı neredeyse olağan hale gelmiş durumda. Bu bölgelerde yaşayan insanlar bütün bunların sorumlusu olarak Fransız devletini görüyor. Tepkilerin hedefinin ilk planda polis, itfaiye erleri ve posta görevlisi olması bir tesadüf değil. Gençler, kamu mallarına zarar vererek intikam aldıklarını düşünüyor. Önüne gelen ne varsa, araba, çöp kutusu, otobüs durağı vs. yakıp yıkıyor.
      <br/>
      <br/>
      Fransa’da geçtiğimiz otuz yıl boyunca uygulanan entegrasyon politikasının başarısızlığı Fransız siyasetçilerce kabul edilmiş durumda. Devlet, ‘Cumhuriyet’in kaybedilmiş toprakları’ diye nitelenen bu bölgeleri ıslah etmek için çözüm arıyor. Ülke genelinde çok sayıda şehirde Paris’teki gibi ‘saatli bomba’ haline gelen banliyöler herkesi endişelendiriyor. Hükümetlerden, bu bölgelere atanan öğretmenlere kadar herkesi. Ama en çok da buralarda çocuk büyüten anne-babaları.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Tarkan Arslan, 14-Kasım-2005
> Almanya’ya sıçramaz inşallah: 
> Fransa’daki yerel bir hadise değildir. Devletler arasındaki çekişmenin sonucudur. Amerika, istediği desteği Avrupa’dan tam olarak alamamıştır. Amerika’nın standart bir politikası var: Ya yanımda olursun ya da sıkıntı çekersin. Temennim, olayın Almanya'ya sıçramamasıdır. Böyle bir durumda işin içine Türkiye de girecektir.

### Tolgahan Sarıyıldız, 09-Kasım-2005
> Avrupa gerçeği: 
> Fransa'da yaşanan olaylar Avrupa'nın içinde bulunduğu durumu gözler önüne seriyor. Aslında sadece Fransa'da değil, bütün Avrupa ülkelerinde bir ayrımcılık söz konusu. Bizler Türk milleti olarak her zaman milliyetçi olduğumuzu; Avrupalılar ise sosyal olduklarını savunurlar. Ama durum işin doğrusu hiç de öyle değil. Bizler Türkiye'de yüzyıllardır değişik milletlerden insanlarla birlikte aramızda sorun çıkmadan yaşıyoruz. Halbuki Avrupa, 40-50 yıl önce aralarına karışan ve onlarla birlikte yaşamaya çalışan yabancıları tartışıyor hâlâ... Bu da batı medeniyeti adına üzücü maalesef...

Kaynak: [www.aksiyon.com.tr](http://www.aksiyon.com.tr:80/detay.php?id=22799&yorum_id=6330), [web.archive.org (arşiv bağlantısı)](http://web.archive.org/web/20060525234618/http://www.aksiyon.com.tr:80/detay.php?id=22799&yorum_id=6330)
