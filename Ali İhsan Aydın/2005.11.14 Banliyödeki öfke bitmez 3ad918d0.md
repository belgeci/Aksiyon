# Banliyödeki öfke bitmez

*Ali İhsan Aydın 2005.11.14*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117133028im_/http://www.aksiyon.com.tr/resim/571/44.jpg" vspace="5"/>
   <!--- Resim Burada ---------->
  </p>
 </font>
 <font class="content">
  PARİS - Fransa’daki olaylar toplumsal hareketlerin kısa zamanda ne kadar tahripkâr olabileceğini gösterdi. Paris Siyasal Bilimler Enstitüsü’nden Prof. Dr. Riva Kastoryano, çözümün uzun vadede gerçekleşeceği görüşünde. Kastoryano’ya göre, banliyölerde yetişen kuşaklar arasında başgösteren öfke kuşaktan kaşağa aktarılacak.
 </font>
 <p>
  <font class="content">
   27 Ekim’de polisten kaçan iki çocuğun yanarak can vermesiyle Fransız banliyölerinde yaşayan isyan bir anda dünyanın gündemine oturdu. İsyancı gençler iki hafta içinde yedi binden fazla araç ve çok sayıda kamu binasını ateşe verdi. Şiddet olayları ile başa çıkamayan Fransa, bu bölgelerde olağanüstü hâl ilân etmek zorunda kaldı. Eylemlerin az sayıda da olsa başka ülkelere de sıçraması Avrupa’yı tedirgin etti. Yıllardır ayrımcılığa maruz kalan göçmenler ayaklanıyor muydu? Aksiyon, Paris Siyasal Bilimler Enstitüsü’nden Prof. Dr. Riva Kastoryano ile isyancı gençleri, yaşadıkları mekanları ve olayların gelişimini konuştu.
   <br>
    <br>
     -Paris’in bir banliyösünde polisten kaçan iki çocuğun ölmesiyle başlayan olaylar bir anda şiddetlenerek büyüdü. Bu eylem nasıl tanımlanabilir?
     <br/>
     <br/>
     Bu tamamen bir isyan. Banliyölerdeki gençliğin polise isyanı. Zaten uzun yıllardır güvenlik güçleriyle kavgalıydılar: Polis beni itti, bana ırkçılık yaptı, bana Arap dedi. Bu mahallelerdeki şiddet olayları yeni değil. Bu çocuklar 1980’lerden bu yana araba yakıyor. İki arkadaşlarının ölümü olayları tetikledi. Ayaklandılar ve tepkilerini duyurmak istediler. Olaylar kontrolden çıkınca ve ilgi de görünce devletle bir yarışa girdiler. Kim sesini daha çok duyuracak yarışı. Devlet mi, onlar mı?
     <br/>
     <br/>
     -Peki neden isyan etti bu gençler?
     <br/>
     <br/>
     Maruz kaldıkları ayrımcılık, ırkçılık ve o mahallelere sıkışıp kalmalarından... Sosyal olaylar kıstırılmış kalınan ve hiçbir şekilde sınıf atlamanın mümkün olmadığı yerlerde patlar. Bu kişiler oralara sıkıştırılmış. Yıllardır aynı şartlarda yaşıyorlar. Sosyal ve mekan hareketsizliği (immobilité sociale-immobilité spatiale) var. Oradan çıkamıyorlar. Böyle bir toplumda yetişen çocuklar ise o şartlara göre sosyal kodlar geliştiriyor. Gençlerin dünyanın gündemine oturan öfkesi de orada yaşamanın bir kodu. Bu belki de bilinçsiz bir öfke. Bunların içinde araba yakma da var. Adam yerine konmuyorlar, işsizler ve boş gezmenin getirdiği bir hırs, bir öfke var.
     <br/>
     <br/>
     -Araştırmalara ne zaman başladınız?
     <br/>
     <br/>
     Ben banliyölerde ilk araştırma yapmaya başladığımda Türkler oralara henüz yeni gelmeye başlamışlardı. O zamanlar banliyölere gitmek büyük bir zevkti, lükstü. Bugün eleştirilen sosyal konutlara gitmek için yıllarca sırada bekliyorlardı. Daha önce otel odalarında veya tek odalı yerlerde yaşıyorlardı. Banliyölere geçmek modern bir yere geçmek gibi bir şeydi. Apartmanların önünde yeşil alanlar var. Sıcak su ve özel banyosu var. Üç odalı olabiliyor. Sonraları, sınıf atlayabilen az sayıdaki kişi buralardan başka yerlere, şehir merkezlerine geçti. Bu imkan herkes için mümkün olmadı. Bugün olay çıkaran çocuklar, ekonomik olarak ilerleyemeyen, hayatı boyunca aynı işe gelip gitmiş, bunun üstüne bir de ayrımcılığa maruz kalmış kişilerin çocukları ya da torunları. Oraya sıkışıp kaldılar. Ve patladılar. Artık öğretmenler bile buralara gitmek istemiyor. Okullar kötü, hocalar kötü. Giden hocalar hemen ilgilerini kesiyorlar ve cesaretlerini kaybediyorlar. Bu mahallelerdeki çocuklar artık doğru dürüst Fransızca bile konuşamıyor.
     <br/>
     <br/>
     -Mekan çok önemli diyorsunuz?
     <br/>
     <br/>
     Aslında isyanın arkasındaki faktörleri sosyal ve yerel (yere ilişkin) nedenler olarak özetleyebiliriz. İnsanın yaşadığı yer insana kimlik verir. Mekan, kimliğin ve sosyal davranış biçimlerinin oluşmasında çok etkilidir. Bu mahallelerden ancak bu şekilde bir gençlik çıkar.
     <br/>
     <br/>
     -Peki bu çocukların isyanının arkasında dinî nedenler de aranabilir mi?
     <br/>
     <br/>
     İsyanın arkasında din yok. İsyanın arkasında hiçbir şey yok. Boş. Sadece isyan. Tek amacı sıkıştığı yerden sesini duyurmak, kendini göstermek. Ben de varım demek. İki arkadaşı yanarak ölmüş, yeter demek. Ve baktılar ki protestoları yankı yapıyor, kontrolü kaybetti çocuklar. Kendilerinden yüksek bir ses çıkınca, OHAL ilân edilince sustular.
     <br/>
     <br/>
     -Başörtüsü yasağının bir ilgisi var mı bu olaylarla?
     <br/>
     <br/>
     Kesinlikle hayır. Hiçbir kız görmedik bu olaylarda. Bu çocukların başörtüsü kavramıyla uzaktan yakından alakaları yok. O an başörtüsü akıllarının ucundan bile geçmiyordur. Başörtüsü yasaklanmasıydı bu çocuklar isyan etmeyecek miydi? Bu, uzun yılların sorunu.
     <br/>
     <br/>
     -Olayların arkasında farklı örgütlerin olabileceği yönünde iddialar var. Bunu nasıl değerlendiriyorsunuz?
     <br/>
     <br/>
     Aralarında veya arkalarında bu çocukları örgütleyen kuvvetler var mı, yok mu bilmiyorum. Ama pek zannetmiyorum. Bu kişiler örgütsüz gençler. Hiçbir aidiyetleri yok. O an oradan geçiyor, biri diğerine haydi sen de katıl diyor. Havasına girmişler. Bir oyun gibi. Bu eylemler örgütlü bir harekete benzemiyor. Zaten bu çocuklar arasındaki arkadaşlıkta dayanışma sağlam, sürekli bir dostluk değil. Öfkeli, hırslı ve anlık tepki gösteren, tepkisi yankı bulunca da protestosunun şiddetini artıran genç toplumu. İki çocuğun öldürülmesi bunlar için bir bahane oldu.
     <br/>
     <br/>
     -Fransız hükümeti OHAL ilan etti. Bu, olayları sona erdirir mi? 1955 yılında Cezayir için düzenlenmiş olan bir yasanın yeniden yürürlüğe konulması büyük bir hataydı. Referans yanlış. Sokağa çıkma yasağını ilân etmek için başka hukukî ve siyasî yollar bulunabilirdi. Yarım asır önce aynı toplumun büyükannesi, büyükbabası için çıkarılan bu yasayı yeniden canlandırmak büyük bir sakarlık. 1955’te Cezayir’de uygulanan bir şeyi bugün burada Cezayirlilerin torunlarına yapmak doğru değil. Eğer bu çocukların kafasında sömürge döneminin rövanşını almak gibi bir fikir yoktuysa bile oluşmaya başlamıştır.
     <br/>
     <br/>
     -İsyan nereye kadar devam eder?
     <br/>
     <br/>
     OHAL uygulamasının olayları yatıştırdığı gözüküyor. Ama sorunlar bununla bitmez. Bu işin çözümü çok uzun vadeli. Olaylar dalga dalga gelir gider daha. Banliyölerde yetişen bu kuşak büyüyecek ve bundan sonraki nesil bunlara göre tavır alacaklar. Yani bu öfke kuşaktan kuşağa geçiyor.
     <br/>
     <br/>
     -Fransa’daki Türkler üzerine çalışmalar yaptınız. Türk çocuklarının olaylara çok karışmamasını nasıl açıklayabiliriz?
     <br/>
     <br/>
     Bu mahallelerde araştırma yaparken Türk ailelerin, çocuklarının Afrikalı veya Mağripli çocuklarla arkadaşlık kurmalarına, hatta konuşmalarına karşı çıktıklarını görmüştüm. Kimse çocuğunun bir Arapla birlikte olmasını istemezdi. Hatta görüşen olursa çocukları cezalandıran anne babalar bile vardı. Çünkü onların gözünde mahalledeki diğer çocuklar hırsızlık yapıyordu, dövüyorlardı vs. Türk ailelerdeki bu denetimin önemi büyük. Fakat artık ailenin bu kontrolü bitiyor. Siteler büyüdü. Gençler çoğaldı. Yeni neslin anne-babaları da o binalarda büyüdü, büyüyor. Yine de çok sayıda olmasa da olaylara katılan Türk çocukları da var. Artık aile içinde sosyal kontrol sistemi bitmeye yüz tutmuş.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22842&yorum_id=1), [web.archive.org (arşiv bağlantısı)](http://web.archive.org/web/20060117133028/http://www.aksiyon.com.tr:80/detay.php?id=22842&yorum_id=1)
