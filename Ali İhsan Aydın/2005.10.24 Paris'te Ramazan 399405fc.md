# Paris’te Ramazan

*Ali İhsan Aydın 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      PARİS  - Fransa’nın başkenti Paris’te ramazan heyecanı sadece Müslümanların yoğun olarak yaşadığı semtlerde hissedilmiyor. Bazı alışveriş merkezlerinin mağazalarında büyük ramazan standları açıldı. Etnik tatlı çeşitlerinden iftariyeliklere yüzlerce ürünün satıldığı bu reyonlara müslümanlar kadar müslüman olmayan müşteriler de ilgi gösteriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606111119im_/http://www.aksiyon.com.tr/resim/568/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ramazan ayı milyonlarca Müslümanın yaşadığı Avrupa’da da coşkuyla karşılanıyor. Afrika, Arap ülkeleri, Güneydoğu Asya ve Türkiye gibi çok farklı coğrafyalardan gelen Müslümanların bulundukları ülkelere yerleşmesi, Müslüman geleneklerini Avrupa şehirlerindeki kamusal alanın bir parçası haline getirdi. İslam dünyasının atmosferini değiştiren mübarek ramazan günleri artık Paris’te, Berlin’de ve Londra’da da ayrı bir heyecanla yaşanıyor. Tıpkı İstanbul’da, Karaçi’de, Kahire’de olduğu gibi Avrupa başkentlerinde de ramazan eğlenceleri, konserler düzenleniyor, iftar çadırları açılıyor. Süpermarketler, özel Ramazan standları hazırlıyor.
   <br>
    <br>
     Barbes, Fransa’nın başkenti Paris’te ramazan ayının en yoğun hissedildiği semtlerden biri. Cuma günü, iftara daha üç saat var. Sokaklar tıklım tıklım. Rengarenk vitrinlerin önü insan kaynıyor. En çok ilgi çeken dükkanlar ise tatlıcılar. Geniş Chapel Bulvarı, Kuzey Afrika ve Arap ülkelerinde karşılaştığımız pazar meydanlarına benzemiş. Sokaklarda, Fransızcadan çok Arap lehçeleri ve Afrika dilleri  konuşuluyor. Ara sıra Türkçe konuşmalar da kulağa gelmiyor değil.
     <br/>
     <br/>
     Önünde uzun bir kuyruğun oluştuğu Le Dauphin isimli bir restoranda, Kuzey Afrika mutfağının zengin tatlı çeşitleri resmî geçitte bulunuyor sanki; hamur işleri, kurabiyeler, ballı tatlılar, revaniler... Müşterilerin tamamına yakını Fas, Cazayir ve Tunus asıllı Müslümanlar. Dükkanda çalışan Bouziyad Faiz, buranın aslında bir restoran olduğunu fakat sahiplerinin ramazan ayı nedeniyle burayı tatlıcıya çevirdiklerini söylüyor. Semtin müdavimlerinin büyük bir kısmı Müslüman olduğu için ramazanda iş yapamıyorlarmış. Cezayir asıllı Faiz, öğrenci olduğunu ve kendisinin de sadece ramazan ayında çalıştığını ifade ediyor. Le Dauphin gibi Barbes’teki çok sayıda restoran ramazan dolayısıyla tatlıcıya çevrilmiş.
     <br/>
     <br/>
     Barlar kapatılıyor
     <br/>
     <br/>
     Ramazanın Arap ve Kuzey Afrika ülkelerinden gelen Müslümanların hayatında ayrı bir yeri var. Dindar olsun olmasın genelde herkes oruç tutuyor. Yılın diğer aylarında İslam’ın yasakladığı birçok şeyi yapan kişiler ramazan gelince tamamen değişiyor. İçki içenler bırakıyor ve namaza başlıyor. Oruç tutmayan kişi yadırganıyor. Din, sosyal hayatın üzerinde tek belirleyici faktör haline geliyor.
     <br/>
     <br/>
     Tıpkı Barbes metrosunun hemen yanındaki Cave Barbes (bodrum) Bar’daki gibi. Cave Barbes, Paris’te neredeyse her köşe başında görünen bistro tarzında bir bar. Cezayir asıllı sahipleri, barı ramazan ayı için iftar yemeklerinin satıldığı bir yer haline dönüştürmüş. İçeriye geçici olarak konan masalarda Cezayir mutfağına has hafif yemekler hazırlanıyor. Cama astıkları mönü Bismillah ile başlıyor. Barın sahiplerinden Tarık, ramazana saygılarından dolayı barı kapattıklarını belirterek bu ay boyunca içki içmediklerine ve satmadıklarına dikkat çekiyor. Mahallede, oruç tutmayan bazı Türklere rastladığını hatırlatarak, Türkler arasında ramazan’ın nasıl yaşandığını soruyor. Ramazanla yaşayageldikleri hayatlarında değişime giden bu durumdaki Müslümanlar genelde bayramın ardından eski hayatlarına geri dönüyor.
     <br/>
     <br/>
     Paris’te ramazan heyecanı sadece Müslümanların yoğun olarak yaşadığı semtlerde hissedilmiyor. Marketler, işyerleri ve okullar bu yerlerin başında geliyor. Süpermarketler zinciri Carrefour bu yıl mağazalarında büyük ramazan standları açmış. Özel dekorlarla hazırlanan bu reyonlarda etnik tatlı çeşitlerinden iftariyeliklere yüzlerce ürün satılıyor. Helal et reyonları büyütülmüş. Bu yıl ilk olarak İslamî eserler basan bir yayıneviyle de anlaşan Carrefour, mağazalara İslami kitapların bulunduğu bir ‘Ramazan kutusu’ koymuş. Kutuda Kuran-Kerim’den İmamı Gazali’nin kitaplarına çok sayıda Fransızca İslami eser bulunuyor. Reyonlara Müslümanlar kadar Müslüman olmayan müşterilerin de ilgi göstermesi dikkat çekiyor.
     <br/>
     <br/>
     Çok sayıda üniversitede ise iftar vaktinde dersler devam ediyor. Vaktin girmesiyle birlikte dersliklerde küçük çaplı bir telaş yaşanıyor. Oruç tutan Müslüman öğrenciler, evlerinden getirdikleri numune iftariyelikleri masaların üzerine çıkararak oruçlarını açıyor. Bazı hocaların, Müslüman öğrencilerin çoğunlukta olduğu Arapça gibi derslerde kısa süreli bir ara verdiği bile oluyor.
     <br/>
     <br/>
     Ramazan: Şenlik ayı
     <br/>
     <br/>
     Ramazan, aynı zamanda şenlik ayı Fransalı Müslümanlar için. Müslümanların yoğun olarak yaşadığı mahallelerin duvarlarını Kuzey Afrika ülkelerinden gelen sanatçıların konser afişleri süslüyor. Çok sayıda Faslı, Tunuslu ve Cezayirli sanatçı, ramazan boyunca Fransa turnesine çıkıyor. Bu sanatçılar, stadyumlarda düzenlenen görkemli ramazan eğlencelerine katılıyor. Göçmen kökenli Fransızlara hitap eden radyolarda yayınlanan reklamların büyük bir kısmını da bu ramazan programlarının anonsları oluşturuyor.
     <br/>
     <br/>
     İki bine yakın caminin bulunduğu Fransa’da dışarıdan duyulacak şekilde ezan okunmasına izin verilmiyor. Bu boşluğu ramazan ayı boyunca da olsa Paris ve çevresine yayın yapan bazı radyolar doldurmaya çalışıyor. Radio Soleil, Radio Orient ve Radio Franco-Maghrebine gibi Fransızca-Arapça yayın yapan radyolar ramazan ayı boyunca dinî yayın yapıyor. Paris’in sık sık tıkanan trafiğinde çevredeki birçok arabadan yükselen Kuran-ı Kerim veya ilahileri duyabiliyorsunuz. Hemen hepsi vakit ezanlarını veriyor. Evinde iftar anını bekleyenlerin ve özellikle işinden çıkıp evine iftara yetişmeye çalışan Müslümanların kulağı bu radyolarda oluyor. Beş yüz bine yakın Türk’ün yaşadığı Fransa’da Türk toplumunun henüz  kendisine ait bir radyosu bulunmuyor.
     <br/>
     <br/>
     ‘Bayram geçmiş haberimiz yok’
     <br/>
     <br/>
     Ramazan ayı, Fransalı Türkler arasında da coşkuyla yaşanıyor. 1973 yılında Paris’e gelen Kamil Duymuş, yerleştiği kasabada ramazandan ancak bayramdan sonra haberi olmuş. Paris yakınlarındaki Dordives şehrine yerleşen Duymuş, o günleri “Çevrede kimse yoktu. Telefon imkanı da. Ramazan başlamış bitmiş hiç haberimiz yok. Bayramın geldiğini bile babamdan gelen bayram tebrikinden öğrendik. Tabii kaç gün sonra.” sözleriyle anlatıyor. Az da olsa Türk nüfusunun olduğu şehirlerde yaşayan Türkler ise biraz daha şanslı imiş. 1970’li yıllardaki ramazanları anlatan ilk nesil gurbetçiler bayram namazlarını kilise ve spor salonlarında kıldıklarını dile getiriyor.
     <br/>
     <br/>
     Nereden nereye! Bugün Fransa’da ikinci ve üçüncü nesle ulaşan Türkler, ramazanı tıpkı Türkiye’deki gibi, belki daha da renkli yaşamak için tüm imkanlara sahip. Yaşıyorlar da.
     <br/>
     <br/>
     Paris ve çevresinde yaşayan çoğunluğunu Türk kökenlilerin oluşturduğu iki yüzden fazla kişi, geçtiğimiz pazar günü iftar keyfini Seine Nehri üzerinde yaşadı. Organizatör, Fransalı Türk girişimciler tarafından birkaç yıl önce açılan Akasya Eğitim Merkezi. Misafirlerin büyük bir kısmı ise talebe velileri ve onların Fransız ve Türk misafirleri. İftara doğru Bercy’den kalkan gemi, ‘ışık şehri’ Paris’i ikiye ayıran Seine Nehri boyunca Eyfel Kulesi yönünde yol alıyor. Davetliler, iftarlarını Paris’in geceleyin bir başka güzelleşen manzarasına karşı açtı. Yemeğin ardından eğitim konulu sinevizyon gösterileri, sohbetler ve tanışmalar oldu. Misafirler, dört saat süren turun ardından güzel bir yardımlaşma örneği sergileyerek Moritanya’da organize edilen iftar programlarına maddi katkıda bulundu.
     <br/>
     <br/>
     Fransa’da Türkler ve diğer ülkelerden gelen Müslümanlar tarafından kurulan dinî veya kültürel derneklerin çoğu ramazan boyunca geniş katılımlı iftarlar düzenliyor. Bu  iftarlara çok sayıda diğer dinlerden ve kültürlerden kişilerin katılması dikkat çekiyor. Bu iftarlar dinler ve kültürler arası diyaloğun gelişmesine büyük katkıda bulunuyor. Sırf bu gayeyle iftar programları düzenleyen kurumlar bile var. Paris ve çevresinde yaşayan Türk gençleri tarafından geçtiğimiz yıl kurulan Paris Kültürlerarası Diyalog Platformu gibi. Derneğin geçtiğimiz hafta Paris’te düzenlediği iftarlara siyasetçiler, akademisyenler, din temsilcileri, gazeteciler ve öğrenciler katıldı. Gecenin geç saatlerine dek süren buluşmalarda barış, hoşgörü ve diyalog mesajları seslendirildi. Bu tür girişimlerin, hem Fransa’da yaşayan Türk toplumunun uyumu hem de Türkiye’nin Fransız kamuoyundaki olumsuz imajının değişmesine önemli katkılarda bulunduğu gözlemleniyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22729), [web.archive.org (arşiv bağlantısı)](http://web.archive.org/web/20070606111119/http://www.aksiyon.com.tr:80/detay.php?id=22729)
