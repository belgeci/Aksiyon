# Potada Türklere yakın takip

*Ali İhsan Aydın 2005.02.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      LYON - Fransa’da Asvel basketbol takımını çalıştıran Erman Kunter, Türk basketbolcuların ve antrenörlerin Avrupalıların yakın takibi altında olduğunu belirterek, “Her şey pozitif, şu an işler iyiye gidiyor.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060512183055im_/http://www.aksiyon.com.tr/resim/533/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’yi dışarıda başarıyla temsil eden spor adamlarımızın sayısı her geçen gün artıyor. Bunlardan biri de Erman Kunter. Fransız Basketbol Ligi’nin (LNB) güçlü ekibi Asvel’in antrenörlüğünü yapan Kunter, iki yıldır Fransa’da yaşıyor. Türk basketbolunun son yıllarda dışarıya gönderdiği oyuncu ve antrenörlerle büyük bir atılıma geçtiğini belirten Kunter, “Her şey pozitif, şu an işler iyiye gidiyor.” diyor.
   <br>
    <br>
     Profesyonel sporda performansın çok önemli olduğuna dikkat çeken başarılı antrenör, Almanya’da Murat Didin’in, Fransa’da kendisi ve Hüseyin Beşok’un, NBA’de Hidayet Türkoğlu ile Mehmet Okur’un başarılı olmaya devam etmesi halinde Türkiye’nin daha fazla oyuncu ve antrenör ihraç edeceğini söylüyor. Yugoslavya ve Hırvatistan’ı örnek gösteren Kunter, “Yugoslavların önce bir iki tanesi başarılı oldu. Onlar yenilerine referans oldu. Antrenörler, ülkelerinden tanıdıkları, güvendikleri isimleri yanlarına aldı. Bu şekilde halka büyüdü gitti.” diyor.
     <br>
      <br/>
      Türkiye’yi tanımıyorlar
      <br/>
      <br/>
      Erman Kunter, Hüseyin Beşok’u yanına alarak Fransa’daki halkayı başlattı. Geçtiğimiz yıl bir başka Fransız takımı Cholet’yi çalıştıran Kunter, sezon sonunda antrenör arayan kulüplerin listelerinde Türklerin de olduğunu belirterek, “Bizim başarılarımızdan dolayı Avrupa, Türkiye ligindeki maçları daha yakından takip etmeye başladı.” diyor.
      <br/>
      <br/>
      Avrupalıların Türk sporculara ve antrenörlere mesafeli durmasının sebebini tanıtım eksikliğine bağlıyor. Türkiye hakkında belli önyargıların olduğunu söyleyen Erman Kunter, kurduğu ilişkilerle ve takımının performansıyla insanların fikirlerini değiştirdiğini belirtiyor. Geçtiğimiz yıl Cholet’den ayrılacağı kesinleştiğinde, bir maçta Cholet taraftarları 40 dakika “gitme” tezahüratı yapmış.
      <br/>
      <br/>
      Fransa’ya kolay uyum sağlayan Kunter’in dikkat çektiği bir başka husus ise Türklerin dışarıda sağlıklı iletişim kurmakta zorlanması. Bunun, oyuncu ve antrenörlerimizin kişisel bazda kendini tanıtmasına engel olduğunu düşünen Kunter, “Çok sıcakkanlı, duygularını çabuk dışarı vuran insanlarız; ama iletişim kuramıyoruz. Her ülke insanının farklı yaklaşımları var. Bize ters gelen bir şey olduğunda hemen içimize kapanıyoruz.” diyor.
      <br/>
      <br/>
      Asvel’in genç takımında oynayan bir gurbetçi oyuncunun yanına ancak bir ay sonra gelmesini örnek olarak veriyor. Kendisini Makedonya ve Sırbistan’dan bile aracı koyarak arayanların olduğunu belirten başarılı antrenör, yanıbaşındaki Türkün sessiz kalmasını anlayamadığını kaydediyor. Türklerin sıcakkanlılığına karşı Avrupalının çok ölçülü hareket ettiğini, temkinli davrandığını ve hemen açılmadığını belirtiyor.
      <br/>
      <br/>
      Lisan olmadan olmaz
      <br/>
      <br/>
      Erman Kunter’in Fransa’ya çabuk uyum sağlamasında Galatasaray Lisesi mezunu olmasının etkisi büyük. Fransızca ve İngilizce biliyor. Asvel’in antrenmanında oyunculara kendi dillerinde komut veriyor. Bazen İngilizce bazen Fransızca. Hatta Türkçe. Hüseyin Beşok, İngilizce biliyor ama hocası yerine göre Türkçe de konuşuyor. Yabancı ülkede çalışmak isteyen bir antrenörün mutlaka o ülkenin dilini bilmesi gerektiğini belirten Kunter, tercüman vasıtasıyla kurulan iletişimin olayı “sulandırdığını” düşünüyor. Kunter’e göre, antrenörler tercüman vasıtasıyla girdikleri iletişimde oyuncu ve takımla birebir teması kaybediyor ve çok farklı sorunlar ortaya çıkıyor.
      <br/>
      <br/>
      Erman Kunter, dil hakimiyeti sayesinde kulüp bünyesinde son derece aktif rol alıyor. Oyuncular dışında, Asvel’in bilgisayar programlarından bilet satışına bütün birimlerinde eli var. Bize yardımcısının kullandığı, Avrupa’da çok az sayıda kulübün elinde bulunduğu belirttiği bir programı tanıtıyor. Basınla çok iyi ilişki kurmuş. Türkiye’nin Avrupa Birliği üyeliğinin tartışıldığı Fransa’da yerel basının yanı sıra Libération ve Le Figaro gibi ulusal gazeteler Kunter’le özel mülakatlar yaptı. Fransa’da adını duyuran başarılı çalıştırıcı, aralıkta Paris’te düzenlenen All-Star Game Basketball Show maçında Fransa Karması’nın antrenörlüğünü yaptı. Kunter’in yönetimindeki Asvel, LNB’de şu an ikinci sırada. 16 şampiyonlukla LNB’de ‘en fazla şampiyon olan’ takım unvanını elinde bulunduran Asvel, Avrupa’nın en iyi 10 kulübü arasında gösteriliyor.
      <br/>
      <br/>
      Potamızın gelmiş geçmiş en iyi yeteneklerinden biri olan Kunter, Türk basketbolunun son yıllarda gelişim içinde olmasına rağmen federasyon ve kulüpler bazındaki teşkilatlanma eksikliği yüzünden çıkmaza girdiğine dikkat çekiyor. Türkiye’de Efes ve Ülker gibi kulüpler de dahil hâlâ bir seyirci kitlesi oluşturulamadığına dikkat çeken Kunter, Avrupa Kupası maçlarında insanların otobüslerle maçlara götürüldüğünü; fakat lig maçlarına kimsenin ilgi göstermediğini belirtiyor. Seyirci konusunun bir organizasyon ve yatırım işi olduğunu hatırlatan Kunter, Asvel’in lig maçlarında ortalama 4 bin 700 seyirciyle oynadığını; kulübün beş kişiyi sadece bilet işi için istihdam ettiğini; bunların okullara ve büyük şirketlere giderek bilet pazarladığını söylüyor.
      <br/>
      <br/>
      Semt takımları canlandırılmalı
      <br/>
      <br/>
      Kunter’e göre, Türkiye’de seyirci kültürünün oluşturulması için eskiden olduğu gibi semt takımlarının yeniden canlandırılması ve  basketbolun yurt geneline yayılması gerekiyor. 1980’lerde her maçta tribünlerin dolduğunu hatırlatan Kunter, “Eskiden Moda Spor vardı; Kadıköy, Kurtuluş, Beyoğlu vardı. Yeniden semtlere inersek seyirci kültürünü oluştururuz.” diyor. Basketbolun İstanbul dışına çıkarılmasının şart olduğunu söyleyen Kunter, bunun seyirci potansiyelini artıracağını, Fransa’da 30-40 bin nüfuslu kentlerin bile LNB’de oynayan büyük takımları olduğunu belirtiyor.
      <br/>
      <br/>
      Kunter, Türk basketbolunun gelişmesi için lig ve federasyonun Avrupa ülkelerinde olduğu gibi ayrılmasını ve Kulüpler Birliği’nin kurulmasını öneriyor. Fransa’da ligin (LNB) ayrı bir kurum olarak yapılandığını ve reklamından sponsoruna profesyonel bir şekilde pazarlandığını belirterek, Fransız Basketbol Federasyonu’nun ligle hiç ilgilenmediğini söylüyor. Kunter’e göre, bizde durum tam tersi.
      <br/>
      <br/>
      Avrupa’da kulüplerin bir şirket gibi hareket ettiğini belirten Kunter, bugün dünyada bizdeki gibi cebinden para veren yönetici kalmadığını hatırlatıyor. Kunter, kulüplerin de artık teşkilatlanmaya bütçe ayırması gerektiği üzerinde duruyor: “Bir oyuncu almasalar ya da bütçelerinin yüzde 5’ini teşkilatlanmaya ayırsalar bir yıl sonra meyvelerini toplarlar. Seyirci artar...”
      <br/>
      <br/>
      Önümüzdeki yıl da Asvel’i çalıştıracak olan Kunter, takımı Avrupa Ligi’ne katılırsa bir yıl daha Lyon’da kalacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19748), [web.archive.org (arşiv bağlantısı)](http://web.archive.org/web/20060512183055/http://www.aksiyon.com.tr:80/detay.php?id=19748)
