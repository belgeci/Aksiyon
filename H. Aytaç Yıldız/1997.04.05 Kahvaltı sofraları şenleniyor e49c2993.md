# Kahvaltı sofraları şenleniyor

*H. Aytaç Yıldız 1997.04.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eskiler kahvaltının önemi için, 'sabah yenecek bir lokma altın değerinde; akşam yenecek bir tencere yemekse teneke değerinde' derler.
  </font>
 </div>
 <div id="newsText">
  <font class="detail-text">
   Yapılan tüm bilimsel araştırmalar bu cümlenin doğruluğunu ispatlıyor. Sabah saatlerinde yapılan sağlıklı kahvaltı; vücuttaki enerji ve besin ihtiyacının yaklaşık dörtte birini karşılayıp, vücudun gün boyu daha dirençli olmasını sağlıyor. Sabah kahvaltısının önemini 1800'lü yıllarda ispatlayan Dr. John Kellogg; diyet uzmanlarıyla beraber yaptığı çalışmalarda, herkesin sevebileceği ve vücudu yormayan, fiyatı ucuz bir ürünü bulmak istiyordu. Ve nihayet 1894 yılında yüzlerce sağlıklı ve besin değeri yüksek ürün arasında yaptığı araştırmalar sonunda, insanlara kahvaltıyı sevdirebilecek ve sağlıklı beslenmelerini sağlayabilecek bir ürün bulmuştu. Hemen her ülkede yetişen ve işlenmesi ucuz, besin değeri büyük mısır, buğday ve pirinç tanelerinden yapılan tahıl kahvaltılıkları bir çok kimsenin beğenisini kazanmaya başlar...
   <br/>
   <br/>
   Dr. Kellogg'un uzun araştırmalar sonucu bulduğu tahıl kahvaltılıkları başlarda yadırgansa da; tüketicilerinden tam not alması çok sürmez ve 1906'da mısır gevreği şirketi kurulur. 1930'lu yıllarda tüm dünya ekonomik problemlerle uğraşırken Kellogg's ürünleri ambalajlanarak satılan ve her yıl satış rekorları kıran besin maddeleri haline gelir. 1950'lilerden sonra ürünlerini zenginleştiren Kellogg's şirketleri, daha iyi beslenme için kurduğu onlarca çalışma birimiyle; daha etkin tanıtım metotları uygulayarak dünyanın en büyük şirketleri arasına girer. Yaşanılan tüm zorluklara rağmen, kahvaltıyı sevdiren, tüketicilerine sağlıklı besin sağlayan Kellogg's ürünleri Amerika'nın yanında başta Latin Amerika ve Avrupa ülkeleri olmak üzere onlarca değişik ülkede satılmaya başlandı.
   <br/>
   <br/>
   1990'lı yıllarda tüm dünyada kahvaltı yapma oranı düşse de Kellogg's; 17 ülkede üretim yapan, 130 ülkeye dağıtımı yapılan, yılda 1 milyar kilo üretim yapan, 17 bin personel çalıştıran dev bir şirket olmuştu. 6 ayrı vitamin ve demirle zenginleştirilen, kemik gelişimi ve diş sağlığı açısından yararlı, sütle karıştırılarak yenildiği için besin değerini artıran Kellogg's ürünleri; Türkiye'ye ise 1988 yılında girdi. Klasik Türk kahvaltı çeşitlerinin sınırlarını zorlayan tahıl ürünlerinden yapılmış cipsler, kısa sürede, sektörün liderliğine yükseldi. Ancak Kellogg's ürünleri, Türkiye'deki gerçek atağını 1994 yılından sonra başlattı. Çünkü Türkiye'nin dev satış ve pazarlama şirketi olan Sezginler Holding, Kellogg's'un Türkiye distribütörü olmuştu. 1995 yılındaki yıllık 310 bin tonluk satış; Sezginler Holdig'in çalışmalarıyla 1999'da 516 bin tona ulaştı. 1997'de ise 700 ton ürün satmayı hedefleyen Sezginler, Avrupa ülkelerinde yılda en az 15 bin ton tüketilen Kellogg's tahıl kahvaltılıklarının Türkiye'de kısa sürede sevileceğine inanıyor. Sezginler Holding Yönetim Kurulu Başkanı Sezgin Elmas yıllık 100 milyon dolarlık yatırım yapacaklarını açıklayarak "Türk tüketicisinin bu ürünleri tercih etmesi için çok sebep var. Önemli olan sütle karıştırılarak yenilen ve besin değerini, lezzetini tüm dünyanın kabul ettiği bu ürünleri tanıtmak" diyor.
   <br/>
   <br/>
   Kahvaltı malzemelerinde, kendi sektöründe tüm dünyada ortalama yüzde 42'lik pazar payı ile dünya lideri olan Kellogg's'un Türkiye'deki pazar payı şimdilik yüzde 13 civarında. Sezginler Holding Satış ve Pazarlama Müdürü Mustafa Hamamcı bu oranı bir kaç yıla kadar bir kaç misline katlayacaklarını iddia ediyor. Mustafa Hamamcı ürünlerinin lüks ürünler zannedilmemesi gerektiğini belirterek "Çocuklar, yetişkinler ve aileler için üretilen onlarca ürün; 275700 bin lira arasında satılıyor. Bizim sorunumuz ürünlerimizi satmak değil, çünkü ürünlerimizin kaliltesi ve lezzeti ortada. Önemli olan ürünlerimizi tanıtmak. Bu konuda da etkili çalışmalarımız olacak" diyor.
   <br/>
   <br/>
   Sağlıklı bir toplum için, sağlıklı gıda üretmeye kendini adamış olan Kellogg's'un ürünlerini; artık sadece filmlerde görmeyeceğiz. Zira Türkiye pazarında şimdiden sektöründe liderliği yakalamış olan Kellogg's pek yakında Türk ailesinin vazgeçemeyeceği bir ürün olacak gibi. Çünkü daha lezzetli, daha kolay, daha ucuz ve çok daha besleyici...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2448), [web.archive.org (arşiv bağlantısı)](http://web.archive.org/web/20131205223504/http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2448)
