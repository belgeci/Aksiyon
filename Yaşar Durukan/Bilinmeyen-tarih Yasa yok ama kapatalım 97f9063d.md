# "Yasa yok ama kapatalım"

*Yaşar Durukan Bilinmeyen-tarih*

<div>
 <font>
  <img border="0" height="1" src="/web/20040519064833im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040519064833im_/http://www.aksiyon.com.tr/resim/476/68.jpg" vspace="5"/>
  </p>
 </font>
 <font class="content">
  Dışişleri Bakanı Abdullah Gül’ün Yasin Kesen aleyhinde açtığı, konusunda ilk ve tek internet davasında karar açıklanıyor. Bilişim ve hukuk dünyası, aynı konuda açılacak diğer davalara emsal olacak kritik kararı bekliyor.
 </font>
 <p>
  <font class="content">
   13 Kasım genel seçim arefesi, siyaset meydanı toz duman. Anketler AKP’yi gösteriyor. Her saat başı sıcak gelişmeler yaşanıyor. İnanılmaz bir enformasyon trafiği var. AK Partili arkadaşları Yasin Kesen’i arayarak, sadece seçime ve muhtemel AKP hükümetine ilişkin haberlerin toplandığı bir haber portalı kurmasını teklif ediyor. Yüzlerce kaynaktan sağlanan bilgi akışını tek bir portaldan internet kullanıcılarına aktarma projesi Kesen’in aklına yatıyor. O tarihte Tayyip Erdoğan’ın hukuki durumu henüz netleşmediği için www.basbakantayyip.com ve www.abdullahgul.net adresleri birlikte alınıyor. Ardından ortak yayına geçiliyor. Siyaset düzeninin toptan değişimi ile eş zamanlı açılan site, siyaset ve iş dünyasından yoğun ilgi görüyor. Yasin Kesen, ziyaretçi sayısı 700 bine ulaşan site aracılığıyla hükümete adeta ücretsiz ajans hizmeti veriyor. Kesen, bu işi gönüllü yaptığı için, aylık 10 bin dolarlık reklam potansiyeline ulaşan siteye ısrarla reklam almadı. Ticari bir kazanç kapısı olarak kullanmayı düşünmedi. Basına hükümetle ilgili haberlerin verildiği en çok ziyaret edilen web sitesi olarak yansıması, ilgiyi daha da artırdı.
   <br>
    <br/>
    2003 ekim ayında, 2002 yılından bu yana yayınını sürdüren siteyle ilgili ilginç bir gelişme yaşandı. Başbakan Yardımcısı, Dışişleri Bakanı Abdullah Gül, siyasi şöhretine tecavüz edildiği gerekçesiyle, Yasin Kesen aleyhinde dava açtı. www.abdullahgul.net adlı haber sitesinin yayınının durdurulmasını, yayının yapıldığı bilgisayar ve servis sağlayıcı ekipmanlara el konulmasını istedi. İnternet yayın şifrelerinin de kendisine verilmesini talep etti. Neye uğradığını şaşıran Kesen, kendini bir anda Şişli Asliye Hukuk Mahkemesi koridorlarında buldu. Aynı içerikteki www.basbakantayyip.com sitesiyle ilgili olarak Başbakan Erdoğan’dan herhangi bir tepki gelmedi.
    <br/>
    <br/>
    Davacı Dışişleri Bakanı Abdullah Gül olunca, haber tüm medyada yer aldı. Duruşma salonları, fotomuhabir ve kameramanlarla doldu. Oysa asıl haber davanın kendisiydi. Çünkü, yurtdışından alınmış internet adresleriyle ilgili internet alan adı uyuşmazlarının Uluslararası İnternet Alan Adları Kurulu (ICANN), tarafından değerlendirilmesi gerekiyordu. Davanın Türk mahkemelerinde açılması, hukuki altyapısı dünya ile uyumlu hale getirilemeyen bilişim dünyasında yeni bir tartışma başlattı. Daha önce Türkiye’den Koç Holding’in başvurusu üzerine www. koc.com adresiyle ilgili de karar veren ICANN, holdingin tahsis talebini geri çevirmiş ve bu adresi ilk alan şahsın kullanmaya devam etmesi kararını vermişti. Bir de Cem Yılmaz örneği var. Cem Yılmaz, kendi adına açılan siteyi geri almak için Amerika’da dava açtı ve kazandı. Çünkü Cem Yılmaz, kendi adını daha önceden marka olarak tescil ettirmişti. Abdullah Gül ismi bir marka olarak tescil edilmediği için Cem Yılmaz formülü Abdullah Gül’e hukuken uymuyor. Adres, Amerika’daki alan adı tescil firmalarından alındığı için bu tip adreslerde ‘ilk gelen alır’ kuralı geçerli.
    <br/>
    <br/>
    Sonunda bu tartışmalı olay bilirkişiye havale  edildi. Bilgisayar uzmanı, hukukçu ve iletişim profesöründen oluşan ekibin hazırladığı bilirkişi raporunda, “İnternetteki yayınlar nedeni  ile yapılacak işlemler konusunda henüz ülkemizde yapılmış yasal bir düzenleme yoktur. Ancak hakim önüne gelen olayı yasada hüküm bulunmayışı nedeni ile karara bağlamaktan kaçınamaz” deniliyor. Bilirkişiler ayrıca yayının durdurulması gerektiği sonucuna varıyor.
    <br/>
    <br/>
    Ancak davalı taraf, bilirkişinin raporunu beğenmedi. Kesen’in avukatlarından Mehmet Sarı, bilirkişi raporuna karşılık mahkemeye sunduğu cevapta bakın şöyle diyor: “Sayın Mahkeme'ye sunulan hiçbir teknik veya özel bilgi yoktur. Ayrıca rapordan anlaşıldığı kadarıyla internet yayınları konusunda uzman bir bilirkişinin eksikliği raporun eksik kalmasında önemli bir etken olmuştur. Bilirkişi raporunda imzası bulunan bilirkişinin (İletişim Fakültesi Öğretim Görevlisi) ya internet konusunda uzmanlığı yoktur veya bu konudaki uzmanlığı bilirkişi raporuna yansımamıştır. Kısaca belirtmek gerekirse itiraza konu ettiğimiz bilirkişi raporu huzurdaki ihtilafın çözümüne katkısı olmayan gerekçesiz ve eksik inceleme ile oluşturulmuştur. Bu sebeple hükme esas alınması mümkün değildir.” Adalet Bakanı Cemil Çiçek’in gündeme getirdiği “bilirkişi” konusu burada da karşımıza çıkıyor. Av. Sarı, yargılamada, somut ihtilafın, konusunda uzman, ehil bilirkişilerin değerlendirilmesinden geçmesinin önemine işaret ediyor. Bilirkişi olarak görevlendirilen bu kişilerin bilip bilmedikleri bakalım nasıl belirlenecek.
    <br/>
    <br/>
    İlginç bir boyut kazanan bu dava konusunda ilk ve tek dava. Dolayısıyla verilecek karar aynı konuda açılacak diğer davalara da emsal olabilecek. Bu hafta küçük bir medya ordusu Şişli 5. Asliye Hukuk’ta, mahkemenin vereceği kararı bekleyecek. İnternetle ilgili yasal düzenlemelerin bir an önce yapılmasını isteyen davalı Yasin Kesen, iç hukuk yollarının tükenmesi durumunda davayı Avrupa İnsan Hakları Mahkemesi'ne götüreceğini söyledi.
   </br>
  </font>
 </p>
</div>


## Yorumlar

### hakan altun, 15-Şubat-2004
> ....: 
> Söz konusu siteyi ilk acildigi günden beri izliyorum.Hatta o günlerde AKP yazdiginizda karsimiza direkt bu site cikiyordu ve dSayin Abdullah Gül ün kendi sitesi gibi hizmet ediyordu.Yani olumsuz hicbir durum yok.Yasin Kesen ise malum internet camiasinin önde gelen isimlerinden. Yani bence Abdullah Bey direkt Yasin Kesenle irtibata gecse idi daha güzel netice alinacagina eminim.Sonucta Abdullah Bey o siteyi birine yaptirmayacakmi, Yasin Kesen de bu konuda uzman degil mi..Eee sorun nerde. Hem bakin aylik 10000 dolarlik reklamida reddediyor yani iyi niyet acik. ben olsam alirdim o parayi düsünsene senede 120000 dolar.

### Cem Aktaş, 03-Şubat-2004
> Israrla reklam almadı mı: 
> 10000 dolarlık aylık reklam hacmine rağmen reklam almadı deniliyor haberde. bu olya domain tacirliğinin başka bir boyutudur. şirin göstermeyin lütfen. ben şimdi yasinkesen.tv adresini alsam ve bis site açsam yasin bey bundanrahatsız olmaz mı?

Kaynak: [www.aksiyon.com.tr](http://www.aksiyon.com.tr:80/detay.php?id=11055&yorum_id=768), [web.archive.org (arşiv bağlantısı)](http://web.archive.org/web/20040519064833/http://www.aksiyon.com.tr:80/detay.php?id=11055&yorum_id=768)
