# Sağlıcakla kalın efendim...

*Rasih Yılmaz 2001.12.08*

<div>
 <img border="0" src="/web/20020403102744im_/http://www.aksiyon.com.tr/yazar/rasihyilmaz.jpg"/>
 <p class="spot">
  Veda etmek her zaman zor gelir insana. Ancak,  gitmek, yeniden dönmek için bir sebep olur bazen.
 </p>
 <p class="metin">
 </p>
 <p class="metin">
  Bu, Aksiyon'dan üçüncü kez 'Allah'a ısmarladık' deyişim. Birincisi 1996 yılında Zaman Gazetesi'ndeki yeni görevim için Kültür Sanat Editörlüğü'nden ayrılmamla gerçekleşti. İkincisi 1998 yılında Cinema köşesini  Zaman Pazar'daki işlerimin yoğunluğundan dolayı bırakmamla oldu. Üçüncüsü ise şu anda okuduğunuz yazı ile, 3 yıldır varlığını sürdürmeye çalıştığım Bab—ı Telli köşesine veda etmemle ilgili.
 </p>
 <p class="metin">
  1994 yılında yayınına karar verilmesinin ardından kurucu kadroya dahil edilişimle başlayan Aksiyon'la birlikteliğim bu sayı itibariyle son buluyor. İnsanların, kurumların ve köşelerin kendisini yenilemesi gerektiğine inananlardanım. Bu yüzden yeni projeler, yeni çalışma alanları her zaman ilgimi çekmiştir. Süreklilik bazen sıradanlığı da beraberinde getirebilir. Alışılmış her zaman güven verse de hiçbir zaman yeni kadar cazip değildir. Zaman ne gösterir, önümüze ne çıkarır bilinmez; ancak Aksiyon her zaman kendi çocuklarına sahip çıkmıştır. Bugün geldiğimiz noktada Aksiyon'un şahs—ı manevisinin çok büyük etkisi vardır. 3 yıl boyunca Bab–ı Telli köşesini yazmamı sağlayan Aksiyon yönetimine, 'dergime' vefa borcumu ödeme imkanı verdiği için teşekkür ederim. Desteklerini her zaman  yanımızda hissettiğimiz değerli Aksiyon okurlarının dualarını üzerimizden eksik etmemeleri dileğiyle, sağlıcakla kalın efendim...
 </p>
 <p class="metin">
 </p>
 <p class="arabaslik">
  Akit neden kapandı?
 </p>
 <p class="metin">
  Kullandığı sert üslupla dikkatleri üzerine çeken Akit gazetesi yayın hayatına son verdi. 'Dostlara teşekkürler' başlığı altında, "8 yıldır yayın hayatımızı sürdürüyoruz. Hukuksuz bir şekilde ve verilen astronomik tazminat cezaları yüzünden susturulmak isteniyoruz" açıklamasını yapan Akit gazetesi'nin, tazminat borçlarının 2 trilyonu geçmesi yüzünden iflasını istediği kaydediliyor. Bir anlamda Akit'in kullandığı sert üslup, kendisinin de sonunu hazırladı. Çünkü tazminatlarını alamayan davacılar gazetenin bütün gelirlerine haciz koydurdu.
 </p>
 <p class="metin">
  Gazetenin Genel Yayın Koordinatörü Ülkü Kumral, Akit çalışanlarının yeni bir oluşum içinde olacaklarının sinyalini vererek kararın yazarlarda olduğunu belirtti: "Yazarlarımız doğruları yazma, düşündüklerini okuyucularıyla paylaşma yolunda inşaallah yeni bir oluşum için gayret sarfediyorlar. İnşaallah düşünen beyinler okuyucu ile buluşmaya devam edecek." Sanırız kısa süre sonra Akit ekibi başka bir isim altında varlığını devam ettirecek.
 </p>
 <p class="metin">
 </p>
 <p class="metin">
  TÜRKİYE Gazeteciler Cemiyeti'nin 9 dalda düzenlediği "Sedat Simavi Ödülleri"ni kazananlar belli oldu. Buna göre, Gazetecilik Ödülü'ne, "Küreselleşme Korkusu ve 2001 Krizi" adlı eseriyle Osman Ulagay ve "Yeter Söz Milletin" başlığındaki "okur ilişkileri yazılarıyla" Yalçın Bayer layık görüldü.
 </p>
 <p class="metin">
 </p>
 <p class="metin">
  BASIN Konseyi Genel Sekreterliği'nin ulusal çapta yayın yapan basın organlarından ve Konsey'e gelen bilgilerden yaptığı derlemeye göre, Milliyet ve Hürriyet gazeteleri ile CNN Türk, NTV ve CNBC—e'de çalışan çok sayıda gazetecinin işine son verildi. İşten çıkarmalar, yazarlar ve yöneticiler düzeyinde de devam etti.
 </p>
 <p class="metin">
 </p>
 <p class="metin">
  İSTANBUL DGM, ABD ve medya hakkındaki eleştirileriyle tanınan dilbilimci Noam Chomsky'nin "Amerikan Müdahaleciliği" adlı kitabı hakkında 'bölücülük' davası açtı.
 </p>
 <p class="metin">
 </p>
 <p class="metin">
  AKŞAM Gazetesi'nin Ankara temsilciliğine Ergun Babahan getirildi. Babahan, Sabah gazetesinin genel yayın yönetmenliği görevini sürdürürken, gelen ekiple anlaşamamış ve görevinden ayrılmıştı.
 </p>
 <p class="metin">
 </p>
 <p class="metin">
  MERKEZİ Viyana'da bulunan Uluslararası Basın Enstitüsü (IPI), 2001 yılında görevi başında öldürülen gazetecilerin sayısını 53 olarak açıkladı. Bu gazetecilerin 10'u Kolombiya'da, 8'i Afganistan'da, 3'ü Filistin hakimiyetindeki topraklarda ve 3'ü de Filipinler'de öldürüldü.
 </p>
 <p class="metin">
 </p>
 <p class="metin">
  AJANS Press, basında en çok haberi çıkan şov dünyasından ilk 100 ünlünün yer aldığı aylık listesini yayınladı. Tarkan, Hüp şarkısının klibiyle yine bu ay  551 habere konu oldu. Ayın ikincisi ise 468 haberle Hülya Avşar.
 </p>
 <p class="metin">
 </p>
 <p class="arabaslik">
  DERGİ TİRAJLARI
 </p>
 <p class="metin">
  17—23 Kasım 2001 tarihleri                         arasındaki haftalık dergi tirajları:
 </p>
 <p class="metin">
  Aksiyon: (Medeniyetler Çatışması)	15.765
 </p>
 <p class="metin">
  Aktüel :	9.570
 </p>
 <p class="metin">
  Tempo :	6.397
 </p>
 <p class="metin">
  Nokta :	1.153
 </p>
 <p class="metin">
  (*) Bu rakamlara Aksiyon'un abone ve yurtdışı satışları dahil edilmemiştir.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020403102744/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/366/babitelli/1.htm), [web.archive.org (arşiv bağlantısı)](http://web.archive.org/web/20020403102744/http://www.aksiyon.com.tr:80/2001/366/babitelli/1.htm)
