# Kim dinler küçük esnafın derdini...

*Rasih Yılmaz 1995.07.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yalnızca 1994 yılı içerisinde yaklaşık 85 bin küçük esnaf kepenk kapattı. Devlet bu yüksek rakamı sürekli görmezlikten geliyor.  Hükümet yetkilileri esnafa karşı hep görmüyorum, duymuyorum, bilmiyorum üçlemesini oynadı
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir zamanlar ‘Babam esnaf’ dediğin zaman bir başka gözle bakardı insanlar. Hemen maddi durumu oldukça düzgün, sürekli para ile haşir neşir olan bir işadamı akla gelirdi. Hatta durum  öyle bir hal almıştı ki bazı il ve ilçeler esnaflığı ile ülke çapında tanınır duruma gelmişti. Ancak sürekli değişen ve gelişen dünyamızda, bir çok alanda olduğu gibi ticaret de kendi kuralları içerisinde bir revizyona gitti. Çocukluğumuzun sakız, şeker satan gofret kokulu bakkallarının yerini marketler, annemizin elimizden tutarak kara önlük almaya götürdüğü 5 metrekare içerisine sıkışmış tuhafiyecilerin yerini ise büyük mağazalar aldı. Şimdi bu küçük dükkanlarda müşterilerin ayak sesleri yerine sivrisinek vızıltıları duyuluyor.
   <br>
    <br>
     Türkiye’de son yıllarda büyük bir süratle küçük esnaf kavramı ortadan kalkmaya başladı. Bir zamanların küçük iş adamları ise ne yapacağını bilemeden şaşkın  bir biçimde geleceğe umutsuz gözlerle bakıyor. Artık hayellerini para kazanmaktan ziyade ailelerinin geçimlerini sağlayabilmek süslüyor.
     <br>
      <br/>
      <br/>
      <br/>
      5 NISAN GELDI BÖYLE OLDU
      <br/>
      <br/>
      <br/>
      <br/>
      Ülke ekonomisinin 1994  yılı başlarında geçirdiği ekonomik krizin ardından hükümetin aldığı 5 Nisan Kararları iş dünyasına bomba gibi düştü. Bundan en çok etkilenen ise küçük sermayeli işletmeler oldu. Zaten son yıllarda inişe geçen küçük işletmecilik bu ekonomik kararla birlikte son nefesini de vermiş oldu. Yalnızca 1994 yılı içerisinde yaklaşık 85 bin küçük esnaf kepenk kapattı. Hükümet yetkilileri bu yüksek rakamı sürekli görmezlikten geldi.  Esnafa karşı hep görmüyorum, duymuyorum, bilmiyorum üçlemesinin rolünü oynadı. Küçük esnaf sürekli zarar eden dükkanlarını kapatmakla da bu bataktan kurtulamadı.  Çünkü kepenkleri indirdikten sonra yüklü bir vergi borcu çıktı karşısına. Bu vergi yükü o kadar ağırdı ki neredeyse işletmenin sermayesinin yarısına eşitti. Istanbul’un hatta Türkiye’nin ticari kalbi olarak adlandırılan Mahmutpaşa, Tahtakale ve Laleli piyasası şu anda tekliyor. Daha iki yıl öncesine kadar milyarlarca lira değerinde  olan dükkanların değerleri milyonlara düştü. Kira sisteminde esnaf arasında benimsenen hava paralarının yüksek tutarları yok denecek kadar azaldı. Belki yarım asıra yakın Mahmutpaşa’da esnafa ve halka hizmet veren hanlar boşalmaya başladı. Bunun en büyük örneği ise meşhur Gürün Han. Yaklaşık 900 dükkan kapasitesi olan binada şu anda 250 dükkan açık gözüküyor. Onlar da ayakta kalma mücadelesi veriyor. Geçtiğimiz yıllarda normal bir işhanından dükkan kiralayabilmek için esnaflar aylar öncesinden hava parasını verir ve sırasının gelmesini beklerdi, hiç abartısız Mahmutpaşa’da o zaman verilen hava paraları ile bu gün dört, beş tane dükkan sahibi olabilirsiniz.
      <br/>
      <br/>
      <br/>
      <br/>
      RAFLAR DA BOŞ CEPLER DE
      <br/>
      <br/>
      <br/>
      <br/>
      Artık devletten tamamen umudunu kesen küçük esnaf, en azından piyasanın biraz hareketlenmesi için dua ediyor. Çünkü sürekli artan hammadde fiyatları sattıkları malı kolayca yerine koyamamalarına sebep oluyor. Bu yüzden raflar sürekli boş kalırken, sermaye durmadan eriyor. Çözüm ise esnaflar için şimdilik gözükmezken, merhum Cumhurbaşkanı Turgut Özal’ın dediği “Küçük işletmeler birleşerek büyük şirketler kurmalı” sözü bize göre gözardı edilmemeli. Herşeye rağmen arayışlar içerisinde olan küçük işletmeler de var. Özellikle Merter, Zeytinburnu ve Topkapı–Maltepe gibi yeni yerleşim birimlerinde ticaret yapmaya çalışıyorlar ancak küçük sermaye sahipleri kısa süre sonra oralarda da silinmeye mahkum oluyorlar.
      <br/>
      <br/>
      Küçük esnafın tek derdi işsizlik değil elbette. Bir de kaybedilen ticari ahlak var. Verilen çekler karşılıksız çıkarken, senetler ard arda pretesto oluyor. Böylece zaten cüzi miktar kârla satılan mallar küçük esnafa para kazandırmaktan ziyade işletmenin  zarar hanesine eksi  çıkış olarak yazılıyor. Her geçen gün eski durumundan biraz daha uzaklaşan Laleli piyasasını ayakta tutan Doğu Bloku ülkelerinden gelen müşterilerin azalması da işsizliğin artması açısından aslında bir başka etken. Lalelili esnaflara göre turistlerin gelmemesinden dolayı işler bıçak gibi kesildi. Sebebi ise alış verişe gelen yabancıların ülkeye giriş çıkışlarda  gördükleri muamele ve halkımızın tüm bu insanlara Nataşa gözü ile bakması.
      <br/>
      <br/>
      Herşeye rağmen belki de küçük esnafın bu büyük probleminin çözümü kendi içerisinde gizli. Çünkü devletten hayır gelmeyeceği aşikar. Bir zamanlar göğsünü gere gere ‘Babam esnaftı’ diyen çocuklar, her halde yakın bir gelecekte ‘Bir zamanlar babam esnaflık yapardı’ diyecek.
      <br/>
      <br/>
      <br/>
      <br/>
      Türkiye Esnaf ve Sanatkarlar Konfederasyonu Genel Başkanı Derviş Günday:
      <br/>
      <br/>
      Vergi konusunda çalışmalarımız sürüyor
      <br/>
      <br/>
      '1994 yılı içerisinde  84 bin 325 esnaf, daha düne kadar ekmek yediği, ailesinin geçimini sağladığı dükkanına kilit vurdu.  Küçük esnaf ve sanatkar vergi mevzuatı ve çok kalemde vergi ödemesi dolayısı ile büyük sıkıntılar içinde. Biz de bundan dolayı Meclis Araştırma Komisyonu’na küçük esnaf ve sanatkarın problemleri hakkında bilgi verdik. Çoluk çocuğunun rızkı için  sabahın köründen gece yarılarına kadar bayram seyran demeden çalışan, devletine yük olmadığı gibi vergi veren vefalı 4 milyon esnaf ve sanatkarımıza yararlı olacak çalışmalar içerisindeyiz. Kesimimizin en önemli meselesi olan vergi konusunu  olumlu bir çizgiye oturttuk. Bir iki konuda da görüşmelerimiz hâlâ devam etmekte. Bu arada esnaf ve sanatkarımızı sanki zorla muhasebecilere mahkum etmeye çalışan tavıra karşı yoğun bir tepki gösterdik. Maliye Bakanlığı ile ilgili kesimimizi ilgililendiren meseleleri fazla açmak istemiyorum, çünkü görüşmelerimiz hâlâ sürmekte.’
      <br/>
      <br/>
      <br/>
      <br/>
      Esnafa bir dokun, bin ah işit
      <br/>
      <br/>
      Dündar Topçu (Çorapçı): Türkiye’deki bu ekonomi her geçen gün küçük esnafı yolun sonuna doğru biraz daha yaklaştırıyor. Bundan bir iki yıl öncesine kadar her şey normal seyrinde gidiyordu. Evet eskiye nazaran bir duraklamayı seziyorduk ama işin böyle bir hal alacağına kesinlikle ihtimal vermedik. Zaten vermemiz de mümkün değildi çünkü az da olsa işimiz yürüyordu ve devlet büyükleri biz küçük esnafa öyle bir pembe tablo çiziyordu ki. Fakat 5 Nisan Kararları ile birlikte bir anda Türkiye ekonomik bir çalkantı içerisine girdi. Devlet etkilenmemesi için bazı kesimlere karşı önlem almış ve aldırmıştı ama bu çevreler içerisinde malesef biz küçük esnaf yoktuk. Ortada kalmıştık. Binlerce arkadaşımız dükkanlarına kilit vurdu. Ayakta kalan bizler için ise gelecek oldukça puslu.
      <br/>
      <br/>
      Hamdi Şimşek (Konfeksiyoncu): Klasik söylemlerin dışında ne açıklamamı bekliyorsunuz. Küçük esnaf devlet tarafından cami önüne bırakılan öksüz bir evlat oldu artık. Para kazanmaktan ziyade geçim derdine düştük. Işler durgun. Sattığımız malı yerine koymak büyük bir dert. Büyük şirketlerin sürekli kollandığı bir ülkede bize artık pek söz hakkı yok gibi. Bazen yaptığımız satışlarda çeklerimiz, senetlerimiz ödenmeden bize geri dönüyor. Peşine düşmeye kalksan 10 milyon lira için aylarca mahkeme kapılarında dolaşıyorsun.
      <br/>
      <br/>
      Çoşkun Yılmaz (Esnaf): Ayakta kalabilmek için mücadele veriyoruz. Sermayemiz çok büyük değil ki şirketler kuralım . Artık ne yapacağımızı da pek kestiremiyoruz. Gelecek için beklentilerden ziyade gündelik ticareti düşünüyoruz. Asıl üzücü olan küçük esnaflık gibi Türkiye’nin en büyük ekonomik dinamiğinin bu durumlara düşmesi. Devlet bize yol göstermeli diye düşünüyorum. Çünkü bu durumda küçük esnafın kepenk kapatması işçi olması demek. Bu da devleti ekonomik yönden daha da zor duruma sokacaktır.
      <br/>
      <br/>
      Yakup Yaz (Küçük işletmede işçi) : Dükkanın gidişatı otomatikman bize de yansıyor. Düşen gelir seviyesi ile birlikte bizim de geçimimiz zorlaşıyor. Dükkanına kepenk vuran küçük sermayeli işletmeler ardında bir çok işsiz bırakıyor. Mahmutpaşa’da bir işçi ortalama 6 milyon aylıkla çalışıyor. Neden bu kadar düşük? Çünkü dükkan sahipleri zaten zor geçiniyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21529), [web.archive.org (arşiv bağlantısı)](http://web.archive.org/web/20060429094138/http://www.aksiyon.com.tr:80/detay.php?id=21529)
