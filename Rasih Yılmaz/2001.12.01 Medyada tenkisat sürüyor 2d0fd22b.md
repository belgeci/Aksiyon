# Medyada tenkisat sürüyor

*Rasih Yılmaz 2001.12.01*

<div>
 <img border="0" src="/web/20020415200338im_/http://www.aksiyon.com.tr/yazar/rasihyilmaz.jpg"/>
 <p class="spot">
  Medyada işten çıkarmalar durmaksızın devam ediyor. Nuri Çolakoğlu'nun yönetime gelmesiyle birlikte yeni bir yapılanmaya giden CNN Türk'te 34 kişinin işine son verildiği öğrenildi.
 </p>
 <p class="metin">
 </p>
 <p class="metin">
  Haber, ekonomi ve spor rejilerinin birleştirilerek tek bir bölüm haline getirildiği kaydediliyor. Ayrıca NTV'de 17, CNBC—e'de ise 8 kişinin işine son verildi. Ekonomik kriz, Show TV'yi de vurdu. Şimdiye kadar hiç etkilenmeyen Show TV de, sonunda krizden nasibini aldı. Show TV, 150 kişiyi işten çıkarma kararı aldı. Doğan grubu yüzde 40'lık tenkisat kararını uygulamaya koydu. Taha Kıvanç, köşesinde "Türkiye Gazeteciler Cemiyeti´nin Sedat Simavi Gazetecilik Ödülleri jürisinde olduğum için biliyorum: Bizim birkaç yıl önce 'yılın gazetecisi' seçtiklerimiz arasından bile 'işsiz gazeteci' statüsüne geçirilenler oldu..." diyerek verdiği bilgi ile olayın vahametini gözler önüne serdi aslında.
 </p>
 <p class="metin">
  Türkiye Gazeteciler Cemiyeti (TGC) Başkanı Orhan Erinç,Türkiye Gazeteciler Cemiyeti Basın Senatosu'ndaki toplantının açılış konuşmasında, basın organlarında çok sayıda ve gruplar halinde işten çıkarmalar olduğuna değinerek şunları söylemişti: "Bu yılın başından itibaren işini kaybeden gazeteci sayısı beşbini buldu. Bunlar arasında mesleğe yeni adım atmış, boğaz tokluğuna çalışan, henüz sigortalı bile yapılmamış gençler çoğunluğu teşkil ediyorlar; ancak yıllarını mesleğe vermiş, başarılı işler çıkartmış niceleri de var... " TGC, işsiz kalan üyelerine yardım için fon oluşturduğunu belirtti. Ancak artarak devam eden gazeteci işssizler ordusu karşısında TGC'nin de pek yapabilecek bir şeyi olacağını sanmıyoruz...
 </p>
 <p class="metin">
  Türkiye Gazeteciler Sendikası (TGS) işten atılanların sorunlarına çözüm aramak, topluca hak arama mekanizmalarının çalıştırılmasını sağlamak, bütün basın emekçileri arasında dayanışma ve bütünleşme ortamı oluşturabilmek, işyerlerindeki çalışma koşullarının iyileştirilmesini temin etmek amacıyla 27 Kasım 2001 Salı günü bir toplantı yaptı. Medyada yaşanan işten çıkarmaların had safhaya ulaşmasından sonra Türkiye Gazeteciler Sendikası bir bildiri yayınlayarak gazetecileri sendikaya üye olmaya çağırdı.
 </p>
 <p class="metin">
 </p>
 <p class="arabaslik">
  DOĞUŞ Yayın Grubu'nda yeni bir yapılanmaya gidildi. Grup bünyesindeki şirketler tek bir merkezde toplandı. Yeni oluşumun başına CNBC—e Genel Müdürü Saner Ayar ile NTV Genel Müdürü Cem Aydın getirildi.
 </p>
 <p class="metin">
 </p>
 <p class="metin">
  FARUK Bayhan'ın gelmesiyle birlikte baştan aşağı kabuk değiştireceğinin sinyallerini vermeye başlayan Star, program transferlerine de başladı. Bayhan, Show TV'nin çok izlenen Dadı'sı ile Biri Bizi Gözetliyor'un peşinde.
 </p>
 <p class="metin">
 </p>
 <p class="metin">
  RADYO ve televizyon kuruluşlarında yüzde 20 hisse sınırlamasının hileli yollardan aşıldığını belirten Maliye Bakanlığı raporunu inceleyen RTÜK uzmanları, ATV'nin yayın izninin iptalini istediler...
 </p>
 <p class="metin">
 </p>
 <p class="metin">
  REKABET Kurulu, Turkish Daily News'ın (TDN), Doğan Daily News Gazetecilik ve Matbaacılık A.Ş. unvanı altında kurulacak ortak girişim şirketine devrine izin verdi. İnternet Üst Kurulu, 4 Aralık'ta yapacağı toplantıda Alternatif Medya ve İnternet yayıncılığını tartışacak.
 </p>
 <p class="metin">
 </p>
 <p class="metin">
  SABAH Gazetesi bu kez Balmumcu'ya gidiyor. Yer de Etibank'ın eski genel müdürlüğü. On gün içinde gerçekleşecek tahliye için hazırlıklara başlandı.
 </p>
 <p class="metin">
 </p>
 <p class="metin">
  BİR süredir kavgalı olan ve birbirleri aleyhine yayın yapan Uğur Dündar ve Ufuk Güldemir sonunda mahkemelik oldu. Uğur Dündar kendisini düelloya davet eden Ufuk Güldemir hakkında 20 milyarlık tazminat davası açtı.
 </p>
 <p class="metin">
 </p>
 <p class="metin">
  ŞARKICI Gülben Ergen'in kendi adıyla Sabah grubu çatısı altında çıkarttığı Gülbence dergisi, 20 bin doları aşan masrafları nedeniyle kapatıldı. Sabah'ın cumartesi eki de kaldırıldı.
 </p>
 <br/>
 <center>
  <a class="anaorta" href="http://web.archive.org/web/20020415200338/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/365/babitelli/1.htm), [web.archive.org (arşiv bağlantısı)](http://web.archive.org/web/20020415200338/http://www.aksiyon.com.tr:80/2001/365/babitelli/1.htm)
