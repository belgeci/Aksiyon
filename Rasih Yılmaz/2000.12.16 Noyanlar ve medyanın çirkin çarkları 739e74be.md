# Noyanlar ve medyanın çirkin çarkları

*Rasih Yılmaz 2000.12.16*

<div>
 <img border="0" src="/web/20020425073219im_/http://www.aksiyon.com.tr/yazar/rasihyilmaz.jpg"/>
 <p class="spot">
  Uzun süredir Engin ve Eser Noyan çifti ile ilgili haberleri medyadan izliyoruz. Oldukça iyi tanıdığım bu iki güzel insanın maalesef medyanın diline düşmesi bir çok seveni gibi bizi de üzdü.
 </p>
 <p class="metin">
 </p>
 <p class="metin">
  Aslında böyle özel bir konunun ayağa düşürülmesi kadar çirkin birşey olmayacağı kanaatindeyiz. Bu konuyu elbette medyada ilk dile getirmeye başlayan tarafın hatası büyük diye düşünüyoruz. Belki can havliyle medya aracılığıyla eşine ulaşmaya çalıştı Eser Hanım; ancak bilmeliydi ki plazaların çarkları pek de kansız dönmüyor bu ülkede.
 </p>
 <p class="metin">
  Kamuoyuna malolmuş Noyanların yaşadıkları kesinlikle bir haber konusu. Ancak bu durumu bir siyasi veya sosyal rant haline sokmak ve kişiselleştirmek etik açısından oldukça negatif bir davranış biçimi. İnançlı bir insan olduğunu hiçbir zaman saklamayan Engin Noyan'ın —özel hayatında yaptığı kişisel tercihlerinden dolayı— üzerinden İslami olgulara belden aşağı vurmaların hesabını kim verecek merak ediyoruz.
 </p>
 <p class="metin">
  Ayrıca Noyanların ailevi sıkıntıları Türk, hatta dünya medyasında da bir ilkin ortaya çıkmasına sebep oldu. Star yazarı Halit Kakınç olayı kişiselleştirerek 'dostum ve çocukluk arkadaşım Engin...' diyerek hemen hemen hergün tam sayfa bu konu ile ilgili kalem oynatıyor. Hatta en kahraman Rıdvan karakterine soyunarak bir kahraman edasıyla '12 yaşından beri tanıdığı arkadaşı Engin Noyan'ı İslamcıların elinden kurtarmak için günlerdir çaba sarfediyordu...' üst başlıklarıyla reytinginin yükselmesine salata sosu katıyordu(!). Daha da ileri gidilerek tamamen mahrem olan ve aile arasında kalması gereken bilgiler Kakınç aracılığıyla kamuoyunun bilgisine sunulur oldu... Basın ilkeleri açısından böyle bir kişiselleştirme hangi kategoride değerlendirilebilir bilemiyoruz. Ama bildiğimiz bir gerçek var ki... Medya bir kez daha özel hayatın rantını yemekte herhangi bir sakınca görmedi. Acı olan ise sanırız bunu dost olduğunu söyleyen bir kalemin yapıyor olması.
 </p>
 <p class="metin">
 </p>
 <p class="arabaslik">
  Merkebi tersinden samanlamak!
 </p>
 <p class="metin">
  FP Samsun Milletvekili Musa Uzunkaya şifreli kanalların porno ve futbol kanalı olarak ayrı ayrı düzenlenmesini istemiş. İçinde bulunduğumuz rahmet ayına saygı göstermeyen bu kanalların "sporu pornoya kılıf" yaptıklarını söylemiş. Bu tarz kanallarda yer alan yayınların küçüklerin ve gençlerin ruh sağlığını olumsuz yönde etkilediğine dikkat çekmiş. Devlet Bakanı Rüştü Kazım Yücel'in cevaplaması isteğiyle verdiği soru önergesinde iki kanala bölünme ile ilgili olarak ne düşünüldüğünü sormuş. Nasıl cevap verilmiş dersiniz? Evlere şenlik. Devlet Bakanı Yücelen, porno kanalı, maç kanalı biçiminde bir ayrımın söz konusu olmadığını kaydederek "Gerek taraf olduğumuz uluslararası sözleşmeler ve gerekse ulusal mevzuatımız pornografik yayınların her ne şekilde olursa olsun yapılmasını mümkün kılmamaktadır" demiş. Yani mevcut yayınlar pornografik değilmiş ve de sanki FP milletvekili porno yayın istermiş gibi müstehzi bir cevap verilmiş!
 </p>
 <p class="metin">
 </p>
 <p class="arabaslik">
  DOĞAN Şirketler Grubu'nun İMKB—30 Endeksi'ne dahil üç şirketi, en fazla değer kaybeden İMKB—30 hisseleri arasında ilk üç sırayı paylaştı. Doğan Yayın Holding yüzde 53,1'lik kayıpla en fazla değer kaybeden hisse olurken, onu yüzde 50 oranındaki kayıpla Hürriyet Gazetecilik ve yüzde 48,4 oranındaki kayıpla Doğan Holding izledi.
 </p>
 <p class="metin">
 </p>
 <p class="metin">
  27 EKİM'de Tasarruf Mevduatı Sigorta Fonu'na (TMSF) devredilen Etibank'ın eski sahibi Dinç Bilgin, oğlu Önay Bilgin, damadı Clifford Polley ile Sabah Gazetesi Yayın Yönetmeni Zafer Mutlu'nun da aralarında bulunduğu yedi kişi hakkında 'Bankalar Kanunu'na muhalefet' suçundan soruşturma başlatıldı.
 </p>
 <p class="metin">
 </p>
 <p class="metin">
  AMERİKA'dan açtığı 'atin' isimli site ile dikkatlerini üzerine çeken eski MİT'ci Mehmet Eymür'ün 'Hasta olduğu kadar, komik de bir adam' dediği Dr. Necip Hablemitoğlu, Fethullah Gülen ile ilgili çanak sorularla bir kez daha çıktı kamuoyunun karşısına. Star'dan Yasemin Güneri'nin gazeteciden ziyade savcı ve hakim rolünü üstlendiği röportajda Hablemitoğlu yine bol keseden derin komplolar kurmuş. Hablemitoğlu'na Eymür'ün dediklerinin haricinde aslında pek de diyecek bir sözümüz yok.
 </p>
 <p class="metin">
 </p>
 <p class="metin">
  GALATASARAY Spor Kulübü Başkanı Faruk Süren, kendisini "hayali ihracat" yapmakla suçlayan Doğan Medya Grubu'nun Galatasaray Sportif A.Ş.'nin hisselerini alamadığı için bu yayınlara yöneldiğini belirtti.
 </p>
 <p class="metin">
 </p>
 <p class="metin">
  BASIN Kartları Komisyonu'nun, 122 gazeteciye ilk kez, 25 gazeteciye ise sürekli basın kartı verilmesini kararlaştırdığı öğrenildi.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425073219/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/315/babitelli/1.htm), [web.archive.org (arşiv bağlantısı)](http://web.archive.org/web/20020425073219/http://www.aksiyon.com.tr:80/2000/315/babitelli/1.htm)
