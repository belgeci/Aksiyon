# Derdin kampanyası ve Urfa

*Rasih Yılmaz 2001.02.03*

<div>
 <img border="0" src="/web/20020329153151im_/http://www.aksiyon.com.tr/yazar/rasihyilmaz.jpg"/>
 <p class="spot">
  Geçtiğimiz hafta içerisinde Zaman Gazetesi yazarlarının bir kısmı abone kampanyası nedeniyle Anadolu'ya çıktı. Amaç okuyucuyla buluşmaktı. Bize ise Urfa yolu gözüktü.
 </p>
 <p class="metin">
 </p>
 <p class="metin">
  Peygamber ayaklarının dolaştığı diyara gitmek bir yana, gazetenin gerçek sahipleriyle yüzyüze gelecek olmak, şehrin caddelerine ilk adım atana kadar vücudumuzda gerekli adrenalinin sargılanması için yetip de artmıştı bile.
 </p>
 <p class="metin">
  Ömer Kavur'un yönetmenliğini yaptığı Melekler Evi filminde bir replik vardı;
 </p>
 <p class="metin">
  'Urfa'ya gitmek insanın kendi elinde, dönmek ise değil...' O diyara gitmeden bu sözün doğruluğunu bilmek imkansızdı.. Ve biz de ancak Urfa'ya gittikten sonra anladık ki Urfa kolay kolay bırakmazmış insanı... Diyarın manevi atmosferi ilk nefesten itibaren sarmalarken hücrelerinizi, üzerinizde dolaşan samimi gözlere bir de yüreklerin sıcaklığı sinince Urfa'ya teslim olmaktan başka yapacak hiçbirşeyiniz kalmıyor.
 </p>
 <p class="metin">
  Evet bir kampanya sebebiyle gitmiştik peygamberler şehrine ama anladık ki asıl sebep 'derdimizin kampanyasını' konuşmakmış. Bunu da Urfalı'lar sayesinde keşfettik. Onlar zaten biliyorlardı yapmaları gerekenleri... Peki neyi anlatacaktık o zaman... Gazetenin ve Aksiyon'un tirajının artması konusunda ne gibi ip uçları verecektik onlara... Her konuşmanın ardından ipuçlarını bizim değil onların bize sunduğunu farkettik.. Aslında çok basitti anlatmak stedikleri: 'Yalnızca aşk ile...' diyorlardı. Yalnızca aşk ile...
 </p>
 <p class="metin">
  Özdemir Asaf'ın dediği gibi 'Ne zamandır birşeyler var, birikiyor azalarak, yüzünüze sesinize, sevginize sakladığım. Bakmazsanız azalacak, birikerek azalacak. Bakarsanız daha da az, ama daha parlak. Birşeyler var dinlerseniz, duyarsanız sizin, sıcak. '
 </p>
 <p class="metin">
  Birşeyler var, gördük Anadolu'da; dinledik, duyduk gönüllerin sesini... Bildik ki bizim ve sıcak... Gördük ki Urfa Mehmetlerle, Bekirlerle, Mahmutlarla, Mücahidlerle, Cahidlerle, Habiblerle, İbrahimlerle bir yol döşüyor sonsuzluğa. Anladık ki Siverekli İsmail Amca ile hiç uzak değilmiş gönlümüzün bağı, Viranşehir'den Şeyhmus abinin yüreğindeki fırtına ile aynı çığlığı atıyormuş meğerse bizimkisi... Akçakale'den Mahmud Abi ile yeniden gençleşirken, Yavuz'un umutsuzluğunda gizli olduğunu gördük aslında umudun... Harran ise bir nefes, yiğitler sayesinde çekilen, Harran bir kezzap yüreğe dökülen... Harran bir aşk 'ismi konulmayan'... Harran bir aşk samimi düşler üzerinde kristal evlerde yaşatılan... Harran bir gözyaşı ağıdında sevinci fısıldayan... Harran'da 5 yiğit, cenneti koklayan...
 </p>
 <p class="metin">
  Bir kampanya idi bizi yollara düşüren ama biz gördük ki aslında derdin kampanyasıymış, aşkın bir köşe başında yeniden beklenmesiymiş bizi yollara düşüren... Ama farkında olmadan...
 </p>
 <p class="metin">
  Cemil Meriç Bu Ülkesi'nde "İrfanı hisarla kuşatmış Doğu, mabede bezirgan sokmamış. Yıllarca davar gütmüş odun taşımış çömez... Meşaleyi çetin imtihanlardan sonra tutuşturmuşlar eline. 'Emanetleri ehline tevdi ediniz,' demiş din..." der. Biz de Urfa'da gördük ki emanetlere ehil ellere tevdi edilmiş....Urfa yine görüşmek üzere... Eyvallah...
 </p>
 <br/>
 <center>
  <a class="anaorta" href="http://web.archive.org/web/20020329153151/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/babitelli/1.htm), [web.archive.org (arşiv bağlantısı)](http://web.archive.org/web/20020329153151/http://www.aksiyon.com.tr:80/2001/322/babitelli/1.htm)
