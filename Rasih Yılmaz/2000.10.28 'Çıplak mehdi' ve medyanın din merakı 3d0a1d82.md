# ‘Çıplak mehdi’ ve medyanın din merakı

*Rasih Yılmaz 2000.10.28*

<div>
 <img border="0" src="/web/20020325031401im_/http://www.aksiyon.com.tr/yazar/rasihyilmaz.jpg"/>
 <p class="spot">
  Yaşar Nuri Öztürk Hoca medyamızın yegane iftiharıdır. İlahiyatçı olması hasebiyle bazen çok farklı kesimlere ulaşabilecek oldukça iyi mesajlar verdiğine şahit olsak da ara —belki de medyanın ara gazından olsa gerek— pek de anlayamadığımız çıkışlar yapmaktan kendini alamıyor.
 </p>
 <p class="metin">
  Örnek mi verelim? 'Çıplak Uyarıcı' olduğunu söylemesi gibi...
 </p>
 <p class="metin">
  Son dönemlerde Star gazetesindeki köşesinden okuyucusuna seslenen Yaşan Nuri Hoca yaptığı son çıkışla bizi yine dehşete ve hayrete düşürdü! "Kıyamet kopacak" ... "Türkiye"de hiçbir şey eskisi gibi olmayacak" şeklinde sürmanşetten duyurulan haberin —sunumdan kaynaklansa gerek— bize verdiği ilk intiba sonucu önce tüylerimiz diken diken oldu. Daha sonra anladık ki Yaşar Nuri Hoca yeni bir kitap yazmış! Adı İslam Nasıl Yozlaştırıldı? Çok da iddialı bir alt başlığı var kitabın: Halkın sahte dinden kurtuluş el kitabı! Haberin spotunda Öztürk'e ait şu sözler vardı; "Kitaba; halkın sahte dinden kurtuluş el kitabı da diyebiliriz... Kitabımda yalanı ve aldatmayı deşifre ediyorum... Halkın; hangi yalanlarla, hangi uydurmalarla boğulduğuna dikkat çekiyorum... Dinimizin içine itildiği kaosun, karanlığın yırtılması lâzım... Hocaefendi dedi ki, çağı kapansın artık!.." Bu kadar iddialı bir çıkış yapmak İslami bir anlayışın ürünü olan mütevazılık olgusuyla ne kadar bağdaşıyor bunu da anlamış değiliz! Yaşar Nuri Hoca'nın kitabını tanıtırkenki siyasi söylemleri ise gerçekten üzerinde düşünmeye değer birşey. Medya için Yaşar Nuri Hoca artık 155 Polis İmdat gibi ilahiyat konularında danışılan tek kurum olmaya yönünde hızla ilerliyor. Medyanın Yaşar Nuri Hoca'ya bu kadar düşkünlüğü istediği cevapları vermeye müsait bir ilahiyatçıyla karşı karşı olmasından kaynaklanmasın...
 </p>
 <p class="metin">
 </p>
 <p class="arabaslik">
  Karamehmet'in objektifliği
 </p>
 <p class="metin">
  Mehmet E. Karamehmet hakkında geçtiğimiz sayılarda oldukça uzun bir yazı yazmıştık. Show Tv'nin, ATV'nin, Turkcell'in, Yapı Kredi'nin, Digitürk'ün, Pamukbank'ın sahibi Karamehmet, geçtiğimiz günlerde Orta Asya'daki okullar ile ilgili asparagas haber yapan Akşam gazetesinin de sahibi! Türkiye'nin şu anda en zengini olan Karamehmet birkaç hafta önce Akşam gazetesinin yönetimini değiştirmişti. Medyatik olmayan ve bütün Türkiye'yi önemseyen tavrıyla oldukça beğeni toplamıştı. Ancak sabihi olduğu Akşam gazetesinin Cumhurbaşkanı'nın Orta Asya gezisinde Türk cumhuriyetlerinde yer alan özel okulların kapatılmasının gündeme geldiğini iddia etti. Yalanın sönmesi çok sürmedi, hemen aynı gün Devlet Bakanı Abdulhaluk Çay, Cumhurbaşkanı Sezer'in Orta Asya gezisinde, Türk cumhuriyetlerinde yer alan özel okulların kapatılmasının gündeme gelmediğini söyledi. Eminiz şirketleriyle bütün Türkiye'ye ulaşmayı kendisine ilke edinen Karamehmet kendi himmetleriyle okullar açan Türk halkını karşısına almak istemez.
 </p>
 <p class="metin">
  ÜNLÜ savaş muhabiri Ramazan Öztürk'ü de kadrosuna katan Yenişafak'ın önümüzdeki günlerde birkaç transfer daha yaparak çıkışını sürdüreceği belirtiliyor. Sürekli bir değişim ve arayış içerisinde olduğu gözlenen Yenişafak'ın merkez sağın tamamına hitap edecek bir anlayışı yakalamaya çalışmak için atılım içerisinde olduğu kaydediliyor.
 </p>
 <p class="metin">
  ETİK Zirvesi 2000'de konuşan Basın Konseyi Başkanı Oktay Ekşi, basının yozlaşma içinde olduğu görüşüne katılmadığını belirterek, "Eskiden ne kadar varsa, bugün de o kadar dürüst, yalancı, şantajcı gazeteci olduğuna inanıyorum" dedi.
 </p>
 <p class="metin">
  MÜSTAKİL Sanayici ve İşadamları Derneği (MÜSİAD) kuruluşunun 10. yıldönümü münasebeti ile 10 ayrı kategoride gerçekleştirilen "Ekonomi Basını Başarı Ödülleri"ni verdi. "En İyi Röportaj" dalında Zaman gazetesinden Aydın Haskebabçı "Makro—Mikro" isimli seri röportajları ile ödüle layık görüldü.
 </p>
 <p class="metin">
  SABAH Yayıncılık ve Sabah Pazarlama şirketlerinin bir bölümünün hisselerini Turgay Ciner aldı. Ciner bundan böyle yönetim kurulunda da söz sahibi olacak.
 </p>
 <p class="metin">
  STAR televizyonunun Spor ve Magazin Müdürü Aydın Özdalga yönetimle anlaşamadığı için işinden ayrıldı.
 </p>
 <p class="metin">
  MİLLİYET Gazetesinin yeni Genel Yayın Yönetmeni Mehmet Y. Yılmaz Milliyet için "Öyle bir gazete ki, hem geniş kitleleri kendisine çekecek kadar popüler olmalı, hem de Türkiye'nin düşünce üreten insanlarının ortak platformu olmalı..." dedi. Umarız Yılmaz düşündüklerini Milliyet'e yansıtır!
 </p>
 <br/>
 <center>
  <a class="anaorta" href="http://web.archive.org/web/20020325031401/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/babitelli/1.htm), [web.archive.org (arşiv bağlantısı)](http://web.archive.org/web/20020325031401/http://www.aksiyon.com.tr:80/2000/308/babitelli/1.htm)
