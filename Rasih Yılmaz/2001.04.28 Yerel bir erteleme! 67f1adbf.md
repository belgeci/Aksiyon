# Yerel bir erteleme!

*Rasih Yılmaz 2001.04.28*

<div>
 <img border="0" src="/web/20020225105949im_/http://www.aksiyon.com.tr/yazar/rasihyilmaz.jpg"/>
 <p class="spot">
  Siz bu yazıyı okurken Frekans İhalesi muhtemelen yapılmamış olacak. Eğer RTÜK savunmasını mahkemeye hemen verip karar çıkartmazsa tabii... İhalenin ertelenmesi televizyon kanallarının işine geldi gibi gözüküyor.
 </p>
 <p class="metin">
 </p>
 <p class="metin">
  Zaten RTÜK Başkanı Nuri Kayış da 7 yıldır gerçekleşmeyen bu ihalenin bir kaç yıl daha uzaması halinde teknolojik sebeplerden dolayı artık gerekliliğinin ortadan kalkacağını belirtiyor. Bu noktadan bakılırsa tek dert devletin maddi kaybı...
 </p>
 <p class="metin">
  Bizim dikkatimizi çeken, ihaleyi Danıştay 10. Dairesi'nin RTÜK'ün savunması alınıncaya kadar durdurmasıydı. Ancak bunun ilginç yanı Danıştay kararının yerel bir kanalın başvurusu sonrası verilmesi. Herkes, ihalenin ertelenmesini isteyen bazı ulusal kanalların bastırması sonucu değişikliklere gidilebileceğini beklerken yerel bir televizyon kanalı bunu başardı! Yeditepe İletişim Hizmetleri AŞ'nin RTÜK'e resmi başvuru yaptığı belgelenmiş; ancak yerel televizyon olarak. İşin ilginç yanı Acıbadem Cad. Eczacı Necip Akar Sok. No: 3 Üsküdar adresinde yer aldığı belirtilen yerel kanalın dosyasında yer alan üç telefon da kendisine ait değil. Ev ve küçük işletmelere ait telefon numaraları. Oysa ki RTÜK'e başvuruda bulunan televizyon kanallarına sahip olan şirketlerin ortaklarının geçmişi ile alâkalı bilgilerin bile dosyalarda yer alması istendiği biliniyor! O zaman başvurusunda kendisine ait olmayan telefon numaralarını dosyaya koyan Yeditepe İletişim Hizmetleri AŞ nereden bu gücü alıyor derken karşımıza Doğu Perinçek ismi çıktı... Aydınlık grubuna bağlı Ulusal Kanal, İşçi Partisi (İP) tarafından kurulmuş. Kanal, İP'in Beyoğlu'ndaki binasında faaliyet gösteriyor. Ancak RTÜK sitesinde kanalın adresi Üsküdar olarak geçiyor! Yargı kararına saygılı olduklarını belirten RTÜK Başkanı Nuri Kayış, savunmalarını yaparak ihaleyi yapmakta kararlı olduklarını yineledi. Fakat telefon sakandalından sonra ihale şartnamelerinin yerine getirilmesi konusu yüzünden ihalenin yapılabilirliği bile tartışmaya açılır gibi gözüküyor. Bununla birlikte Nuri Kayış da ne böyle bir davayı ne de böyle bir sonucu bekliyordu. Kayış'ın verdiği demeçlerden bu konuda ne mahkeme tarafından ne de başka kaynaklardan bilgilendirilmediğini kestirmek mümkün. Bu da RTÜK Başkanı'nın yurütmeyi durdurma kararıyla kontripiyede kalmasını sağlayan derin gücün etkinliğini akla getiriyor. RTÜK, 30 gün içinde savunmasını Danıştay'a vermek zorunda. Danıştay yetkilileri, bu durumda RTÜK'ün 26 Nisan'da gerçekleştireceğini duyurduğu Ulusal Televizyon Yayın Lisansı ihalesinin yapılmasının güçleştiğinin altını çiziyorlar. Yani sizin anlayacağınız bir yıldan beri yapılamayan frekans ihalesi birkaç ay daha geciktirilecek. Belki de hiç yapılmayacak...
 </p>
 <p class="metin">
 </p>
 <p class="arabaslik">
  Tuncay Özkan'ın endişesi ne?
 </p>
 <p class="metin">
  Doğan grubunun maddi sıkıntı içinde bulunması, grup içi bazı olumsuz gelişmelerin yaşanacağının an meselesi olması ve CNN Türk'ün kapanma ihtimalini içeren kulisler daha önceki yazımızdaki iddiaların temelini oluşturmuştu. Ayrıca frekans ihalesine kısa bir süre kala Doğan grubunun Sadettin Tantan için olumsuz bir kampanya başlatacağını tahmin etmiştik. Hadiseler yaptığımız tesbitleri doğrular şekilde gelişti. Öncelikle Milliyet gazetesi, Tuncay Özkan imzalı bayat haberlerle ve işin içine Fethullah Gülen ismini de sokarak Sadettin Tantan'ı hedefliyordu. Tuncay Özkan imzasını taşıyan haber, daha önceleri Dinç Bilgin ve ekibinin irtica ve yolsuzlukların üzerine giden ekiplerin üstüne çullanan manşetler atarak dikkatleri başka yöne çekmeyi amaçlayan zihniyetiyle paralellik arz ediyordu. Hâkezâ geçen süre Tuncay Özkan'ın iddialarını boşa çıkarttı ama plazalarda ciddi bir endişenin yaşandığı da gözden kaçmadı. Bakalım mayıs ayı medyada ne gibi değişimlerin ortaya çıkmasını sağlayacak...
 </p>
 <p class="metin">
 </p>
 <p class="arabaslik">
  BANKACILIK
 </p>
 <p class="metin">
  Düzenleme ve Denetleme Kurulu (BDDK), Tasarruf Mevduatı Sigorta Fonu'na (TMSF) devredilen Etibank'tan Ulusal Radyo ve TV'nin sahibi Türker İnanoğlu'na verilen 1 trilyon liralık krediye ilişkin hazırlanan murakıp raporunu, İstanbul DGM'ye gönderdi. Türker İnanoğlu'na bankadan teminat göstermeden 1 trilyon lira kredi verildiği ve bu paranın daha sonra Dinç Bilgin'e aktarıldığı iddia ediliyor.
 </p>
 <p class="metin">
 </p>
 <p class="arabaslik">
  PORNO
 </p>
 <p class="metin">
  film ticaretine başlayan Milliyet gazetesinin tirajı 170 binlere kadar geriledi. Milliyet bu hızla giderse belki de çıktığı günden bu yana ilk kez 150 bin sınırının altına düşecek.
 </p>
 <p class="metin">
 </p>
 <p class="arabaslik">
  "TELEKULAK
 </p>
 <p class="metin">
  Davası"nın sanıklarından  Ankara eski Emniyet Müdür Yardımcısı Osman Ak'ın Kırıkkale 2. Asliye Ceza Mahkemesi'ne verdiği dilekçenin, Yargıtay üyelerinin telefonlarını Tuncay Özkan'ın yönlendirmesi ile izinsiz dinledikleri iddiasını içerdiği belirtiliyor.
 </p>
 <p class="metin">
 </p>
 <p class="arabaslik">
  RADYO
 </p>
 <p class="metin">
  ve Televizyon Üst Kurulu, turizmin önemini vurgulayarak, yayın kuruluşlarından, Türkiye'nin imajına zarar verebilecek görüntüler konusunda dikkat ve özen göstermelerini istedi. RTÜK bu konuda medyadan ziyade Türkiye'yi ve halkını bu duruma sokanları uyarsa sanırız daha faydalı bir iş yapmış olur gibi geliyor.
 </p>
 <p class="metin">
 </p>
 <p class="arabaslik">
  SABAH
 </p>
 <p class="metin">
  gazetesi çalışanlarına önümüzdeki aylarda maaş ödenmeyeceği belirtiliyor. Patronlarının hapse girmesinin ardından tiraj kaybeden ve mali sıkıntıya düşen Sabah yönetimi çalışanlarına zaten düzenli bir ödeme yapamıyordu.
 </p>
 <p class="metin">
 </p>
 <p class="arabaslik">
  CUMHURİYET
 </p>
 <p class="metin">
  gazetesi finansörlerinden Esenyurt Belediye Başkanı Gürbüz Çapan, imar işlerinde yolsuzluk yapıldığı iddiasına ilişkin başlatılan soruşturma kapsamında gözlem altına alındı.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020225105949/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/334/babitelli/1.htm), [web.archive.org (arşiv bağlantısı)](http://web.archive.org/web/20020225105949/http://www.aksiyon.com.tr:80/2001/334/babitelli/1.htm)
