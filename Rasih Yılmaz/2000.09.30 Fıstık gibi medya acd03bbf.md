# Fıstık gibi medya

*Rasih Yılmaz 2000.09.30*

<div>
 <img border="0" src="/web/20011007083717im_/http://www.aksiyon.com.tr/yazar/rasihyilmaz.jpg"/>
 <p class="metin">
  Gazetecilikte değişmez bir kural vardır: Haberi diğer arkadaşlarından daha önce kim atlatır ve kamuoyuna duyurursa o mesleki anlamda başarılı olmuştur. Bu kuralın işlerliğini göstermesi açısından geçtiğimiz hafta Doğan Grubu bünyesinde ilginç bir tartışma başladı. Radikal'den İsmet Berkan "Köşemi böyle 'iç' meselelerimize ayırmaktan hiç hoşlanmıyorum" diye başladığı yazısında Milliyet gazetesine verdi veriştirdi. Erbakan ile ilgili bir haberin Milliyet'e ait olmasına rağmen Radikal ile Posta'nın "çalarak" sayfalarına taşıdığı şeklinde bir yorumun Milliyet yazarı Yavuz Baydar'ın köşesinde yer alması tartışmaları başlattı. Bakın Berkan kendi grubu için neler söylüyor; 'Kim kimden daha çok haber çalıyor diye bir yarışma yapılacak olsa, özellikle son bir yılda hangi gazetenin şampiyonluğu uzak arayla kazanacağını ben çok iyi biliyorum. Bazı rakiplerimiz bir başka gazetenin manşetinde yer alan haberi çalıp kendi iç sayfalarına minicik bir biçimde gömüyorlar. Bu yöntemi anlamak gerçekten çok zor. Eğer haber çok önemliydiyse neden küçük koyuyorsunuz? Yok önemsiz bir haberdiyse neden iç sayfada tek sütuna kullanıyorsunuz, değer mi? Ama herhalde mesele şu: Patron, 'Bak bu ne güzel haber' diyecek olursa, siz de genel yayın müdürü olarak çıkacak ve 'Bizde de var efendim, 17. sayfada' diyecek ve rahatlayacaksınız. Bir noktada Milliyet Okur Temsilcisi'ne sonuna kadar katılıyorum. Gerçekten de 'Öncelikli olarak bu bir mesleki ahlak sorunu.' 		Anlaşılan "gazeteci" aynı grubun yayın organlarında çalışsa bile aynı. Haber atlatmak, haber kıskanmak bu mesleğin değişmez kuralları arasında.
 </p>
 <p class="metin">
  Ters köşeye yatırılan meslek!
 </p>
 <p class="metin">
  Gelelim konunun bizi ilgilendiren köşesine. Doğan Medya Grubuna ait e—kolaynet bünyesinde yer alan Fıstık internet paketinin eski bir gazeteci olan oyuncusu nâm—ı diğer Memoli tarafından yapılan reklamında gazetecilere tabiri caizse 'aptal' muamelesi yapılıyor. Sabah'tan İlker Sarıer ve Star'dan Dilek Önder köşelerinde bu konuyu ilk kez gündeme getiriyormuş ve tartışıyormuş gibi bir hava verdiler ancak Bab—ı Telli'de bu konudaki fikirlerimizi haftalar önce beyan etmiştik.
 </p>
 <p class="metin">
  Plazalarda jetonların belki de köşeli olmasından olsa gerek bazı beyinlere sinyal geç düşüyor sanırız. Dilek Önder, 'Benden başka da kimsenin umurunda değil herhalde. Çıt yok bir yerlerden' diyerek mesleki açıdan kahramanlığa soyunmadan edemiyor. Magazin Gazatecileri Derneği Başkanı Uğur Güneri, söz konusu bu reklamda gazeteci tipine eleştirel bir gözle yaklaşılmasını, 'Tellak—Kapıcı' dernekleri gibi bir bildiriyle yanıtlamayı gereksiz gördüğünü belirtmiş. İlginç, aklımıza hemen Güneri ve Fıstık'ın sahibi Doğan Medya Grubunun ilişkiler yumağı geldi. Sabah'tan İlker Sarıer ise 'Gazetecileri azarlamayı, itip kakmayı hüner sayan bir kısım entelin etkisinde kalmış olan bu 'embesil reklamı' millete reklam diye kakalamaya çalışanlara bir sorum var. 'Beğeni düzeyi' bu kadar düşük, esprisi sıfır ve kalitesiz böyle bir reklam için eğer üç dakikadan fazla çalıştıysanız, emeğinize yazık!' diyor. Ancak merak ettik yazılı medyanın böyle bir toplumsal seviyesizliğin oluşmasında hiç suçu yok mu?
 </p>
 <p class="metin">
  Medyanın sevimli kahramanıydı!
 </p>
 <p class="metin">
  Can Dündar ise;' Memoli'nin 'Fıstık' reklamıyla ilgili bir anısını anlatıyor. 'Yeğenimin bütün odası Memoli resimleriyle kaplıydı. Genç kızlar dizisinin yayınlandığı saatte ekrana yapışıyordu. Ancak geçen hafta baktım, yeğenimin odasındaki resimler inmişti. 'Ne oldu Memoli'ye' dedim. 'Onu artık sevmiyorum' dedi. 'Niye' diye sordum. 'Son reklamından sonra sildim' dedi. Ma'lum söz konusu kampanya geçenlerde 'Memoli'nin hayatındaki fıstık kim' başlıklı sansasyonel bir soruyla başlamıştı. Herkesin merak ettiği fıstık çıka çıka bir internet paketi çıkmıştı. Büyük bir medya grubuna ait ürünün reklamında Memoli, 'hayatındaki fıstığı öğrenmeye çalışan' magazin muhabirlerini adeta azarlayarak uzaklaştırıyordu. 'Bu bir reklam. Gerçek değil ki' dedim yeğenime. 'Olsun, bence bizi aptal yerine koyan bir reklamda oynamamalıydı' dedi. Kahramanını reklamda da aynı kahramanlıkta görmek istiyordu' diye tepkisini dile getiriyordu.
 </p>
 <p class="metin">
  Bizim merak ettiğimiz konu ise Doğan grubunda çalışan yüzlerce gazetecinin ve köşe yazarının bu reklamdan olumsuz etkilenip etkilenmediği. Ama sanırız bunu hiçbir zaman öğrenme imkanı bulamayacağız. Çünkü hiçbir şirket hiçbir elemanın kendi kendisini zor durumda bırakmasını istemeyecektir. Bir kez daha gördük ki sermayenin olduğu yerde gazetecilik ve objektiflik hak getire bir durum meydana getiriyor.
 </p>
 <p class="metin">
  Kendine has bir üslup daha doğrusu seviyesizlik anlayışı meydana getiren Star gazetesinde geçtiğimiz günlerde bir haber yayınlandı. 'Türk kızı Ebru, Alman Big Brother yarışmasının yıldızı' şeklinde. Haberin devamı; 'Ebru, yarışmacı Walter'i baştan çıkardı bile. Bahislere göre yatağa girmesi şimdi an meselesi. 12 yarışmacıdan, müthiş Türk kızı Ebru, en fazla oyu topladı.' RTL'de yayınlanan cinsel sapkınlıklar içeren bir programda yer alan bir TC vatandaşının yaptığı seviyesizliği 'müthiş Türk kızı' şeklinde sunmak hangi mantığın ürünü artık anlayamıyoruz. Sanrız Star gazetesi yetkilileri melekelerini tamamen kaybettiler. Çünkü değer yargıları normal insan seviyesinin altına düşmüş gözüküyor.
 </p>
 <br/>
 <center>
  <a class="anaorta" href="http://web.archive.org/web/20011007083717/mailto:e-mail: r.yilmaz@zaman.com.tr">
   e-mail: r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/304/babitelli/1.htm), [web.archive.org (arşiv bağlantısı)](http://web.archive.org/web/20011007083717/http://www.aksiyon.com.tr:80/2000/304/babitelli/1.htm)
