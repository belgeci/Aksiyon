# Güz basında kitap baharı

*Rasih Yılmaz 1996.11.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sonbaharla birlikte kitap kokulu günlere de girmiş olduk.
  </font>
 </div>
 <div id="newsText">
  <font class="detail-text">
   Aslında ülkemizde yılda bir iki defa gerçekleştirilen kitap fuarının yetersizliğini okuma çağı olarak adlandırdığımız zamanımızda siz de takdir edersiniz herhalde.
   <br>
    <br>
     İstanbullu kitapseverlere ilk merhaba diyen Çemberlitaş'ta açılan 5. Fetih Kitap Fuarı oldu. Yaklaşık 40 yayınevinin stand açtığı fuarı yetkililerin verdiği bilgiye göre günde ortalama 2 bin kişi ziyaret ediyor. Bu rakam çok mu? Bize kalırsa hayır. Dünyanın bir çok ülkesinde kişi başına düşen kitap okuma oranının yüksekliği göz önüne alınırsa, durumun vahametini görmek için alim olmaya gerek yok gibi geliyor. Olayın sebepleri burada üst üste, alt alta sayfalarca  sıralanabilir; ancak bize göre önemli iki ana sebep var: Ekonomik yetersizlik ve bilgi çağında olmamıza rağmen ülkemiz insanının dünyadaki gelişmelere karşı vurdumduymazlığı.
     <br>
      <br>
       Tüm bu olumsuzluklara rağmen yayınevleri okuyucu için fedakarlık yapmaktan geri kalmıyor. Bunlardan biri olan Nil Yayınları, 5. Fetih Kitap Fuarı'nda son gün olan 10 Kasım pazar gününe kadar  kitapseverlere özel seçenekler sunuyor.
       <br>
        <br>
         Yılın ikinci kitap fuarı ise Tepebaşı'nda düzenlenen Tüyap Kitap Fuarı. 1 Kasım'da açılan fuar yaklaşık 250 yayınevinin katılımıyla gerçekleşiyor. Yaz boyunca fuarın işlerliği konusunda fuar organizasyonu ve bazı yayınevleri arasında çeşitli tartışmalar gerçekleşse de, bize göre bu yıl da Tüyap gelenekselliğinden pek fazla birşey kaybetmeyecek gözüküyor.
         <br/>
         <br/>
         Her ziyaretçi kitap almak için  gelmiyor Tüyap'a. Bu da bir çok olumsuzlukların yaşanmasına sebep oluyor. Bazı zamanlar fuara giriş çıkışların zorluğu kitapseverler tarafından bilinir, ancak bırakın içeri girmeyi, fuar alanında yürümek bile imkansız hale gelebiliyor. Geçtiğimiz yıllarda yaşananlar, bu yıl fuar organizasyonu sorumlularını bazı önlemler almaya yöneltmiş. Öğrenci ziyaretlerini günün belli saatleri arasına  sıkıştıran yetkililer belli bir oranda da olsa sıkışıklığı aşmaya çalışacaklar.
         <br/>
         <br/>
         Her yıl Tüyap Kitap Fuarı açılacağı zaman yazdığımız bir şey var; kitap için yapılan bu güzel harekete basit önyargılar yüzünden gölge düşmesin. Farklı fikirlere sahip olan yayınevlerine eşit ağırlıkta stand verilsin. Her zaman söylediğimiz gibi, düşüncelere tahammül etmesini öğrenmeliyiz artık. Önyargılarımızı bir kenara bırakıp asgari noktalarda anlaşmaya gitmeliyiz. Güz başında yaşayacağımız 10 günlük kitap baharına gölge düşmesin ve toplumun tüm kesimlerince kabul görsün. Doğru olan da bu değil mi?
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1919-guz-basinda-kitap-bahari.html), [web.archive.org (arşiv bağlantısı)](http://web.archive.org/web/20131031010320/http://www.aksiyon.com.tr/aksiyon/haber-1919-guz-basinda-kitap-bahari.html)
