# ‘İnançsızlık ve zorbalık’

*Rasih Yılmaz 2001.06.23*

<div>
 <img border="0" src="/web/20020220023312im_/http://www.aksiyon.com.tr/yazar/rasihyilmaz.jpg"/>
 <p class="spot">
  1632 ve 1677 yılları arasında yaşayan felsefeci Spinoza iyiliği ve kötülüğü "Ahlak bakımından iyi, zekayı geliştiren şeydir; onu bulandıran ve azaltan şey ise kötüdür" diye tanımlar. Çok basit bir yorumla iyiliğin zekayı geliştirdiği, kötülüğün ise aklın derinliğini kaybettirdiği sonucuna varabiliriz. Dönemsel olarak Star'ın 'derin' yazarı Saygı Öztürk, Fethullah Gülen içerikli olumsuz yazılar kaleme alır.
 </p>
 <p class="metin">
  En son yine böyle bir yazı ile çıktı kamuoyunun karşısına. Fakat bu kez yazının içerisindeki tutarsızlıklar bir yana amacın sırf 'kötülük' yapmak olduğu her satırdan anlaşılıyor. Önce Gülen'in 'dua'nın etkinliği konusundaki bir sözünden yola çıkılarak takınılan alaycı üsluba, daha sonra Gülen'in sağlığı hakkındaki yalan yanlış bilgilerle devam edildi. O kadar komik iddialardı ki Öztürk'ün dile getirdikleri, Gülen'in sağlığının kötülüğünden dem vurulup sevenlerinin mezar yeri aradığı belirtiliyordu... Kargaların bile gülmekte zorlanacağı bu haberi veren Saygı Öztürk birileri tarafından psikolojik harp kuralları gereği kullanılıyor mu sorusu akla gelmedi değil aslında. Her tüyoya araştırmadan balıklama atlamayı alışkanlık haline getiren Öztürk, son olarak ilk başta yapması gerekeni en son yaptı. Nereden akıl ettiyse Gazeticeler Yazarlar Vakfı Başkanı Harun Tokak'tan görüş almış da gerçek ortaya çıkmış.
 </p>
 <p class="metin">
  Bir saplantılı kalem de Radikal yazarı Mine Kırıkkanat... Sürekli İslam'ı hafife alan, hatta hakarete varan cümlelerle saldıran Kırıkkanat da Fethullah Gülen 'reytingi'ne yamanmak isteyenlerden oldu. Kırıkkanat, Fethullah Gülen'in ülkemize 'nur' yağdırsın diye ABD tarafından görevlendirildiği suçlamalarında bulunmasına rağmen Paris'ten Türkiye için içip içip atıp tutmaktan geri kalmıyor. "Benim merak ettiğim Fethullah Hoca'nın 'nur okullarında' 'ne' okutulduğu. Hokkabazlık dersleri var mıydı acaba?" diye bir zeka sorusu da soruyor Radikal'in yazarı. Bizce bunun cevabı çok basit, eğer Paris'ten Türkiye'ye gelirse okullarda ne okutulduğu ve uluslararası ödüller kendisine gösterilebilir. 'İnançsızlık ve zorbalığı' bir arada tutmak zor olsa gerek!
 </p>
 <p class="metin">
 </p>
 <p class="arabaslik">
  Yazık oldu plaza patronlarına!
 </p>
 <p class="metin">
  Yeni RTÜK Yasası, Cumhurbaşkanı Ahmet Necdet Sezer tarafından veto edildi. Bize kalırsa çok ciddi bir oyun bozuldu. Ama işin güzel tarafı bir kez daha Türkiye'de hukukun tam olarak uygulanması halinde sorunların kısa sürede ve evrensel normlar içerisinde çözülebileceğini gördük. Çok ciddi bir hukuki desteği olmayan yeni RTÜK Yasası'nın hukuksal bir bilinç karşısında varlığını koruyamamasından başka bir şey değil aslında veto... Sezer, tekel olmak ve her zaman ülkenin kaymağını yemek lüksünü kendinde görenlere adalet ve eşitlik kavramları üzerine çok iyi bir ders verdi. Kamuoyunun Cumhurbaşkanı'nın hukuk normalarına bağlılığı konusundaki tutarlı tutumunu takdir etmemesi mümkün değil. Belli bir zamana yayılarak başlatılacağını düşündüğümüz yıpratma kampanyasında Sezer'in, veto kararı "muhafazakar medyanın istekleri yerine getirildi" şeklinde sunulacak... Şimdi bazı medya gruplarının enerji ihaleleri yeniden masaya yatırılacak... Ve plaza patronları devlet ihalelerine girip, borsada cirit atamayacak... Bizce Aydın Doğan Almanya Cumhurbaşkanı yerine Türkiye Cumhurbaşkanını ömür boyu abone yapmalıydı.. Ama Sezer bunu kabul eder miydi işte o şüpheli...
 </p>
 <p class="metin">
 </p>
 <p class="arabaslik">
  MEDYA'da habercilik anlamında ilginç gelişmeler oluyor. ATV'nin ortaklarından Türker İnanoğlu'nun Etibank olayı hakkında verdiği ifade Sabah gazetesinde yer almazken, aynı şekilde Star gazetesi de Cem Uzan'ın şirket hesapları ile ilgili savcılara ifade vermesini es geçti. Kimbilir belki de gelişmeler birileri için haber değeri taşımıyor!
 </p>
 <p class="metin">
 </p>
 <p class="metin">
  RTÜK Tasarısı'nı günlerce manşetlerden destekleyen Hürriyet, Milliyet ve Sabah, tasarının Cumhurbaşkanı Sezer tarafından veto edilmesi haberini geçiştirdi. Bakalım tekelci medya şimdi nasıl bir srateji belirleyecek...
 </p>
 <p class="metin">
 </p>
 <p class="metin">
  BİR gecede onlarca yazarını kapı önüne koyan Milliyet gazetesi eski günlerine dönmek için yapmadığını koymuyor. Kampanyasız satışlarının 40 bine kadar gerilemesinin ardından fiyatını 150 bin liraya indiren ve büyük bir kampanya başlatan Milliyet'in tırajında kıpırdanma olduğu belirtiliyor. Ancak ekleri ve artan sayfa sayısı ile birlikte Milliyet'in bu fiyatta daha ne kadar direneceği merak konusu... Bizce sadece objektif gazetecilik yapsalar eminiz daha çok tiraj alırlardı. Bosch reklamındaki gibi; "İtibar mı, para mı? Para herşey değildir."
 </p>
 <p class="metin">
 </p>
 <p class="metin">
  DEMİRBANK, kredi borçlarını ödemedikleri gerekçesiyle Medya Sabah Holding ve ATV Haber Ajansı ile kefilleri hakkında, toplam 41 trilyon 587 milyar liralık ihtiyati haciz kararı aldırdı.
 </p>
 <p class="metin">
 </p>
 <p class="metin">
  TGRT Genel Müdürü Ali Baransel sağlık nedenlerinden dolayı görevinden ayrıldı. Baransel'in yerine Altan Ateş getirildi. Enver Ören'in oğlu Mücahid Ören de ABD vatandaşlığına geçti.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220023312/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/babitelli/1.htm), [web.archive.org (arşiv bağlantısı)](http://web.archive.org/web/20020220023312/http://www.aksiyon.com.tr:80/2001/342/babitelli/1.htm)
