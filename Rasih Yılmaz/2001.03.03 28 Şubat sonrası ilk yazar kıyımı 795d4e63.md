# 28 Şubat sonrası ilk yazar kıyımı

*Rasih Yılmaz 2001.03.03*

<div>
 <img border="0" src="/web/20020114110206im_/http://www.aksiyon.com.tr/yazar/rasihyilmaz.jpg"/>
 <p class="spot">
  Bugüne kadar ellerindeki medyatik gücü kullanarak siyasi ve ekonomik rant elde etmeye çalışanlar tabiri caizse kendi kazdıkları kuyuya kendileri düşmeye başladı.
 </p>
 <p class="metin">
 </p>
 <p class="metin">
  Maalesef kurunun yanında yaş da yanar misali yalnızca mesleğini yerini getirmek ve geçimini sağlamak için çabalayan basın emekçileri ise bu olumsuz gelişmelerden ençok zarar görenler oldu.
 </p>
 <p class="metin">
  Sanırız siz bu yazıyı okurken işsiz basın mensubu sayısı 4 bini geçmiş olacak. İsterseniz önce gelişmelere kısa bir göz atalım: Uzanlar Star'ın kadrosunu daraltma kararı aldı. Star gazetesinin kadrosunda yüzde 40'lık bir azaltma yapılacak. Hürriyet gazetesi yazarlarından Oya Berberoğlu istifa etti. Enis Berberoğlu'nun istifası kabul edilmedi. Zeynep Atikkan, Kurthan Fişek ve Pınar Türenç'in de yazılarına son verildi. Milliyet'te ise Umur Talu, Yalçın Doğan ve Metin Toker'in yazılarına son verileceği belirtiliyor. Uzaklaştırılacak isimler arasında Hasan Pulur ve Şahin Alpay'ın da ismi geçiyor. Mümtaz Soysal ise haftada iki kez yazacak. Ayrıca Gözcü gazetesinin yayınına son verileceği de gelen haberler arasında. Gruba bağlı gazeteler ilavelerini kapatırken yüzde 20 küçülme kararı aldı. Karar uygulanırsa yaklaşık bin gazeteci işsiz kalacak. Medyadaki kriz Sabah gazetesi ile başlamıştı. Önce Sabah grubuna bağlı Yeni Binyıl gazetesi kapatılmış, orada çalışan gazetecilerin işine son verilmişti. Sabah'ın daha sonra başlattığı el değiştirme ve küçülme operasyonlarında da yaklaşık 1200 gazeteci işsiz kalmıştı. Aynı şekilde İhlas Grubu'ndan da 400 gazeteci geçtiğimiz ay işten ayrılmıştı.
 </p>
 <p class="metin">
  Şimdi gelelim madalyonun diğer yüzüne... Türkiye'nin sosyal ve ekonomik olarak geri kalmasına bize göre en büyük sebep kendi çıkarlarını herşeyin üzerinde tutan medya patronlarıdır. Ancak kader öyle bir oyun oynadı ki hesap yapanların da haricinde bir hesap yapanın varlığı ortaya çıktı. Gerçek, bu insanların bacaklarına dolanarak yüz üstü kapaklanmalarına sebep oldu. Önce kendi silüetleri kaybolmaya başladı, ardından ise 10 binlerce dolar maaş verdikleri köşe başındaki adamlarına yol gözüktü. Ancak bu arada yükünü tutanlar tutmuş, basın emekçileri 'altta kalanın canı çıksın' mantığıyla defterden silinmişti. Ancak işin tek açıklaması ekonomik kriz miydi? Peki neydi gerçek? Tekel olması muhtemel Aydın Doğan'ın rakibi konumuna gelen Karamehmet bütün dengeleri alt üst etmişti. İnsanın aklına gelmeden etmiyor; acaba 28 Şubat öncesi plaza yönetim kurullarına giden yazar kıyımı listeleri bir kredi karşılığı şimdi yeniden gündeme getirilmiş olmasın... Çünkü böyle bir yazar kıyımının başka türlü bir açıklaması söz konusu değil gibi geliyor.
 </p>
 <p class="metin">
  Her pazar yazar kuyusunu kazar
 </p>
 <p class="metin">
  Bilhassa kırsal kesimdeki insanlar, gazeteci olduğunuzu farkettikleri anda başlarlar şikayetlerini sıralamaya: "Yaz gazeteci... Suyumuz yok, yolumuz yok, telefonlar doğru dürüst çalışmıyor, elektrikler en ufak rüzgarda kesiliyor..." Hele hele, tüketici köşelerinin etkinliğini artırmasıyla birlikte, gazetelere gelen şikayet sayısında müthiş artış olmaya başladı.
 </p>
 <p class="metin">
  Sabah gazetesinin Etibank'ı soymasının ardından gazeteciler mağdur vatandaş konumuna düştüler. Üstelik dertlerini, şikayetlerini anlatacak kimse bulamadılar. Ankara'ya giderek siyasilerle görüştüler. Binlerce işsize siyasetçi ne yapsın? Dinç Bilgin'in önce Yeni Yüzyıl, o kapandıktan bir müddet sonra Yeni Binyıl adıyla çıkardığı (en azından seviye bakımından) iddialı gazete fazla dayanamadı. Belki de o seviyesizlik içinde Yeni Binyıl gibi seviyeli gazete fazla geliyordu. Kapandı ve arkasında yüzlerce işsiz bıraktı. Sevilen yazarların sesi kesilmiş oldu. Bu yetmiyormuş gibi, yazarlar alacaklarını tahsil edemediler.
 </p>
 <p class="metin">
  Etyen Mahçupyan, Soli Özel, Ali Bulaç, Ömer Lütfü Mete ve ayrılan diğer yazarlar, milyarlarca liralık alacaklarını tahsil edemediler. Çaresiz bekliyorlar...
 </p>
 <p class="metin">
 </p>
 <p class="metin">
  ETİBANK'IN hortumlanmasının ortaya çıkmasının ardındından oldukça kötü günler geçiren Dinç Bilgin malvarlığını kaybetmiş, ceketini alıp basın dünyasından çıktığını söylemişti. Ne olduysa Aydın Doğan'ın Karamehmet'in tekelini önlemek için Bilgin'e koltuk çıkmasıyla yeniden bir geri dönüş durumu sözkonusu oldu. Ancak artık hiçbirşey eskisi gibi değildi. Geçtiğimiz günlerde yurtdışına çıkma yasağı getirilen Dinç Bilgin'in kurban bayramından sonra bir şok yaşayacağı söyleniyor. Bu şokun ise Dinç Bilgin'in tutuklanmasıyla ortaya çıkacağı kaydediliyor.
 </p>
 <p class="metin">
 </p>
 <p class="metin">
  BRT, iki ay önce işe aldığı tecrübeli gazeteci Ahmet Tezcan'ın işine son verdi. BRT yönetimi Tezcan'a, "Program sırasında Cumhurbaşkanı'nı öven yazılara fazla yer verdin. Başbakan Yardımcısı Hüsamettin Özkan'a sert eleştirilerde bulundun" açıklamasını yaptı.
 </p>
 <p class="metin">
 </p>
 <p class="metin">
  'GAZETECİLER Meclisi Girişimi' çatısı altında toplanan medya çalışanları, son dönemde yaşanan işten çıkarmaları ve buna karşı yapılması gerekenleri tartışmayı sürdürüyor. Bakalım bir sonuç elde edilecek mi?
 </p>
 <p class="metin">
 </p>
 <p class="metin">
  TÜM bölge eklerini kapatan Doğan Medya Grubu, dergilere el attı. Doğan Burda Rizzoli'de de dergi kapatmalar ve işten çıkarmalar başladı. Bebek dergisi 26 Şubat'ta kapatıldı. Dergi personelinden 5 kişinin işine son verildi.
 </p>
 <p class="metin">
 </p>
 <p class="metin">
  AHMET Vardar'ın ardından, halkın sesine kulak veren İlker Sarıer de bu köşede tutunamadı. Halkın sesine bu kez Sabah İstanbul'un sorumlusu Erdal Bilaller kulak kabartacak.
 </p>
 <br/>
 <center>
  <a class="anaorta" href="http://web.archive.org/web/20020114110206/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/babitelli/1.htm), [web.archive.org (arşiv bağlantısı)](http://web.archive.org/web/20020114110206/http://www.aksiyon.com.tr:80/2001/326/babitelli/1.htm)
