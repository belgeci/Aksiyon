# Sabahçılar da kanundan korkarmış!

*Rasih Yılmaz 2000.11.11*

<div>
 <img border="0" src="/web/20020209195555im_/http://www.aksiyon.com.tr/yazar/rasihyilmaz.jpg"/>
 <p class="spot">
  Genelkurmay Başkanlığı'nın varlığını kabul ettiği ve 'Şemdin Sakık'ın ifadelerine dayanılarak bazı gazetecilerin suçlanmasının' önerildiği Çevik Bir imzası taşıyan 'andıç' hâlâ tartışıladursun, 28 Şubat mağdurlarından Cengiz Çandar bir kez daha gazetesi Sabah ile karşı karşıya geldi
 </p>
 <p class="metin">
 </p>
 <p class="metin">
  28 Şubat sürecinde yaşanan kanunsuzlukların en belirgini olarak ortaya çıkan 'andıç' olayı Mehmet Ali Birand ve Cengiz Çandar'a iftira atılmasına sebep olmuştu. FP milletvekili Nazlı Ilıcak'ın 'andıç'ı soru önergesi olarak TBMM gündemine taşımasının ardından Çandar köşesinde yayınlanmak üzere bir yazı göndermiş ancak Sabah yazıişleri tarafından TSK'ya hakaret içerdiği gerekçesiyle yayınlanmamıştı. Medya tarihinde ilk kez bir gazete yönetimi, yazarını bir şekilde ispiyonlamış oldu böylelikle. Oysa ki Etibank olayının sıkıntısını yaşayan Sabah aslında bu tavrı ile daha büyük bir sıkıntının altına girdi. Bunun farkındalar mı bilmiyoruz. Ama zamanında 'andıç' belgesini bile bile kendi yazarlarına uyguladıkları yöntem hâlâ hatırlarda. Hürriyet de aynı uygulamayı gerçekleştirdi ama kurbanlar kendi yazarları olmadığı gibi, Birand Sabah'tan atılınca sahiplenen taraf pozisyonuna bile girmişlerdi.
 </p>
 <p class="metin">
  Kimbilir belki Hürriyet böylelikle kendisini affettirdi. Ancak sabah öyle yapmadı, şimdi de Çandar'ın yazısını yayınlamayarak bu konuda hem gönüllü hem zorunlu olduğunu bir kez daha göstermiş oldu. Çandar'ın yazısını girmemekteki bahaneleri, hukuk bürolarının sakıncalı bulması. Buradan hareketle bazı sorular takılıyor insanın aklına; peki 'andıç' belgesini uygularken neredeydi hukuk büroları, ya Etibank çuvallarken yok muydu böyle kanunlara bağlı insanlar? Üstelik Cengiz Çandar'ın sansürlendiği sırada yayınlanan Mehmet Altan'ın yazısı eleştirel anlamda da, hukuki anlamda da Çandar'ınkinden kat kat daha sertti. Ve Sabah hariç diğer tüm medyada yer aldı, varsa hukuki sorun o medya organlarının hukuk büroları mı aptal yoksa adaletin keskin kılıcı sadece Sabah'ın hukuk bürosunu mu korkutuyor!
 </p>
 <p class="metin">
 </p>
 <p class="arabaslik">
  Gündem dediğin  böyle zaplanır!
 </p>
 <p class="metin">
  Geçtiğimiz günlerde 15. yaş gününü kutlayan Zaman gazetesinde yolsuzluk gündeminin Nuriş'lerin katliamıyla yeniden zaplandığını belirten güzel bir manşet vardı. İlginç olan ise medya patronlarının tek tek yolsuzluklarla anılmaya başlamalarına denk geliyordu bu isyan. Etibank olayından sonra zor günler geçiren Sabah gazetesi fırsat bu fırsat diyerek üst üste Nuriş'leri manşete taşımaya başladı. Ne de olsa yolsuzluk gündemini alt satırlara çekmek işine geliyordu bazılarının.
 </p>
 <p class="metin">
  TRT Keçeli'nin ajansı ile tek taraflı fesihe gittiğini duyurdu. Bakalım diğer medya kuruluşları bu konuda nasıl bir tavır takınacak.
 </p>
 <p class="metin">
 </p>
 <p class="arabaslik">
  STAR'a geçen Uğur Dündar'ın ciddiyeti yavaş yavaş haberlerde kendini göstermeye başladı. Ancak birşey farkettik; Dündar'ın ekibi daha önce TGRT'deki Babacan programında yayınlanan bazı haberleri yeniymiş gibi sunar oldu. Bu durum bize tuhaf geldi. Eminiz ki Dündar'ın durumdan haberi yoktur.
 </p>
 <p class="metin">
 </p>
 <p class="metin">
  KANAL 6'da Dr. Stress adında program yapan Nedim Saban TGRT ile anlaştı.
 </p>
 <p class="metin">
 </p>
 <p class="metin">
  SABAH'ın patronunun durumu gazete çalışanlarını da olumsuz etkiledi. Sabah'ta ikramiyelerin kaldırıldığı açıklanmış. Sabah'ın son günlerde dergi gruplarında da bir iç boşalması söz konusu. Ekipler tek tek gemiyi terk etmeye başlamış. Yakında Bir Numara Yayıncılık'a ait bir çok derginin kapanabileceği kaydediliyor.
 </p>
 <p class="metin">
 </p>
 <p class="metin">
  NTV, 102.8'de yayın yapan Radyo Pop'u "NTV radyo" olarak tescilledi.
 </p>
 <p class="metin">
 </p>
 <p class="metin">
  İHLAS Holding bünyesindeki Babıali Kültür Yayıncılığı tarafından kurulan Babıali Kültür dergisi, aralık ayında çıkıyor.
 </p>
 <p class="metin">
 </p>
 <p class="metin">
  YENİ Şafak'tan ayrılan Hakan Albayrak'ın koordinatörlüğündeki bir ekip tarafından hazırlanan Gerçek Haber, yayın hayatına başladı.
 </p>
 <p class="metin">
 </p>
 <p class="metin">
  DİYANET İşleri Başkanı Mehmet Nuri Yılmaz, Diyanet İşleri Başkanlığı'na bağlı ve 24 saat dini yayın yapan bir ulusal televizyon kanalına ihtiyaç olduğunu söyledi.
 </p>
 <p class="metin">
 </p>
 <p class="metin">
  KEPEZ Elektrik hisselerinden haksız kazanç sağlayarak yatırımcıları zarara uğrattıkları gerekçesiyle 3 yıldır yargılandıkları davada ifadeleri alınamayan Uzanlardan Bahattin ve Hakan Uzan ifade vermek için nihayet mahkemeye gelmişler. Gçen hafta yapılan duruşmada Sermaye Piyasası Kurulu Kanunu'na muhalefet ettikleri gerekçesiyle 1997 yılında haklarında dava açılan ve hiçbir duruşmayı teşrif etmeyen Uzan Ailesi'nin diğer fertleri baba Kemal Uzan ile Cem Uzan'ın da polis marifetiyle duruşmaya getirilmesine hükmedilmiş.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209195555/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/babitelli/1.htm), [web.archive.org (arşiv bağlantısı)](http://web.archive.org/web/20020209195555/http://www.aksiyon.com.tr:80/2000/310/babitelli/1.htm)
