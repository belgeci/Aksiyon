# Mesih fesih

*Rasih Yılmaz 2000.12.02*

<div>
 <img border="0" src="/web/20010421093807im_/http://www.aksiyon.com.tr/yazar/rasihyilmaz.jpg"/>
 <p class="spot">
  Bizim medya ile kendini Mesih ilan eden kişi arasında ne fark var? "Derviş dervişi tekkede, hacı hacıyı Mekke'de bulur!" demişler.
 </p>
 <p class="metin">
 </p>
 <p class="metin">
  Güya dalga geçtiklerini düşünenler bir haftadır, kendini Mesih ilan eden bir meczupla yatıp kalkıyorlar. Neden? Çünkü bu iş iyi rant getiriyor? Sadece delilik değil, kirlilik, kan, şehvet, kavga, tehdit, mafya gösterileri medyanın bir bölümü tarafından besin malzemesi olarak kullanılıyor. Hâliyle dengesiz beslenme dengesiz medyayı, dengesiz medya da dengesiz toplumu sonuç veriyor. Ondan sonra başı sonu belli olmayan bir kısır döngü bütün hayatımızı kaplıyor. Kendi hâlinde, sıradan bir Mesih olması gereken Mezarcı, her akşam ekranlarda boy gösteriyor. Kimisi gülerek, kimisi acıyarak bu vakayı seyrediyor. Bir de tartışmalar başladı. Yazarlar bilgilerini sergileme fırsatı buldular. Yeni Binyıl'dan Haşmet Babaoğlu şunları yazdı: "Hasan Mezarcı'yı ciddiye almak gerekmez. Hiç gerekmez... Ama medyanın Mehdilik, Mesihlik ve bağlantılı konularda sergilediği cahilliği ve bir kez daha ortaya çıkan baştan savmacılığını ciddiye almalıyız."
 </p>
 <p class="metin">
  Mezarcı'nın görüntüsüne ve hezeyanlarına bakıp eğlenenlerin, bir ansiklopediye bile başvurmadan saçma—sapan tezlerle doldurdukları "Mesih nedir? Mesihlik nedir?" açıklamalarına da gülüp geçsek mi acaba?
 </p>
 <p class="metin">
 </p>
 <p class="arabaslik">
  Bir Şafak'tan bir Sabah'a...
 </p>
 <p class="metin">
  Bu dosya savaşları var ya; adamı çileden çıkarır. Sadece siyasiler arasında değil, bürokratlar, gazeteler ve gazeteciler arasında da dosyalar savaşı yaşanıyor. Yapılan çok çirkin aslında. Yöntem şu: Birisi hakkında dosya hazırlıyorsunuz. Günü geldiğinde silah olarak kullanıyorsunuz. Hatta sıradan hadiseleri suçmuş gibi göstermeye çalışıyorsunuz.
 </p>
 <p class="metin">
  Yeni Şafak gazetesi, bankalar operasyonunun üzerine çok hızlı ve gözü kara biçimde gitti. Arkasından Sabah gazetesi ve yöneticileri hakkında peşpeşe belgeler, bilgiler yayınladı. Buna bir de Sabah'tan ayrılmış Mehmet Barlas gibi güçlü bir yazarın her gün köşesini bu konuya ayırmasını ekleyin. Sabah gazetesi kadrosu çok ciddi bir sıkıntı içine girdi. Cevap vermekte zorlandılar. Açıkçası, hayatlarında belki de ilk defa bu kadar bunaldılar.
 </p>
 <p class="metin">
  Sabahçıların bir şekilde çıkış yapmaları gerekiyordu. Erdal Bilallar, Yeni Şafak'ın sahipleri Albayraklar AŞ ile İstanbul Büyükşehir Belediyesi arasındaki ihâlelerin usûlsüz olduğuna dair manşetleri kimi zaman Sabah'ın ana gazetesinde, kimi zaman da İstanbul ekinde işlenmeye çalışıldı. Başlıklarda 'paniklediler' diye hüküm vermeyi de ihmal etmediler.
 </p>
 <p class="metin">
  Taha Kıvanç, köşesinde Sabah çalışanlarını ve bilhassa Erdal Bilallar'ı, batan bir gazeteye sahip çıktığı için kutladı. İşsiz kalırsa bizde çalışabilir diye dalga geçti. Ama 'dinci' gazete kalıplarını kullandığı için de kınadı. Bunları Albayraklar AŞ'nin gazetelere verdiği tam sayfa ilanlar takip etti.
 </p>
 <p class="metin">
  Diyeceksiniz ki, mesele bitti mi? Bütün bunlara rağmen bitmedi.
 </p>
 <p class="metin">
 </p>
 <p class="arabaslik">
  AYŞE Arman'ın Rauf Tamer röportajı Emin Çölaşan'ı fena kızdırdı. Çölaşan kendi gazetesinin yazarlarından Arman için bakın neler dedi: "Gazetecilikte öyle tipler çıktı ki! Hortumcular, iş bitiriciler, ihâle takipçileri, asparagasçılar, cinsel fantezilerini yazan esmer ve sarışın bombalar, ne ararsanız var! Onurla yaptığımız gazetecilikte meydanı onlara bırakacak değiliz!" İlginç cümleler demekten başka söyleyecek bir sözümüz yok !
 </p>
 <p class="metin">
 </p>
 <p class="metin">
  ANADOLU'nun TRT gülü Ertürk Yöndem geçtiğimiz günlerde Erzurum köylerini dolaşırken yanına bir de bölgenin müftü yardımcısını alıp televizyonculuk tarihinde bir ilke imza atarak imamları imtihana çekmeye kalktı. Kadrosuzluktan kıvranan camilerde görev yapan gönüllü imamlara laiklik, Atatürkçülük ve başörtüsü gibi oldukça önemli(!) konularda sorular soran ünlü televizyoncu istediği cevabı alamayınca gür bir sesle 'olmadı imam efendi' diyerek memnuniyetsizliğini dile getirdi. Habercilikle devletçiliği sıksık birbirine karıştıran Yöndem tek şef döneminin halk üzerinde etkin kıldığı 'hötcü' memur tiplemesinin günümüz uyarlaması gibi olmaktan vazgeçmeli bizce.
 </p>
 <p class="metin">
 </p>
 <p class="metin">
  OKTAY Ekşi, Aktüel'de yayınlanan röportajın başlığında kullanılan "Devlet bizi kullandı" ifadesini söylemediğini yazdı. "Meğer haysiyet cellatlarının son kurbanı olmak bizim kaderimizmiş" diyen Ekşi, "Mülakatın 'A'sından 'Z'sine kadar, 'Şemdin Sakık olayında devletin basını, bu arada bizi de aldattığını' söylüyorum" ifadesini kullandı.
 </p>
 <p class="metin">
 </p>
 <p class="metin">
  İNTERSTAR Televizyonu ile Star gazetesinin sahibi Uzan Ailesi'nin cep telefon şirketi Telsim'in Alman Siemens firmasına olan 25 milyon dolarlık borcunu icra takibine rağmen ödememesi üzerine firmanın Telsim'in iflası istemiyle mahkemeye başvurduğu iddia edildi.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010421093807/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/313/babitelli/1.htm), [web.archive.org (arşiv bağlantısı)](http://web.archive.org/web/20010421093807/http://www.aksiyon.com.tr:80/2000/313/babitelli/1.htm)
