# Galatasaray holding

*Rasih Yılmaz 1994.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir çok uluslararası spor müsabakasında ülkemizi gururla temsil eden ve sayısız başarılara imza atan güzide kulüplerimizden Galatasaray,  Türkiye’deki  kulüp yönetimi anlayışında son üç yılda tartışmasız büyük bir ihtilal gerçekleştirdi. Galatasaray ile başlayan konuşmaların sonu Avrupa'da alınan galibiyetler, kulüpteki disiplinin, branşlardaki başarıların sürekliliği anlatılarak biter oldu. Artık yeni yetişen çocukların çoğu Galatasaray şarkıları ile büyümeye başladı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Taraflı tarafsız herkesin takdirini toplayan, kulüp yönetiminde gerçekleştirilen bu çağ atlama olayı, Galatasaray haricindeki diğer Türk kulüplerinin de büyük düşünmesini sağlamaya başladı.
   <br>
    <br>
     Kısa sürede nasıl oldu da Galatasaray bu kadar büyük başarılara imza attı ve Avrupa’nın hatta dünyanın tanıdığı bir kulüp haline geldi. Içeride elde edilen başarıların haricinde dışarıda gerçekleştirilen muvaffakiyetlerin sırrı ne idi? Bir çok kulübümüzde istikrarsızlık göze çarparken, Galatasaray’daki disiplin ve devamlılığı sağlayan anlayış nasıl bir düşüncenin ürünü idi? Bu konuda Galatasaray Futbol Şube Sorumlusu Adnan Polat’la görüştük.  Galatasaray ve Türk futbolunun popüler simalarından olan Polat, kulüpte istikrarlı bir çizginin yakalanmasında ve müesseseleşmesinde kuşkusuz büyük bir pay sahibi. Görevi devraldığı andan  itibaren, bir futbol şubesi sorumlusunun profesyonelce nasıl davaranacağını  tüm kamuoyuna gösteren Adnan Polat’a göre Galatasaray’da gerçek ve daha büyük başarılar asıl bundan sonra yaşanacak. Çünkü o başarıların temelleri Polat’a göre daha yeni yeni atılıyor.
     <br/>
     <br/>
     <br/>
     <br/>
     ILK HEDEF MÜESSESELEŞME
     <br/>
     <br/>
     <br/>
     <br/>
     Adnan Polat’a göre bir spor kulübü muhakkak müesseseleşmeli. Kulüp yönetimi yalnızca karar ve onay organı olmalı. Yönetimin perde arkasında kalması gerektiğini söyleyen Polat, bu durumu şöyle açıklıyor: “ Yönetim stratejileri, kulüp politikasını ve icraatı denetlemeli. Çünkü futbol ve diğer spor branşları bizim mesleğimiz değil. Kulüp kesinlikle icraat yönünden tam profesyonel ve işin ehli kişiler tarafından idare edilmeli. Bir holding gibi düşünülürse daha başarılı olunur. Mesela kulüp genel müdürü ve ona bağlı olan branşların şube müdürleri olmalı. Eğer bu şekilde düşünürsek biz yöneticiler Galatasaray'a daha faydalı oluruz. Çünkü en küçük işlerle bile uğraşmaktan vaktimiz kalmadığı için gelişim açısından daha değişik projelere eğilmemiz kesinlikle mümkün olmuyor.” Galatasaray’da müesseseleşme açısından temellerin atıldığını fakat henüz oturtulamadığını ifade eden Polat, bu işe 7 milyarlık bir bütçe ayırdıklarını belirtiyor.
     <br/>
     <br/>
     <br/>
     <br/>
     GELECEK YILKI BÜTÇE BIR TRILYON
     <br/>
     <br/>
     <br/>
     <br/>
     Bugüne kadar Türk kulüplerinde maddi gelirlerin yüzde 98’inin futbol kaynaklı olduğunu söyleyen Polat, futbol takımının kötü gitmesi halinde kulüplerin maddi sıkıntılar içerisine girdiğini dile getiriyor. Polat bu durumun kulübü çok riskli ve bağımlı hale soktuğunu kaydediyor. Ve çözüm olarak da Avrupa kulüplerinin bu konuda yaptığı çalışmaları örnek gösterip konuşmalarını sürdürüyor, “Tahminime göre  Galatasaray’ın yurt içinde ve dışında 25 milyona yakın taraftarı var. Bu büyük bir potansiyel. Galatasaray, ismini (telif hakkına sahip çıkarak) kullanarak  eğitim, otomobil, gıda, cam, seramik gibi bir çok endüstriyel işe girebilir ve milyarlarca dolar cirosu olabilir. Biz bu iş içinde ileriye dönük bazı çalışmalar başlattık ve artık Galatasaray ismine sahip çıkıyoruz. Galatasaray’ın geçen yılki bütcesi 450 milyardı. Önümüzdeki yıl bu bütçenin 1 trilyon olma durumu var.  Tesislere yönelik çalışmalarımız var. Borsaya girilip kulüp hisseleri halka sunulabilinir. Böylelikle ekonomik bir yapılanmaya gidilebilinir. Bu aşamada çalışmalarımız sürüyor, bir altı ay sonra Galatasaray  camiasında büyük ve yeni  gelişmeler olabilir.”
     <br/>
     <br/>
     Galatasaray’ın yalnızca futbol alanında faaliyet göstermediğini söyleyen Polat, kulübün 14 branşta mücadele ettiğini belirtiyor. Ve ekliyor, “Gelirlerimizin büyük bir yüzdesi futboldan. Biz bunu yüzde 20 lere çekmek isiyoruz.  Altyapıya önem veriyoruz. Avrupa kulüpleri bu konuda titiz. Bizde ise bunu Anadolu kulüpleri yapıyor. Bir Bursaspor, Samsun, Gençlerbirliği sürekli futbolcu üreten fabrika gibiler. Bu konuda Avrupa standartlarının altındayız. Bu eksiklerimizi görüyoruz. Ve yavaş yavaş gideriyoruz.”
     <br/>
     <br/>
     <br/>
     <br/>
     HEDEFLER BÜYÜK
     <br/>
     <br/>
     <br/>
     <br/>
     Hiç bir zaman Galatasaray Kulübü olarak küçük hedefler peşinde koşmadıklarını ısrarla belirten Polat, amaçlarının Galatasaray’ı bir dünya firması haline getirmek olduğunu vurguluyor. Ileriye dönük 50 bin kişilik bir stad düşündüklerini dile getiren Polat şunları söylüyor: “Devlet bize yer göstersin, biz kendi stadımızı inşa edecek güçteyiz. Veya Ali Sami Yen Stadı bize devredilsin, biz onun kapasitesini artıralım. Stadların tek elde olması sürekli zarar getirir. Çünkü işin içine politika girince gerçek rant kesinlikle sağlanamıyor.”
     <br/>
     <br/>
     Kulübün başında bulunan yönetimin bir sonraki seçimlerde kaybetmesi halinde, çalışmalarının durdurulma ihtimalinin olup olmadığını sorduğumuzda ise Polat şu cevabı veriyor: “Galatasaray’ın kendine özgü bir kültürü ve yapısı vardır. Biz aklın yolu birdir mantığı ile hareket ederiz. Galatasaray Spor Kulübü’nde genel kurulun haricinde yönetim eleştirilmez. Kaybeden liste kazanan listeyi destekler. Bizde grupçuluk değil Galatasaraylılık vardır. Galatasaray’ın çıkarları vardır. Bu da Galatasaray’ın başarılarının altında bulunan en büyük imzadır.”
     <br/>
     <br/>
     <br/>
     <br/>
     BAŞARI ULUSLARARASI OLMALI
     <br/>
     <br/>
     <br/>
     <br/>
     Türk toplumunun spor, politika, ekonomi, eğitim ve kültürel açıdan milletlerarası başarıya susadığını belirten Polat, diğer kulüplere Galatasaray olarak hedef büyütmeyi öğrettiklerini savunuyor. Kendi futbol takımları için de artık Türkiye Ligi Şampiyonluğu’nun araç olduğunu, esas hedefin Şampiyonlar Ligi olduğunu dile getiriyor. Bir Türk takımı olarak Galatasaray’ın büyük bir milli hizmet verdiğini söyleyen Polat bunu şöyle açıklıyor: “Devlet Türkiye’nin tanıtımı amacı ile ayırdığı fonun tamamını harcasa Galatasaray kadar Türkiye’nin reklamını yapamaz. Nasıl mı? Bir Galatasaray – Barcelona maçını 98 ülke televizyonu yayınladı. Ve bir buçuk saatten fazla bir süre Türkiye ve Galatasaray ismi sunucular tarafından sürekli anıldı. “
     <br/>
     <br/>
     Alınan başarıların çok kolay elde edilmediğini üzerine basa basa söyleyen Adnan Polat, başarının sırrını şöyle açıklıyor: “Kesinlikle UEFA ile her düzeyde ilişkilerimiz olmalı. Galatasaray bunu başardı. Biz Avrupa kupalarında kura çekimlerine dört kişi gidiyoruz. Nedeni ise kura çekiminin ardından bize çıkan rakibimizin kulüp başkanı ile ekonomik ve diğer konularda sıcağı sıcağına bağlantı kurmak. Diğer kulüp yöneticileri kura çekimini seyredip ardından atlayıp uçağa geliyorlar. Ve en büyük eksikliğimiz sabır. Halkımızda sabır yok insanlar gece rüyasında gördüğü şeyin sabah gerçekleşsin istiyorlar. Biz 3 yıl içerisinde bütün takımı sessizce değiştirdik. Yaş ortalamasını 23’e indirdik. Artık öyle bir Galatasaray var ki üç yılda üç teknik direktör değiştirdi, iki yıl şampiyon oldu üçüncü yıl yine şampiyonluğun en büyük adayı. Yönetim olarak kurmaya çalıştığımız sistem yavaş yavaş işlemeye başladı.”
     <br/>
     <br/>
     Her yıl transfer döneminde diğer kulüplerde olduğu gibi Galatasaray’da da büyük bir hareketlilik yaşanıyor. Spor basını her gün ayrı  bir şeyler yazıp birilerini kulüplere mal etmeye çalışıyor. Ve bu mal edilen sporcuların çoğu da dünya çapında yıldızlar. Polat, süper transfer yapmanın o kadar kolay olmadığını söyleyerek sözlerine başlıyor. “Avrupa’da şampiyon olmak için teknik eleman ve futbolcu faktöründen daha önemli şeyler var. Ama basın tarafından sürekli değişik şekilde süper transferlere konsantre edilen halk şartlanıyor. Bizim için çok ünlü bir oyuncu da olabilir, Mapeza gibi ucuza mal edilen yetenekli oyuncular da. Ama bunların en başında kulübün ekonomik dengeleri çok önemli.
     <br/>
     <br/>
     Eğer 5 Nisan Kararları olmasa idi Danimarkalı oyuncu Laudrup’u transfer edecektik. Bu futbolcu bizden bir–iki ay haber bekledi. Ama bir anda 45 binlere varan dolar gözümüzü korkuttu. Önümüzü göremez hale geldik. Bizim için hesaplı bir risk önemli. Yoksa sonu belli olmayan bir risk ile kulübün geleceği ile oynanmamalı.”
     <br/>
     <br/>
     <br/>
     <br/>
     SPOR BASININ MALZEMESI YALAN
     <br/>
     <br/>
     <br/>
     <br/>
     Spor basınının (bazı istisnaları ayrı tutarak) gerçek olmayan, yıkıcı, yıpratıcı yayınlarıyla, Türk futboluna zarar veren ve malzemesinin de yalan olduğuna kanaat getirdiğini söyleyen Adnan Polat, ilginç bir de tez ortaya atıyor: “Bu ülkede 20’ye yakın gazete var ve bu gazeteler ortalama iki sayfa spora ayırıyor. 10 kadar da televizyon kanalı mevcut. Nasıl dolduracaklar sayfalarını ve ekranlarını? Bu kadar kulüp kesinlikle Türk basınını doyuramaz.” Polat’a göre spor basını gerçek haberciliği ön planda tutmalı, yönlendirici ve yapıcı olmalı. Çamur atmak yerine ortaya alternatif fikirler sunmalı.
     <br/>
     <br/>
     Diğer kulüplerin de kısa süre içerisinde ipin ucunu yakalayacaklarına inandıklarını söyleyen Polat, kulüp yönetimlerinin kaçmaktan kovalamaya fırsat bulamadıklarını söylüyor. Ayrıca Polat, Beşiktaş’ın Süleyman Seba başkanlığında büyük atılımlar yaptığını da sözlerine eklemeden geçemiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21314), [web.archive.org (arşiv bağlantısı)](http://web.archive.org/web/20070606090406/http://aksiyon.com.tr:80/detay.php?id=21314)
