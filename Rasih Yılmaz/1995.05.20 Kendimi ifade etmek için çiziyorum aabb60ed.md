# Kendimi ifade etmek için çiziyorum

*Rasih Yılmaz 1995.05.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kendine özgü çizgileri olan ve Gırgır’ın ‘gırgır’ zamanında dergide önemli bir yer işgal etmiş genç bir karikatürist Ahmet Ot. Çizgileriyle toplumsal problemleri dile getirmeyi amaçlamış sürekli; esprilerinde okuyucuya bir şeyler anlatmayı görev bilmiş kendine. 7 yaşına kadar fiziki gelişimi diğer arkadaşları gibiyken yakalandığı amansız hastalık, özürlüler sınıfına sokmuş Ahmet’i
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ilkokul üçüncü sınıfta eğitimine son vermek zorunda kalmış. 17 yaşına kadar  bir kerecik olsun evden dışarı çıkmayan Ahmet, hayatın çelişkilerini keşfetmeye başlamış ve kendisini okumaya, karikatüre vermiş.
   <br>
    <br>
     — Özürlü olarak yaşamaya alışmak zor olmadı mı senin için?
     <br/>
     <br/>
     Özürlü olduğunu kabullenmek zorundasın. Başka şansın yok. Kendi çerçevem içerisinde hareket etmeyi, verilenle yetinmeyi kabul etmedim. Eğer kendi durumunuzu benimsemezseniz, hayatınızın sonuna gelmiş olursunuz. Üretmezsen, çalışmazsan ve toplumdan beklentilerine kavuşamazsan bunalım başlar. Ben toplumdan birşey beklemiyordum. Ne yaptım? Okumaya başladım. Neden okumak? Topluma, millete, aileme yararlı olmak için. O yıllarda sol yayınlara yöneldim. Toplumsal içerikli kitaplar okuyordum. Benim için bu kitaplar çok önemliydi. Mesela bir muhalefet yapma olayı başladı bende. Çünkü muhalefet yapmaya başlayan insan, soru sormaya başlamış demektir. Yanlışları görmüş ve düzeltmek için çalışmaya başlamış insan demektir.
     <br/>
     <br/>
     — Sol, tüm dünyada olduğu gibi Türkiye’de de yıkıma uğrayınca ne yaptın; yeni kitaplara mı yöneldin?
     <br/>
     <br/>
     Benim sol anlayışım, eski Sovyetler Birliği’ndeki  solun çökmesi ile sınırlı değil ki. SSCB’deki rejimle benim beynimdeki sol aynı değil. Benim beynimdeki sol, insanları rahatsız etmeden, geçmişteki güzelliklerden kopmadan yeni  şeyleri hayata yansıtmaktır. Ben Stalin’den nefret ediyorum. Stalin’inki solculuk değildir. Onunkisi faşizmdir. Almanya’daki devlet rejimi neyse Sovyetler’deki de aynıdır. Devletin bireylere müdahale etmeye başladığı anda o ülkede  Stalincilik vardır. Insanlar çok farklı düşünebilirler; ama bu aynı kabdan yemek yiyemeyecekleri anlamına gelmez. Sen ve ben farklı düşüncelerin insanı olabiliriz ama, aynı çatı altında, ikimiz aynı tabağa kaşık sallayabiliriz. Sen benim haklarıma tecavüz edersen, karıma asılırsan, ekmeğime göz dikersen aynı kabdan yemek yiyebilir miyiz? Kesinlikle hayır. Ama farklı farklı düşünsek de aynı kabdan yemek yiyebiliriz. Paylaşabiliriz. Ister solcu ol, ister sağcı..
     <br/>
     <br/>
     — Yıllar sonra sokağa, çıktıktan sonra ilk olarak neyi farkettin?
     <br/>
     <br/>
     Diğer insanların da özürlü olduğunu farkettim. Hayatlarını istedikleri gibi yaşayamıyorlardı. Ekonomi, trafik, çevre kirliliği gibi sorunlar etraflarını sarmıştı. Hayatları, bu meseleler yumağı içerisinde eriyip gidiyordu. ‘Şunu yapacağım’ diyor insan; ama gerçekleştiremiyor. Işte bu toplumsal özürlülüğümüzün ispatıdır. Hepimiz özürlüyüz; ben de istediğim herşeyi yapamıyorum, sağlam insanlar da. Örneğin Allah bazı insanlara para vermiş, kafa vermemiş; bana yetenek vermiş, para vermemiş.
     <br/>
     <br/>
     — Sizce inanmak ile inanmamak arasında ince bir çizgi yok mu?
     <br/>
     <br/>
     Var. Ve ben inanmayanlar tarafındayım. Ama, insanlara, siz inanmayın deme hakkına sahip değilim. Isteyen istediğine inanabilir. Eğer kendini öyle sağlıklı, zinde hissediyorsa inanmalı da. Önemli olan insanın kendi içindeki yalnızlık duygusundan kurtulmasıdır. Ben de kendimi yalnız hisetmiyorum, benim inandığım başka şeyler var. Mesala ben kendime inanırım. Kendimi Tanrı olarak görmüyorum tabii. Ama kendime güveniyorum; iyi bir insan olduğuma inanıyorum. Kimseye kötülük yapmıyorum.
     <br/>
     <br/>
     — Çizmeye nasıl başladınız?
     <br/>
     <br/>
     1980 yılında başladım. Aslında bir rastlantı ile oldu. Babam emekli olduktan sonra Gelibolu’da bir arazi alarak orada ev yapmak istedi. Benim de zorunlu olarak onunla gitmem gerekiyordu. Bir şeyler üretmek, bir şeyler ortaya koymak için Gelibolu’da çizmeye başladım. Bu bir tür kendimi  ifade etme şekliydi. Aslında yazar olmak istiyordum. Ancak birinci sırayı karikatüristlik aldı. Fakat bu benim için yazmaktan geri kalmak anlamını taşımıyordu. Ve bir kitap yazdım. Ismi de ‘Özür Dilerim’.
     <br/>
     <br/>
     — Hangi dergilerde çalıştınız?
     <br/>
     <br/>
     Ilk olarak Gırgır’da başladım. Bir karikatür göndermiştim, beğenmişler. Yayınlandı. Daha sonra telefon ettim, Gırgır’daki insanlarla tanıştım. Onlar da bana gelip gittiler. Gırgır, karikatür yaşantımda önemli bir yer işgal etti. Gırgır, Hıbır, daha sonra tekrar Ertuğrul Akbay’ın Gırgır’ında çalıştım. Ama o bir hataydı. Tekrar Hıbır’a döndüm. Ustura’da başlangıçta vardım; ama daha sonra ayrıldım. Şu anda da Kadınca’da çalışıyorum.
     <br/>
     <br/>
     — Son zamanlarda mizahta bir yozlaşmanın olduğu gözleniyor, özellikle de cinsellikte; siz bu görüşe katılıyor musunuz?
     <br/>
     <br/>
     Gayet tabii. Cinsellik bana göre bir ayrıntıdır ve insanın doğasında vardır. Asıl problem Türkiye’de yapılan mizahın samimiyetinin olmaması. Mizah patronlarının mizahı ciddiye aldıklarını sanmıyorum. Mizahı iş için yapıyorlar. 20 yıldır aynı şeyler devam ediyor. Mizahta yeni  şeyler üretilmiyor. Yüklü miktarda para alıyorlar, daha sonra defolup gidiyorlar. Hep aynı espriler, aynı konular. Türkiye’nin kültür gelişiminde karikatürcüler geride kaldı. Birbirleri ile uğraşmaktan adamların karikatürle uğraşmaya vakitleri yok ki.
     <br/>
     <br/>
     — Ustura dergisi yeni bir anlayış ve mizahla okuyucusunun karşısına çıktı; bunu nasıl değerlendiriyorsun?
     <br/>
     <br/>
     Fark yok. Aynı şeyleri çiziyor. Yalnızca cinsel espriler yapmıyor o kadar. Ama şunu belirtmeliyim ki Ustura’yı diğerlerine nazaran daha samimi ve içten buluyorum.
     <br/>
     <br/>
     — Genelde karikatür dergilerinde Müslümanlar’a karşı sürekli bir saldırı var. Sizce karikatürist demek inançsız insan demek mi?
     <br/>
     <br/>
     Hayır inanç ayrı bir olaydır. Önemli olan dürüst olmaktır. Inanç birşey değiştirmez. Mesela ben inanmıyorum; ama inananlara da saygılıyım. Ben de takunyalı, sarıklı, cübbeli karikatür yaptım; ama sırf komik bulduğum için. Bunun aşağılayıcı bir anlamda algılanmamasını istiyorum. Yalnızca mizahi açıdan bana komik geliyor.
     <br/>
     <br/>
     — Mizah nedir sence?
     <br/>
     <br/>
     Mizah, düzene karşı bir muhalefettir. Şimdiki mizahçıların kaybedecekleri çok şey olduğu için muhalefet yapamıyorlar. Mizah çelişkileri göstermektir. Daha önce mizahçılık bir idealistlikti. Şimdi kalemler ucuzladı. Karikatür zor zanaat. Mizah boş boş gülmek için yapılan bir iş değildir. Karikatürün anlatacağı bir şey olmalı . Olmazsa, okuma oranı düşer. Türkiye’de de bu oluyor, insanlar daha az okuyor; daha az okuyunca daha az sorgulamaya başlıyor, daha sonra da saçma saçma şeyler ortaya çıkıyor.
     <br/>
     <br/>
     — Özürlü olduğunuz için eziklik duyuyor musunuz? Insanlar size karşı anlayışsızlık  gösterdiklerinde içinize ne tür duygular  doğuyor?
     <br/>
     <br/>
     Ben 1987 yılına kadar sokağa çıkmadım. Dışarı çıktıktan sonra eve geldiğimde kendimi dayak yemiş gibi hissediyordum. Insanların bakışı, davranışı,  kendimi onlardan ayrı bir varlıkmış gibi hissetmeme sebep oluyordu. Ama daha sonra dedim ki, ben dışarı çıkacağım. Ben onlara değil onlar bana alışmalı diye düşündüm. Daha sonra insanlardan farklı olmak hoşuma gitmeye başladı. Çünkü bir insan bana baktığı zaman beni artık hiç unutmayacaktır; farklılığımdan dolayı.
     <br/>
     <br/>
     — Özürlüler için kurulan derneklerden hiç birine katıldınız mı ?
     <br/>
     <br/>
     Özürlü derneklerine üye olmayı, hem derneklerin yönetiminden hem de başka sebeplerden dolayı, kendi onuruma yediremedim.
     <br/>
     <br/>
     — Son olarak birşey söylemek ister misiniz?
     <br/>
     <br/>
     Türkiye’de özürlü olmak bir sanattır. Özürlüysen hayat daha zordur, çünkü yarım bir insansındır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21471), [web.archive.org (arşiv bağlantısı)](http://web.archive.org/web/20070609021835/http://www.aksiyon.com.tr:80/detay.php?id=21471)
