# İki yüzlü Beyoğlu

*Rasih Yılmaz 1994.12.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Beyoğlu (İstiklal Caddesi), yanıp sönen neonları ile sahte düşler ülkesinin giriş kapısı. Havanın kararmaya başlaması ile birlikte ara sokaklardan yavaş yavaş ortaya çıkmaya başlayan hayat kadınlarının duvar diplerine demir atmaya başladığı, uyuşturucu ticaretinin gizliden gizliye ayyuka çıktığı mekan.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yol kenarına sızıp kalan, bir saat önce yediklerini yattığı yere çıkaran ayyaşların, efkar dağıtmak için köhne povyonlarında her türlü insanın sabahladığı yer. Kendilerini entel diye adlandıran ve komplekslerini barlarda atmaya çalışan, halktan uzak insanların ülkesi. Bunalıma giren aydınların  çelişkilerini meze dolu masalara döktükleri Çicek Pasajı ile adı anılan bahtsız semt. Sağlı sollu kiliselerle, tünelden aşağıdaki sinegogu ve yalnızca Ağa Camii ile kimliğini korumaya çalışan bir yaşlı çınar.
   <br>
    Bu yazılanlar Istiklal Caddesi’nin Beyoğlu’sunu anlatıyor elbet. Bir de camdan cama asılmış çamaşırlar ile süslenmiş ara sokakların, Okmeydanı gecekondularının Beyoğlu’su var. Kasımpaşa’daki Bayramyeri’nin, Sütlüce’nin, Tophane’nin, Haliç kıyısında kokudan burunları çatlayacak hale gelmesine aldırmadan oynayan çocukların, dertler yumağı ile sarılı bir hayatları olmasına rağmen mutlu olmasını ve kalmasını  bilen insanların Beyoğlu’su...
    <br>
     Bir cadde ve bir meydana feda edilmiş insanların çilesini ve tebessüme gizlenmiş hüzünlerini, Taksim’den ve Istiklal Caddesi’nden geriye kalan Beyoğlu...
     <br>
      <br/>
      NERESIDIR  BEYOĞLU?
      <br/>
      <br/>
      Istiklal Caddesi, geceleri yanıp sönen ışıkları ile sahte düşler dünyasına açılan bir kapı görünümünü verirken, bazı çevrelerce yıllarca insanlara Beyoğlu’nun tamamıymış gibi sunuldu. Istanbullu bile Beyoğlu’nu Taksim ve Istiklal Caddesi’nden ibaret sandı. Ve gerçek Beyoğlu, bakımsızlığın, su baskınlarının, mahalle kavgalarının, Haliç kokusunun arasında unutuldu gitti.
      <br/>
      Daha düne kadar gelen yerel yönetimler göz boyamak maksadı ile çalışmalarını sürekli Istiklal Caddesi ve çevresinde yoğunlaştırırken, Beyoğlu’nun diğer yerleşim merkezleri sürekli ihmal edildi. Yılbaşı, önceleri milyonlarca lira harcanarak süslenen ve sahte bir cennet gibi insanlara sunulan Istiklal Caddesi hep zihinlerde, Beyoğlu’nun tümü gibi sunuldu... Beyoğlu acaba sırf Istiklal Caddesi mi? Bu soruyu araştırdığımızda  ilginç bir istatistikle karşı karşıya kalıyoruz. Istiklal Caddesi’nde günlük bir milyona yakın insan sirkülasyonu var. Ve bu insanlardan yalnızca yüzde 2’si Beyoğlu sınırları içerisinde oturuyor. Bu durumda akla başka bir soru geliyor: Acaba Beyoğlu’nun gerçek sahipleri kim?
      <br/>
      <br/>
      HANGI YÜZÜ GERÇEK
      <br/>
      <br/>
      Bu soru kimilerine çok saçma, kimilerine de çok anlamlı gelebilir. Ama bir gerçek var ki Beyoğlu iki yüzlü bir semt.  Bir alt sokakla bir üst sokak arasında büyük sosyal ve kültürel farklılıklar var.
      <br/>
      Eğlenceler yuvası Istiklal Caddesi belki de Istanbul’un gözbebeği. Zenginlerin kültür ve eğlence merkezi olarak bilinen bu caddede çağın tüm gereksinimleri bütün albenileriyle insanlara sunulurken, Beyoğlu’nun gerçek yüzünü oluşturan diğer yerleşim merkezlerinde ise imkansızlıklar diz boyu. Istiklal Caddesi’nde Mc. Donalds, Wimpy, Pizza Hut gibi Amerikan patentli yiyecek merkezleri altlı üstlü caddeyi kaplarken, diğer yerlerde halâ çocuklar pamuk şekercinin yolunu gözlüyor.  Taksim ve çevresinin hemen tüm problemleri halledilmiş gözükürken, Kasımpaşa’da, Hacıhüsrev’de, Sütlüce’de, Tophane’de, Okmeydanı ve daha bir çok yerleşim biriminde altyapı ve daha bir çok problem  insanların hayatlarında Notre Dame’ın Kamburu gibi büyük bir dert olarak duruyor.
      <br/>
      Acaba  hangisi gerçek Beyoğlu? Dertler ve çaresizlik içerisinde meselerine çözüm bekleyen insanların Beyoğlu’su mu? Yoksa Istiklal Caddesi’nde hava karardıktan sonra yanıp sönen neonların altında ayyuka çıkan zevk çığlıkları ile kadeh tokuşturanların Beyoğlu’su mu? Üst sokaktakinin masalarını her türlü meze süslerken, alt sokaktaki belki de ekmeğin yanında bir iki çeşit yemek kabı ile sofrasını kuruyor? Beyoğlu’nun gerçek yüzü hangisi?
      <br/>
      Istiklal Caddesi’nde hayat güneşin batması ve ışıkların yanması ile başlarken, alt sokaklarda başlangıç, güneşin doğuşudur. Beyoğlu’nda 45 mahalleye yayılmış 300 bin kişi yaşıyor. Yeni gecekondu mahalleleri hariç Beyoğlu’nun her sokağı ayrı bir tarih.  Taksim’de insanlar misk ü anber kokuları içerisinde yaşarken, Haliç’in verdiği koku Kasımpaşa’yı yaşanmaz kılıyor. Lağımlar denize boşalıyor, üstelik halâ açıktan akarak. Kış aylarında azalan, yaz aylarında ise ayyuka çıkan gaz ve kokular insan sağlığını gizliden gizliye tehdit eder boyutta. Birçok sokak çamurlar içerisinde yüzüyor. En küçük bir yağmurda yüzlerce evi su basarken, Istiklal Caddesi’nin (sahte Beyoğlulu) günlük seyyahları sonbahar akşamlarının yağmurlu gecelerinde, meyhaneleri doldurarak Rum müziği ile çoşup kahkahalar içerisinde kadeh tokuşturuyor. Tezatlar bitmek bilmiyor. Ikisi de sözde Beyoğlu ama biri beylerin, diğeri halkın Beyoğlu’su.
      <br/>
      Bir başka Beyoğlu semti Okmeydanı. Belki de Istanbul’un en eski gecekondu bölgesi. Vakıf arazilerinin üzerine kurulmuş bir yerleşim merkezi. Günümüze kadar Yağma Hasan’ın böreği zihniyeti ile talan edilmiş bir Vakf—ı Kebir arazisi. Şu anda kaçaklıktan yavaş yavaş kurtulmaya başlamış olsa bile yine de meseleri bitmek bilmiyor. Altyapı problemleri çok. Bu olumsuzluklar karşısında ‘Hangi Beyoğlu?’ diye düşünmeye başlıyor insan.
      <br/>
      <br/>
      TEZATLARIN BARINAĞI
      <br/>
      <br/>
      Beyoğlu, sosyal ve kültürel tezatların en çok yaşandığı ve açığa çıktığı mekân belki de. Bölgeler arasında büyük dengesizlikler göze batıyor. Beyoğlu’nun alt kesimlerinde maddi seviyesi orta halli insanlar yaşıyor. Kültür seviyeleri oldukca düşük. Ama yine de sadece akşamları içmeye gelenlerin Beyoğlu’na sahip çıkmalarını kabullenemiyorlar.
      <br/>
      Ünü Istanbul’un, hatta Türkiye’nin sınırlarını aşan Beyoğlu (Istiklal Caddesi) en önemli eğlence ve kültür merkezi olarak kabul ediliyor.  Bu ün ve tezatlar bir faturayı getirecekti: Artan suç oranları. Istiklal Caddesi’nde köşe başlarında sızıp kalmış tinerci çocuklara, ayyaşlara, şarapcılara rastlamak o kadar tabii olmuş ki, artık insanların ilgisini  çekmiyorlar.
      <br/>
      Uyuşturucu ticareti yine Taksim ve çevresinde kümeleşen adı eğelence merkezi olan köhne yerlerde gerçekleşirken, fuhuş ticareti açıktan açığa yapılır olmuş. Polis ise tüm gayretleri ile bu olumsuzlukları ortadan kaldırmak istiyor. Bu da belki Beyoğlu’nun üçüncü yüzü...
      <br/>
      <br/>
      Beyoğlu Belediye Başkanı Nusret Bayraktar:
      <br/>
      Her yönü ile eşit bir Beyoğlu
      <br/>
      <br/>
      RP’li olmasından dolayı basının çıkarttığı büyük gürültülere rağmen yerel seçimleri kazanarak, Beyoğlu Belediye Başkanı olan Nusret Bayraktar, günümüze kadar Beyoğlu’nun sürekli Istiklal Caddesi gibi sunulduğunu bunun  da büyük sosyal ve kültürel uçurumları ortaya çıkarttığını söylüyor. Yapacakları kültür hizmetleri ile ise kendilerini kültür elçisi sanarak insanlara en güzel cevabı vereceklerini kaydediyor. Beyoğlu’nun bütün sokaklarına tek tek hizmet götürmeyi amaçladıklarını vurgulayan Bayraktar, zamanla kültür ve sanat olayalarını Istiklal Caddesi’nin dışında da gerçekleştireceklerini belirtiyor. Istiklal Caddesi’nin dengesini bozmadan daha büyük kültür sanat olaylarına imza koyacağız diyen Bayraktar, Beyoğlu’nun geleceği hakkındaki görüşlerini şöyle anlatıyor.
      <br/>
      “Beyoğlu’nu yalnızca Istiklal Caddesi olarak görmüyoruz. Sınırlarımız içinde bulunan her yere hizmet götüreceğiz. En büyük amacımız mekanlar arası sosyal ve kültürel uçurumları ortadan kaldırmak. Beyoğlu Istanbul’un hatta Türkiye’nin en gözde ve tarihi semti. Inşaallah bu mekan için en güzelini yapmaya çalışacağız. Beyoğlu tüm güzellikleri ve tarihi ile inşaallah ayakta kalacaktır. Geçen yönetimler sürekli Beyoğlu’nun diğer yerleşim birimlerinin meselerini göz ardı etmiş. Biz bu problemleri görerek çözüm yollarını uygulamaya koymaya başladık bile. Bir çok mahallemizde alt yapı problemlerini kısa sürede çözeceğiz inşaallah. Seçim öncesi söylediğimiz bir söz vardı, onu tekrarlamak istiyorum. Beyoğlu bir cevher biz de onu kuyumcu gibi işlemeye çalışacağız.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21352), [web.archive.org (arşiv bağlantısı)](http://web.archive.org/web/20060429094024/http://www.aksiyon.com.tr:80/detay.php?id=21352)
