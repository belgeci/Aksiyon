# Kaldırımlara düşenler ve diğerleri

*Rasih Yılmaz 2001.04.14*

<div>
 <img border="0" src="/web/20020420213729im_/http://www.aksiyon.com.tr/yazar/rasihyilmaz.jpg"/>
 <p class="spot">
  'Yunanistan, gazetecilerin 24 saatlik grevi nedeniyle güne gazetesiz başladı. Atina Gazeteciler Sendikası ve Atina Basın Çalışanları Sendikası'nın çağrısıyla yapılan grev süresince, hiçbir basın kurumu haber hizmeti veremedi.'
 </p>
 <p class="metin">
 </p>
 <p class="metin">
  Yukarıdaki haberi görünce Türkiye'de de gazeteler birkaç gün çıkmasa olumlu veya olumsuz ne olur diye düşünmedim değil. Vahşice işlenmiş bir cinayet vakasına ilave olarak olmamış bir tecavüz olayını olmuş gibi gösterip halkı dinsel ve ırksal ayrımlara sürükleyen manşetler atan bir kısım medyanın yokluğu ülkeye çok şey kaybettirir mi? Veya medya patronları bankalardan ve ülke yönetiminden elini çekse nasıl olur? Bilinmez...
 </p>
 <p class="metin">
  Ama bir gerçek var ki Türk medyası kan kaybetmeyi sürdürüyor. Güven, tiraj derken şimdi de itibar ayaklar altına alınmaya başlandı. Yaptıkları yolsuzlukları ve siyasi baskılar sonucu aldıkları ihaleleri örtbas etmek için son 5 yıldır yoğun bir irtica yaygarası yapan medya şimdi de belden aşağı bir yayın politikası içine girdi. Çünkü ekonomik kriz sosyal patlamayı da beraberinde getiriyordu. Halkı uyutmanın en önemli yolu olarak sanırız hayvansal içgüdüleri harekete geçirecek bir ticari politikanın (dikkat yayın politikası değil) uygulanması uygun görüldü ki Milliyet 'Emmanuelle eretoik serisi' pazarlamaya karar verdi. Bir zamanlar kültür yayıncılığıyla övünen Milliyet'in düştüğü 'kaldırım gazeteciliği'nin durumu gerçekten içler acısıydı. Reklamlarda 'Milliyet'in değişen yüzü'nden bahsediliyordu. Gördük ki Milliyet'in yüzü çok değişmiş... Tirajı 200 bin sınırına dayanmış... Meydan—ı Larousse'ların yanında erotik kitaplar ve cd'ler dizisi yer alacak kütüphanelerde... Türkiye'de düşünmeyen insanların varlığı mı hayal ediliyor?
 </p>
 <p class="metin">
  İnsanlar başörtülü diye suçlanırken, kimse kültürel pornografiyle ilgilenmiyor. Belki bu konuda devletten yardım bile alıyorlardır. Malum, kültürel hizmet! Artık, oylarınızla TBMM'ye gönderdiğiniz hem sağın hem de solun milliyetçi bakanlarının toplandığı kuruldan çıkan başörtülü olarak İstiklal Marşı dinlenemez kararının ne anlamı olabilir(!) diye düşünmek haddinize mi?
 </p>
 <p class="metin">
  Basına ve hükümete karşı ciddi bir güven bunalımı yaşanıyor halk nezdinde. Fakat bu ülkede halkın güvenini kaybetmemiş kurumlar da var. Özellikle medyada yapılan anketlerde Zaman'ın güvenilirlik oranının yüksekliği dikkat çekiyor. Haberatak'ın gerçekleştirdiği ankette Zaman yüzde 56 ile birinci sırada yer alırken diğer gazetelerin toplamı dahi bu güvene denk gelmiyor. Haberatak yetkilileri nedense anket sonuçlarını bir süre sonra kaldırdı ama bu, gerçeği değiştirmiyor. Medyaya güvenin yerlerde süründüğü bir ortamda, bizce Zaman'ın üstlendiği farklı gazete misyonu mutlaka karşılığını bulacaktır. O yüzden Zaman sadece farklı değil, aynı zamanda 'Güvenilir gazete'...
 </p>
 <p class="metin">
 </p>
 <p class="arabaslik">
  Okur yazar ilişkisi
 </p>
 <p class="metin">
  Geçtiğimiz hafta Aksiyon Dergisi'nin Okur Hattı sayfasında "Rasih Yılmaz'ın Çift Dikişi" başlıklı bir okur mektubu yayınlanmıştı. Öncelikle kendi perspektifinden bakınca haklılığını gördüğümüz okurumuzun sitemleri hakkında sorumluluğumuz gereği bir açıklama yapmamız gerek.
 </p>
 <p class="metin">
  Zaman'da okuduğu Rasih Yılmaz imzalı bir yazının Aksiyon'da da yer aldığını belirten okuyucumuz gerçekten bizi takip ediyorsa bilgiyi ve duyumu esas aldığımızı biliyor olmalı. Eğer bize ulaşan bilginin acilen yayınlanması gerekiyorsa bunun günlük yayınlanan Zaman gazetesi aracığılıyla hızlı biçimde kamuoyuna duyurulması en uygunudur. Ayrıca aynı bilgiyi Aksiyon okurlarına da ulaştırmak bizim görevimizdir. Çünkü bütün Zaman okurları Aksiyon okumadığı gibi, bütün Aksiyon okurları da Zaman okumuyor. Bununla birlikte yazıda bilgi esas olmasına rağmen yazılımdaki farklılıklar es geçilmemelidir.
 </p>
 <p class="metin">
 </p>
 <p class="arabaslik">
  CNN Türk ve Kanal D için frekans ihalesi başvurusu yapmasına rağmen Aydın Doğan'ın iki kanalın tek çatı altında toplanması konusuna hız verdiği belirtiliyor. Ortak haber merkezi çalışmalarının ise tamamlandığı kaydediliyor. Ayrıca frekans ihalesinin ertelenmesi için Ankara'da çalmadık kapı bırakmayan Aydın Doğan'ın Mehmet Ali Yılmaz ile Milliyet Gazetesi pazarlığı son noktaya gelmiş.
 </p>
 <p class="metin">
 </p>
 <p class="metin">
  TOBB Başkanı Fuat Miras'ın Genelkurmay Başkanı ile yaptığı görüşmenin ardından hükümeti ertesi gün istifaya çağırması oldukça yadırgandı. Ancak esas yadırganan Miras'ın konuşmalarının detaylarını 28 Şubat döneminin en önemli kalelerinden olan bir kısım medyaya aktarmış olması. Miras Hürriyet ve SABAH'a yaptığı açıklamada Kıvrıkoğlu'nun hassasiyetini dile getirdi. Demokratlığıyla övünen medya askerin siyasete karıştırılmaya çalışılmasını manşetleriyle destekleyerek bu konuda da 'neresi doğru ki' dedirtmeden etmedi.
 </p>
 <p class="metin">
 </p>
 <p class="metin">
  DİNÇ Bilgin'e ait kurumların kan kaybetmesi sürüyor. ATV ile Kanal 6'nın aynı binada bulunması için bütün yapılanmalar tamamlanmış.
 </p>
 <p class="metin">
 </p>
 <p class="metin">
  BALIKESİR'in Susurluk İlçesi'nde Recep İpek adlı kişinin evinde öldürülmüş olarak bulunan 11 yaşındaki A.Ç.'nin "tecavüze uğramadığı" tespit edildi. Sorumsuzca yayınlar yapan birkısım medya adli tıp raporunu beklemeden attığı başlıklarla halkı geleyana getirdi. Medyadaki sorumsuzluk bitmek bilmiyor. Huylu huyundan vazgeçmiyor.
 </p>
 <p class="metin">
 </p>
 <p class="metin">
  TASARRUF Mevduatı Sigorta Fonu'na devredilen Etibank'ın eski yönetim kurulu üyesi Zafer Mutlu, usulsüz işlemlerle bankanın zarara uğratılmasına ilişkin yürütülen soruşturma kapsamında İstanbul DGM'de ifade verdi. Anlaşılan daha çok medya patronuna DGM yolu gözükecek.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420213729/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/babitelli/1.htm), [web.archive.org (arşiv bağlantısı)](http://web.archive.org/web/20020420213729/http://www.aksiyon.com.tr:80/2001/332/babitelli/1.htm)
