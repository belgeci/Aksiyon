# Medya patronlarının düşü(şü)!

*Rasih Yılmaz 2001.07.07*

<div>
 <img border="0" src="/web/20020220023240im_/http://www.aksiyon.com.tr/yazar/rasihyilmaz.jpg"/>
 <p class="spot">
  Halen Habertürk'te yazılar kaleme alan Güler Kömürcü, Yolsuzlukların Çetelesi isimli kitabıyla ses getirecek gibi gözüküyor...
 </p>
 <p class="metin">
 </p>
 <p class="metin">
  Su Yayınları'ndan çıkan kitapta "Doğan Holding'den elektrik operasyonu" başlıklı yazı oldukça dikkat çekici.... Kömürcü'ye göre ihalelerde yüce divanlık işler var... İddiada Türkiye Elektrik Kurumu eski Genel Müdürü Birkan Erdal, Doğan Holding'e tepe yönetici olarak atandı ve enerji ihalelerini Aydın Doğan adına takip etti. Bu arada enerji ihaleleri konusunda Yargıtay ilginç bir karar aldı. Turkish Daily News gazetesinin Aydın Doğan tarafından satın (!) alınmadan önce 13 Kasım 1997 tarihli nüshasında çıkan bir haber ve köşe yazısından dolayı Aydın Doğan mahkemeye başvurmuştu.
 </p>
 <p class="metin">
  "Medya Patronları Enerji Projelerini Almak İçin Baskı Uyguluyor" haberi ile İlnur Çevik tarafından kaleme alınan "Medya Patronları Ülkeyi Yönetmeye Başladığı Zaman" yorumlarında Doğan Grubu'nun İstanbul'un elektrik projesini elde etmek için hükümete şiddetli baskı yaptığı, basın karteli oluşturan medya sahiplerinin elindeki iletişim araçlarını, cazip enerji ihalelerini kendilerine vermesi için hükümete yoğun baskı yapmakta kullandıkları iddia ediliyordu... İstanbul Asliye 5. Hukuk Mahkemesi Turkish Daily News gazetesinin Doğan Grubu'na 4 milyar TL tazminat ödemesine karar verdi. Ancak Turkish Daily News'in bu karara itirazı üzerine dosyayı inceleyen Yargıtay 4. Hukuk Dairesi, Doğan Grubu hakkında yayınlanan yazıların "somut olgular" olduğu gerekçesiyle bu yazılardan dolayı verilen tazminat cezasının haksızlığına hükmederek kararı bozdu. Bu bozma kararı ile Turkish Daily News gazetesinde Aydın Doğan ve Doğan Grubu hakkında ortaya konulan iddialar Yargıtay tarafından bir anlamda onanmış oldu! Yeni RTÜK yasası ile medya patronlarının devlet ihalelerine girmesi öngörülüyordu ancak Cumhurbaşkanı A. Necdet Sezer yasayı veto etti. Bakalım yaz sonunda medya patronları, devlet ihaleleri ve kartelleşme üçgeninde ne gibi gelişmeler olacak!
 </p>
 <p class="metin">
 </p>
 <p class="arabaslik">
  Havuz kana bulanacak
 </p>
 <p class="metin">
  İlginç bir memlekette yaşıyoruz vesselam! 1. Süper Futbol Ligi naklen yayın ihalesini alan Digitürk anlaşmanın aksine eski dolar kurundan hesap yapılmasını isterken, bir önceki dönem ihaleyi kazanan Stardigital bu tekliften yola çıkarak haksız rekabetin oluştuğu yönünde mahkeme kapılarını arşınlamaya başladı. Kimin eli kimin cebinde, kimin çıkarı nerede artık pek kestirmek mümkün değil... Ama Stardigital bildiğimiz kadarıyla yükümlülüklerini yerine getiremediği için antlaşmanın feshedilmesine sebep olmuştu. Şimdi ise Digitürk'ün antlaşmayı bozduğunu ve yeniden ihale açılması gerektiğini savunuyor. Digitürk ise eski kur üzerinden kulüplerle anlaştığı şeklindeki haberlerle ortamın gerginleşmesini engelliyor. Fakat bu arada Star Dijital İletişim AŞ'nin yayın haklarını satın aldığı İngiliz World Production Establishment AŞ'ye olan 383 bin 334 dolar borcunu ödememesi üzerine iflası isteniyor. Herşey karma karışık! Havuz yine kana bulanacak gözüküyor! Bu arada naklen yayın için Teleon'a abone olan futbolseverlerin mağduriyeti nasıl giderildi merak ediyoruz. Veya havuz dağılırsa Digitürk'e abone olanların mağduriyeti nasıl giderilecek?..
 </p>
 <p class="metin">
 </p>
 <p class="arabaslik">
  KAMUNUN elindeki elektrik üretim ve dağıtım tesislerinin işletme haklarının devrini 31 Ekim'e kadar uzatan tasarı, 27 Haziran'da yapılan TBMM Genel Kurulu'nda kabul edildi. Yasa, Elektrik Piyasası Kanunu'nunda, işletme devir hakları çalışmalarının tamamlanması için son gün olarak öngörülen 31 Haziran tarihini, 31 Ekim'e uzatıyor. DYP Tunceli Milletvekili Kamer Genç, tasarının medya patronlarının isteği ile hazırlandığını iddia etti.
 </p>
 <p class="metin">
 </p>
 <p class="metin">
  HAZİRAN ayı Türk basını açısından iletişim özgürlüğüne yönelik baskıların hız kesmeden devam ettiği ve sıkıntıların arttığı bir ay oldu. Cezası kesinleşen Yazar Doç. Dr. Fikret Başkaya İstanbul DGM tarafından hakkında verilen 15 aylık hapis cezasını çekmek üzere Kalecik Cezaevi'ne girdi. Basın İlan Kurumu'nun yazılı basın üzerinde estirmeye başladığı ilan kesme uygulamaları da arttı. Takvim ve Sabah gazetelerinden sonra haziran ayında da Radikal ve Yeni Asya gazetelerinin ilanları kesildi.
 </p>
 <p class="metin">
 </p>
 <p class="metin">
  RTÜK Yayın Araştırma Dairesi Başkanı Dr. Cengiz Özdiker, "TRT'nin Kurumsal Hedefleri, Çalışmaları ve Gelişim Sürecine İlişkin Değerlendirmeler" başlığını taşıyan 9 maddelik deklarasyonunda TRT Genel Müdürlüğü'ne seçilmesi durumunda nasıl çalışacağını açıkladı.
 </p>
 <p class="metin">
 </p>
 <p class="metin">
  GAZETECİ—Yazar Ahmet Altan ile Aktüel Dergisi Sorumlu Yazıişleri Müdürü Murat Tunalı hakkında 'Askeri kuvvetleri tahkir ve tezyif etmek' suçundan 1 ile 6'şar yıl arasında ağır hapis cezası istemiyle iki ayrı dava açıldı.
 </p>
 <p class="metin">
 </p>
 <p class="metin">
  TÜRKİYE Gazetesi Genel Yayın Yönetmeni Kenan Akın, görevinden ayrılıyor. Akın, 15 yıldır aynı gazetede yöneticilik görevini sürdürüyordu.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220023240/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/babitelli/1.htm), [web.archive.org (arşiv bağlantısı)](http://web.archive.org/web/20020220023240/http://www.aksiyon.com.tr:80/2001/344/babitelli/1.htm)
