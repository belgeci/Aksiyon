# Bakan ama görmeyen medya

*Rasih Yılmaz 2001.09.29*

<div>
 <img border="0" src="/web/20020329154018im_/http://www.aksiyon.com.tr/yazar/rasihyilmaz.jpg"/>
 <p class="spot">
  İkiz kulelerin terörist bir saldırı sonucu yıkılmasının ardından müthiş bir bilgi bombardımanına tutulduk. Televizyon kanallarına sığan dünya coğrafyası aslında ne kadar küçük bir köyde yaşadığımızı da ispat etmiş oldu.
 </p>
 <p class="metin">
 </p>
 <p class="metin">
  Bu arada evrensel habercilik veya bizim dışımızdaki medya dünyasının da nasıl bir anlayış ve işleyiş içerisinde olduğunu görme fırsatı yakaladık. Dijital platformlardan, kablolu tv'lerden veya yurtdışındaki televizyon stüdyolarına sık sık bağlanan haber kanalları aracılığıyla yaptık bunu. Teknolojinin sınır tanımazlığının büyük bir şovundan başka şey değildi aslında yaşadıklarımız.
 </p>
 <p class="metin">
  Kabuklarımızı beyaz cam aracılığıyla kırarken kendi medyamız ile yabancı medya arasındaki farklılıkları da çok daha net biçimde inceleme fırsatı bulduk. Birilerinin veya birşeylerin borazancılığını üstlenmek veya eyyamcılık yapmak pek de yabancı medyanın seçtiği bir tarz değilmiş oysa. Haberin bütün ayaklarının oluşturulması herşeyden önce gelirken, etik olarak her hangi bir sapmanın dahi yaşanması halinde çok ağır tepki ile karşılaşılabileceğini farkettik. Oysa ki bizde ciddi bir sistem ve çıkar ilişkisi sözkonusu. Amerikan televizyon eleştirmenleri, bazı televizyon muhabirlerinin, 11 Eylül'deki terörist saldırı sonrası, bayraklı kravat takmasının ve savaş çığırtkanlığı yapmasının dahi gazetecilik etiğine aykırı olduğunu savundu. New York Times gazetesi televizyon eleştirmeni Caryn James, "Medya ile hükümet arasındaki mesafe giderek bulanıklaşıyor. Bu konuda dikkatli davranmamız gerek" diyerek çok ilginç bir tesbitte bile bulundu.
 </p>
 <p class="metin">
  Bizde ise durum bugüne kadar hep tersine işledi. Güç kimin elindeyse bir kısım medya sürekli yağdanlık oldu. Haber yanlızca 'banka'lara sahip olmak için araç olarak kullanıldı. Abartmak veya şişirmek ise yayın toplantılarında vazgeçilmezler listesinde hep baş köşeye oturdu... Şimdi aynı durumu Ladin konusunda da yaşıyoruz. Görünen o ki bizim medya için durum hiç değişmiyor. Günlerdir Amerika'nın gerçekleştireceği saldırıların planlarını okuyoruz manşetlerde. Veya İslamcı teröristlerin porno film seyrettikten sonra cihad için kamikaze yapmaya gittiklerini! İslam olgusunun veya isminin geçtiği herşeye kırmızı görmüş boğanın hırsıyla saldıran birkısım medya aslında bir anlamda içe dönük mesajlar vermek için de büyük bir fırsat yakaladığını düşünüyor... Derinlemesine tahlillerden ziyade manşetlerlerle abartılan savaş senaryoları daha çok tercih ediliyor. Terör ve İslam kelimeleri ne kadar çok yan yana kullanılırsa plazaların o kadar hoşuna gidiyor izlenimi veriliyor satır aralarında. ABD'de ise medya alabildiğine İslamiyet ile terörizmi yan yana getirmemek için çaba sarfediyor. Dünya düzeni değişiyor... Türkiye yeni bir konseptle kendisine biçilecek rolü bekliyor... Taliban gibi bir örgüt yüzünden yine Müslüman siviller ölecek ve kefenleri dahi olmayacak... Amerika'nın haklılığı hep tartışmaya açık olacak... Ama birşey sanırız hiç değişmeyecek; Tük medyasının baktığını sanması ama bir türlü hiçbirşeyi görmemesi...
 </p>
 <p class="metin">
 </p>
 <p class="arabaslik">
  MİLLİYET yazarı Yavuz Baydar bir yazısını şöyle bitiriyor; "Son bir not: İslami hassasiyetleri öne çıkaran öteki medyaya bakıp da, neden, 'Türk medyası terörü hafife alıyor' diyenimiz çıkmıyor? Ne kadar tuhaf, değil mi?"... Öteki medya ayrımını ilginç bulduk... Öteki Türkiye gibi birşey sanırız... Yani plazalarda yaşayanlar ile gecekonduda yaşayanlar... Banka hortumlayanlar—bankalara paralarını kaptıranlar, dolarla maaş alanlar veya asgari ücretle çalışanlar gibi birşey bu sanırız. Baydar bizce ayrımlardan bahsederken dikkatli olmalı...
 </p>
 <p class="metin">
 </p>
 <p class="metin">
  ALMANYA'nın Köln şehrinde bulunan Türkiye'ye yönelik yaptığı yayınlarda cihat çağrısı yapan Hakk TV'nin yayınları, Radyo ve Televizyon Üst Kurulu'nun (RTÜK) girişimleri sonucu durduruldu.
 </p>
 <p class="metin">
 </p>
 <p class="metin">
  AYDIN Doğan Vakfı, gelecek yıl düzenlenecek olan "19. Aydın Doğan Uluslararası Karikatür Yarışması"nın konusunu "Terörizm" olarak belirledi. Doğan Vakfı, benzer bir organizasyonla medya terörünü de ele alırsa sektör açısından güzel bir hizmet olabilir.
 </p>
 <p class="metin">
 </p>
 <p class="metin">
  MANKEN gazetecilerin sayısı artmaya başladı. Hey Girl'de "Çıtır Muhabbetler" adlı köşe hazırlayan fotomodel Tuba Ünsal, Tempo dergisine transfer oldu. Gazeteciler plazalardan dışarı, mankenler içeri.
 </p>
 <p class="metin">
 </p>
 <p class="metin">
  MÜSTAKİL Sanayici ve İşadamları Derneği, kuruluşunun onuncu yılı münasebeti ile ekonomi konusundaki yayınları destekleme ve bu sahadaki başarılı yayınları ödüllendirerek teşvik etme amacıyla on ayrı kategoride ödül verecek.
 </p>
 <p class="metin">
 </p>
 <p class="metin">
  GAZETECİ—yazar Fehmi Koru'nun, bir televizyon programında deprem konusunda yaptığı konuşmada, "Basın yoluyla halkı, sınıf, ırk, din, mezhep veya bölge farklılığı gözeterek kin ve düşmanlığa açıkça tahrik ettiği" gerekçesiyle 2 ile 6 yıl arasında hapis cezasına çarptırılması istendi. İstanbul 2 No'lu DGM'deki duruşmaya, tutuksuz sanık Fehmi Koru katıldı.
 </p>
 <br/>
 <center>
  <a class="anaorta" href="http://web.archive.org/web/20020329154018/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/babitelli/1.htm), [web.archive.org (arşiv bağlantısı)](http://web.archive.org/web/20020329154018/http://www.aksiyon.com.tr:80/2001/356/babitelli/1.htm)
