# Ticaret, siyaset ve medya

*Rasih Yılmaz 2001.07.14*

<div>
 <img border="0" src="/web/20020425034011im_/http://www.aksiyon.com.tr/yazar/rasihyilmaz.jpg"/>
 <p class="spot">
  Bir kaç aydır Aydın Doğan, Nazlı Ilıcak ve İstanbul Büyükşehir Belediyesi üçgeninde sürekli bir elektriklenme mevcut.
 </p>
 <p class="metin">
 </p>
 <p class="metin">
  Karşılıklı iddialar art arda sıralanıyor. Doğan'a ait Milliyet gazetesi Nazlı Ilıcak'ın eşi Emin Şirin hakkında İstanbul Büyükşehir Belediyesi ile girdiği iş ilişkilerini gündeme getirdi. Öncelikle Şirin bu iddiaları yalanladı. Ve ardından — üslup olarak doğru olduğu tartışılır— Nazlı Ilıcak bu açıklamayı Yeni Şafak'taki köşesinde yayınladı. Sanırız eş kontenjanından (!) ziyade Ilıcak kendi isminin bir şekilde hep gündeme sokulmasından dolayı böyle bir yola başvurdu. Fakat bu tartışmalar sonucu ilginç bir ilişkiler yumağı ortaya çıktı.
 </p>
 <p class="metin">
  Nazlı Ilıcak da Aydın Doğan ile İstanbul Büyükşehir Belediyesi arasındaki ticari yakınlaşmaya dikkat çekti. Ilıcak, Doğan Holding'e bağlı Petrol Ofisi'nin İETT ve İDO'nun yakıt ihtiyacını giderdiğini belirtti. Ilıcak'ın iddiaları özgür bir ticaret anlayışı içinde sorgulanmayabilir. Ancak kamuya ait şirketleri de suizana sevketmemeli. Çünkü İş Bankası ve Doğan grubunun satın almasıyla birlikte özelleştirilen POAŞ, İETT'nin uzun süredir yakıt ihtiyacını karşılıyordu. Özelleştirmeden sonra İETT'nin akaryakıt ihalesi 8 ay boyunca yapılamadı. Yani İETT ihalesiz bir şekilde akaryakıtı Petrol Ofisi'nden almaya devam etti. Burada kanuni bir eksikliğin olmadığının da belirtildiği notunu düşmekte fayda var. Geçtiğimiz hafta içinde yapılmak istenen ihale ise İhale Kurulu'na takıldı. 8 şirket başvuru belgesi almasına rağmen ihaleye katılmadı. Petrol Ofisi tek zarf veren kurum oldu ancak onun zarfında da ihalenin altına imza atmayacağı açıklanıyordu. İETT ve Petrol Ofisi arasında ana bayilik sözleşmesi halen mevcut olduğu için yeni ihaleye kadar alımlar devam edecek. Ayrıca İstanbul Büyükşehir Belediyesi'nin bazı iştiraklerinin Doğan grubuna ait Ray Sigortayı 'tercih etmesi' gibi bir durum da söz konusu. Elbette isteyen belediye, çıkarları çercevesinde istediği şirketle çalışabilir. Kanuni olduğu sürece buna kimse karışamaz. Ama işin içinde Aydın Doğan ve yasaklı bir siyasetçi olan Nazlı Ilıcak olunca dikkat çekici oluyor! Bizce oldukça başarılı bulduğumuz İstanbul Büyükşehir Belediyesi'ne ait kurumlar siyasi ve ticari tartışmaların merkezine çekilmemeli, en önemlisi ise medyaya malzeme yapılmamalı!
 </p>
 <p class="metin">
 </p>
 <p class="arabaslik">
  Vicdanın rantını tüketenler!
 </p>
 <p class="metin">
  Gerçekten de Allah herkese insan olmaya dair bütün meziyetleri vermiyor; ne yaparsın? Görünen o ki plazalarda bir türlü bitmeyecek Fethullah Gülen paranoyası. Radikal'de Erbil Tuşalp imzasıyla hazırlanan 'Uyuşturucudan siyasete' başlıklı dizide Gülen'le ilgili ne mantığın ne de aklın cevaz vereceği iddialar yer aldı. Devrimci eylemlerinden dolayı askeriyeden atılma Tuşalp, Star yazarı Saygı Öztürk'ün yalanlanmış yazısını referans göstererek zekanın nasıl bir özürlü hal alabileceğini bir kez daha gösterdi kamuoyuna. Tuşalp yazdıklarının ne belgesi, ne bilgisi ne de gerçekliği mevcut olmasına rağmen 'terbiyesizlik' yapmaktan kendini alamamış. Devrimci yazar (!) Tuşalp, Gülen fotoğrafı ile şu başlığı kullandı: 'Eroin, Gülen'in okullarına mı?' Objektif olduğunu söyleyen Radikal, Tuşalp'in yalanları karşısında vicdanlarda da 'tuş' oldu. Oysa ki aynı Radikal reklamlarında Bediüzzaman'ın ismini kullanarak ' O da bir Radikal' diyerek geniş tabanlı olacağı izlenimi veriyordu. Anlaşılan maddi rantı tüketenler şimdi de 'vicdanlarının rantlarını' sıfırlamış gözüküyor!
 </p>
 <p class="metin">
 </p>
 <p class="arabaslik">
  DOĞAN Medya Grubu Yayın Konseyi, bağımsız yayıncılık görevinin siyasi parti göreviyle uzlaşmadığını bildirerek, DMG'ye mensup olduğu halde siyasi partilerde görev alan yayıncıların, parti ya da yayıncılık görevleri arasında tercih yapmalarını istedi. Ülkeyi siyasilere baskı yaparak gizliden gizliye yönetmek isteyen bir gruptan ilginç bir yasak gibi geldi bize yapılmak istenen.
 </p>
 <p class="metin">
 </p>
 <p class="metin">
  GLOBUS Dergisi'nin fotoğraf editörü Ferhat Atalay çalıştığı binanın 6. katından kimilerine göre atladı, kimilerine göre düştü. Her halükârda medyadan bir isim daha eksildi. 1968 doğumlu, Yunus Nadi Ödülü başta olmak üzere çok sayıda ödül sahibi olan Atalay'a Allah'tan rahmet diliyoruz.
 </p>
 <p class="metin">
 </p>
 <p class="metin">
  TELEON'un ne yapmaya çalıştığını kestirmek güç artık. 5 yıllık karşılığında 500 milyon dolarlık bir teklif ile yeni ihale açılmasını isteyen Uzanlar pek samimi bulunmuyor olunacak ki sıcak karşılanmadılar. Digitürk ile yola devam edilecek gibi gözüküyor. Sürekli ortalığa yeni iddialarla çıkmak Uzanların rakibini zor durumda bırakmasından başka bir şey değil gibi geliyor. Ve ticari ahlaka sığmıyor gibi...
 </p>
 <p class="metin">
 </p>
 <p class="metin">
  ANADOLU Ajansı yönetimi, çalışma süresini dolduran gazetecileri emekli ediyor. Emeklilik teklifini kabul etmeyen ajans çalışanlarının Türkiye genelindeki bürolara tayin edilecekleri belirtiliyor.
 </p>
 <p class="metin">
 </p>
 <p class="metin">
  HER GÜN, el konulan bankalara yenisi ekleniyor. Kentbank'a ve Bayındırbank'a el konulduktan sonra doğal olarak sahiplerinin malvarlıklarına da ihtiyati tedbir kararı kondu. Ancak, Mustafa Süzer ve Kamuran Çörtük'e ait Maksi Tv ve BRT'ye ne olacağı bilinmiyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425034011/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/babitelli/1.htm), [web.archive.org (arşiv bağlantısı)](http://web.archive.org/web/20020425034011/http://www.aksiyon.com.tr:80/2001/345/babitelli/1.htm)
