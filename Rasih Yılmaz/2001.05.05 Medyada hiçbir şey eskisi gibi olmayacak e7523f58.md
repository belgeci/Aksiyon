# Medyada hiçbir şey eskisi gibi olmayacak

*Rasih Yılmaz 2001.05.05*

<div>
 <img border="0" src="/web/20010602210744im_/http://www.aksiyon.com.tr/yazar/rasihyilmaz.jpg"/>
 <p class="spot">
  Türkiye son bir kaç aydır bir çok alanda beklenmeyen değişimler yaşıyor. En başta da sosyal, siyasal ve ekonomik alanlarda. Aslında rüzgârın yönünün değişmesi medyanın sorgulanmasıyla başladı.
 </p>
 <p class="metin">
 </p>
 <p class="metin">
  Bu sorgulamanın ardından medyada taşlar yerinden oynadı. Türkiye Gazeteciler Cemiyeti'nden yapılan açıklamada, Türk basınının tarihindeki en kapsamlı gazeteci kıyımının acısını yaşamakta olduğu kaydedildi. Bu durumun başlıca nedenleri arasında ise "basındaki tekel olgusu" ve "gazetecilerin çalıştırılmasındaki yasadışı uygulamalar" gösterildi. TGC'nin neden bu kadar geç kalmış bir özeleştiri yaptığı sorusu bir yana, medyanın ne kadar etkin olduğu da açıklamanın devamında resmen itiraf edilmiş olunuyordu. Bu itirafın yapılabilmesi için demek ki bazı medya patronlarının hapse düşmesi gerekiyormuş. TGC'nin açıklamasında, Türkiye'nin, Avrupa Güvenlik ve İşbirliği Teşkilatı'nın üyelerinden olduğu hatırlatıldı. Özellikle Varşova Zirvesi Deklarasyonu'nun basındaki kartel olgularının demokrasi, görüş beyanı, bilgilenme özgürlüğü önündeki en tehlikeli engeller olduğunu vurguladığı ve önlem alınması gereğini karara bağladığı kaydedilen açıklamada, şöyle denildi: "Gazetecilerin sendikalaşma hakkını engelleyerek, bilgi edinme hakkının kullanılmasını zorlaştıran olguları koruyarak AB üyesi olunabileceğini varsaymak tutarlı bir yaklaşım olarak görülmemelidir." Tekel olgusunun 5 yıl önce gündeme geldiği ve o günden bugüne niçin AB normlarına uygun basın kanunlarının çıkartılmadığı veya çıkartılamadığı TGC'nin metinlerinde artık çok rahat anlaşılıyor.
 </p>
 <p class="metin">
  Medyada son üç aydır taşlar tamamen yerinden oynadı. Bundan sonra yeni medya patronları ortaya çıkacak. Nezih Demirkent'in vefatıyla boşalan Basın Senatosu Başkanlığı'nda Necmi Tanyolaç oturuyor. Bu değişim anlaşılan temsil edilenlere de yansıyacak. Sabah grubunun sahibi devlet gibi gözükse de mahkeme süreci sonrası el değiştirecek. Doğan grubunun, tirajı 170 binlere düşen Milliyet'i satmak için pazarlıklar içerisinde olduğu biliniyor. Karamehmet sessiz sedasız medya dünyasında etkin konuma geldi. Ancak onun durumunun da kritik bir hal almaya başladığı kaydediliyor. Kanal 6'yı da alan Star grubu  kendinden emin gibi. Star ve Teleon, Televizyon Yayıncıları Derneği'nden de ayrılarak bireysel bir güç haline gelmek için çırpınıyor. Haber Türk ile internet gazeteciliğinde iyi bir çıkış yapan Ufuk Güldemir gazete kurma çalışmaları içerisinde. Hapiste bulunan Esenyurt Belediye Başkanı Gürbüz Çapan'ın da finansörleri arasında bulunduğu Cumhuriyet'in de bir değişim yaşayacağına kesin gözüyle bakılıyor. Yeni Şafak ve Akit tirajlarını korurken güvenilir gazete imajıyla okur sayısını 250 bine yaklaştıran Zaman yükselişini sürdürüyor. TGC'nin açıklamalarına katılmamak mümkün değil. Ancak Türkiye'de medya özeleştiri yapmak zorunda bırakıldı! Frekans ihalesiyle birlikte belki de saflar biraz daha netleşecek. Ancak medya dünyasında da artık hiçbirşey eskisi gibi olmayacak.
 </p>
 <p class="metin">
 </p>
 <p class="arabaslik">
  National Geographic artık Türkçe
 </p>
 <p class="metin">
  Ülkedeki ekonomik ve sosyal olumsuzluklarda bir şekilde medya patronlarının da parmağı olduğu gün gibi ortada.  Zaten gazete tirajları 3 milyonun altına çoktan düştü. Ayrıca TGC Başkanı Nail Keçeli yılbaşından bu yana 4 bin gazetecinin işssizler ordusuna katıldığını belirtti. Plazalarda herşey tepetaklak giderken ve yazılı basına ait bütün nefes boruları tıkanırken güzel şeyler de olmuyor değil. İşte bunlardan biri; uluslararası coğrafya ve keşif dergisi National Geographic'in Türkçe versiyonu yayınlanmaya başlandı. Doğuş grubunun Türkiye lisanslarını aldığı dergi 113 yıllık bir tecrübenin ürünü olarak karşımıza çıkıyor. Böylesine prestijli ve faydalı bir derginin Türk okuruna kendi dilinde ulaşması heyecan verici bir gelişme... National Geographic'in Türkiye'deki rakibi Atlas dergisi de reklamlarla sesini biraz daha duyurmaya başladı. Sanırız rekabet kâşif ruhlulara yarayacak...
 </p>
 <p class="metin">
 </p>
 <p class="arabaslik">
  HÜRRİYET
 </p>
 <p class="metin">
  gazetesi yeni bir kampanya başlattı. Okurlarına 'Ben olsam...' diye başlayan cümleler kurdurtuyor. Gerçi Yalçın Bayer benzeri bir köşe hazırlıyordu. Demek ki yeterli bulmadılar. Okurun sesini duymak ve duyurmak iyidir. Güzel fikir. Ben Hürriyet okuru olsam, sorgulamaya gazeteden başlarım. Siyah bir fon üzerine büyük puntolarla yazılan Melih Cevdet'in şiirindeki son cümle daha bir anlamlı duruyor: "Çalacaksın." Hürriyet okurları görev başına, haydi 'Ben olsam...' diye başlayan mesajınızı atmaya başlayın....
 </p>
 <p class="metin">
 </p>
 <p class="arabaslik">
  DEVLET
 </p>
 <p class="metin">
  kurumlarının görev zararı artık kabul görmeyecek. Bu konuda başı çeken TRT'nin ise ne yapacağı merak konusu. Hakeza bu konu TRT'nin başındakilerin umurunda mı onu da bilmiyoruz. Çünkü genel müdürlük için bir seçim heyecanıdır almış başını gidiyor. Mevcut Genel Müdür Yücel Yener'in yanısıra TRT Yönetim Kurulu üyesi Şevket Okant da aday. Bir başka aday da TRT'nin eski daire başkanlarından Serpil Akıllıoğlu.
 </p>
 <p class="metin">
 </p>
 <p class="metin">
  ANKARA DGM Cumhuriyet Başsavcılığı Hürriyet Gazetesi'nde yayınlanan "İddianamede adı yok ama" başlıklı haber nedeniyle soruşturma başlattı. Soruşturma kapsamında, gazetenin muhabirleri Nurettin Kurt ve Oya Armutçu ifade verdi.
 </p>
 <p class="metin">
 </p>
 <p class="arabaslik">
  RADİKAL
 </p>
 <p class="metin">
  gazetesinde 15 kişinin işine son verildi. İstihbarat servisinden 5, dış haberlerden 3 kişi çıkarıldı. İşlerine son verilen gazeteciler arasında Celal Başlangıç, Avni Özgürel ve Arda Uskan da bulunuyor.
 </p>
 <p class="metin">
 </p>
 <p class="arabaslik">
  AYDIN
 </p>
 <p class="metin">
  Doğan tarafından, Dördüncü Kuvvet Medya aleyhine açılan dava görüşüldü. Doğan, Dördüncü Kuvvet Medya'da şubat ayında yayınlanan bir haberde, "kişilik haklarına saldırıldığını ve toplum önünde küçük düşürüldüğünü" iddia ediyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010602210744/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/babitelli/1.htm), [web.archive.org (arşiv bağlantısı)](http://web.archive.org/web/20010602210744/http://www.aksiyon.com.tr:80/2001/335/babitelli/1.htm)
