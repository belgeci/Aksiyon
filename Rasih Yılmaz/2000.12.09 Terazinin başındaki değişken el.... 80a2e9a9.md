# Terazinin başındaki değişken el....

*Rasih Yılmaz 2000.12.09*

<div>
 <img border="0" src="/web/20020106041149im_/http://www.aksiyon.com.tr/yazar/rasihyilmaz.jpg"/>
 <p class="spot">
  Türkiye'de dengelerin değişimini her zaman medya patronlarının koltuklarındaki hareketlenmelerden takip etmek mümkündür.
 </p>
 <p class="metin">
 </p>
 <p class="metin">
  Çünkü kamuoyunu etkilemekte en etkin güç kuşkusuz medyadır. Dinç Bilgin'in ceketini alıp gitmesi bir devrin de kapandığını gösteriyor. Aydın Doğan ile birlikte terazinin diğer kefesinde oturan Bilgin'in yerinden oynatılması sonucu meydana gelecek boşluğun doğurması muhtemel olumsuzluklara aman vermemek için boş kalan yere hiç zaman kaybedilmeden Mehmet Emin Karamehmet oturtuldu.. Oturtuldu diyoruz; çünkü gelişmeler aslında Mehmet Emin Karamehmet'in Sabah'ı alma konusunda pek de hevesli olmadığını gösteriyordu. Daha önce Sabah'ı almaya niyetlenen ancak gerekli muhasebe işlemlerinin ardından almaktan vazgeçen Karamehmet, Turgay Ciner'in öne çıktığı bir anda Medya Holding'in patronu oluverdi.'' Yukarıdaki satırları 30 Kasım 2000 tarihli Zaman gazetesinde yazmıştık. Gelişmeler bizim dile getirdiğimiz doğrultuda şekillendi. Sabah'ın devrinde mali sorunların olduğu Ankara'daki resmi çevreler tarafından dile getirilmese de sorunun 'ceketi alıp gitmekle' ortadan kalkmayacağı anlaşıldı.
 </p>
 <p class="metin">
  Daha bir hafta geçmedi ama Sabah grubuna ait mali incelemeler sonrası Karamehmet'in karşılaştığı olumsuz rakamların ardından ortaklığını devretmek için yeni arayışlara girdiği iddia edildi. Mehmet Emin Karamehmet'i rahatsız eden bir diğer gelişme de Pamukbank ve Etibank arasında ortaya çıkan back to back ilişkiler. Karamehmet'in bundan çok rahatsız olduğu ve Dinç Bilgin'in gözaltına alınması halinde kendisinin de mercek altına alınabileceği korkusu taşıdığı iddia ediliyor.
 </p>
 <p class="metin">
  Bunlar işin ekonomik yanı ve işin görünen kısmı; ya diğer yüzü? Karamehmet, dönemin konjonktürüne oldukça uygun ılımlı politika izleyen, göz önünde bulunmaktan hoşlanmayan ve hiçbir etkin gücü rahatsız etmek istemeyen bir isim. Ama esas önemli nokta kendisine ait diğer medya kuruluşlarında AB karşıtı lobilere sıcak gelecek bir yayın politikası izlenmesine izin vermesi. Bu yüzden AB sürecinde Türkiye'de güç dengelemesinin yapıldığı ve Medya Holding'in patronluğuna çok istemese de Karamehmet'in getirildiği tezi ortalıkta dolaşıyordu. Ama durum gösterdi ki dengeler Türkiye'de sürekli değişiyor. Terazinin başında duran el gün be gün saat be saat değişebiliyor. Anlaşılan o ki AB süreci hem ekonomide, hem siyasette, hem de medyada oldukça zorlu günler geçirilmesine sebep olacak.
 </p>
 <p class="metin">
 </p>
 <p class="arabaslik">
  Valiliğin ilginç talepleri!
 </p>
 <p class="metin">
  İstanbul Valiliğince medya mensuplarından İstanbul Emniyet Müdürlüğü bilgisine sunulmak üzere ilginç bir istek yapıldı. Gazete merkezlerine gönderilen yazılarda sarı basın kartı sahibi muhabirlerden sabıkasızlık kaydı, ikametgâh belgesi ve nüfus cüzdan fotokopisinin valilige teslim edilmesi gerektiği belirtildi. Bu üç istek bize oldukça tuhaf geldi. Hatta kendi adımıza bir anlam da veremedik. Çünkü bir muhabir, önce kendi gazetesine, eğer sarı basın kartı sahibi ise resmi olarak Başbakanlık Enformasyon Genelmüdürlüğü ile Basın Konseyi'ne karşı sorumludur. Zaten basın kartı alması için bir çok polisiye soruşturmadan da geçildiğini her gazeteci bilir. Hiyerarşik olarak herhangi bir yükümlülüğü yokken 'resmi ve özel nitelikli durumlar için...' şeklinde İstanbul Valiliğinin böyle bir istekte bulunulmasının mantığını çözmekte biz oldukça güçlük çektik. Ayrıca bu durumdan İçişleri Bakanı'nın, Başbakanlık Enformasyon Müdürlüğü'nün, Basın Konseyi'nin ve Türkiye Gazeteciler Cemiyeti'nin haberi var mı? Bunu da bilmiyoruz... Yoksa medya için de bir fişlenme durumu mu sözkonusu?!
 </p>
 <p class="metin">
 </p>
 <p class="arabaslik">
  Bankalar Yeminli Murakıplar Kurulu'nun, el konulan Etibank'la ilgili inceleme raporlarını Ankara DGM Başsavcılığı'na gönderdiği öğrenildi. Raporları inceleyen soruşturma savcısı Nuh Mete Yüksel'in, Etibank'ın sahibi Dinç Bilgin hakkında önümüzdeki günlerde gözaltı kararı verebileceği kaydediliyor...
 </p>
 <p class="metin">
 </p>
 <p class="metin">
  YENİ Yayın Yönetmeni Mehmet Yılmaz'ın rüzgârı Milliyet'te esmeye devam ediyor. Milliyet İstanbul, Ankara, İzmir, Adana ve Antalya'da bölge eki olarak varlığını sürdürecek. Milliyet gazetesi, haftasonları, "Milliyet Cumartesi" ve "Milliyet Pazar" adında iki ayrı ek verecek. Bu yayınların sorumluluğunu Deniz Alphan üstleniyor.
 </p>
 <p class="metin">
 </p>
 <p class="metin">
  TGRT televizyonu ile Türkiye gazetesinin sahibi İhlas Holding, Murat Demirel tarafından içi boşaltılan Egebank ile ilgili soruşturmaya adının karışması üzerine bir açıklama yaparak bankada azınlık hissedar olduklarını ve bu nedenle genel işleyiş, strateji ve işlemlerinde etkili olmadıklarını bildirdi.
 </p>
 <p class="metin">
 </p>
 <p class="metin">
  MİLLİ İstihbarat Teşkilatı (MİT) eski Kontrterör Daire Başkanı Mehmet Eymür, aralarında yıllardır anlaşmazlık bulunan Doğu Perinçek'in lideri olduğu İşçi Partisi'nin yayın organı olan Aydınlık Gazetesi'nin internetteki sitesini tescil ettirdi. http: //www.aydinlik.com adresine girmek istenildiğinde Eymür'ün http://www.atin.org adresinde bulunan sitesi ile karşılaşılıyor.
 </p>
 <p class="metin">
 </p>
 <p class="metin">
  MİT Müsteşarı Atasagun'un 'Televoleler adamı komünist yapar' sözü tartışıladursun bazı milletvekillerinin Küba ziyareti magazin basınını bir süredir meşgul ediyor. Ancak komünizmin son kalesi Kübalı yetkililer bile memleketlerinin Televolelere düşmesini hazmedemedi ve açıklama yapmak zorunda kaldı.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020106041149/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/babitelli/1.htm), [web.archive.org (arşiv bağlantısı)](http://web.archive.org/web/20020106041149/http://www.aksiyon.com.tr:80/2000/314/babitelli/1.htm)
