# Bahane hazır

*Rasih Yılmaz 2001.06.16*

<div>
 <img border="0" src="/web/20020425075213im_/http://www.aksiyon.com.tr/yazar/rasihyilmaz.jpg"/>
 <p class="spot">
  TBMM'de onaylanan RTÜK yasası şimdi Çankaya'da imzalanmayı bekliyor. Eğer Cumhurbaşkanı Sezer bu yasayı onaylarsa yakın gelecekte bir medya patronu aynen İtalya'da olduğu gibi başbakan dahi olabilir...
 </p>
 <p class="metin">
  Saadettin Tantan'ın istifasıyla birlikte —bize göre şimdilik— rahatlayan Doğan grubu yeni RTÜK yasası için oluşturduğu savunma kalkanını her geçen gün genişletiyor. Merak ettiğimiz ise Doğan grubu yeni düzenlemeyle tv'lere getirilen yüksek para cezalarını mı daha çok savunuyor yoksa artık istedikleri gibi borsada işlem yapabileceklerinin ve devlet ihalelerine girebileceklerinin izninin çıkmasını mı? Kamuoyu bunu zamanla görecek. RTÜK yasasının Çankaya'dan dönmemesi için her zaman olduğu gibi bazılarının hassas noktasına temas edecek şekilde yine 'irtica' yayagarasına başlayan bir kısım medya, halk nezdinde bölücülük yapmayı bile bu konuda mübah görüyor.
 </p>
 <p class="metin">
  RTÜK yasasının en azından televizyon kanallarının sahiplerinin netleşmesi açısından çok önemli olduğunu vurgulayan Emin Çölaşan kendince 'düğmeye bastı' bile... Çölaşan köşesinde Kanal 7 ve STV'nin sahiplerinin kim olduğunun artık ortaya çıkacağını belirtiyor. Aslında Çölaşan'ın yapmak istediği bir yerlere mesaj verme veya yasanın sonuçları için zemin hazırlama girişiminden başka birşey değil... Araştırmacı gazeteci olarak övünen Çölaşan'ın Ulusal Frekans İhalesi için başvuruda bulunan bu iki kanalın dosyalarında hisselere kimlerin sahip olduğunu görmesi mümkün... Ama amaç üzüm yemek değil ki! Tek taraflı yontmaktan ve yontulmaktan hoşlanan Çölaşan direkt hedef gösterdiği kanalların halkın vergilerini çarçur edercesine kendi patronu gibi devletten milyonlarca dolar kredi almadığını adı gibi biliyor ama işine gelmiyor. Bölücü olmak Çölaşan'a neler kazandıracak bilmiyoruz!
 </p>
 <p class="metin">
  Yine Hürriyet'ten Ertuğrul Özkök ise dinci basın diye bahsettiği bir kesimin RTÜK yasasını istemediğini günlerce yazdı. Jakoben bir mantığın ürünü olan RTÜK yasası Türkiye'yi iletişim özgürlüğü konusunda hem tekele hem de baskıya doğru götürüyor. Kısa vadede bazı medya patronları bundan fayda sağlayacak gibi görünse de biz adaletin bir gün hep yerine geldiğine inananlardanız. Elbette devlet ihalelerine katılan, borsada bazı oyunlara giren medya patronlarının bir şekilde açık vereceğini biliyoruz. Çünkü Kartal Cezaevi bir kaç medya patronuna halen ev sahipliği yapıyor!
 </p>
 <p class="metin">
 </p>
 <p class="arabaslik">
  Medyanın 'yumuşayan' tercihi!
 </p>
 <p class="metin">
  Yaptığı her hareket ile tartışma konusu olan pop star Tarkan, çektirdiği bazı resimler yüzünden yine günlerce gündemi meşgul etti. Tarkan'ın resimlerini yayınlayan Reha Muhtar'ın haber anlayışı yeniden masaya yatırılırken, özel hayatın bu kadar deşifre edilmesinin doğru olmadığı savunuldu. Doğal olarak da medyada etik konusu yeniden polemik malzemesi oldu. Muhtar bu itirazlara sert cevaplar verdi ve aynı şekilde sert yanıtlar aldı.
 </p>
 <p class="metin">
  Tarkan olayında birkez daha gördük ki medya için varsa yoksa reyting. Bu kişiyi bir zamanlar baştacı edenler şimdi yerin dibine sokmaya çalışıyor. Medyada inişler ve çıkışlar hep para ediyor anlaşılan. Tarkan'ın tercihi kendisini ilgilendirir ama medyanın tercihi bütün kamuoyunu! Ve medya yanlış donelerle genç insanları belki farkında olarak belki fakında olmayarak yönlendirmeye başladı. Bizden bu konuda tavsiye; ne bütün yıldızlar Tarkan gibi, ne de bütün dünyada medya Türkiye'deki gibi, bu böyle biline...
 </p>
 <p class="metin">
 </p>
 <p class="arabaslik">
  STAR
 </p>
 <p class="metin">
  Gazetesi ve televizyonunun sahibi Cem Uzan'ın Galatasaray üzerine yaptığı hesaplar uzun süredir biliniyor. Hasta olduğu iddialarına rağmen Uzan'ın Faruk Süren'in ardından Galatasaray başkanlığı için aday olacağı söyleniyor. Bu yüzden olsa gerek kulüp başkanlığına soyunan Cansun hakkında Star televizyonunda ve gazetesinde yolsuzluk iddiaları yayınlanmaya başlandı. Anlaşılan Uzan adaylığını açıklamadan önce engelleri medya gücüyle ortadan kaldırmak istiyor.
 </p>
 <p class="metin">
 </p>
 <p class="arabaslik">
  RTÜK
 </p>
 <p class="metin">
  Başkanı Nuri Kayış, Radyo— TV Kanunu'nun, televizyon sahipliğini ancak yüzde 20 izlenme payı aşıldığı takdirde sınırladığını hatırlatırken, "Bu durumda bir kişinin, şu andaki izleme payları göz önüne alındığında 244 yerel televizyon kanalı ile Kanal 6 düzeyinde izlenen 26 ulusal kanala birarada sahip olmasının önünde hiçbir engel yoktur" dedi.
 </p>
 <p class="metin">
 </p>
 <p class="arabaslik">
  YENİ
 </p>
 <p class="metin">
  Asya, art arda gelen DGM mahkûmiyetlerinden sonra, son olarak ilân kesme cezasına da çarptırıldı. Basın İlân Kurumu, "Atatürk ilke ve inkılâplarına aykırı yayın yapılamaz" gerekçesiyle, Yeni Asya'ya üç gün ilân kesme cezası verdi.
 </p>
 <p class="metin">
 </p>
 <p class="arabaslik">
  AKŞAM
 </p>
 <p class="metin">
  yazarı Deniz Gökçe köşesinde, Tarkan olayından dolayı Reha Muhtar'a laf çarptırdı. Aynı grup içerisinde çalışan bu ikilinin kavgası nereye varacak, merak konusu.
 </p>
 <p class="metin">
 </p>
 <p class="arabaslik">
  UFUK
 </p>
 <p class="metin">
  Güldemir, 10 Temmuz'da Habertürk gazetesini piyasaya sunacağını duyurdu. Güldemir'in ekibi iletişim fakültelerinde toplantılar düzenliyormuş öğrencilerle. Ancak işin ilginç yanı çocuklardan habercilik değil pazarlamacılık istenmiş. Abone yapmaları için telkinlerde bulunulup işbaşı para kazanabileceklerini belirtmişler. Tabii ki genç iletişimciler buna oldukça bozulmuş. Bakalım Ufuk Güldemir ve ekibi abone kampanyası ile çıkacakları gazetecilik serüvenlerinde başarılı olabilecekler mi?
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425075213/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/341/babitelli/1.htm), [web.archive.org (arşiv bağlantısı)](http://web.archive.org/web/20020425075213/http://www.aksiyon.com.tr:80/2001/341/babitelli/1.htm)
