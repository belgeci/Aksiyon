# Kafa karıştırmak için kitap yazılmaz

*Rasih Yılmaz 1996.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ahmet Günbay Yıldız, Türk romancılığında 1980'li yıllarda parlamışbir isim. Ankara'da yaşayan yazar, aslında 1960 sonlarına doğru yazmaya başlamasına rağmen,
  </font>
 </div>
 <div id="newsText">
  <font class="detail-text">
   ilk romanı Çiçekler Susayınca ile 1972 yılında adınıduyurdu. Yeni Asya Gazetesi'nde tefrika şeklinde yayınlanan Çiçekler Susayınca, ilk romanı olmasına rağmen ilk basılıkitabı olmadı. Çiçekler Susayınca'nın ardından yazdığı Yanık Buğdaylar, Türdav Yayınları'nda 1974 yılında basılarak okuyucuya kitap olarak sunulan ilk eseri oldu.
   <br/>
   <br/>
   Ancak memur olduğu için birinci kitabında ilk ismi Ahmet'i kullanmayarak Günbay Yıldız olarak okuyucusunun karşısına çıktı. Şu ana kadar biri müstear olmak üzere 18 kitabı yayınlanan Yıldız'ın kitaplarının, kitabın satılmadığının iddia edildiği Türkiye'de hayret edilen bir satış grafiği var. Günümüze kadar hemen hemen her eseri ortalama 15 baskı yapan Yıldız'ın kitapları yaklaşık 13 senede 3 milyon gibi bir rakama ulaşmış. Tabii bu durum Ahmet Günbay Yıldız'ı, Türkiye'nin çok okunan yazarları arasına sokuyor.
   <br/>
   <br/>
   Medyada görülmekten pek hoşlanmayan Yıldız'ın romanları geçen zaman zarfında edebiyat çevrelerinde belli bir tartışmanın başlamasına da sebep oldu. Kimileri Yıldız'ın eserlerini basitçe yazılmış ve edebi kaygılardan uzak görür ken, bazıları ise yazarın romanlarını, sanat halk içindir düşüncesinin en güzel örneği olarak gösteriyor. Zaten Yıldız da kendisinin kesinlikle halkın okumayacağı bir romanı yazmayacağının altını çiziyor; ama eklemeden de yapamıyor: "Kitabın sadece satışı önemli değildir; muhtevası ve yazımı da önemlidir. "
   <br/>
   <br/>
   Bugün olduğu gibi bundan sonra da eserlerinin satış grafiği ve içeriği sürekli tartışılacak olan, belki de bir çok kişinin eserlerini okuduğu ancak bir defa bile kendisini veya resmini görmediği, çevresindekilerin hayali yazar olarak tabir ettiği Ahmet Günbay Yıldız ile kendisi ve romancılık üzerine görüştük;
   <br/>
   <br/>
   - Oldukfa hızlı eser ortaya koyan bir romancı görünümü veriyorsunuz. Konu sıkıntısı çekmiyor musunuz?
   <br/>
   <br/>
   Konuların peşinden yetişebiIsem o sıklığı da aşacağım. Ben şu anda düşüncelerime yetişemiyorum. Bu düşünce doğrultusunda sıkıntı çekmem zaten mümkün değiL.
   <br/>
   <br/>
   - Romanlarınızda genel bir iyi var bir de kötü. Ya iyi adamın mutluluğu ile bitiyor roman veya kötü adamın hidayete ermesi ile. Bu biraz arahesk bir mantık değil mi.?
   <br/>
   <br/>
   Arabesk takıntısı elit tabaka dediğimiz yazarlarda var. Herşeyde bir iyi bir de kötü vardır. İnananlar, inanmayanlar olduğu gibi.. Toplumlardan iyiyi ve kötüyü soyutlayamazsınız.
   <br/>
   <br/>
   - Toplum sizin yazdıklarınız gibi çok büyük sıkıntılar içerisinde yaşayıp, bunalımlarla kıvranıyor mu? TOplumda kötü insanlar iyilerden daha mı fazla?
   <br/>
   <br/>
   Bütün toplumlar yeryüzünde aynıdır ve bir tek kibritin yakılmasını bekleyen barut fıçısını andırırlar. Terörün sebebi de bana göre budur. Kötü insanların baskılarına karşı, iyi insanların mücadelesi vardır. Bu da sıkıntıları meydana getirmektedir. Romanlarımda Polyannacılık  oynamaktan hoşlanmıyorum. Gerçekçilik bende daha ağır basıyor.
   <br/>
   <br/>
   - Sizin eserlerinizde mesaj verme gayreti görüyoruz. illa da yazar kitahındll bir mesaj vermek zorunda mı?
   <br/>
   <br/>
   Bu insanın yapısında vardır. Topluma bir mesaj vermeyecekse yazar neden yazsın o romanı?
   <br/>
   <br/>
   - Mesaj paragraflara sıkıştırmadan romanın içine de yerleştirilebilir.
   <br/>
   <br/>
   Beş altı kitabıma kadar ben de sizin sorduğunuz şekilde yazıyordum. Ancak daha sonra bu şekilde yazmaktan vazgeçtim. Mesajımı romanın içine gizlerneye çalıştım.
   <br/>
   <br/>
   - Kitaplarınız bana hep sonu genelde belli olan Türk filmlerini hatırlatmıştır. Ara sıra soyut şeyler yazmayı düşünmüyor musunuz?
   <br/>
   <br/>
   Okuyucunun aklına problem takmak değildir yazarın görevi. Genelde bu tür romanlar için Orhan Pamuk örnek veriliyor. Ben de okudum Yeni Hayat'ı. Okuyucu hiçbir şeyden haberdar değil, kitabın neresinde olduğunu bilmeden bakmışsın kitap bitmiş. Ama bizim eski Türk klasiklerimize dönüp bakın, muhakkak bir kurgu vardır. Ve okuyucu kesinlikle kopmaz kitaptan. Eğer okuyucu kopuyorsa bana göre o romancı beceriksizdir.
   <br/>
   <br/>
   - Kopukluktan ziyade buna yeni bir roman anlayışı denemesi diyemez miyiz?
   <br/>
   <br/>
   Bilemiyorum yani toplumun anlayışımı değişti. Bir sağdan bir soldan, konu belli değiL. Kurgusu yok, olayın peşinden giden bir kahraman. Okuyucu da zaten sıkılıp bir kenara bırakıyor kitabı. Yazar olayın peşinden değil kurgunun peşinden gitmeli. O zaman muvaffak olur.
   <br/>
   <br/>
   - Bir kitabın veya romancının muvaffak olabilmesi sizce neye bağlı? Satışına mı? Yoksa yazarın ortaya koyduğu esere mi?
   <br/>
   <br/>
   Önemli olmasına rağmen, sadece kitabın satılması, çok mükemmel bir kitap olduğunu göstermez. Bence eserin içeriği ve yazımı da çok önemlidir. Ve halkı ilgilendirmelidir. Okuyucu o kitapta kendinden birşeyler bulmalıdır.
   <br/>
   <br/>
   - Okuyucu sürekli bir değişim içinde. Her geçen gün beklentileri, istekleri farklılaşıyor. Siz ilk yazdığınız romandan beri bu değişikliği takip edebiliyor musunuz?
   <br/>
   <br/>
   Ben okunmayacak bir eseri kesinlikle yazmam. Toplum neyi severek okuyorsa, alıyorsa onu yazarım. Oturup insanların kafalarını karıştırmak için kitap yazmam. Eserlerim de hala satıldığına göre bence dün olduğu gibi bugün de okuyucunun ihtiyacına cevap veriyorum demektir.
   <br/>
   <br/>
   - Muhafazakar camianın son yıllarda okuma oranı oldukça yüksek. Bu yüzden yeni yeni romancılar ve yazarlar çıkıyor. Ama bakıyoruz bir çok kitap bir diğerinin ya taklidi, ya da paratelinde yazılmış. Kaliteli edebi eserler vermek, bu alandll açılan pazarın cazibesinin gölgesinde kalabiliyor...
   <br/>
   <br/>
   Evet söylediklerinize kesinlikle katılıyorum. Ancak bu tür yazarlara okuyucu zaten gerekli cevabı verecektir. Veriyor da. Bundan 30-40 yıl öncesine kadar taklitten ziyade ısmarlama kitaplar yazılıyordu. Mesela Halide Edip Adıvar'ın "Vurun Kahpeye" romanı ısmarlama bir eserdir. Edebiyat tarihimizde bunun gibi bir sürü ısmarlama roman yazılmıştır. Hoca ya keçi sakallıdır bu kitaplarda, ya da devlete karşı ajanlık yapıyordur. Roman bir ideolojinin gereğidir. Peyarnİ Safa bile bu tür insanlara sesini çıkaramıyor. Birbirlerini pohpohlamaktan ileri gitmiyorlardı. Bunlara alternatif olarak 1960'lardan sonra Hekimoğlu İsmail Bey, "Minyeli Abdullah" ile, Şule Yüksel Şenler Hanımefendi de "Huzur Sokağı" ile ortaya çıku. Daha sonra "çiçekler Susayınca" ile bu yolda bir parke taşı da biz olduk. Halk bizde kendisini buldu. Geçen zaman içerisinde yazdıklarımız milyonların üzerinde sattı. Böyle yüksek talebi olan bir sektörde taklitçilerin ortaya çıkması gayet tabidir. Benim bu konuda söyleyebileceğim, kötütaklitçiler kesinlikle zamanla yok olmaya mahkum olmuşlardır ve olmaya da devam edeceklerdir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=345381077FB388E7E58FCEDBE84EE8D8?newsId=1514), [web.archive.org (arşiv bağlantısı)](http://web.archive.org/web/20140516105132/http://www.aksiyon.com.tr:80/aksiyon/newsDetail_getNewsById.action;jsessionid=345381077FB388E7E58FCEDBE84EE8D8?newsId=1514)
