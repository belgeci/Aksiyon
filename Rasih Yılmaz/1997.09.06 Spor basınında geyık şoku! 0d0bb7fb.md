# Spor basınında "geyık şoku"!

*Rasih Yılmaz 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Stadlarımızı dolduran onbinlerce kişinin 'Avrupa Avrupa duy sesimizi, işte bu Türklerin ayak sesleri'  şeklinde attığı sloganlar aslında  futbolumuzdaki gelişimin ve değişimin bir göstergesi kabul edilebilir.
  </font>
 </div>
 <div id="newsText">
  <font class="detail-text">
   Tabii ki 'şakkadanak' olmadı bu değişiklik. İlk önce kulüplerimizin başındaki yöneticilerin kafa yapılarında farklılıklar meydana geldi. (Sahada kralı kalmayan  bir büyük kulübümüz halâ krallıkla yönetilse de istisnalar kaideyi bozmuyor.) Ardından yeni tesisler yapıldı, futbolcular çim sahalarda antrenmana çıkmaya başladı. İmaj değişikliği de unutulmayarak formaların yapımı daha kaliteli firmalara verilerek daha modern bir görüntü içerisine sokuldu. Kamplar artık Kızılcahamam'da değil Amerika'larda, İsviçre'lerde, Brezilya'larda yapılmaya başlandı. Her kulüp kendine bir menejer tuttu.  Daha önce Murat 131 arabalara binen futbolcularımız artık Mercedes ve BMW'den inmez oldu. Tabii, başarılar da gelmedi değil.
   <br/>
   <br/>
   Ancak bu süre içerisinde, özellikle medyada, bazı kulüp yöneticilerinde ve futbolcularda değişmeyen birşey vardı; o da kullandıkları klişe cümleler. Tabiri caizse buna liglerimizin yıllardır bitmeyen 'futbol geyiği' ismini takabiliriz. İş öyle bir hale geldi ki spor basını her hafta başı bir önceki hafta kullandığı başlıkları hiç silmeden yeniden kullanır oldu. Futbolculara ve yöneticilere sorulan sorular ise yıllardır hiç değişmedi. Hal böyle olunca yöneticilerin ve futbolcuların verdiği cevaplar da sorular gibi  hep başa saran bant kaydı şeklini aldı. Kulüp muhabirleri, televizyon ekranlarından gördüğümüz kadarıyla, hep aynı soruları sormak ve aynı cevapları alabilmek için birbirleriyle itiş kakış içerisindeler.  Bir futbolcunun, yöneticinin ve antrenörün maçtan evvel ve sonra neler söyleyeceği ise aşağı yukarı belli. Çıkar arşivden üç sene önceki bir demeci, ısıt ısıt yayınla. Ne gerek var haber atlamama düşüncesiyle itişe kakışa!
   <br/>
   <br/>
   Milliyet Gazetesi'nin eski spor müdürü Namık Sevik'in bir sözü var: 'Spor olmayan bir ülkede spor sayfalarını doldurmak ne zor iştir bir bilseniz'. Spor sayfalarındaki klişe sözlerin ve biryerlerinin kılı dönen bir futbolcunun manşet olmasının nedenini Sevik'in bu cümlesi çok iyi bir şekilde özetliyor. Biz işi ukalalığa dökmeden yalnızca bir vakıayı tesbit amacıyla 'futbol geyikleri' başlığı altında topladığımız bu kilişe cümleleri, açıklamalarıyla birlikte sizlerle paylaşmak istiyoruz.
   <br/>
   <br/>
   Futbol geyiği sözlüğü
   <br/>
   <br/>
   Körfez Zeytin'i yedi; Genelde Kocaeli ile Zeytinburnuspor maçlarının değişmez başlığıdır. Nedense alternatifi hiç yoktur.
   <br/>
   <br/>
   11'lerini yenemediler; Belki son 20 yıldır 11 biten beraberlikleri Türk basını hep bu cümle ile ifade etmiştir.
   <br/>
   <br/>
   Zeytin bir patladı pir patladı: Belirtmekte fayda var bu takım Zeytinburnu'nun  haricinde bir takım da olabilir. Haftalarca galibiyet yüzü göremeyen bir takımın son maçında rakibine fark atması sonucu atılan başlıktır. Bu başlık genelde manşettir.
   <br/>
   <br/>
   Hakan'dan muhteşem dönüş: Yukarıdaki maçlarda başarılı olan futbolcu özneye alınarak, hemen bir kahraman oluşturulduğunda kullanılır.
   <br/>
   <br/>
   Kartal'da Oktay şoku: Aniden fiziksel olarak rahatsızlanan futbolcunun takımda meydana getirdiği  şaşkınlığı ifade eden bu başlığa iki günde bir rastlamak mümkün. Okur, bu tür başlıklara öyle alışmıştır ki futbolcunun bacağı kırılsa bile üzüntü duymaz.
   <br/>
   <br/>
   Üç ihtimalli bir maç: Zaten bütün maçlar üç ihtimallidir. Böyle bir tahminde bulunan yönetici ve spor yazarının sizce haksız çıkma ihtimali var mı?
   <br/>
   <br/>
   Hagi sakatlandı: Sakatlanmak veya sakat kalmak bir uzvun  kişinin yaşamının kalan kısmında işlevini göremez duruma gelmesi halinde kullanılır. O zaman sakatlanmak kelimesini kullanmakta spor basını niçin bu kadar iddialı?
   <br/>
   <br/>
   Beşiktaş'tan Kartal pençesi: Beşiktaş galibiyetlerinin değişmez başlığıdır.
   <br/>
   <br/>
   Saffet ve Sabin'e özel veya gizli görev: Derbi maçlar öncesi gazetelerin manşetlerinde yer alan bir başlıktır. Özel ve gizli görevin ne olduğunu kimse bilmez. Muhabirin  bu futbolculara verilen özel ve gizli görevi nasıl öğrendiği ise meçhuldur. Allah bilir, gizli görevleri gol atıp maçı kazanmaktır.
   <br/>
   <br/>
   Golü atarken neler düşündün? Maç çıkışlarında gol atan futbolcunun ağzına mikrofonu sokarcasına sorulan ilk sorudur. Yıllardır maç sonrası röportajları izleriz, henüz net bir biçimde golü atan futbolcunun o sırada ne düşündüğünü öğrenebilmiş değiliz. Sahi, sizce ne düşünüyor olabilir? Karadeniz'deki gemilerini mi, yoksa arabasındaki teybin çalınıp çalınmadığını mı?
   <br/>
   <br/>
   Kazanmak için geldik: Stad önünde otobüsten yeni inen futbolcunun kameralara karşı verdiği ilk demeçtir. Kazanmamak için gelen takımlar da var demek ki.
   <br/>
   <br/>
   İyi oynayan kazansın; Maçtan önce verilen centilmenlik mesajıdır ancak maç sonrası 'kötü oynadık, yenildik' diyen bir kişinin olduğu vaki değildir. Ya hakem haksız penaltı vermiştir, ya da karşı takım çok sert oynayarak ve katı defans yaparak maçı almıştır.
   <br/>
   <br/>
   Biz bunları Ali Sami Yen'de yeneriz; Avrupa kupaları öncesi yapılan kura çekimleri sonrası, eğer güçlü bir rakip ile eşleşilmişse, atılan başlıktır. Aramızda kalsın genelde elenmişizdir.
   <br/>
   <br/>
   İyi futbol sevindirdi; Hazırlık maçlarında kamp yapılan ülkenin ikinci, üçüncü, hatta amatör lig takımları karşısında alınan yenilginin ardından atılan teselli başlığıdır. Okuru küstürmeyelim, yaz günlerinde tirajı düşürmeyelim hesabı.
   <br/>
   <br/>
   Horoz çöplüğünde öttü: Denizlispor'un kendi sahasında kazandığı maçtan sonra atılır.
   <br/>
   <br/>
   Fener aslarından yoksun çıkıyor: Takım tutan basındaki kalemşörlerin yenilecek takımlarına zemin hazırlamak için kullandıkları başlıktır. Maçtan sonraki başlık da hazırdır: Eksik Fener'den bu kadar.
   <br/>
   <br/>
   Beşiktaş sakatlar ordusu: Herhangi bir takımda bir kaç kişi fiziksel olarak oynayamayacak durumdaysa atılan başlık budur. Bir çivi bir nal, bir nal bir at, bir at bir komutan, bir komutan bir ordu hesabı.
   <br/>
   <br/>
   Fulya'da kemik sesleri: Forma kapmak için maç önceleri takip edilen antrenmanlardan sonra atılır. Taraftara moral açısından birebirdir.
   <br/>
   <br/>
   Toshack Ali'yi kovdu; Bu Ali olur, Volkan olur, Tarık olur farketmez. Ancak bir teknik adam herhangi bir sebepten dolayı oyuncusunu antrenmana almazsa kovuldu olur. Bir hafta sonra tam tersi bir başlık atılır: Toschak Ali'yi affetti.
   <br/>
   <br/>
   Golü nasıl attın? Nasıl attığını detayıyla seyrederler ama televizyon muhabirlerinin en saçma sorusudur. Ama biz yine de farklı bir cevap gelecek diye yıllardır bekliyoruz. Umudumuz devam ediyor.
   <br/>
   <br/>
   Sağdan bir orta geldi, bi vurdum gol oldu; Eeee yukarıdaki soruya da böyle cevap veriliyor, vuslat bir başka bahara kalıyor.
   <br/>
   <br/>
   Bu golü taraftara armağan ediyorum; Galibiyet sonrası, son derece mütavazı olan bir futbolcunun kameralara dönerek söylediği o büyük sözdür. Taraftar bu futbolcuyu ayakta alkışlar, kötü günlerinde ona sahip çıkar. Sizin anlayacağınız geleceğe yatırımdır.
   <br/>
   <br/>
   Gol atmak önemli değil, önemli olan 3 puan; Takım ruhu herşeyin üstündedir edebiyatı. Bir mütevazılık örneği daha!
   <br/>
   <br/>
   Bu maç nefesleri kesecek; Derbi maçlardan önce atılır. Eğer maç vasatı aşmadan 00 biterse spor müdürleri hiç bozuntuya vermeden telafi başlıklarını ertesi gün sayfalarına taşırlar.
   <br/>
   <br/>
   Gollerimi sıralayacağım; Henüz ne anlama geldiği bilinmiyor. Çok gol atacağım manasında bir cümle olabilir.
   <br/>
   <br/>
   Bariç: Seyirci muhteşem; Teknik direktör hem ülkeye hem de takımın başına yeni gelmiştir. Açılışta gördüğü seyirci karşısında şaşkına döner ve 'Bu ne muhteşem seyirci' der. Sanki  dünyanın başka yerlerinde futbol seyircisi yok, millet boş koltuklara oynuyormuş gibi.
   <br/>
   <br/>
   Ali Sami Yen cehennemi; Galatasaray bir Avrupa kulübünü elemek üzeredir. Stad ise tıklım tıklımdır. Rakibin hiç şansı yok manasına atılan, bizleri yüreklendiren, rakibin ise haberi olmayan bir başlıktır.
   <br/>
   <br/>
   İşte size maç öncesi klasik bir spor yazarı yorumu: Beşiktaş, defansı ve orta sahayı sağlam tutup, gol yollarında da başarılı olursa bu maçı alabilir! (yorum size ait)
   <br/>
   <br/>
   Ve sezonun en ilginç sürmanşeti olacağını düşündüğümüz bir cümle; Galatasaray'ın hocası Terim, yazarlarımız hocaların hocası Çoşkun Özarı ve Sinyor Can Bartu'ya şöyle dedi: 'Bu Sion'u eleriz'. Gören de devlet sırrı açıklanıyor sanır.
   <br/>
   <br/>
   Evet, ülkemizde gerçek sporun olmaması, Namık Sevik'in de dediği gibi spor sayfalarının dolmasını zorlaştırıyor. Sayfalar dolmayınca çok basit şeyler haber oluyor, manşetlere çıkıyor, yorumlar da klişeleşiyor. Eller sporcularının kırdıkları rekorları konuşurken, biz ofsayt mıydı, değil miydi; kıl mıydı, tüy müydü onu tartışıyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EFE99620A75FF6FFF4016B095DBB1DCF?newsId=2952), [web.archive.org (arşiv bağlantısı)](http://web.archive.org/web/20130901182024/http://www.aksiyon.com.tr:80/aksiyon/newsDetail_getNewsById.action;jsessionid=EFE99620A75FF6FFF4016B095DBB1DCF?newsId=2952)
