# 36 yıllık rüyaya beş kala

*Rasih Yılmaz 1994.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Büyük ümitlerle Milli Takım’ın başına geçirdiğimiz ve yeni bir Danimarka başarısı beklediğimiz Sepp Piontek'le en hüzünlü yıllarımızı yaşadık. Milli Takım’a yapılan yabancı aşı yine tutmamıştı. Bu sefer ki öylesine başarısızdı ki, gol atmayı unutan Milli Takım’ı, artık seyirci de unutmuştu. Maçların büyük kısmı boş tirübünlere oynanıyordu.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Federasyonun tam destek verdiği Piontek bile sonunda bu başarısız tabloya dayanamadı ve istifa etmek mecburiyetinde kaldı. Piontek, Türkiye'ye geldiği günlerdeki gibi karşılandığı Bursa'da yine aynı akıbete maruz kalıp ülkesine dönerken, Türk Milli Takım’ı Piontek'in yanında staj yapan Fatih Terim'le yeni ufuklara yelken açmaya başlamıştı. Gollerle beraber seyirci de stadlara dönmüştü.
   <br>
    <br>
     36 yıllık rüyamızın gerçek olma ümidi yine benliğimizi sarmıştı. Az değil tam 36 yıldır katıldığımız Avrupa Futbol Şampiyonası'nda bir kez olsun finallere çıkamamıştık. 36 yılın büyük bir kısmını saman alevi türünden başarıların yanı sıra hep hüzünle kapatmıştık. 2—0'lık yenilgileri ‘Yenildik ama ezilmedik’, ‘Elimizden geleni yaptık’ türünden avunmalarla geçiştirirken, 4—0, 5—0, 8—0'lık yenilgileri ‘Kahrolduk’, ‘Ezildik’ başlıklarıyla sinemize gömdük. Bu tablonun iyice depreştirdiği ‘Avrupalı’hobi—fobisi sürekli artan bir grafik çiziyordu.
     <br/>
     <br/>
     Ama herşeyin fani olduğu dünyada hobili—fobili Avrupalı da faniydi. Önce lig takımlarımızın sarstığı Avrupa'yı şimdi de Milli Takımımız sallıyordu. O kötü günler artık gerilerde mi kalmıştı?  Son birkaç yıl içerisinde Terim'le öyle tempo yakaladık ki, Milli Takım sanki yılların ezilmişliğinin acısını çıkarıyor sahada. Bundan 12 sene önce 5—0 yenildiğimiz Macaristan’dan deplasmanda aldığımız 2—2’lik  beraberlik bize yetmiyor. Avrupa’nın en sıradan takımı olmasına rağmen defalarca oynadığımız ve hiç yenemediğimiz Izlanda’yı 5—0’lık bir skorla sahadan silmemize rağmen  ‘Daha, daha’ diyoruz.
     <br/>
     <br/>
     Neydi bu patlayışın sebebi? Milli Takım’ın başına getirilen Fatih Terim farklı olarak ne getirmişti bu takıma? Dünyaca şöhretli yabancı teknik direktörlerin gerçekleştiremediği başarıyı nasıl olmuştu da yakalamıştı? Türk takımlarının Avrupa Kupaları’ndaki yükselişinin bir etkisi var mı bu galibiyetlerde? Yoksa bu başarılar gelip geçici mi?
     <br/>
     <br/>
     Bu soruları cevaplayan herkes, Fatih Hoca’nın Milli Takım’a verdiklerinin inkar edilemeyecek boyutta olduğunu anlatıyor. Diğer etkenlerin yanısıra, Fatih Terim’in futbolculara aşıladığı motivasyonun, alınan başarılardaki önemini ise kimse vurgulamadan geçemiyor.
     <br/>
     <br/>
     <br/>
     <br/>
     BAŞARIYI GETIREN SEBEPLER
     <br/>
     <br/>
     <br/>
     <br/>
     Büyük bir silkinişe geçen Milli Takımımız’ın başarısının altında futbolcuların çok iyi motive edilmesi ve uzun süren sistemli çalışmanın yattığı konusunda herkes hemfikir.
     <br/>
     <br/>
     Futbolda gelinen bu iyi noktanın temelinde, altyapının sağlam atılmasının büyük payı bulunuyor. Futbol Federasyonu tarafından A ve B Genç Milli takımları çalıştırmakla görevlendirilen Serpil Hamdi Tüzün, genç ve yetenekli  futbolcuları keşfedip, üretken duruma getirerek daha sonraki senelerde başarılı olacak Milli Takım’ın altyapısının temellerini attı.  Serpil Hoca ile bir çok başarıya imza atan bu gençlerin çoğu, şu anda  A Milli Takım’ın iskeletini oluşturan futbolcular.  Bu, sistemli düşüncenin ve sabrın futbolumuzdaki başarıda ne kadar büyük pay sahibi olduğunu gösteriyor.
     <br/>
     <br/>
     Kulüplerimizin oynadığı futbolun standartlarının yükselmesi, Galatasaray ve Trabzonspor’un Avrupa futbolunda söz sahibi olmaları ve bu kulüplerimizde oynayan futbolcuların A Milli Takım’ın iskeletini oluşturması, Fatih Terim’le gelen başarının sürekliliğinde önemli rol oynadı. Futbolcularımızın üzerlerindeki Avrupalı fobisini atmaları ise başarıdaki bir başka önemli faktör.
     <br/>
     <br/>
     <br/>
     <br/>
     YÜREKLER SAHAYA YANSIDI
     <br/>
     <br/>
     <br/>
     <br/>
     Futbol otoritelerine göre art arda alınan bu başarılar iyi bir geleceğin sinyalleri ve elde edilen bu başarı  kesinlikle gelip geçici değil. Bu güvenin temelinde yatan sebep ise; futbolcularla aynı dilden konuşan, aynı duyguları yaşayan bir teknik direktörün Milli Takım’ın başında olması.
     <br/>
     <br/>
     Son senelerde alınan başarılı sonuçların en anlamlılarından olan Izlanda galibiyetini diğer başarıların takip edeceğine olan inanç, herkesi sarmış durumda. Izlanda maçının bir çok gerçeği ortaya çıkardığına dikkat çeken Hıncal Uluç, Sabah gazetesindeki köşesinden bu durumu şöyle açıklıyor: “ FatihTerim’i alnından öpüyorum... Niye önce oyuncuları değil de teknik direktörü? Çünkü oyunu oynayacak futbolcularımız hep vardı. Ama bu çocuklar ilk defa böyle bir tabelayı yazmak üzere oynadılar.” Zaman Gazetesi Spor Müdürü H.Ibrahim Ekiz ise Fatih Terim’i bir psikiyatri uzmanı olarak değerlendirirken, genç teknik direktörün futbolculara sürekli moral dopingi yaparak başarının en büyük mimarı olduğunu belirtiyor.
     <br/>
     <br/>
     <br/>
     <br/>
     ÜMIT DOLU GELECEĞE DOĞRU
     <br/>
     <br/>
     <br/>
     <br/>
     Yıllar sonra Avrupalılar karşısında Avrupalı gibi oynayan bir Milli Takım var. Avrupa imtihanından sürekli başarı ile çıkmaya başlayan kulüplerimizde oynayan futbolcularımız, tecrübelerini artık Milli Takım’a taşıyor. Hakan, Oğuz, Arif, Ertuğrul, Bülent dünyanın herhangi bir kulübünde oynayacak kapasitede kabul ediliyor. Daha önceleri yenilgiyi baştan kabullenerek daha az gol yemek düşüncesi ile sahaya çıkan Milli Takımımız şimdi galibiyete şartlanmış, daha çok gol atabilmek için oynuyor.
     <br/>
     <br/>
     Türkiye Gazetesi spor yazarı Veysel Serçe, “Biz mi çok iyiyiz yoksa Avrupalılar mı geriliyor. Işin aslı Avrupalılar gerilemiyor. Hatta futbol taktik ve oyun versiyonları daha da zenginleşiyor. Doğrusunu isterseniz biz iyi yola girdik”  derken  gelecek için umut mesajları veriyor.
     <br/>
     <br/>
     Millet olarak ümitli bir bekleyiş içine girdik. Yıllardır hiç bu kadar gelecekten umutlu olmamıştık. Başarıların mimarı olarak kabul edilen Fatih Terim, ilkleri sevdiğini ve bunları yavaş yavaş gerçekleştirmeye başladıklarını belirtirken gelecekte Türk Milli Takımı için onur verici başarıların beklendiğini müjdeleyerek, futbolcular gibi bütün milleti de başarılara şartlandırıyor.
     <br/>
     <br/>
     Yolun açık olsun Milli Takım.
     <br/>
     <br/>
     Yolun açık olsun Türkiye.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21368), [web.archive.org (arşiv bağlantısı)](http://web.archive.org/web/20070608080320/http://aksiyon.com.tr:80/detay.php?id=21368)
