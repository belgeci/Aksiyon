# Anadolu’da yükselen değer!

*Rasih Yılmaz 2001.04.07*

<div>
 <img border="0" src="/web/20020106000903im_/http://www.aksiyon.com.tr/yazar/rasihyilmaz.jpg"/>
 <p class="spot">
  Dinç Bilgin'in tutuklanmasının ardından, Aydın Doğan'ı ilgilendiren enerji ihaleleri ve Dışbank dosyası hakkında olumsuz söylentilerin dolaştığı bir ortamda gazeteler sürekli kan kaybetmeye devam ediyor.
 </p>
 <p class="metin">
 </p>
 <p class="metin">
  Tirajlar nerede ise bir yıl öncesinin üçte biri oranına geriledi. Buna rağmen kan kaybetmeyen ve tam aksine tiraj almaya başlayan tek gazete Zaman olarak göze çarpıyor. Diğer kuruluşlar promosyonlarını kaldırırken Zaman gazetesi 'Her ay üç kitap' sloganıyla bir kampanya başlattı. Kampanya günleri sebebiyle Zaman gazetesi yazarları da Anadolu turlarına devam ediyorlar. Bize ise bu dönem Kahramanmaraş, Konya, Siirt, Batman ve Mersin düştü.
 </p>
 <p class="metin">
  Anadolu insanının sıcaklığı ve bütün olumsuzluklara rağmen umutlu oluşu bizi mutlu etti. Kahramanmaraş'ın nazik insanları fikirlerine ve dertlerine sahip çıkma konusundaki ısrarlarıyla dikkatimizi çekerken, artık büyük bir metropol olma yolunda hızla ilerleyen Konya Türkiye için farklı bir perspektif sunuyor. Konya'daki dostların kendilerini yetiştirme yönündeki çabaları görülmeye değerdi. Siirt ise  Güneydoğu'nun olumsuz atmosferini lehine değiştirmek için çabalayan insanlarla dolu. Ancak eminiz ki Siirtli olup da diğer illerde yaşayan memleket insanı kendi toprağına daha fazla sahip çıktığı takdirde sorunların çözümü çok daha hızlı olacaktır. Batman bir kozmopolit memleket. Gazetelerine sahip çıkmak yönündeki çabaları görülmeye değer. Mersin ise büyük il olmanın bütün avantajlarını yaşıyor. Gezdiğimiz bütün illerde dikkatimizi çeken en büyük unsur Zaman gazetesinin bir yükselen değer olduğu. Anadolu'daki Zaman temsilcilerinin fedakarlıklarının da bunda büyük payı var... Kahramanmaraş'tan Ali Çelik, Konya'dan Mehmet Acar, Siirt'ten Yusuf İpek, Batman'dan Suphi Kaya, Mersin'den Tahir Topçuoğlu bizim kısa sürede tanışma şerefine eriştiğimiz arkadaşlarımız.
 </p>
 <p class="metin">
  Bu arada Kahramanmaraş, Konya ve Mersin gibi şehirlerde bir kültür merkezi gibi çalışan NT Mağazaları'nın da Türkiyeli insanlara büyük hizmet ettiklerine şahit olduk. NT Mağazaları hergeçen gün Anadolu'nun her köşesinde boy göstererek insanların kitapla buluşmasını sağlıyor. Nazik, güleryüzlü, eğitimli insanların çalıştığı NT'lerin bu genişleme süreci içerisinde büyük hizmetler edeceğine eminiz.
 </p>
 <p class="metin">
 </p>
 <p class="arabaslik">
  İhale ertelenmek mi isteniyor?
 </p>
 <p class="metin">
  Frekans ihalesi öncesi televizyon kanalları ciddi sorunlarla karşı karşıya. Daha önce açıklanan '13 kanala frekans verilecek' ibaresi yapılan bir açıklama ile 11'e inince durum biraz daha kiritik hal aldı. Çünkü ihaleye girecek kanallar arasındaki ATV'nin ve Kanal'6'nın ortaklarından Dinç Bilgin tutuklandı. TGRT'nin de içinde bulunduğu İhlas Holding ise İhlas Finans'tan dolayı zor günler geçiriyor. Ama işin ilginç  yanı esasen sorun yokmuş gibi gözüken Doğan grubunun 26 Nisan öncesi gerçek mânâda bir telaş içinde olması.
 </p>
 <p class="metin">
  İşte size ilginç iki iddia: Doğan grubunun CNN Türk'te İçişleri Bakanı Sadettin Tantan'ın ortaya attığı Dışbank dosyası hakkında ihale öncesi bir sürpriz ile karşılaşabileceği söyleniyor. İkincisi ise ihale öncesi kapatılma iddiaları ortalıkta dolaşan CNN Türk ve Kanal D'nin birleştirilmesi projesi kapsamında çalışmaların yapılıyor olması.  Böylelikle Doğan grubunun ihaleye tek frekansa sahip olmak için katılacağı kaydediliyor. Bu hazırlıkları yapan Doğan grubunun frekans ihalesini erteletmek için de mücadele etmekten vazgeçmediği belirtiliyor. Bu kanalların yanısıra İktisat Bankası'nın devredilmesi ile birlikte kapital darboğaza giren Cine—5'in, Flash ve HBB'nin de durumu kritik.
 </p>
 <p class="metin">
  Halen geçici statüde ulusal yayın yapma hakkı olan Star, Show, STV, Cine 5, CNN Türk, Kanal D, BRT, HBB, TGRT, Meltem, Flash, NTV, Kanal 6, ATV, Kanal 7 ve Kanal—Teleon'un ihaleye katılması muhtemel.
 </p>
 <p class="metin">
 </p>
 <p class="arabaslik">
  HABERATAK'ın yaptığı 'Sizce en güvenilir gazete hangisidir?' anketinden Zaman birinci çıktı. Hürriyet, Milliyet, Sabah'ın yüzde bir oranında dolaştığı sıralarda Zaman'ın güvenilirlik oranı yüzde ellialtı olarak kendini gösterdi. İşin ilginç yanı ise Türkiye'deki diğer bütün gazetelerin güvenirlik oranının yüzde kırkaltı olması. Yani sizin anlayacağınız Zaman'ın güvenirliliği diğer bütün medyanın güvenirliğinden fazla. Türkiye yavaş yavaş gerçeği görmeye mi başladı yoksa?..
 </p>
 <p class="metin">
 </p>
 <p class="metin">
  DİNÇ Bilgin de Kartal Cezaevi misafirleri arasına katıldı. Hâkezâ Bilgin tutuklanmadan önce özellikle Güngör Mengi ve  Ruhat Mengi ikilisi patronlarının irtica ile mücadele eden yegane adam olduğu konusunda satırlar kaleme alıp işin boyutunu başka noktalara taşımaya çalışsa da çabalarının boşa çıktığını bir süre sonra anladılar. Bilgin'in cezaevine götürüldüğünün ertesinde iki Mengi de bir satır dahi patronları hakkında yorum yapmadılar. Neden acaba?
 </p>
 <p class="metin">
 </p>
 <p class="metin">
  EN son MGK'dan çıkan irtica ile mücadele kararlarını hortumladıkları bankalarla gündeme gelen medya koca koca puntolarla verdi. En ilginç spot ise artık Basın İlan Kurumu'nun resmi ilanları 'irticacı medyaya' vermeyecek olduğunun duyurulmasıydı. İrticacı medyanın standartlarını(!) kim belirleyecek, kıstas nedir bunu pek bilen yok ancak irticacı medya diye isimlendirilen gazetelerin hiçbirinin devletle herhangi bir kredi alışverişi olduğunu sanmıyoruz. Bugüne kadar zaten subjektif biçimde bu sınıfa dahil edilmek istenen gazeteler resmi ilanlarla mı bu hale geldi?
 </p>
 <p class="metin">
 </p>
 <p class="metin">
  FREKANS ihalesi sonrası  Kadir Has'a ait HBB televizyonunun Yenişafak Gazetesi'nin sahibi  Albayrak Holding'e satılacağı belirtiliyor.
 </p>
 <p class="metin">
 </p>
 <p class="metin">
  TÜRKİYE'de medyaya ait güvensizlik tirajlara da yansımaya başladı. Hürriyet 490 bine düşerken, Sabah 340 bin, Milliyet ise 250 bine kadar geriledi. 195 bin tiraji ile sürekli bir artış sağlayan Zaman ise düşüşün aksine yükselen bir trend takip ediyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020106000903/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/babitelli/1.htm), [web.archive.org (arşiv bağlantısı)](http://web.archive.org/web/20020106000903/http://www.aksiyon.com.tr:80/2001/331/babitelli/1.htm)
