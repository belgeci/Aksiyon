# 15 yaşında bir genç

*Rasih Yılmaz 2001.11.10*

<div>
 <img border="0" src="/web/20020325034503im_/http://www.aksiyon.com.tr/yazar/rasihyilmaz.jpg"/>
 <p class="spot">
  Zaman Gazetesi 15. yılını, yaptığı keskin değişimle birlikte kutladı. Zaman, 15 yıl boyunca logosunun altında taşıdığı 'Farklı gazete' sloganını da bırakarak, 'Gerçekler Zaman'la anlaşılır' sloganını benimsedi. Değişim sadece mizanpajla sınırlı kalmadı; başlıklardan haber yazımına, yorumun kesin çizgilerle haberden ayrılmasına kadar kendini belli etti.
 </p>
 <p class="metin">
 </p>
 <p class="metin">
  'Hoşgörü ve diyalog' çizgisi, Zaman'ın 15. yıldönümü resepsiyonunda da görüldü. Toplumun farklı kesimlerinden resepsiyona katılan insanlar, Zaman'ın bu özelliğine değindiler.
 </p>
 <p class="metin">
  Gecede bir konuşma yapan CHP Genel Başkanı Deniz Baykal'ın söyledikleri çok önemliydi ve mutlaka altının çizilmesi gerekiyordu. Baykal "Öyle anlaşılıyor ki Zaman yepyeni bir anlayışla yola çıkıyor. Zaman'la yaptığım görüşmelerimde acaba hangi başlıkla olay çarpıtılacak diye bir endişeye hiç kapılmadım. Bu anlayışın artarak devam edeceğine inanıyorum" diyordu.
 </p>
 <p class="metin">
  Medyanın sürekli güven kaybettiği, çıkar çatışmalarında acımasız biçimde silah gibi kullanıldığı, açık açık tehdit ve şantaj unsuru yapıldığı dönemde, Zaman en zor ve en doğru kararı verdi. Haber metinlerinde ve başlıklarda hüküm verme, karalama, hakaret etme unsurlarını tamamen ayıkladı. Basın Konseyi Başkanı Oktay Ekşi'nin belirttiği gibi "Zaman'ın ülkemizdeki sorumlu gazeteciliğin en iyi örneklerinden biri olduğu" belliydi. Ancak, daha önceki dönemlerde çok az da olsa haberde yorum yapma özelliğinden iyice soyutlandı Zaman.
 </p>
 <p class="metin">
  Değişim, okur açısından da, mesleğin önde gelenleri açısından da olumlu bulundu. Gazetede yayınlanan okur mektuplarının ve gelen tepkilerin, Zaman okurunun değişime arka çıktığını gösteriyor.
 </p>
 <p class="metin">
  Medyakritik sitesinde yenilenme şöyle anlatılıyor: "Zaman gazetesi yeni bir "yüz"le çıkıyor…  Temel amaç hemen anlaşılıyor: Mümkün olduğu kadar çok şey söylemek ve bunları bağırmadan söylemek…  Bu amaçla, tıpkı öbür gazeteler gibi bütün sayfaları kaplayan 'köşe'ler asgarî düzeye çekilmiş, habere çok daha geniş bir alan ayrılmış. Bunun, başlıbaşına bir reform olduğunu düşünüyoruz; Türkiye'ye 'normal' bir ülkeden gelen gazetecilerin en çok buna şaşırdığını biliyorsunuz…  Yeni Zaman'da başlık meselesine de özel bir önem verildiği anlaşılıyor, başlıklar olması gerektiği gibi sadece haberi en özlü bir biçimde aktarma işlevi görüyor."
 </p>
 <p class="metin">
  Kavga ortamında, Zaman'ın bu sağduyulu yaklaşımının medya açısından önemli bir adım olduğu kanaati iyice pekişiyor.
 </p>
 <p class="metin">
 </p>
 <p class="arabaslik">
  Star'ın yeni starları
 </p>
 <p class="metin">
  Doğan grubuyla şiddetli bir kavgaya girişen Uzan grubu, televizon ve gazeteye ek kuvvet sağlıyor. Faruk Bayhan, Star'a geçti. Kanal D'nin reyting başarısında çok büyük etkisi olan genel müdür Bayhan'ın Star'a transfer olması şaşkınlık yarattı. Geçtiğimiz yıl hakkındaki iddialardan sonra Sabah'taki köşesi kapatılan Rauf Tamer de Star'a geçti. Bayhan'ın Star grubuna hareket getirmesi bekleniyor. Bu arada Star'da yayınlanan telefon görüşmeleri hakkında birtakım dedikodular üretilmeye başlandı. Telefon kayıtları hakkında açık açık Bayhan'dan şüphelenildiğini söyleyenler oldu. Bayhan'ın transferiyle birlikte, kozların paylaşılmaya devam edileceği izlenimi daha da arttı.
 </p>
 <p class="metin">
 </p>
 <p class="arabaslik">
  İSMET Solak, Mümtaz Soysal ve Enis Berberoğlu'nun Hürriyet gazetesinden ayrıldıkları belirtildi. Solak ve Soysal'ın işine yönetim tarafından son verilirken, Berberoğlu'nun kendi isteğiyle Hürriyet'ten ayrıldığı öğrenildi. Hürriyet'in yıllardır dışbaskılar müdürlüğünü yapan Ertuğ Karakullukçu'nun da görevine son verildiği belirtiliyor. Almanya Hürriyet'in izlediği milliyetçi çizgide büyük etkisi olan Karakullukçu'nun yayınlarından Alman hükümetinin rahatsız olduğu belirtiliyordu.
 </p>
 <p class="metin">
 </p>
 <p class="metin">
  SABAH Gazetesi mağdurlarından olan Ali Bayramoğlu, 'Türk Silahlı Kuvvetleri'ni (TSK) tahkir ve tezyif etmek' iddiasıyla yargılandığı dört davadan beraat etti.
 </p>
 <p class="metin">
 </p>
 <p class="metin">
  BASIN Konseyi Genel Sekreteri Dr. Vedat Demir, Akit Gazetesi muhabiri Rabia Soylu'nun Yargıtay Salonu'ndaki toplantıdan güvenlik görevlileri tarafından çıkarılması dolayısıyla yaptığı açıklamada, gazetecilik görevini yapan hiçbir basın mensubuna, ayrımcılık uygulanamayacağını söyledi.
 </p>
 <p class="metin">
 </p>
 <p class="metin">
  BİR kez daha anladık ki medyanın el atmadığı ve baskı kurmaya çalışmadığı hiçbir sektör kalmamış. Fenerbahçe Spor Kulübü Başkanı Aziz Yıldırım, İstanbul Teknik Üniversitesi tarafından 6 Kasım'da düzenlenen "Yönetici — Medya ilişkisi" konulu seminerde spor basınından şikayetçi oldu ve tekziplerinin yayımlanmadığını söyledi. Yıldırım, "Bir keresinde yalan haberden dolayı tekzip gönderdiğimiz gazetenin yöneticisiyle görüştük. Beni üstü kapalı olarak tehdit etti. Biriyle beraber olduğumu duyduğunu ve bunu yazmadığını dile getirerek, beni bir anlamda etkilemeye çalıştı" diye konuştu.
 </p>
 <p class="metin">
 </p>
 <p class="metin">
  HABERTÜRK bir Kanada firmasından aynen kopya ettiği logosunu sessiz sedasız değiştirdi. Kurulduğu günden bugüne sansasyonel haberler yaparak dikkatleri üzerine çeken Haberturk.com, zaman zaman başka sitelerin haberlerini mahreç vermeden kullanıyordu.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325034503/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/362/babitelli/1.htm), [web.archive.org (arşiv bağlantısı)](http://web.archive.org/web/20020325034503/http://www.aksiyon.com.tr:80/2001/362/babitelli/1.htm)
