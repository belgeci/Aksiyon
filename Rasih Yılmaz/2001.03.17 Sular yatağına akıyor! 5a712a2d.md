# Sular yatağına akıyor!

*Rasih Yılmaz 2001.03.17*

<div>
 <img border="0" src="/web/20020415201510im_/http://www.aksiyon.com.tr/yazar/rasihyilmaz.jpg"/>
 <p class="spot">
  Üç hafta önce bu köşede kaleme aldığımız yazıda bayram sonrası Dinç Bilgin'in tutuklanacağını ilk kez kamuoyunda biz dile getirmiştik. Tatil sonrası ilk mesai günü bile geçmeden bizim istihbaratımızı doğrulayan gelişmeler olmaya başladı. Zekeriya Temizel'in geciktirmekle suçlandığı Etibank raporunu, görevden ayrılmadan önce DGM'ye yolladığı ortaya çıktı.
 </p>
 <p class="metin">
 </p>
 <p class="metin">
  Raporda Dinç Bilgin, Şükrü Karahasanoğlu, Zafer Mutlu, Zeki Ünal, Vural Beyazıt, Ercan Arıklı, İ. Hakkı Karakaya hakkında nitelikli dolandırıcılık ve çete suçlamalarından dava açılması isteniyor.
 </p>
 <p class="metin">
  DGM'ye gönderilen Etibank raporunda bankanın eski sahibi Dinç Bilgin, halen İtalya'da gözaltında olan eski genel müdür Şükrü Karahasanoğlu, Zafer Mutlu, Zeki Ünal, Vural Beyazıt, Ercan Arıklı, İ. Hakkı Karakaya, Mustafa Dinçer, Ferhat Yengiloğlu haklarında, New York Bank Offshore aracılığıyla Etibank'ı bilerek zarara uğrattıkları gerekçesiyle "Zimmete para geçirme", "Nitelikli dolandırıcılık" ve "Çete" suçlamasıyla dava açılması için bütün prosedür tamamlandı. Raporda Dinç Bilgin Grubu'nun kullandığı, ama Etibank'a iade etmediği banka kaynakları, faiz hariç olmak üzere 92 trilyon 846 milyar 689 milyon lira olarak saptanmış. Murakıplar bunu "Dinç Bilgin Grubu'nun bankadan sağladığı menfaat miktarı" sayıyorlar.
 </p>
 <p class="metin">
  Bu raporu Milliyet'in geçtiğimiz salı sürmanşetten sunması ise oldukça ilginç geldi. Bizce bunun en önemli sebebi Sabah'ın ortakları arasında ismi geçen Turgay Ciner'in Park Holding'ine jandarmanın baskınlar yapmış olması. Bakalım zaman medya dünyasında daha neler gösterecek.
 </p>
 <p class="metin">
  Kurban olam kurban kesen ellere!
 </p>
 <p class="metin">
  Sadece kurban kesme işini elimize yüzümüze bulaştırmakla kalmadık; kurban mevzuunu tartışmayı da elimize yüzümüze bulaştırdık. Helal olsun yani! Bu işin böyle olacağı, daha kurban öncesinden belliydi. Kurbanla, kurban kesmekle alâkası olmayanlar, tavuk kurban etmekten dem vurmaya başladılar. Ne de olsa Mudurnu Tavukçuluk, bankaların sıkboğaz etmesi yüzünden derin bir krize girmişti. Tartışmanın doğrudan orayla alakası yok. Madem her tartışmayı krize dönüştürmeyi beceriyoruz, bizim de bu krizde katkımız olsun!
 </p>
 <p class="metin">
  Bazı danaların "deli" numarasına yatması, sahiplerinin bunu yutmayışı işi iyice körükledi. Bu defa dana sahipleri delirdi. Ellerine ne geçirdilerse, deli numarası yapan danalara yüklendiler. Burunlarından fitil fitil getirdiler. Medya bu görüntüleri "Sakın bu manzaraları çocuklarınıza göstermeyin!" diyerek saat başı yayınladı. Çocuklardan bu manzarayı görmeyen kalmadı. Arkasından, E—5 kenarında kurban kesenler gündeme geldi. Bu manzaraları tam sayfa yayınlayanlar, kendi vatandaşını cani, ilkel diye suçlayıp Avrupalıya şikayet etti. Avrupa gazetelerinde yayınlanan şikayet haberleriyle de öğündüler. Bayram geçti, kanlar kayboldu, aklını başına toplayanlar çıktı. "Yahu kendi vatandaşımızı Avrupa'ya şikayet etmekle doğru yapmıyoruz." demeye başladılar. Selahattin Duman, ikiye bölünen medyayı yazdı ve "Yalnız bu kurban meselesi 'Laf anlamaz medya' ile 'Beş vakit namazındaki medyayı' yine birbirine düşürdü.." dedi. Şu sözler de ona ait: "Önce kurban niyetine tavuk kestirmeyi denediler, tutturamadılar.. Sonra kafayı vatandaşın elinden kaçan danaya, tosuna taktılar.. Üstelik de bayram günü beni yazı yazmaya zorladılar.. Benim bu medyaya diyecek lafım yok gayri.."
 </p>
 <p class="metin">
  Bundan sonra bizim diyecek ne lafımız olabilir ki?
 </p>
 <p class="metin">
 </p>
 <p class="arabaslik">
  YENİ ŞAFAK ile Sabah grubu yeniden kavgaya tutuştu. İşin ilginç yanı ise Sabah'ın sahibi Dinç Bilgin'in banka hortumlamaktan tutuklanmak üzere olduğu şu günlerde Yeni Şafak'ın ortaklarından Nuri Albayrak'ı hortumculukla suçlaması. Bu arada Albayraklar hakkında alınmış bir mahkeme kararı yok. Acaba Tayyip Erdoğan'a yakınlığıyla bilinen Albayraklar FP içindeki yenilikçi ve gelenekçi çatışmasının ortasında kalıyor olmasın.
 </p>
 <p class="metin">
 </p>
 <p class="metin">
  AVNİ ÖZGÜREL'in tarikatları konu alan yazı dizisi ülkedeki kargaşaya kurban gitti gibi geliyor. Özgürel Türkiye'nin dönem dönem tartışma konularının başında gelen tarikat olgusuna getirdiği objektif bakış açısı ve bilimsel yaklaşımıyla oldukça farklı ufukların ortaya çıkmasını sağladı.
 </p>
 <p class="metin">
 </p>
 <p class="metin">
  MEDYA Grubu'ndan (Number One TV, Number One FM, Genç TV, Fashion TV, Radyo Klas, Number One interaktive) 85 kişinin işine son verildi.
 </p>
 <p class="metin">
 </p>
 <p class="metin">
  BASINDA zorunlu asgari kadro uygulanmasını öngören teklif doğrudan genel kurul gündemine alındı. MHP Ankara milletvekili Şevket Bülent Yahnici, 5680 Sayılı Basın Yasası'na iki madde eklenmesine ilişkin yasa teklifi hakkında bilgi verirken, gazetecilik mesleğinin büyük problemlerle karşı karşıya olduğunu söyledi.
 </p>
 <p class="metin">
 </p>
 <p class="metin">
  SON iki yıldır CNN Türk televizyonunda 5N1K programını hazırlayan ve sunan Cüneyt Özdemir, görevinden istifa etti. Özdemir, istifa gerekçesini şu cümlelerle açıkladı: "6 kişiyi işten atmam ve programı bir haber programı değil de bir talk—show programı olarak yapmam teklif edildiğinde bu teklifi ekonomik kriz ortamından ziyade siyasi bir tercih olarak değerlendirdim. İstifa kararını vermem için bir saniye bile tereddüt etmedim."
 </p>
 <p class="metin">
 </p>
 <p class="metin">
  CUMHURİYET gazetesi, web sitesini paralı hale getiriyor. Gazeteyi, internetteki web sitesi üzerinden okumak isteyenlerin abone olması gerekiyor. 29 mart tarihinden itibaren siteye girmek için önce abone olmak, sonra kredi kartıyla abonelik ücretini ödemek gerekecek.
 </p>
 <br/>
 <center>
  <a class="anaorta" href="http://web.archive.org/web/20020415201510/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/babitelli/1.htm), [web.archive.org (arşiv bağlantısı)](http://web.archive.org/web/20020415201510/http://www.aksiyon.com.tr:80/2001/328/babitelli/1.htm)
