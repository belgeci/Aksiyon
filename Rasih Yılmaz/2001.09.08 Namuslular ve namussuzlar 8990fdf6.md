# Namuslular ve namussuzlar

*Rasih Yılmaz 2001.09.08*

<div>
 <img border="0" src="/web/20020113045628im_/http://www.aksiyon.com.tr/yazar/rasihyilmaz.jpg"/>
 <p class="spot">
  Babı Telli'nin sürekli okurları hatırlarlar. Türkiye'de varolan medya dengelerinin belli bir zaman süreci içerisinde yerlerinden oynayacağını belirtmiştik. Dinç Bilgin, Korkmaz Yiğit ve bir zamanlar NTV'nin sahibi olan Cavit Çağlar'dan sonra sıradaki ismin muhtemelen Aydın Doğan olacağını ifade etmiştik.
 </p>
 <p class="metin">
 </p>
 <p class="metin">
  Yanıldığımız tek nokta ise Ankara merkezli bir hereketlenme sonucu bunun olacağına inanmış olmamızdı. Oysa ki Doğan grubuna ait iddialar bir başka medya grubu tarafından dile getirildi. Günlerdir belge ve bilgi yayınlayan Uzanlar, Doğan grubu ile ilgili oldukça dikkat çekici yolsuzluk haberleri veriyorlar. Hâkezâ kendilerinin durumu da pek sütten çıkmış ak kaşık değil ama görünen o ki batarken yanlarında Aydın Doğan'ı da götürmeyi kafaya koymuşlar.
 </p>
 <p class="metin">
  Birkaç yıldır Doğan grubunun borsada işlem gören hisseleri konusunda manipüle iddiaları kulaktan kulağa dolaşıp duruyordu. Ancak ilk kez bunu belgeleriyle Uzan grubu yayınladı. Ayrıca Uzanlar Yurtbank murakıpları Aydın Doğan ile Ali Balkaner'in 'gizli protokol' hazırladıklarını iddia etti. SPK uzmanlarının bu protokolde adı geçen kişilerin borsada Milliyet hisseleri üzerinde spekülasyon yaptıklarını kanıtladığı belirtildi. Dönemin siyasilerinin bazı ilişkilere göz yumduğunu da ima eden Uzanlar, "Yurtbank'ı hortumlayan Ali Balkaner ile Vakıfbank'ı hortumlayan Aydın Doğan ortak çıktı" diyerek de çok ciddi bir suçlama yaptı. Aydın Doğan'ın DGM'lik olabileceği dahi iddia edilen haberde, DGM'ye sunulan rapora göre Doğan—Balkaner ilişkisi ve Korkmaz Yiğit'in nasıl dolandırıldığı açıklandı. Bunların sonunda ise Aydın Doğan'ın Kartal Cezaevi'ne düşeceği alenen söylendi.
 </p>
 <p class="metin">
  Aslında haberlerin temel çıkışı Aydın Doğan'ı yıpratmak. Ama ortaya atılan iddialar da öyle yenilir  yutulur cinsten değil. Belki de medya tarihinin en yıpratıcı ve büyük savaşı ile karşı karşıyayız. Fakat merak ettiğimiz bir nokta var, belgeler, iddialar havalarda uçuşurken nedense ne siyasilerden ne de hukukçulardan ses soluk yok. Oysa biz biliyoruz ki Türk savcıları hiçbir kurum kuruluş veya şahıstan korkmaz, görevlerini layıkıyla yerine getirirler! Bu arada iddialar karşısında ilanlı bir açıklama yapan Doğan grubu bütün suçlamaları reddetti. İlanın son cümlesi ise ilgimizi çekti: ''Kamuoyu bu ülkede namusluların en az namussuzlar kadar cesur olduğunu görecektir''... Doğan grubu hakkında bu cümleye parelel olarak şüphelerimizi saklı tutmakla birlikte biz de, 'namusluların namussuzlar kadar cesur olduğu' gerçeğine şerh düşelim istedik.
 </p>
 <p class="metin">
 </p>
 <p class="arabaslik">
  Hayat karartma operasyonu
 </p>
 <p class="metin">
  Geçen haftaki yazımızda polisin Garih cinayeti olayında baltayı taşa vurduğunu belirtmiştik. Yanılma payları eşit olmakla birlikte medyanın Emniyetten hızlı hareket ettiğini kaydetmiştik. Görünen o ki bu durumdan alınan Emniyet günlerdir Garih cinayeti tanığı Pınar Konuşkan'ın resmi yerine Suna Taşdelen'in resminin yayınlanmasına göz yumarak medyanın büyük bir hata yapmasına göz yummuş. Bu durum oldukça ciddi bir goldü medya için ama, bizce aynı golü insan hakları ve onuru da yemiş oldu. Sosyal konumu kimseyi ilgilendirmeksizin Garih cinayeti ile direkt ilişkisi olmayan bir insan günlerdir psikolojik baskının yanısıra (aynı elbiseler ile hiç temizlenme imkanı bulmadan) fiziki etkiye de maruz kaldı. Ardından ise suçsuz diye salıverildi. Bu kez de daha karakol kapısında bir medya linci ile karşılaştı. Bir haber kanalı kolundan tutarak zorla Suna Taşdelen'i canlı yayına çıkarttı. Bundan sonra Suna Taşdelen'in durumu ne olacak, bunun da pek kimseyi ilgilendireceğini zannetmiyoruz. Fakat bir gerçek var ki bir kısım medya yine bir insanın hayatını kararttı. Hem de umarsızca.
 </p>
 <p class="metin">
 </p>
 <p class="arabaslik">
  SABAH'tan Metin Münir, Hürriyet'in yayın patronu Ertuğrul Özkök'ün bir süre önce 'yazara müdahale ve sansür' tartışması açmasını, gazetenin kendi yazarlarından ötürü yüklü oranlarda tazminat ödemek zorunda kalmasına bağladı. Münir, Hürriyet'in geçen yıl bir kaynağa göre 1 milyon dolar, bir diğerine göre 3 milyon dolar civarında tazminat ödediğini belirtirken "Doğaldır ki 6,2 milyon dolar kâr etmesi beklenen bir şirket bunun 1 ile 3 milyon arasındaki bir bölümünü; boş yere, tazminat olarak ödemek istemeyecektir" dedi.
 </p>
 <p class="metin">
 </p>
 <p class="metin">
  HABER portalı olarak yayın yapan Haberturk, TV yayınına başladı. ''MMC test'' logosuyla yayın yapan kanal artık Haberturk TV oldu. Ufuk Güldemir'in iddiasına göre haber kanalı olarak yayına çıkan Haberturk TV, Türkiye'nin en bağımsız, dolayısıyla da en özgür yayın yapan, haberleri izleyicilerinden saklamayan en büyük haber televizyonu olacak. Fakat daha önce müzik kanalı olan MMC'nin frekansında Habertürk kanalını henüz izleyemedik.
 </p>
 <p class="metin">
 </p>
 <p class="metin">
  TÜRKİYE İş Bankası, Ankara 11. Asliye Hukuk Mahkemesi´nin, İnterstar ve Kanal 6 televizyonları ile Süper FM´in, banka aleyhine yaptığı ve benzer şekilde yapacağı yayınların durdurulmasına karar verdiğini bildirdi.
 </p>
 <p class="metin">
 </p>
 <p class="metin">
  BASIN Konseyi, ağustos ayında medyaya ve basın mensuplarına yönelik baskıların, yayın durdurma kararlarının, yargılama ve saldırıların, geçen aylara göre hız kesmekle birlikte devam ettiğini açıkladı.
 </p>
 <p class="metin">
 </p>
 <p class="metin">
  SABAH Gazetesi yazarı Hıncal Uluç, kısa bir süre önce, hakkında yazı yazdığı CNN Türk muhabiri Yavuz Karakoç'un işinden ayrılmasına sebep oldu. Yazıda, Karakoç'un bir canlı bağlantıda kendisine "Bir gelişme var mı?" diye soru soran spikere, "Evet Remziye, yok" demesini gündeme getirmişti. Yavuz Karakoç ise bu yazının ardından Hıncal Uluç'a bir mail atmış. Uluç'un maili aldıktan sonra, CNN Türk Genel Yayın Yönetmeni Ferhat Boratav'ı arayarak, Yavuz'un işten atılmasını istediği iddia edildi.
 </p>
 <p class="metin">
 </p>
 <p class="metin">
  BÖYLE birşey ancak Tükiye'de olur. RTÜK Başkanı Nuri Kayış, Üst Kurul'un, Almanya'nın Sesi ile BBC radyolarının Türkçe yayınlarının durdurulması kararının iptali için Ankara Nöbetçi İdare Mahkemesi'ne başvurdu.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020113045628/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/353/babitelli/1.htm), [web.archive.org (arşiv bağlantısı)](http://web.archive.org/web/20020113045628/http://www.aksiyon.com.tr:80/2001/353/babitelli/1.htm)
