# Devlet baba en iyisini bilir!

*Rasih Yılmaz 2001.05.26*

<div>
 <img border="0" src="/web/20020202231521im_/http://www.aksiyon.com.tr/yazar/rasihyilmaz.jpg"/>
 <p class="spot">
  Bab—ı Telli'nin sürekli okuyucuları Ulusal Frekans İhalesi ile ilgili süreci perde arkasıyla birlikte uzun bir süre takip etme imkanı buldular...
 </p>
 <p class="metin">
 </p>
 <p class="metin">
  İhalenin bazı çıkar grupları yüzü suyu hürmetine erteleneceğini ise ilk kez kamuoyunda onlar öğrendiler. Bunları yazarken sürekli bizim ihalenin ertelenmemesi konusunda çaba sarfettiğimiz zannı ile hareket edenler daha sonra çok daha ağır şartlarla karşılaşacaklarını hesap etmediler. Şimdi hem ihalede hem de RTÜK'te işler karıştı. Özerkliğiyle övünen RTÜK'ün kolu kanadı budandı. Bununla da yetinilmeyip ihale yapma yetkisi elinden alındı... Bununla da yetinilmedi; medyada tekel oluşumunu engelleyen yasalar birbir ayıklandı... Ayrıca medya patronlarının ellerindeki iletişim gücünü kullanabileceği hiçe sayılarak devlet ihalelerine girme yasağı ortadan kaldırıldı... Hakeza Hürriyet Genel Yayın Yönetmeni Ertuğrul Özkök özellikle ihale konusundaki değişikliğin doğruluğunu savunan yazılar kaleme alsa da, geçmiş dönemlerde yaşanan medya siyaset ilişkilerindeki karanlık noktalar, bizim iyi düşünmemize engel oluyor.
 </p>
 <p class="metin">
  Hem de muhalefet ve RTÜK Başkanı Nuri Kayış'ın itirazlarına rağmen. Öncelikle üye yapılanmasındaki atanmanın şekline dikkat çekmek isteriz! Üyelerden ikisi, YÖK'ün teklifi ile Bakanlar Kurulu'nca atanacak. Bir üye de MGK Genel Sekreterliği'nin göstereceği iki aday arasından yine Bakanlar Kurulu'nca seçilecek. Kurul üyelerinden beşi, siyasi parti gruplarınca belirlenecek kontenjan doğrultusunda gösterilecek ve TBMM Genel Kurulu'nca belirlenecek. Bir üye de basın meslek örgütlerinden olacak. Bu durum RTÜK'ün özerkliğine resmen gölge düşürdü. Yani öylesine bir kurum haline geldi... Daha önce RTÜK üyelerinin tamamını TBMM seçiyordu.
 </p>
 <p class="metin">
  Şimdi muhalefet anayasa mahkemesine gitmekle tehdit ediyor yasayı ama bizce iş işten geçti bile... Avrupa Birliği öncesi Türkiye'de bir kesimin sürekli yasalarla oynayarak herşeyin ve herkesin yüzünü Ankara'ya döndürmeye çalışması, merkeziyetçi yapıyı güçlendiriyor. Oysa ki gelişmiş ülkelerde merkez yanlızca kontrol mekanizmasının başı konumundadır.
 </p>
 <p class="metin">
 </p>
 <p class="arabaslik">
  Ön yargılar öldürür bizi
 </p>
 <p class="metin">
  Önce kendi kafamızdaki ön yargıları ortadan kaldırmalıyız ki, başkalarının ön yargılarına çarpmıyalım. Aksi takdirde sürekli it dalaşı halinde geçen sığ bakış açıları ve tartışmalar kimseye fayda getirmez... Hele kendi dışındaki bütün olgu, kurum, düşünce veya kişiye karşı sürekli saldırı halinde olmak ne kadar akıllıca bir davranış bilinmez. Akit gazetesinin bazı yazarları sürekli sergilediği agresif tavır ile pirim yapmaya çalışıyor... Bunun en son örneğini ise Kemal Derviş'in eşine gösterilen olumsuz yorumda gördük. ''Çeyrek yüzyılı ABD'de geçen, daha sonra bir 'IMF tahsilat memuru' olarak Türkiye'ye gönderilen Kemal Derviş, Yahudi asıllı Amerikalı karısı Catherine Stachniak...'' diye başlayan cümleler bir çok kesimden tepki aldı. Çünkü kadın Yahudi değil Hıristiyandı... Yahudi bile olsa her Yahudiyi suçlu sayma gibi sakat bir psikolojiden kurtulmak gerekiyor... Suçlulara gücü yetmeyince suçsuzlara saldırılmak bizce çok da Müslümanca bir tavır değil...
 </p>
 <p class="metin">
 </p>
 <p class="arabaslik">
  UFUK Güldemir Haber Türk isimli haber portalının başarısının ardından gazete çıkaracak demiştik. Bizim bunu belirtmemizden kısa bir süre sonra Güldemir bu konuda çalışmalar yapıldığı yönünde açıklama yaptı. Bu olayda bir kez daha gördük ki kağıt kokusu sinmiş haberin yerini hiçbir iletişim aracı alamıyor.
 </p>
 <p class="metin">
 </p>
 <p class="metin">
  ALİ Balkener'den para aldığı söylenen gazetecilerin isimleri tek tek açıklanmaya başladı. Doğal olarak savunmalar da peş peşe sıralanmaya başlandı... Para medya siyaset üçgeninde daha çok bulanık sular akacak gibi gözüküyor...
 </p>
 <p class="metin">
 </p>
 <p class="metin">
  ANTALYA'da düzenlenen "15. Alman—Türk Gazetecilik Semineri"nde, Türk gazetecilerin dile getirdiği kişisel deneyimler ve Türk basınındaki son gelişmelerle ilgili ayrıntılar üzerine tebliğler sunuldu.
 </p>
 <p class="metin">
 </p>
 <p class="metin">
  BEYAZ Enerji haberleri yüzünden Sabah'tan istifa eden muhabir Ersin Bal, Star TV'yle anlaştı.
 </p>
 <p class="metin">
 </p>
 <p class="metin">
  BİRİ Bizi Gözetliyor bitti. Millet kurtuldu derken SHOW TV yetkilileri şimdi ikinci versiyonu ile seyirciyi ekran başına çekmeyi hedefliyor. Bakalım BBG'nin ikinci versiyonu ne gibi tepkileri ortaya çıkaracak.
 </p>
 <p class="metin">
 </p>
 <p class="metin">
  CAN Ataklı'nın eski gazetesi Sabah ile hesabı bitmiyor. Ataklı sürekli Sabah ile ilgili olumsuz yazılar yazıyor. Söylediği ise ilginç ' Sabah kime arka çıktıysa iflah olmadı.'... Yorum sizin.
 </p>
 <p class="metin">
 </p>
 <p class="metin">
  GEÇTİĞİMİZ hafta teknik bir sebepten dolayı Bab—ı Telli köşesi Aksiyon da yer almamıştır. Okuyucularımızın bilgisine sunulur.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020202231521/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/babitelli/1.htm), [web.archive.org (arşiv bağlantısı)](http://web.archive.org/web/20020202231521/http://www.aksiyon.com.tr:80/2001/338/babitelli/1.htm)
