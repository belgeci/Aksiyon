# ‘Bizim karnımız ağrımıyor’

*Rasih Yılmaz 2000.11.04*

<div>
 <img border="0" src="/web/20020224083524im_/http://www.aksiyon.com.tr/yazar/rasihyilmaz.jpg"/>
 <p class="spot">
  Dünyada gücü temsil eden üç etkin nokta vardır; para, medya, siyaset...
 </p>
 <p class="metin">
 </p>
 <p class="metin">
  Bu üçlü tek başlarına oldukları anlarda bile büyük bir etki alanı meydana getirirken, tek elde birleşmeleri halinde karşısında direnebilecek çok fazla güç yoktur. Bu yüzden olsa gerek sosyal olarak gelişmiş ve demokrasinin bütün kurumlarca benimsendiği ülkelerde özellikle medya patronlarının kendilerini çok kuvvetli bir güç haline getirebilecek kendi alanları dışında iş yapmaları kanunla yasaklanmıştır. Ancak üçüncü dünya ülkesi olmak sendromundan bir türlü kurtulamayan Türkiye'de böyle bir önlem almak pek de kimsenin aklına gelmemiştir! Bu rahatlıktan yola çıkan medya patronları birer birer kendi alanlarının dışına çıkarak banka sahibi olmakta, devletin açtığı enerji ihalelerine kadar girerek direkt ekonominin içinde bulunmakta herhangi bir mahzur görmemişlerdir. Hatta bunu yaparken ellerindeki medya gücüyle kamuoyunu farklı noktalara yönlendirerek dikkatleri üzerlerinden dağıtıp, şirketlerinin yönetim kadrolarına siyasetçi veya asker emeklilerini dahil ederek oteriteyi de arkalarına almışlardır. Ancak bütün matematiksel hesapların tam yapılmasına, hortumlanan halka ait paraların iç edilmesine kadar herşey düşünülmesine rağmen 'ilahi adalet' kavramı hep es geçilmiştir!
 </p>
 <p class="metin">
  Bu ülke bir çok gazete patronunun tepetaklak gittiğini gördü. Türkiye'de son bir yıldır iç dinamikler konusunda hızlı bir biçimde dengeler değişmeye başladı. Bugüne kadar medya, para, siyaset üçgeni içerisinde takır takır işleyen çarka anlaşılan dışarıdan birileri çomak sokmaya başladı. Türkiye'deki siyasi ve stratejik değişiklikleri medyada yaşanan değişikliklerle takip etmek mümkündür. Bankalar aracılığı ile halkın hortumlandığı doğrudur ancak bizim aklımıza takılan başka sorular var... Banka ve enerji ihaleleri sırasında medya gücü kamuoyunu neyle meşgul ediyordu? Ucuz senaryolar üreterek kimleri filmlerinde(!) oynatıyorlardı! İşte bu sorunun cevabını yine bir Sabah yazarı olan Cengiz Çandar'ın satırlarında bulmak mümkün: ''Kamu bankalarının özelleştirilmesindeki çarpıklıklar, 28 Şubat ile ilişkili değil miydi? 'Cambaza bak' hesabıyla, kamuoyunun dikkatleri 'irtica' üzerine yoğunlaştırılırken, bu bankaların devri bir dizi 'faul' ile gerçekleştirilmedi mi? Bu işler olup biterken, 28 Şubat sayesinde etkili ve yetkili makamlara gelmiş kimi siyaset adamları, banka devirleriyle doğrudan ilgilenmediler mi? Bu yüzden, bir hükümet 'gensoru' ile düşürülmedi mi? Bu işler olup—biterken, Hazine'den kim sorumluydu? Bu işlerin 'siyasi sorumlusu' yok muydu? Kim, Ahmet Necdet Sezer'e karşı çıktı? Niçin karşı çıktı? Niçin, 'hukuk devleti' diye didindik? Niçin, Avrupa Birliği meselesinin savsaklanmaması gereği üzerinde durduk? Bunun 'hukuk devleti' güvencesiyle ilgisini niçin kurduk? Bizim karnımız ağrımıyor."
 </p>
 <p class="metin">
 </p>
 <p class="arabaslik">
  Düşenin dostu olmaz!
 </p>
 <p class="metin">
  Doğan grubu ile Bilgin grubu bugüne kadar jakoben düşüncenin halkın üzerindeki etkinliğini korumak ve artırmak için sürekli bir güç birlikteliği içerisinde olmuşlardı. Ancak Dinç Bilgin'in Etibank olayı ile ortaya çıkan 'batak' durumu karşısında Doğan grubu nedense oldukça sert bir üslup takındı. Milliyet'in 'Tüm malvarlığıyla sorumlular' ve Radikal'in 'Bilgin grubu aysberg gibi' manşetleri oldukça dikkat çekiciydi. Takınılan üslup bize düşündürücü geldi. Siz ne dersiniz?!
 </p>
 <p class="metin">
 </p>
 <p class="metin">
  'YOK böyle bir densizlik' diyerek elbette bir giriş cümlesi kurmak istemezdik ama Galatasaraylı Emre'nin kazası konusunda Cumhuriyet ve Sabah'ın tavrına ancak böyle bir yaklaşım sergilenirdi. Sabah'ın patronunun banka hortumladığı iddiaları ortadayken, kapitalizme karşı olan Cumhuriyet'in holdinglere satışı gündemdeyken bir üzücü kaza haberinde bile irtica yaygarısına gidilmesi insaf sınırlarını dahi aştı artık. Buna resmen bir ölüden 'irtica rantı' yemeye çalışmak denir. Galatasaray'ın genç yıldızı Emre Belözoğlu'nun otomobiliyle Kadir Çetin'e çarpıp beş çocuk babası Çetin'in ölümüne yolaçmasını spotlarına 'Sabah namazına mı, ormana koşuya mı?' sorusuyla taşıyan Sabah'a nazire yapmak istercesine Cumhuriyet "Karanlık noktalar" "Cumhuriyet Bayramı'nın sabahında Eyüpsultan'da ne işi vardı?" gibi zeka özürlü bir yaklaşım sergiledi. Belki de Cumhuriyet bayramı sebebiyle, her Müslümana farz olan 5 vakit namaz bu haberleri yayınlayanlar için geçerliliğini kaybediyordur! Ne de olsa Cumhuriyet için namaz kılmak karanlık bir noktaya işaret ediyor. Cahillik bile geçicidir ama Cumhuriyet gazetesinin tavrı kalıcıdır!
 </p>
 <p class="metin">
 </p>
 <p class="metin">
  DÜNYA gazetesi halka arz için SPK'ya başvurdu.
 </p>
 <p class="metin">
  TÜRKİYE Gazeteciler Cemiyeti (TGC) Başkanı Nail Güreli, son dönemde medyada yaşanan olaylarla ilgili olarak yaptığı açıklamada basını yıpratmak isteyen art niyetli dış odakların bulunduğunu söyledi.
 </p>
 <p class="metin">
  Basın dünyası geçtiğimiz günlerde trafiğe iki kurban daha verdi. Star gazetesi muhabirlerinden Ogün Özdemir alkollü bir sürücünün araçlarına çarpması sonucu hayatını yitirdi. Özdemir'e Allah'tan rahmet dileriz. Ayrıca aynı araçta bulunan NTV'den Serhat Yağmur, ATV'den Zafer Arslan ve şoför Muhammed Gözüm'e de acil şifalar dileriz.
 </p>
 <br/>
 <center>
  <a class="anaorta" href="http://web.archive.org/web/20020224083524/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/309/babitelli/1.htm), [web.archive.org (arşiv bağlantısı)](http://web.archive.org/web/20020224083524/http://www.aksiyon.com.tr:80/2000/309/babitelli/1.htm)
