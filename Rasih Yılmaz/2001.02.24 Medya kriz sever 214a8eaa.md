# Medya kriz sever

*Rasih Yılmaz 2001.02.24*

<div>
 <img border="0" src="/web/20020120071638im_/http://www.aksiyon.com.tr/yazar/rasihyilmaz.jpg"/>
 <p class="spot">
  MGK'nın tamamlanamayan ve en kısa süren son toplantısında yaşanan olaylar Türkiye'yi siyasi kriz noktasına getirirken, ekonomi allak bullak oldu. Aslında son yaşananlar Cumhurbaşkanı Ahmet Necdet Sezer ve Başbakan Bülent Ecevit arasındaki ilk tartışma değildi. Görünen o ki son da olmayacak.
 </p>
 <p class="metin">
 </p>
 <p class="metin">
  İlk etapta medyanın sıcak haber kovalama kaygısı ortaya çıkan tabloyu tam manasıyla analiz etmek ve olayın psikolojik alt yapısını hesaplamak konusunda bazı gerçeklerin pas geçilmesine sebep oldu. Hâkezâ gazete manşetlerine yansıyan başbakan ile cumhurbaşkanı arasındaki diyalogların sunumundaki aceleciliğin aksine köşe yazarları daha temkinli yaklaştılar olaya.
 </p>
 <p class="metin">
  İkinci gün ise özellikle Türkiye'nin "büyük" gazetelerinde Cumhurbaşkanı Sezer'e karşı ciddi bir olumsuz tavır sergilendi. Bütün manşetlerde Hüsamettin Özkan'ın açıklamaları vardı. Aralara sıkıştırılan Sezer'in tutumluluğuyla ilgili seviyesiz espriler ise sanki belli bir yıpratma politikası güdüldüğü izlenimi veriyordu. Medyanın böyle bir taraf konumu takınmasının bir çok sebebi olduğu belli. Ancak bu noktada bir şeyi es geçmemek gerek, medya kendi çıkarlarını koruma çabası içine girerken tarihinde bazen 'ismi mahfuz komutanlara', bazen ise 'Ankara içinden bir politikacı'ya dayandırarak verdikleri haberlerle sürekli Türkiye'ye zarar verdi. Birileri çarklarına çomak sokulmasını istemezken, gereksiz yere TBMM ve TSK yıpratılmamalı. Kanunlar herkes için zaten işleyecektir. Bir vatandaş, bir memur, bir politikacı veya bir silahlı kuvvetler mensubu..
 </p>
 <p class="metin">
  Ha gayret!
 </p>
 <p class="metin">
  Bundan sonra ne tür gelişmeler olur bilmiyoruz ama, Sabah gazetesi bugüne kadar gayet iyi geldi. Bütün Türkiye'nin gözü önünde eski Cumhurbaşkanı Süleyman Demirel'in yeğeni Murat Yahya Demirel bankanın içini boşaltmaktan hapse girdi. Değişen gündemlerle unuttuk gitti. Ancak Murat Demirel tam 5 aydır Ulucanlar Cezaevinde yatıyor. Aynı şekilde bankasının içini boşaltan Dinç Bilgin ve ekibi ise işinin başında. Buradan çıkan sonuç şu: Demek ki, Dinç Bilgin, Murat Demirel'den daha güçlü. Süleyman Demirel'in siyasi gücü, Dinç Bilgin'in medya gücüne erişemiyor.
 </p>
 <p class="metin">
  Bu yorumları yaparken, devletin üst düzeyinde fırtınalar kopuyor. Cumhurbaşkanı ile Başbakan ve Başbakan Yardımcısı Hüsamettin Özkan bütün ipleri koparacak kadar şiddetli krize sebep oluyorlar. Diğer yandan da, Etibank'ın eski Yönetim Kurulu Başkanı Dinç Bilgin ile üyeleri Zafer Mutlu, Hüseyin Vural Beyazıt, Ercan Arıklı, Ayşe Hande Güven, Zeki Ünal ve İsmail Hakkı Karakaya hakkında yurtdışına çıkış yasağı geliyor. Devlet eşitsizlikleri ortadan kaldırmak için gayret ediyor.
 </p>
 <p class="metin">
 </p>
 <p class="arabaslik">
  BATIK bankacı Ali Balkaner'in maaşa bağladığı gazeteciler skandalından sonra Star Gazetesi yazarı Saygı Öztürk, TBMM Uğur Mumcu Cinayeti Araştırma Komisyonu Raporu'nun sayfaları arasından yine cımbızla bir haber çıkarttı. Bir gazete yöneticisi; röportaj için ikna edilen PKK itirafçısı Murat İpek ve bir arkadaşını lüks otele yerleştirip ceplerine 200'er milyon koyduktan sonra, gece yarısı ikram olarak yabancı uyruklu iki kadın göndermiş.
 </p>
 <p class="metin">
 </p>
 <p class="metin">
  TRT'deki değişimin faturası konusunda bir haber okumuştuk geçtiğimiz günlerde Zaman'da. Oldukça kötü bir yeni logo ile yenilik yaptığını düşünen TRT yetkilileri Digitürk'ten TRT—4'ü çıkartma kararı almış!
 </p>
 <p class="metin">
 </p>
 <p class="metin">
  EKONOMİK kriz sanırız bu kez en çok medyayı vurdu. Bu yüzden sektörde işten çıkarmalara devam ediliyor. Kitaplarını satamamasından dolayı kan kaybetmeye başlayan Doğan Kitapçılık'tan 25 kişi daha işten uzaklaştırılmış.
 </p>
 <p class="metin">
 </p>
 <p class="metin">
  INTERNET gazeteciliği aldı başını gidiyor. Erken yol alanlar hedefe vardı bile. Artık gazete sayfalarında göremediğimiz isimleri beyaz camdan okumaya başladık. Bunlardan biri olan Zeynep Göğüş de Sabah gazetesinden ayrıldıktan yaklaşık bir sene sonra www.ntvmsnbc.com haber portalında haftalık yazılara başladı.
 </p>
 <p class="metin">
 </p>
 <p class="metin">
  GEÇTİĞİMİZ günlerde vefat eden Nezih Demirkent'e ait Dünya gazetesine Aydın Doğan'ın talip olduğu kaydediliyor. Sanırız Aydın Doğan tekel olma yolunda kararlı.
 </p>
 <p class="metin">
 </p>
 <p class="metin">
  İHLAS Finans'ın batmasıyla birlikte zor günler yaşayan TGRT'ye İş Bankası ve Sabancı grubunun talip olduğu belirtiliyor. Daha önce Sabancı grubu böyle bir durumun olmadığını belirtse de biz yine de duyduğumuzu yazalım. Çünkü ticari kuralların karşımıza ne zaman ne çıkartacağını bilemeyiz. Bütün herşey strateji üzerinde dönüyor.
 </p>
 <p class="metin">
 </p>
 <p class="metin">
  YAYIN yönetmenliğini Tuğrul Eryılmaz'ın, sorumlu yayın koordinatörlüğünü Cem Erciyes'in yaptığı Radikal Kitap, 2 Mart'ta çıkıyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020120071638/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/babitelli/1.htm), [web.archive.org (arşiv bağlantısı)](http://web.archive.org/web/20020120071638/http://www.aksiyon.com.tr:80/2001/325/babitelli/1.htm)
