# Solcu CIA ajanı

*Rasih Yılmaz 2001.07.28*

<div>
 <img border="0" src="/web/20020425070316im_/http://www.aksiyon.com.tr/yazar/rasihyilmaz.jpg"/>
 <p class="spot">
  Bir zamanların flaş eseri "Mehmet'in Kitabı" yeniden tartışma konusu oldu. İçeriğinden dolayı DGM tarafından mahkemeye verilen "Mehmet'in Kitabı", yayınlandığı günlerde alkış alırken, şimdi bir kesim tarafından yazarıyla birlikte yerden yere vurulmaya başlandı.
 </p>
 <p class="metin">
  Yazar Nadire Mater'in Amerika'da —CIA bağlantılı— MacArthur Foundation isimli bir vakıftan  aldığı 59 bin dolar para ile böyle bir eser ortaya koyduğu iddia edildi. İşin ilginç yanı ise Nadire Mater, solcu bir gazeteciydi ama CIA'e çalışıyordu! Kitabın içeriği ise  PKK ile yapılan mücadeleye katılan askerler ile yapılan röportajlardan müteşekkil. Emin Çölaşan'a göre "ustaca" düzenlenmişti ve PKK propagandası yapıyordu!  Yazar Mater'e göre ise, kurumlardan ziyade, kişisel projelere burs vermesiyle tanınan John D. and Catherine T. MacArthur Foundation, MacArthur ailesinin kurduğu anti—militarist, ulusal ayrımcılık gözetmeyen, çok kültürlü, toplumsal cinsiyet konusunda pozitif ayrımcı, ABD'nin yerleşik ulusal güvenlik ve uluslararası politikalarına karşı  duran, karşıtlarınca "sol—liberal" olarak tanımlanan bir kuruluş. Mater, John D. and Catherine T. MacArthur Foundation'a  yapılan başvuru sonucu, uluslararası bilim çevrelerinde "genius" burs diye anılan bu desteğe layık görülmüş.
 </p>
 <p class="metin">
  Bizce Mater'in kitabında konuşturduğu askerlerin söyledikleri doğru mu değil mi ona bakılmalı... Eğer doğru değilse bu ortaya konulmalı. Biz eminiz ki PKK ile mücadele için Güneydoğu'da askerlik yapan gençlerin anlatılanlardan çok daha fazla söyleyeceği şeyler vardı. Ancak Türkiye'de askeri konular tabu olduğu için bunlar günyüzüne çıkmaz.  Eğer kendi araştırmasına destek bulduysa yazarı tebrik etmek gerek. Mater'in aldığı desteği eleştiren Doğan Grubu'nun CNN TÜRK için neden bir yabancı ortakla hareket ettiğini sorgulayabiliriz. Veya ABD'nin iletişim araçlarını kullanarak Türkiye üzerinde istediği enformasyonu yaptığını ileri sürebiliriz. Ortaya atılan iddia global anlayışa da ters. Bu yaklaşım bir süre sonra her dış destekli proje için ajan suçlamalarının ayyuka çıktığı bir hal alabilir  ve kimbilir birileri cadı avına da çıkar. Türkiye tam bir kriz ortamında. Bırakın oldukça problemli konularda destek bulmayı, en hayati konularda dahi mali sponsor bulunmuyor. Mater en azından kendi araştırması için destek bulmuş. Ve bunu saklamamış. Hep birşeyleri es geçiyoruz gibi geliyor. Mehmet'in Kitabı'nın yazarı dış destekli yaptığı araştırmalarda çarpıtılmış noktalarla kamuoyunu yanıltıyor mu yanıltmıyor mu buna bakılmalı...
 </p>
 <p class="metin">
 </p>
 <p class="arabaslik">
  Tayyip Erdoğan korkusu!
 </p>
 <p class="metin">
  Halka rağmen yapılan bazı şeyleri artık anlamakta güçlük çekiyoruz. İnsanımız dönem dönem bazı fikirlere, kurumlara ilgi gösteriyor. Ancak ne hikmetse ülke yönetiminde etkin olmaya çalışmaktan bir türlü kendini alamayanlar bildiklerini okumaya devam ediyorlar. En son, Tayyip Erdoğan olayında olduğu gibi. Erdoğan'ı savunmak gibi bir  derdimiz yok ancak bazı yapılanlar bize bile 'pes' dedirtti.
 </p>
 <p class="metin">
  Doğan Grubu ne hikmetse ısrarla Tayyip Erdoğan'a belden aşağı vurmak için çaba harcıyor. İlk önce Erdoğan'ın yasaklı olması gerektiği konusunda kamuoyuna yükleme yaptılar. Yasak kalkınca bu kez 'milletvekili olamaz' tezini dayatmaya başladılar. Hukukçular bu konuda kendilerini desteklemeyince Erdoğan'ın para kasası gibi göstermeye çalıştıkları Yeni Şafak gazetesinin sahibi Albayrakların belediyeler aracılığıyla yolsuzluk yaptıkları konusunda haberler vermeye başladılar. İşin ilginç yanı ise bu sırada Doğan Grubu şirketlerinin 2 gün üst üste borsada taban yapmasıydı! Sebep ise Aydın Doğan'a ait Dışbank'a el konulacağı iddialarıydı. Sizin anlayacağınız, kendi açığını görmeyen Doğan Grubu başkalarının açığını bulabilmek için çırpınıp duyor.
 </p>
 <p class="metin">
 </p>
 <p class="arabaslik">
  AYDIN Doğan, Hürriyet yazarlarından Yalçın Bayer'e telefonla verdiği demeçte ilginç bir cümle kurdu; "Ben 28 Şubat'ta bile baskıya rağmen hiçbir arkadaşımı işten çıkartmadım." Bizce tarihi sözler bunlar. 28 Şubat'ın fikir babaları ve bunların medyayla ilişkileri açısından da oldukça önemli bir anekdot.
 </p>
 <p class="metin">
 </p>
 <p class="metin">
  52 kişinin talip olduğu TRT Genel Müdürlüğü'nü eski müdür Yücel Yener kazandı.
 </p>
 <p class="metin">
 </p>
 <p class="metin">
  ZAMAN Gazetesi Genel Müdürü Recep Uzunallı ve Genel Yayın Yönetmeni Mahmut Çebi görevlerini  Ekrem Dumanlı'ya devrettiler. Ekrem Dumanlı Genel Yayın Müdürü olarak Zaman gazetesindeki görevine başladı.
 </p>
 <p class="metin">
 </p>
 <p class="metin">
  BASINDA sansürün kaldırılışının 93. yıldönümü törenlerle kutlandı. Hem de Ali Bayramoğlu, Gülay Göktürk ve Ahmet Altan hakkında TCK'nun 159. maddesine istinaden davanın açıldığı günlerde!
 </p>
 <p class="metin">
 </p>
 <p class="metin">
  AYLAR önce ilk kez Bab—ı Telli'de dile getirdiğimiz Yimpaş'ın gazete çıkarma hazırlığı artık tamamlanmak üzere. Projeyi Kamuran Abacıoğlu ve Seyfullah Türksoy'un yürüttüğü kaydediliyor. Gazetenin genel yayın yönetmenliğini ise Türkiye gazetesinden ayrılan Kenan Akın'ın üstleneceği belirtiliyor.
 </p>
 <p class="metin">
 </p>
 <p class="metin">
  KABLOLU TV ücretlerine yaklaşık yüzde 25 oranında zam yapıldı. 120 kontör üzerinden 3 aylık olarak alınan kablolu TV ücretleri için nisan ayında 12 milyon 420 bin lira ödeyen abonelerden, bu ay, 15 milyon 408 bin lira alındı.
 </p>
 <p class="metin">
 </p>
 <p class="metin">
  EKONOMİK kriz Doğan Grubu'na da uğradı. Aydın Doğan, Yalçın Bayer'in köşesi aracılığıyla çalışanlarına bu yıl zam yapmayacağını söyledi.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425070316/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/347/babitelli/1.htm), [web.archive.org (arşiv bağlantısı)](http://web.archive.org/web/20020425070316/http://www.aksiyon.com.tr:80/2001/347/babitelli/1.htm)
