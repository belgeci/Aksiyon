# Kirli çamaşırlar sokağa!

*Rasih Yılmaz 2001.07.21*

<div>
 <img border="0" src="/web/20020429231212im_/http://www.aksiyon.com.tr/yazar/rasihyilmaz.jpg"/>
 <p class="spot">
  "Baba Kemal Uzan ve ticari açıdan 'hık demiş burnundan düşmüş' oğlu Cem Uzan Çukurova Elektrik olayıyla bir kez daha Türkiye gündeminde: Önlenemeyen bir yükselişin öyküsü. Yugoslavya'dan Türkiye'ye göç ve Tito'nun döviz imtiyazı... Babıali'deki ilk şaibeli promosyon... Mezarlık duvarı müteahhitliğinden Libya'ya... Derken İmar Bankası, Star, Rumeli Holding... Cesur, agresif, acımasız ve hırslılar. Kimseye güvenmezler, dostları yoktur."
 </p>
 <p class="metin">
 </p>
 <p class="metin">
  Yukarıdaki satırlar 29 Mart 1993 tarihli EP dergisinin —Doğan Grubu'na ait— Uzanlar ile ilgili yolsuzluk belgeleri içeren bir dosyasının spotunda yer alıyordu. İlginçtir 8 yıl önce Uzan'ın tehdidi üzerine dergiyi piyasadan toplatan Aydın Doğan bir süre sonra da EP'yi kapatmıştı. Bugüne kadar iki grup arasında ara ara karşılıklı atışmalar oldu ama geçtiğimiz günlerde Fatih Altaylı imzalı bir manşet iki grubun da gemileri yeniden yaktığını ortaya çıkarttı.
 </p>
 <p class="metin">
  "Uzan ailesinin büyük miktarda borçlu olduğu Nokia tahsilat konusunda 2 milyar aldı'' iddialarını dillendiriyordu Hürriyet. İlginç olan ise Galatasaray kongresinde Mehmet Cansun'un rakibi olan Ateş Ünal Erzen'in arkasındaki isim olan ve futbol maçlarının naklen ihalesi konusunda sürekli sorun çıkartan Uzan ailesini Altaylı'nın suçluyor olması. Görünen o ki futbolun iktidarı herkesin başını döndürüyor. Fatih Altaylı Uzanlar'ı Galatasaray'ı ele geçirmekle suçlayarak girmişti seçime ama aynı Fatih Altaylı Doğan Grubu'nun çıkarlarından beslendiği satırlarıyla hareket etmeyi uygun gördü kendisine. Krizler ülkesi olan Türkiye şimdi de medya savaşlarıyla karşı karşıya kalacak. Kirli çamaşırlar birbir ortalığa dökülecek... İhalelerde gerçekleşen yolsuzluklar, kaçırılan vergiler; 'oturun seyredin' durumu sizin anlayacağınız. Ancak bir şeyi es geçmemek lazım... Eğer iki grup, açıklarının ortalığa çıkması pahasına bu kavgaya tutuşuyorsa işin içinde çok daha büyük bir 'rant'ın döndüğü muhtemel... Çünkü kimse yolsuzluk lafından dahi tiksinilen, cezaevlerini halktan ve devletten çalanların doldurduğu şu günlerde böyle bir kavgayı göze alamazdı.
 </p>
 <p class="metin">
 </p>
 <p class="arabaslik">
  Teknokratlar ve demokratlar
 </p>
 <p class="metin">
  Serdar Turgut'un teknokratlardan oluşan bir hükümetin ülkeyi seçime götürmesi gerektiği şeklindeki yazısına Ertuğrul Özkök de destek verince hiç tahmin etmedikleri şekilde tepki ile kaşılaştılar. Hatta light darbe olarak yakın tarihimizdeki güzide (!) yerini alan 28 Şubat'ı destekleyen köşe yazarları dahi (nasıl olduysa) 'demokrasi'den yana tavır koydular... Özkök Demirel'in bile kendisini telefonla arayıp uyardığını  köşesinde yazdı: "Demokrasiye olan güveni sarsmayın" dedi ve devam etti: "Demokraside başarısızlığın cezası yine demokratik yoldan verilir." Sordum: "Bizim tarihimizde bir örneği var mı?" Halk sandıkta cezasını veriyor ama partisi vermiyor. Verdirtilmiyor. Evet bu tartışmada, biz azınlıkta kaldık. Karşımızda ezici bir yazar cephesi vardı. Ne mutlu Türkiye'ye..."
 </p>
 <p class="metin">
  Yani Özkök demokrasinin devamlılığının sağlanması veya yüceliği konusunda yanıldığını mı anlatmak istiyordu tam kestiremedik. Fakat bir gerçek var ki Türkiye herkese ve herşeye rağmen artık demokrasiye daha çok sahip çıkıyor. Medya da dahil... Hele bazılarının baskı altında kalmadıkları zaman demokratlığı kimselere kaptırmadığını bu vesile ile de görmüş olduk!
 </p>
 <p class="metin">
 </p>
 <p class="arabaslik">
  Show Haber Genel Yayın Yönetmeni Reha Muhtar'ın, yönetimle bir yıllık anlaşma imzaladığı öğrenildi. Show TV ile geçen yıl imzaladığı sözleşmenin süresi bu ay sona eren Reha Muhtar'ın, başka bir televizyon kanalına geçeceği yolunda söylentiler vardı.
 </p>
 <p class="metin">
 </p>
 <p class="metin">
  Temmuz'un 10'unda çıkacağı söylenen hatta abone kampanyasına bile gidilen Ufuk Güldemir'in gazetesinden henüz ses seda yok. Habertürk'ün ne zaman yayın hayatına geçeceği ise henüz meçhul. Sanırız Habertürk de ekonomik   kriz kurbanı oldu.
 </p>
 <p class="metin">
 </p>
 <p class="metin">
  Türkİye Gazeteciler Cemiyeti'nin düzenlediği Geleneksel Basın Özgürlüğü Ödülü, bu yıl Milliyet gazetesi yazarı Nail Güreli'ye verildi.
 </p>
 <p class="metin">
 </p>
 <p class="metin">
  Marmara Üniversitesi İlahiyat Fakültesi'ndeki türban eylemlerine katılan Sabri—Zehra Yavuz çiftine hakaret ettiği gerekçesiyle hakkında dava açılan gazeteci—yazar Fatih Altaylı'nın yargılanmasına devam edildi.
 </p>
 <p class="metin">
 </p>
 <p class="metin">
  TRT Genel Müdürlüğü için Yücel Yener, Adem Gürses ve Sacettin Gürbüz RTÜK tarafından aday gösterildi...
 </p>
 <p class="metin">
 </p>
 <p class="metin">
  Türk basınının ilk kadın foto muhabiri Eleni Küreman, tedavi gördüğü SSK Göztepe Hastanesi`nde öldü. Türkiye Gazeteciler Cemiyeti`nden yapılan açıklamaya göre, 1921 yılında İstanbul`da doğan Eleni Küreman, gazeteciliğe 1947 yılında Associated Press Ajansı`nda başladı. Kısa sürede spor ve polis haberleri fotoğrafları ile ün yapan Küreman, Vakit, Son Dakika, Son Posta ve Yeni Gün gazetelerinde çalıştı.
 </p>
 <p class="metin">
 </p>
 <p class="metin">
  Ülkücüler, İhlas Holding'in ve Türkiye Gazetesi'nin sahibi Enver Ören'e internette savaş açtı. Ören'in MHP lideri Devlet Bahçeli'den destek alamadığı için şirketlerinde ülkücü tasfiyesi başlattığını iddia eden www.ulkucu.org adlı internet sitesi, İhlas ürünlerine boykot çağrısı yaptı.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020429231212/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/346/babitelli/1.htm), [web.archive.org (arşiv bağlantısı)](http://web.archive.org/web/20020429231212/http://www.aksiyon.com.tr:80/2001/346/babitelli/1.htm)
