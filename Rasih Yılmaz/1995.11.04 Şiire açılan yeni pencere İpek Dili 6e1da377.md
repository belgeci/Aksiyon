# Şiire açılan yeni pencere\; İpek Dili

*Rasih Yılmaz 1995.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şiir dergilerinin tüm ülkede bir elin parmak sayısını geçmediği günümüzde büyük bir özveri ve imkansızlıkla hazırlandığı her halinden belli olan bir dergi ortaya çıktı; Ipek Dili.Kısa bir inceleme sonucu; kalıcı olanı yakalamak, kalıcı olanla yakın bağlar kurmak, kalıcı olanla kalmak,
  </font>
 </div>
 <div id="newsText">
  <font class="detail-text">
   şairin şiir ufkunu açmak, şiirin zeminini ve çapını genişletip derinleştirebilmek, şairi ve şiirini medyatik olanın son zamanlarda vehamet kespeden tasallutundan kurtarmak, şairi vitrinden çıkarıp şiirinin yanına çekebilmeyi sağlamak, yeni ve yenilikçi kulvarlar oluşturmayı benimsemek, Ipek Dili'nin peşinde olduğu şiir atmosferinin esas rengini ve boyutunu teşkil ettiği kanaatına sahip olduk. Son sayısındaki  Ihsan Deniz'in "şiir, dergiler, köylülük vs." yazısı ise son günlerde edebiyet çevrelerinde bazı tartışmalar meydana getirdi. Biz de, böyle az ancak öz yayınlarıyla büyük yankı uyandıran Ipek Dili'ni sayfalarımızdan okuyucuya yansıtmayı bir görev telakki ettik ve derginin çıkmasında yoğun çaba gösteren Ihsan Deniz'le görüştük.
   <br/>
   <br/>
    Mevcut şiir ortamı sanıyorum sizi tatmin etmiyor.
   <br/>
   <br/>
   Şu an için mevcut şiir ortamının bizi tatmin etmediği malum. Zaten bir itminan olsa Ipek Dili'ni çıkarmak gibi bir girişimimiz olmazdı. Maalesef edebiyat ve şiir ortamı son yıllarda zayıflamış gözüküyor. Bunun bir çok sebebi var. Insanların ilgileri yavaş yavaş değişiyor. Fakat yine de bizatihi şiirle yatıp kalkan insanların şiir ilgilerini ayakta tutan bir dergilerinin olması söz konusu. Biz de kendi açımızdan böyle bir ihtiyaca cevap verdiğimiz iddiasındayız.
   <br/>
   <br/>
    Geçmiş dönemlerde şiir dergileri birer okul hüviyetindeydi. Ve bir çok şairimiz bu dergilerle keşfedildi. Şu andaki mevcut şiir dergilerinin sizce bir "okul" olma özelliği var mı?
   <br/>
   <br/>
   Aslında şu an için böyle bir soruya olumlu cevap vermek mümkün değil. Okul meselesi oldukça geniştir. Sadece şiirle sınırlı değildir. Yalnız geçmiş dönemelerde okul vasfını taşıyan hareketler de  yok değil. Mesela Büyük Doğu ekolü ve bununla bağlantılı olarak bugün farklı açılımları sürmekte olan diriliş düşüncesi sayılabilir. Ipek Dili bünyesi itibariyle çok fazla açılıma imkan veren bir yapı arz etmiyor. Dağıtım açısından sorunlarımız var. Ipek Dili'ne ulaşmanın en kolay yolu abone olmaktan geçiyor.
   <br/>
   <br/>
    Mevcut şiir dergilerinin bir okul olma fonksiyonuna sahip olmadıkları çok açık. Sizin böyle bir boşluğu doldurma çabanız olmayacak mı?
   <br/>
   <br/>
   Okul meselesi baştan hesaplanarak ortaya çıkacak bir şey değil. Öyle bir yola bir dergi etrafında toplanarak ulaşmak mümkün, ulaşmamak da. Şiire ait yeni kulvarlar açmak peşindeyiz. Mevcut şiir piyasasında birilerinin ayıklanması şart. Şiirin iyisi, şiirin hası vitrine çıkmamıştır. Öne çıkmak gibi bir dürtüye sahip değildir. O şiir bilir ki zaten varoluş itibariyle bulunduğu yeri haketmiştir. O şiirin camekanda olmak gibi bir niyeti yoktur.
   <br/>
   <br/>
    Ipek Dili nasıl çıkmaya başladı.
   <br/>
   <br/>
   Ipek Dili, şiire ait bir çerçeve, şiire ait yeni bir dünya ve şairlerin bize ait şiire ilişkin düşüncelerinin ifade bulması için yaptığımız bir çalışmadır. Doğrusu işin başında kendimize yüklediğimiz bir misyon yoktu. Şiire ilişkin meseleler ve şiirin bizatihi kendisi zaman içinde yol buluyor. Bu bakımdan bizim Ipek Dili'ni çıkarma gayemiz biraz da kendimizden olanın,  şiire ilişkin ifadelerimizin somutluk kazanmasıdır.
   <br/>
   <br/>
    Derginizin şiir düşüncesi konusuna da oldukça yer verdiğini görüyoruz...
   <br/>
   <br/>
   Ben her has şairin bir poetik görüşünün olması gerektiğini düşünüyorum. Şiirin felsefi boyutunu öne çıkarmak son zamanlarda pek söz konusu olmayan bir şey. Şiir tarihine baktığımız zaman her büyük şairin bir poetik görüşünün olduğunu görmekteyiz. Aslında Ipek Dili'nin kendiliğinden gelen böyle bir misyonu olduğu görüşünüze katılıyorum. Başta söylediğim gibi bu kendiliğinden akan bir şey. Bilinçli bir tavrın neticesi değil. Son dönem dergileri arasında yeni bir imza. Bunun sürmesini diliyorum; başka şairlerin de bu konudaki görüşlerini yansıtmaya Ipek Dili hazır. Bir şair için sadece şiirleriyle gözükmesi bence yetmiyor. Ipek Dili bu açıdan şaire imkan sağlamak niyetini taşıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=137), [web.archive.org (arşiv bağlantısı)](http://web.archive.org/web/20131227091840/http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=137)
