# Sülüklerin tarih sayfalarındaki yeri!

*Rasih Yılmaz 2001.06.02*

<div>
 <img border="0" src="/web/20020425075927im_/http://www.aksiyon.com.tr/yazar/rasihyilmaz.jpg"/>
 <p class="spot">
  RTÜK'ü anti demokratik bir kurum haline getirmek için yoğun çabaların harcandığı şu günlerde, medya dünyasının iç yüzüne ait ilginç kitaplar yayınlanmaya başlandı.
 </p>
 <p class="metin">
 </p>
 <p class="metin">
  Halen TRT Genel Müdürlüğü görevinde bulunan Yücel Yener'in kurumdaki icraatlarını anlatan "Koltuk Sevdası—Yücel Yener'in bir çiftliği var: TRT" adlı kitap ile Dinç Bilgin'in vurgununu anlatan ''Amiral Battı'' oldukça ciddi iddiaları içlerinde barındırıyor. Marmara Üniversitesi'nde lisans yaparken, TRT'de yaşananları görüp kaleme alan Ahmet Erçakır birçok bakanın ve milletvekilinin eş, çocuk ve yakınlarının TRT'de Yücel Yener tarafından nasıl işe alındığını anlatıyor. İşe alma olayı en masumlarından biri... TRT'de nasıl bir savurganlık içerisinde olunduğunu gösteren birkaç örnek alalım kitaptan: Bilkent'te öğrenci olmasına rağmen TRT'den maaş alan kişiler, 17 sayfalık rapor için 500 bin dolar ödenen danışmanlar, 3 milyon dolara yakın bir paraya yaptırılan yeni logo, özel hastane faturalarını ödemekten çekinmeyen muhasebe...
 </p>
 <p class="metin">
  Kitabı okudukça şaşırıyor, şaşırdıkça kızıyorsunuz ama her zaman olduğu gibi bu ülkede hep kızdığınızla kalıyorsunuz... Çünkü vergiyi çarpan Üsküdar'ı geçmiş oluyor. Bu arada TRT kulislerinde görev süresi 17 Temmuz'da dolacak olan Genel Müdür Yücel Yener'in, kitabın çıktığı tarihe kadar en güçlü aday olmasına rağmen, bu kitapla kurumu nasıl idare ettiğinin ortaya çıkmasıyla yeniden seçilebilme şansının hiç kalmadığı konuşuluyor.
 </p>
 <p class="metin">
  "Amiral Battı"da ise 80'li yıllarda kendisini Türkiye medyasının 'amiral gemisi' ilan eden Sabah gazetesi ve bağlı bulunduğu grubun geçirdiği dönüşümler ele alınıyor. Özellikle Can Ataklı'nın Dinç Bilgin ve ekibi hakkındaki banka hortumlanması ile ilgili söyledikleri önemli bir tarihi kayıt. Ama kitabın editörleri Ataklı'nın geçmiş dönemlerde Bilgin grubunu nasıl savunduğunu ortaya koyan yazılarını da kitaba alarak objektif bir bakış açısı sergilemek istemişler...
 </p>
 <p class="metin">
  Sonuç itibariyle tarih bir şekilde bir yerlerde hep kendini yazdırıyor... Ama üzücü olan yakın tarihimizin sayfalarını hep yolsuzluklar doldurmuş. Utanmadan, sıkılmadan halkın sırtındaki sülükler hep kan emmiş. İşin kötü tarafı ise bunu son dönemlerde bazı medya patronlarının yapmış olması. Aynı yerden kaç kez daha sokulacağız, bilmek zor!
 </p>
 <p class="metin">
 </p>
 <p class="arabaslik">
  Şeffaf irticai yayınlar!
 </p>
 <p class="metin">
  İletişimle ilgili kurum ve kuruluşların antidemokratik bulduğu RTÜK yasa tasarısı, radyo ve televizyonlara ek baskı ve cezalar getiriyor. 312. maddeyi ihlal ettiğine inanılan radyo ve TV'lere yargısız kapatma cezası verilebilecek. İkincisinde ise yargı yolu kapalı olmak üzere yayın lisansı iptal edilebilecek. Gelişmelerin tek bir açıklaması var: Jakoben mantalite kendi fikrinin haricinde hiçbir düşünceye ifade özgürlüğü tanımayacak.
 </p>
 <p class="metin">
  RTÜK ile ilgili bu anti demokratik tavra ait tartışmalar sürerken Hürriyet ve Milliyet'te irticai haberler yapılmaya başlandı. Sanki bazı şeylere zemin hazırlanıyordu. Yakınlardaki gelişmelere bakınca RTÜK yasası geliyor insanın aklına. Aynı gün —28 Mayıs— Hürriyet FP'nin gerçekleştirdiği bir konferansı 'gururla' çarpıtırken, Milliyet Sultanbeyli'yi kastederek 'İslam Cumhuriyeti' başlığını attı. Başlıkla içerik 'ne alaka' dedirtecek cinsten. Yapılan tespitlere bakın: "Esrar, hapçılık ve sokak çocuklarında balicilik yaygın. Beyoğlu gibi yerlerde konsomatris veya bar kadını olarak çalışanların yüzde 40'ı bu bölgede yaşıyor. Sarhoşluktan kaynaklanan suç oranı çok yüksek." Allah aşkına İslam'ın tamamen yasakladığı şeylerin gerçekleştirildiği söylenen bir semt için 'İslam Cumhuriyeti' başlığını atmak hangi zekanın ürünü. İnsanın ya süzme aptal olması lazım ya da artniyetli. İrtica geyikleri yine başladı. Bizce herkes cebine mukayyet olsun!
 </p>
 <p class="metin">
 </p>
 <p class="arabaslik">
  GAZETECİLİK stresli iş. Zaten istatistiklere göre ölüm yaş ortalamaları 55'i pek geçmiyor. Geçtiğimiz günlerde yine görevi başında bir meslektaşımızı kaybettik. Hürriyet Gazetesi Yazı İşleri müdürlerinden Orhan Olcay... Geçirdiği kalp krizi sonucu vefat eden Olcay'a Allah'tan rahmet, ailesine ve yakınlarına sabrı cemil dileriz...
 </p>
 <p class="metin">
 </p>
 <p class="metin">
  YENİ ŞAFAK'ta yaprak dökümü devam ediyor. Gökhan Özcan, Melikşah Utku, Yalçın Çetinkaya, Necmettin Türinay ile başlayan ayrılışlara İsmet Özel de eklendi. İsmet Özel, Gerçek Hayat'la anlaşmış. Gelişmeler karşısında gazetenin başyazarı Ahmet Taşgetiren gazetedeki çizgi değişikliğinden duyduğu rahatsızlığı köşesine taşıdı. Bakalım zaman Yeni Şafak için neyi gösterecek.
 </p>
 <p class="metin">
 </p>
 <p class="metin">
  İÇİMİZ dışımız sansür oldu. En son internete de ilkel kısıtlamalar getirmek için çalışmaya başlandı. Hâkezâ yasaklar için harıl harıl çalışan kurumlar ülkenin düze çıkması için neden hep yatarlar bilinmez! Yeni düzenleme bir internet üst kurulunun oluşturulmasını öngörüyor. Amaç elektronik ortamdaki tüm bilgi ve belgelerin güvenliğini ve denetimini sağlamak. Bu ne demek; internette sayfa açmak isteyenler muhtardan ikametgah alarak valiliklere başvuracak ve her gün sayfasının ikişer kopyasını Cumhuriyet Savcılığı'na ve valiliğe teslim edecek!
 </p>
 <p class="metin">
 </p>
 <p class="metin">
  KAYITLARA göre Türkiye'de 16 ulusal, 15 bölgesel, 230 yerel televizyon; 36 ulusal, 108 bölgesel, 1.055 yerel radyo olmak üzere toplam 1.329 kuruluş yayın yapmakta.
 </p>
 <p class="metin">
 </p>
 <p class="metin">
  KANAL 6'nın Uzan grubuna devredilmesiyle birlikte, buradaki görevinden ayrılan Mahmut Övür, yeniden atv'ye döndü.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425075927/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/339/babitelli/1.htm), [web.archive.org (arşiv bağlantısı)](http://web.archive.org/web/20020425075927/http://www.aksiyon.com.tr:80/2001/339/babitelli/1.htm)
