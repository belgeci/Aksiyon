# Sivil akrediteciler ve Derviş

*Rasih Yılmaz 2001.04.21*

<div>
 <img border="0" src="/web/20020220031802im_/http://www.aksiyon.com.tr/yazar/rasihyilmaz.jpg"/>
 <p class="spot">
  Türkiye'nin 2001 yılı itibariyle farklı bir konsept içine girdiğini bilmeyen kalmadı.
 </p>
 <p class="metin">
 </p>
 <p class="metin">
  Dış destekli —özellikle ABD— ayağa kalkış operasyonunda başrol oynatılan Kemal Derviş her geçen gün daha da etkin bir konuma geliyor. İlk günlerde Ankara'nın kaygan siyasi zemininde acemilikler çektiği izlenimi verse de zamanla bunu aşmayı başardı. Ne de olsa para musluğunun başında artık o var. Ekonomik programın açıklanmasının ardından kendisine olan desteğin çıtasını biraz daha yukarılara çeken Derviş, geçtiğimiz günlerde bazı gazetelerin Ankara temsilcilerine sabah kahvaltası verdi ve ekledi; 'Programa bütün kesimlerin destek vermesini istiyorum'.
 </p>
 <p class="metin">
  Bütün kesimlerinin desteğini isteyen Derviş maalesef bütün kesimleri temsil eden gazete yetkililerini çağırmıyordu sohbetine... Veya iyi niyetli olalım bazı basın danışmanları eski alışkanlıklarından vazgeçmeyerek medya arasında ' sivil akredite' alışkanlığını sürdürmeye devam ediyordu... Bugüne kadar devletle herhangi bir kredi alış verişine girmemiş, en önemlisi halkının vergilerini hortumlamamış Zaman gazetesi ile Yeni Şafak, Akit gibi Star gazetesi de yoktu Derviş'in destek arayışında.
 </p>
 <p class="metin">
  Derviş ekonominin kurtulması için derdini anlatmaya çalışırken, Etibank eski yönetiminin kontrolündeki SABAH gazetesi, üzerindeki ağır borç yükünden kurtulmak için "Yeni Sabah" adıyla yayına hazırlanıyordu. Yeni Sabah ile ilgili açıklama yapmak için Etibank eski sahiplerinin borç ödeme planlarının imzalanması bekleniyordu. BDDK Başkanı Engin Akçakoca'nın ikna edilmesine rağmen, BDDK'nın bazı üyeleri bu borç ödeme planına kuşkuyla bakıyor ve imzalamaktan kaçınıyorlardı. Kuruldaki üyeler "Yolsuzlukların üzerini örtmemiz mi isteniyor?" diyordu. Aydın Doğan frekans ihalesini erteletmek ve Dışbank olayından dolayı bir son dakika golü yememek için Ankara'da çırpınıyordu. Cumhuriyet'in sahipleri DGM'de hakim önünde terliyordu. Özal bütün Türkiye'yi kucaklamayı başarmıştı... Ve hep sivil olarak kalmıştı... Bu yüzden hâlâ aranan ve özlenen birisi...
 </p>
 <p class="metin">
 </p>
 <p class="arabaslik">
  İhaleye günler kaldı ama!
 </p>
 <p class="metin">
  Frekans ihalesine kısa süre kala bir çok kanalın evraklarının eksik olduğu ortaya çıktı... HBB, TGRT, BRT, CNN TÜRK, KANAL 6 bunlardan bazıları... ATV'de ise ortaklar, hisse yapıları, yönetim kurulu üyeleri, denetim kurulu ile sorumlu müdürlerin yer aldığı form gönderilmemiş. Bu nedenle ulusal güvenlik belgesi kontrolü yapılamamış. Ayrıca ortaklar pay defterinin son haline ait noter tasdikli nüshaları ile kuruluş ana sözleşmesinde yer alan "amaç ve konu" başlıklı metinde 3984 sayılı kanuna uygun değişiklik yapıldığına ait Türk Ticaret Sicil Gazetesi de gönderilmemiş. En önemlisi ise kuruluşun son haline ilişkin yönetim kurulu listesi ve Türkiye Ticaret Sicil Gazetesi dosya içinde yok.
 </p>
 <p class="metin">
 </p>
 <p class="arabaslik">
  HABERTÜRK ile internet gazeteciliğine canlılık getiren Ufuk Güldemir'in yeni bir gazete hazırlığı içerisinde olduğu belirtiliyor. Ayrıca Dinç Bilgin ve Türker İnanoğlu'na ait olan Kanal 6 ile Uzanlar'ın ilgilendiği söyleniyor.
 </p>
 <p class="metin">
 </p>
 <p class="metin">
  ETİBANK'ın içini boşalttığı iddiasıyla tutuklanan Dinç Bilgin ile bankanın yedi eski yöneticisinin iflası istendi. Emekli paşa Vural Bayazıt'ın malvarlığına da tedbir kondu. Yurtdışı çıkış yasağı getirildi.
 </p>
 <p class="metin">
 </p>
 <p class="metin">
  BÜTÜN gazeteler tiraj kaybederken farklı ve güvenilir gazete olma özelliğini sürdüren Zaman tiraj artışını sürdürüyor. Zaman'ın okuyucu sayısı 215 binin üzerine çıkarken Anadolu turları da devam ediyor. En son Niğde Zaman temsilcisi Osman Bey'in davetine iştirak ettik. Niğdelilerin sıcak muhabbeti ile karşılaştık. Ayrıca bir gündüz geçirdiğimiz Kayseri'deki NT mağazası müdürü Dilaver Bey'in misafirperverliği bizi mutlu etti. Bu arada Mersin'in nazik ve samimi Zaman temsilcisi Talip Topçu kardeşimin ismi geçtiğimiz sayıda bir teknik hatadan dolayı yanlış yazılmıştı. Kendisinden özür dilerim...
 </p>
 <p class="metin">
 </p>
 <p class="metin">
  YABANCI basın mensuplarının kullandığı "mavi basın kartları" yürürlükten kalkacak. Basın—Yayın Enformasyon Genel Müdürü Aydın Sezgin, yaptığı yazılı açıklamada, yeni Basın Kartı Yönetmeliği'nin 23 Mart 2001 tarihli Resmi Gazete'de yayımlanarak, yürürlüğe girdiğini anımsattı. Yeni yönetmeliğe göre yabancı basın—yayın mensupları da, Türk meslektaşları gibi sarı basın kartı kullanacaklar.
 </p>
 <p class="metin">
 </p>
 <p class="metin">
  CUMHURİYET Gazetesi'nin sahip olduğu şirketin ortaklarından Günay, Zeki ve Çetin Çapan'ın da aralarında bulunduğu 19 kişi Esenyurt Belediyesi aracılığıyla yaptıkları yolsuzluklardan dolayı DGM'ye sevk edildi. İşin ilginç yanı ise bu durumu hemen hemen bütün medya küçük haberlerle verdi. Artık Cumhuriyet de dahil birçok medya patronunun durumu, 'tencere dibin kara seninki benden kara' hali...
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220031802/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/babitelli/1.htm), [web.archive.org (arşiv bağlantısı)](http://web.archive.org/web/20020220031802/http://www.aksiyon.com.tr:80/2001/333/babitelli/1.htm)
