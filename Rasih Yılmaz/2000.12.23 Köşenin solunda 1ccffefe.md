# Köşenin solunda

*Rasih Yılmaz 2000.12.23*

<div>
 <img border="0" src="/web/20020224085222im_/http://www.aksiyon.com.tr/yazar/rasihyilmaz.jpg"/>
 <p class="spot">
  Hürriyet Gazetesi Genel Yayın Yönetmeni Ertuğrul Özkök 14 Aralık tarihli yazısında ilginç bir soru ile çıktı okuyucusunun karşısına;
 </p>
 <p class="metin">
 </p>
 <p class="metin">
  "Acaba medyaya eski solcuların hákim olduğu yolundaki iddialarda belli bir gerçeklik payı var mı? Bunun cevabını bugün vermek istemiyorum. Ancak sorgulamak, hem de ciddi biçimde sorgulamak istediğim bir durum var. Cezaevi direnişçilerine 'içerdeki arkadaşlar' tavrıyla yaklaşanlar acaba onlara iyilik mi yapıyorlar? Yoksa bu insanlar üzerinden bir 'gündemde kalma', 'unutulmuş şöhreti sürdürme' rantı mı yeniyor? Bu soruyu ciddi biçimde kendi kendime soruyorum. Ve inanın o aydın kesimi tatmin edecek bir cevap bulamıyorum."
 </p>
 <p class="metin">
  Ertuğrul Özkök'ün ölüm orucundaki mahkumlar için "İçerdeki arkadaşlar" sıfatını kullanan yazarları eleştirmesi elbette kendi şahsi yaklaşımı... Bulundukları konum itibariyle mahkumların durumunu vicdani olarak değerlendirmek kişinin kendisine kalmıştır. Konunun bizi düşündüren yönü medyadaki 'solcular olgusu'... Elbette medyanın ciddi köşe başlarını tutan bir çok ismin geçmişine baktığınız zaman sol tandanslı olduğunu görmek mümkün. 68 kuşağından yetişmiş olanlar ise çoğunlukta. Öyle ki belli dönemlerde —kamuoyunu yönlendirme anlamında— yazıların sanki bir tek kalemden çıkmış izlenimi verdiğinden bahsetsek pek de yanlış yapmış olmayız... Ancak bize kalırsa kalemlerin sağcı olmasının solcu olmasının, muhafazakâr veya milliyetçi ve liberal olmasının çok da önemi yok... Önemli olan insanını ve ülkesini sevmesi. Kendi halkının özgürce, hiçbir baskıya uğramadan yaşamını idame ettirmesine yardımcı olması. Kalemini veya fikrini satmaması... Köşelerini kiralamamaları.. Patronların değil doğruların sesi olabilmek için dirençli hareketlerde bulunmaları... Aksi takdirde güç ve baskı karşısında boynunu büken kalemin fikri renginin pek de önemi yok...
 </p>
 <p class="metin">
 </p>
 <p class="arabaslik">
  Şafak atarken
 </p>
 <p class="metin">
  Yeni Şafak gazetesi, son iki ayda göz dolduran bir yayıncılık yaptı. Cesur haberlere imza attı. Sabah'la kavgayı göze alarak banka boşaltma işinin üzerine gitti. Gazetecilik adına tam da işler iyi gidiyor demeye başlarken, içten olumsuz haberler gelmeye başladı. Yalçın Çetinkaya haftalık röportajlar ve müzik yazılarıyla okurun karşısına çıkıyordu. Özel televizyonların gidişatını eleştiren bir yazısı üzerine işine son verildiğini duyduk. Eğer yazı gazetenin yayın politikasına ters ise yazı işleri yazıyı yayınlayamayacağını yazara bildirir. Çetinkaya olayının ardından fazla zaman geçmedi, ekonomi yazarı Melikşah Utku'nun veda yazısının yayınlanmadığını öğrendik. Düşülen notta, yazının yayınlanmadığı belirtiliyordu. Biz nazara inanırız. Acaba 'sansürsüz gazete' diye reklam yapan Yeni Şafak gazetesine de nazar mı değdi?
 </p>
 <p class="metin">
 </p>
 <p class="arabaslik">
  İHLAS Holding'le ilgili son zamanlarda çeşitli haberler yayılıyor. Maddi sıkıntı içine düşen Enver Ören TGRT'nin satışına sıcak baktığı söylentilerinin hemen ardından Uzanlar'ın TGRT'ye de talip olduğu iddia edildi. Ancak İhlas Holding'den bir açıklama geldi. Aldığımız duyumlara göre Enver Ören'in TGRT'yi satıp İHA merkezli bir haber kanalı kurmak için talimat verdiği belirtiliyor.
 </p>
 <p class="metin">
 </p>
 <p class="metin">
  MEDYA'da değişen dengeler reklam pastasında da kendini göstermeye başladı. Kanal—D, Show tv ve ATV'nin ortam reklam toplama şirketi BİMAŞ'ın durumu masaya yatırılmaya başlandı. Bunun nedeni de ATV'nin ve Show tv'nin Karamehmet grubuna geçmesinden sonra Kanal—D aleyhine ortaya çıkan durum. Doğan grubu, bu gelişmeden rahatsız olduğunu içten içe dile getirmeye başlamış.
 </p>
 <p class="metin">
 </p>
 <p class="metin">
  "EĞER dostlarınızdan, sevdiklerinizden kazık yediyseniz, yaşamınızı bir tek yere adamışsanız, yitip giden yıllara hiç aldırış etmeden karar veriniz... 'Ben kimin adına özveride bulunuyorum!' İnsan kimi zaman kendisiyle hesaplaşmalı!..Öyle yapmalıyım, öyle yapmalıyız!.. Kimseyi üzmeden, kimseyi kırmadan çekip gitmeliyiz!" diyerek bir veda yazısı yazdı Cumhuriyet yazarı Hikmet Çetinkaya. Ancak baktık yazılarına devam ediyor. Anladık ki Çetinkaya'ya yine bir taraftan esmişti.
 </p>
 <p class="metin">
 </p>
 <p class="metin">
  BAZI televizyonlardaki dîni içerikli tartışma programlarının, adeta futbol stadı benzeri oluşturulan ortamlarda yapıldığını belirten Diyanet İşleri Başkanı Mehmet Nuri Yılmaz bu programların toplumu aydınlatmak amacıyla değil, daha fazla rating için yapıldığını söyledi. Yılmaz'ın bu çıkışı elbette önemli ama bu tartışmalar yaklaşık üç yıldır vardı. Neden geç kalındı merak ediyoruz!
 </p>
 <p class="metin">
 </p>
 <p class="metin">
  NTV'nin eski genel yayın yönetmeni Nuri Çolakoğlu, kablodan yayın yapacak iki yeni tematik kanal hazırlığında. Kanalların isimleri ArTV ve HiTech olacak. ArTV'nin, kültür ve belgesel kanalı olması planlanırken, HiTech ise ekonomi ve teknoloji haberlerine yer verecek.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020224085222/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/316/babitelli/1.htm), [web.archive.org (arşiv bağlantısı)](http://web.archive.org/web/20020224085222/http://www.aksiyon.com.tr:80/2000/316/babitelli/1.htm)
