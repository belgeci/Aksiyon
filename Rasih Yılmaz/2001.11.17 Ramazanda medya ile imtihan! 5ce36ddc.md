# Ramazanda medya ile imtihan!

*Rasih Yılmaz 2001.11.17*

<div>
 <img border="0" src="/web/20011223223321im_/http://www.aksiyon.com.tr/yazar/rasihyilmaz.jpg"/>
 <p class="spot">
  Ne zaman görsel veya yazılı medyada İslami kurallara ait tartışmalar 'kriz' başlığı altında dile getirilmeye başlansa içimde hep bir şüphe belirir.
 </p>
 <p class="metin">
 </p>
 <p class="metin">
  Sanki meydana getirilen toz duman arasında 'birileri yine birşeyleri örtbas ediyor veya birşeyler hortumluyor' diye düşünmeye başlıyorum. Belki de bu medyatik bir paranoya veya yaşanılanların tekrarı ihtimalini hep hatırlamanın getirdiği bir dürtü. Çünkü Türkiye'de komuoyunun bilgilendirilmesi çok dengeli bir medya örgüsü üzerine kurulu değil.
 </p>
 <p class="metin">
  İşte bu dengesizliklerden biri: Ramazan ile birlikte ezanın Türkçe okunup okunmaması konusunda birileri anlamsız şekilde televizyon stüdyolarında boş bir gürültünün peşinden giderken, aynı grubun gazeteleri Kur'an—ı Kerim VCD'leri pazarlayabilmek için çarşaf çarşaf ilanlar yayınlıyor. Bu nasıl bir mantığın ürünü! Zihinler, dalgalandırılan vicdanların ardından ortalığa kusmaktan bıkmadı mı artık. Oysa ki yıllardır aynı serencamı dinlemek bizim kulaklarımızın zarını patlattı.
 </p>
 <p class="metin">
  Amerikalılar 2053 yılında Mars'a yerleşmeyi planlıyor. Birileri sürekli uzaydan alay edercesine kafamıza taş atıyor. Biz tekerleği (!) yeniden keşfetmeye çalışıyoruz. Baş öğretmen ise medya! Tuhaf olan ise bütün bu tartışmalar inançlı insanların inisiyatifi dışında gelişiyor. Zaten inandıkları dinin bütün kurallarını 'tasdik' etmiş olan bu insanlar adına masaya yatırılan konular gerçekte 'kimin sorunu' belli değil. Hatta bu tür tartışmaların kadrolu elemanları bile var. Bedri Baykam, Hüseyin Üzmez, Doğu Perinçek, Berhan Şimşek, Hüseyin Tanrıkulu, Ali Rıza Demircan, Cengiz Özakıncı, Aytunç Altındal, Yaşar Nuri Öztürk, Zekeriya Beyaz vs. Kim kimi temsil ediyor, kim kime vekalet vermiş, kim hangi yetki ve bilgiye dayanarak konuşuyor belli değil... Ama bir gerçek var; bu toz duman, reytingciler ve gündemi bulandırmak isteyenlerden başka kimseye yaramıyor. En azından medya insanların inançlarını rencide etmeyi ramazan ayında bırakmalı! Yoksa inananların Allah tarafından imtihalarının biri de bu medya ile yaşamını devam ettirmek mi!
 </p>
 <p class="metin">
 </p>
 <p class="arabaslik">
  Anar anmaz
 </p>
 <p class="metin">
  Akredite kavramı, sadece devletin derin kesiminde, bazı kurumlara uyguladığı kavram değil. Medyanın derin kesimi de akrediteyi gönlünce kullanıyor. Kimisini yok sayıyor, kimisini öne sürüyor. Artık nasıl işlerine gelirse.
 </p>
 <p class="metin">
  Bu konuda yeni bir örnek var. Kamuoyu araştırma şirketi ANAR, her ay düzenli olarak yaptıkları anketleri yayınlıyor ve medyaya da gönderiyor.  Bir ara, siyasi partiler arasında halkın AKPARTİ'ye ilgi gösterdiğini açıkladılar.
 </p>
 <p class="metin">
  Sabah gazetesi ve diğer kardeş kuruluşları, hemen damgayı bastılar: "Bunlar zaten Tayyip Erdoğan'ın adamları..." diye. Bu damgadan sonra, öyle olup olmadıkları da önemli değil artık.
 </p>
 <p class="metin">
  Aynı ANAR'ın, atv'nin en fazla seyredilen televizyon kanalı olduğunu söyleyen anketini ilk haber yaptılar. Gazetelerinde birinci sayfadan duyurdular.
 </p>
 <p class="metin">
  Kendileri çok güvenilir ya, başkasının ne kadar güvenilir olduğunu tartışıyorlar...
 </p>
 <p class="metin">
 </p>
 <p class="arabaslik">
  DOĞAN Şirketler Grubu, iştiraki Milliyet Gazetesi A.Ş'nin hisselerinin Uzan Grubu'na satışının hiçbir zaman gündeme gelmediğini ve teklif edilmediğini belirtti.
 </p>
 <p class="metin">
 </p>
 <p class="metin">
  DOĞAN Holding Mali Kuruluşlar Başkanı Çetin Hacaloğlu, Uzanlar'ın kanunsuz telefon dinlemesini yasal ve idari mercilere intikal ettirdi. Hacaloğlu, Doğan Grubu'ndaki telefon konuşmalarını yasalara aykırı dinleyen ve televizyonlarında tahrifatla yayımlayan Uzan Grubu'nun yayınlarını kınadığını ifade etti.
 </p>
 <p class="metin">
 </p>
 <p class="metin">
  RTÜK Başkanı Nuri Kayış, ODTÜ Felsefe Bölümü'nün '1. Ulusal Uygulamalı Etik Kongresi'nde, medyaya ilişkin çarpıcı değerlendirmelerde bulundu. Kongrenin "Medya Etiği" konulu panelinde konuşan Kayış, "Patronlara bir gazete yetmiyor, birden fazla gazeteyi ele geçirmek istiyorlar, bir televizyon yetmiyor, birden fazla televizyonu ele geçirmek istiyorlar. Bunu da RTÜK Kanunu'na karşı hile yaparak gerçekleştiriyorlar" dedi.
 </p>
 <p class="metin">
 </p>
 <p class="metin">
  ÇAĞDAŞ Gazeteciler Derneği İstanbul Şubesi'nin yayımladığı Ekim 2001 Raporu'nda, geçtiğimiz ay 456 gazeteci ve basın çalışanının işten çıkarıldığı bildirilmişti. Son çıkarılanlarla birlikte medya sektöründe toplam işsiz sayısı 4 bin 569 oldu.
 </p>
 <p class="metin">
 </p>
 <p class="metin">
  HÜRRİYET gazetesindeki köşesini kendi isteğiyle bırakan Enis Berberoğlu, Radikal gazetesine geçti. CNN Türk'ün ekonomi müdürlüğü görevini yürüten Berberoğlu, Radikal'de haftada üç gün yazacak.
 </p>
 <p class="metin">
 </p>
 <p class="metin">
 </p>
 <p class="arabaslik">
  DERGİ TİRAJLARI
 </p>
 <p class="metin">
  27 Ekim — 3 Kasım 2001 tarihleri                         arasındaki haftalık dergi tirajları:
 </p>
 <p class="metin">
  Aksiyon: (Şirketlerde casus mu var?)	14.132
 </p>
 <p class="metin">
  Aktüel :	8.686
 </p>
 <p class="metin">
  Tempo :	6.852
 </p>
 <p class="metin">
  Nokta :	1.158
 </p>
 <p class="metin">
  (*) Bu rakamlara Aksiyon'un abone ve yurtdışı satışları dahil edilmemiştir.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011223223321/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/363/babitelli/1.htm), [web.archive.org (arşiv bağlantısı)](http://web.archive.org/web/20011223223321/http://www.aksiyon.com.tr:80/2001/363/babitelli/1.htm)
