# Faşizan cümleler platformu

*Rasih Yılmaz 2001.03.24*

<div>
 <img border="0" src="/web/20020220025059im_/http://www.aksiyon.com.tr/yazar/rasihyilmaz.jpg"/>
 <p class="spot">
  "S.S.S zamanla polis devletine dönüşen Nazi Almanya'sının resmi terör örgütüdür. Hitler'i özel olarak koruma amacıyla kurulmuş daha sonra güçlü yetkileriyle devlet içinde bir başka devlete dönüşmüştür. S.S'in kurucusu ve lideri Heinrich Himmler'dir."
 </p>
 <p class="metin">
 </p>
 <p class="metin">
  Nedense YÖK Başkanı Kemal Gürüz'ün —artık paranoya hali almış— irtica saplantısı yüzünden ipe sapa gelmez suçlamalarla Fatih Üniversite'sine önümüzdeki yıl öğrenci aldırmayarak sonunda kapatmaya gidecek bir süreci zorlamaya çalışmasının ardından, bilgi notu için ansiklopedilere başvurma ihtiyacı hissettim. Kararın düşünsel alt yapısının mutlaka tarihte bir karşılığı olmalıydı. Belki de bir fikrin devamı niteliğindeydi yapılan. İlk olarak faşist Nazi Almanyası ile ilgili maddelere baktım ve S.S diye bir yapılanmayla karşılaştım. S.S elemanlarının yaptıklarını okudukça gördüm ki günümüz Türkiye'sinde de aynı davranış biçimlerine denk düşen yaklaşımlar var. Yanlızca kendi fikrini doğru kabul eden ve farklı bütün düşünsel üretimleri reddeden örümcek kafalı bir teoremdi S.S'in yapmak istediği sizin anlayacağınız! İşin ilginç yanı ise bütün dünyada özgürlüğün temsilcisi olarak kabul edilen medyanın da desteğiyle bu faşizan uygulamalar yapılıyordu ülkemizde. Oysa medya değil miydi yeri geldiğinde demokrasinin ve fikir özgürlüğünün temel taşı kabul edilen evrensel yaklaşımlar içinde olan!
 </p>
 <p class="metin">
  Geleceğe açılan pencerelerden olan bir üniversite kapatılıyor ve kendisini aydın olarak sunan bir kısım düşünce baronları ve medya sessiz kalarak hatta bazıları laubali yaklaşımlar sergileyerek üstü örtülü bir biçimde olayı onaylıyor. Hem de faşizan cümleler platformu kurarak. Cumhuriyet'in olayı "İrticacı okula kapatma uyarısı" başlığı altında vermesi bir yana Star, "YÖK'ten El–Fatiha" derken irtica vurgusuyla sunuyordu olayı. Hürriyet'te ve Milliyet'te "Fatih'e öğrenci alınmayacak"; Türkiye'de "Üniversiteye tasfiye" başlığıyla verildi. Bazı gazeteler ise tüm tekziplere rağmen söz konusu üniversite ile Fethullah Gülen arasında bağ kurmayı sürdürdü. Bu çerçevede "YÖK'ten Fatih'e ceza" başlığını kullanan Sabah, haberde Gülen'i kötü göstermeye çalışan bir karikatüre yer verdi. Radikal, "Gülen'e ağır darbe" yorumunu yaparken Akşam, Gülen fotoğrafıyla birlikte "Üniversiteye irtica yaptırımı" başlığını kullandı.
 </p>
 <p class="metin">
  Bu arada bazı medya patronlarının banka hortumladığı halde DGM'lerde suç dosyaları bekletilirken, bir gecede onbinlerce issiz sokaklara terkedilirken, halk bir anda yüzde elli fakirleşirken, fabrikalar kapatılırken, büyüme gerilemeye dönüşürken yoksa birileri gündem mi değiştirmek istiyor? Hem de şaibeli medyanın desteğiyle. Önce Fatih Üniversite'si kapatılıyor, ardından eski bir başbakan idamla yargılanmak üzere mahkemeye sevk ediliyor. Anlayacağınız Türkiye yine bir yerlere çekilmeye çalışılıyor.
 </p>
 <p class="metin">
 </p>
 <p class="arabaslik">
  Heyhat ülkeye bak!
 </p>
 <p class="metin">
  Sabah—Yeni Şafak kavgası mahkemelere taşındı. Etibank Skandalı'ndan sonra 1 milyar doları aşan hortumlamanın peşine düşen Yeni Şafak ve gazetenin sahibi Mustafa Albayrak'la ilgili karşı yayınlara başlayan Sabah nasıl olduysa bazı savcıları harekete geçirmeyi becerdi. Dinç Bilgin ve Zafer Mutlu'nun niçin hâlâ sorgulanmadığı sorusu zihinlerdeki yerini korurken, Bankacılık Düzenleme ve Denetleme Kurulu tarafından Etibank'ın içini boşaltmakla suçlanarak haklarında yasal işlem yapılması istenen bu ikili için hâlâ herhangi bir yasal hereketlenme yok. Ancak Mustafa Albayrak, Sabah'ın yayınları sonucu savcılıkta sorgulandıktan sonra serbest bırakıldı. Suçlunun suçlamasının yankı bulduğu bir ülkedeyiz. Durum sizin anlayacağınız 'Heyhat ülkeye bak!' hâli.
 </p>
 <p class="metin">
 </p>
 <p class="metin">
  TRT'de son günlerde birşeyler oluyor. Ortaya atılan iddiaların haddi hesabı belli değil. Hakeza Temmuz ayında görev süresi dolacak olan TRT Genel Müdürü Yücel Yaner söylenenleri iftira olarak kabul etse de gelişmeler pek de iftira olmadığı izlenimi veriyor. Yener'in, mâli kriz içindeki kartel medyasına mensup gazeteleri devlet kesesinden reklam karşılığı finanse etttiği ifade ediliyor. Rakam ise şimdilik 2 milyon dolar.
 </p>
 <p class="metin">
 </p>
 <p class="metin">
  DÜNYADA geçen yıl toplam 24 gazetecinin, görev başında öldüğü ya da öldürüldüğü bildirildi. New York'ta Gazetecileri Koruma Komitesi'nce yayımlanan raporda, mesleğini yaparken ölen 24 gazeteciden 16'sının suikaste kurban gittiği kaydedildi. "2001 yılı Hapisteki Gazeteciler Raporu"nu açıklayan Basın Konseyi Başkanı Oktay Ekşi, 1994 yılından 2000'e kadar Türkiye'nin "dünyada en çok gazeteci hapseden ülke" olarak ilan edildiğini söyledi.
 </p>
 <p class="metin">
 </p>
 <p class="metin">
  MEDYANIN yaşadığı ekonomik kriz NTV'yi de etkiledi. Grubun bünyesinde bulunan bütün yayın kuruluşlarında (NTV, CNBC—e, radyolar ve dergiler) tensikat yapılması kararlaştırıldı. Ayrıca NTV MAG'in de yayınının durdurulması kararı alındığı kaydediliyor.
 </p>
 <p class="metin">
 </p>
 <p class="metin">
  BAŞBAKANLIK Basın Yayın ve Enformasyon Genel Müdürlüğü'nce hazırlanan yeni basın kartı yönetmeliği, Devlet Bakanı Rüştü Kazım Yücelen tarafından onaylanarak, yayımlanmak üzere başbakanlığa gönderildi. Yeni yönetmelik, basın kartı almak için bekleme sürelerini ortalama 6 ay kısaltırken, radyo ve televizyon kuruluşlarında çalışan gazetecilerin de basın kartı alabilmelerine imkan tanıyor.
 </p>
 <p class="metin">
 </p>
 <p class="metin">
  RADYO ve Televizyon Üst Kurulu (RTÜK), "Uydu Üzerinden Yapılan Radyo ve Televizyon Yayınları İle İlgili Lisans ve Yayın İzni Yönetmeliği"ni onayladı. RTÜK'ün 15 Mart'ta yaptığı toplantı sonunda onaylanan yönetmelik, önümüzdeki günlerde Resmi Gazete'de yayımlanarak yürürlüğe girecek. İşin özeti dijital yayına izin çıktı.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220025059/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/babitelli/1.htm), [web.archive.org (arşiv bağlantısı)](http://web.archive.org/web/20020220025059/http://www.aksiyon.com.tr:80/2001/329/babitelli/1.htm)
