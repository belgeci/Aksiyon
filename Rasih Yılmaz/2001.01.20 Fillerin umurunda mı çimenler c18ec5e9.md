# Fillerin umurunda mı çimenler?

*Rasih Yılmaz 2001.01.20*

<div>
 <img border="0" src="/web/20020105150945im_/http://www.aksiyon.com.tr/yazar/rasihyilmaz.jpg"/>
 <p class="spot">
  28 Şubat sürecinin belki de en çok kaleme alındığı köşelerden birisidir Bâb—ı Telli...
 </p>
 <p class="metin">
 </p>
 <p class="metin">
  Postmodern darbe günlerinde dönemin paşalarının haber toplantılarına bile katıldıklarını defalarca yazdığımı sayfanın okurları bilir. Antetli kağıtlarda gönderilen hazır haberlerin hemen ertesi gün gazetelere manşet olduğunu, bu durumun medya açısından bir utanç hâli aldığını, ülke açısından ise demokrasi adına karanlığa yönelişi adım adım satırlarımızda dile getirmiştik. 28 Şubat'ın üzerinden dört yıl geçti ve o dönemde yaşananlar artık yavaş yavaş dillendirilmeye başlandı. Zamanın Genelkurmay Genel Sekreteri Erol Özkasnak, Milliyet'e verdiği demeçte, "O vakitler, Genelkurmay karargâhıyla çalışabilmek için askeri kaynaklı haber kırıntılarını bile manşet yaparak komutanlara yaranmaya çalışan, karargâh bir şey söylemeden haber kaynaklarını ihbar eden kalemler, bugün benim kaynak soruşturması yaptığımı iddia eden kalemlerdir!" Özkasnak Ertuğrul Özkök ve Sedat Ergin'le polemiğe girmişti. Bu arada biz de birşeyi anladık; akredite medya dipçiği meğerse akredite olmayanlardan daha çok ensesinde hissediyormuş. Acı olan ise şu; onurlu ve özgür Türk medyasının bayraktarlığını yapan bir kısım basın mensubunun plaza koridorlarında 'yaylalar, yaylalar' şarkısı eşliğinde talim yaptığını artık bütün kamuoyu biliyor. Türkiye'deki sosyal, kültürel gerilemenin yanısıra demokrasi ve insan hakları konusundaki gerilemenin başında da bir kısım medyanın olduğu alenen ortaya çıktı.
 </p>
 <p class="metin">
  Ancak bu durumun ortaya çıkmasında bir olguyu es geçmemek lazım; yolsuzluk... Çünkü biliyorsunuz Hürriyet'in bir paşaya dayandırarak verdiği enerji yolsuzluğu ile ilgili düğmeye basma kavgası tetikleme yaptı... Doğan grubu belki de geçtiğimiz günlerde MİT eski mensubu Mehmet Eymür'ün açıkladığı ileriye dönük kaotik durum öncesi 'hazır ol'da bekleme konusunda harekete geçti. Ama durum pek de tahmin ettikleri şekilde gelişmedi. Çünkü Genelkurmay için şu anda belki de en önemli öncelik yolsuzluklarla mücadele.
 </p>
 <p class="metin">
  Yukarılarda bir kısım medya, asker, siyaset üçgeni içerisinde büyük kavgaların yaşandığı artık aşikâr... İşin kötü tarafı ise bir kısım Türk medyasının da bu güç savaşları içerisinde yer alması.. Objektiflik, halkın özgürlüğü ve insan hakları için çaba göstermesi gerekirken filler ile birlikte çimleri ezmeyi tercih etmeleri...
 </p>
 <p class="metin">
 </p>
 <p class="arabaslik">
  Hortumcular feveranı...
 </p>
 <p class="metin">
  Sabah grubunda Fethullah Gülen haberleri rutin bir biçimde hiç aksatılmadan verilmeye başlandı. Sanırız 29 Ocak'taki mahkeme öncesi savcının iddialarının yer aldığı dosyalara girebilecek bazı bilgileri satır aralarında sunma görevi kendilerine verilmiş. Etibank'ı hortumlayan ve hâlâ kendisi hakkında ne hikmetse herhangi bir cezai işlem yapılmayan Dinç Bilgin'in mahdumları(!) ayrıca bir taşla iki kuş vurma hesabıyla da yolsuzluk gündeminin pas geçilmesi için Fethullah Gülen ismine sarılmanın yeterli olacağını sanıyorlar... Asparagas babası sayılabilecek haberde "Memorial'de Fethullah Hoca gölgesi" başlığı kullanılmış. Başhekim Doç. Dr. Barış Diren, haberi yalanlamasına rağmen üst başlıkta kullanılan 'Amerika'dan bile Türkiye'yi karıştırmayı sürdürüyor' cümlesi iğrenç bir fikir ve haber yobazlığı...
 </p>
 <p class="metin">
 </p>
 <p class="arabaslik">
  SABAH Gazetesi gerçek basın emekçilerinin işine son verirken televole kültürünün ürünü olan manken Deniz Akkaya'ya yatırım yapmaya devam ediyor. Çeyiz mağazasının tanıtımı için gittiği Hakkâri Yüksekova'dan haberlerle dönen Akkaya'nın poşu takıp Kalaşnikof'la poz vermesi Sabah yazarı(!)nın resimlerinin yine magazin sayfalarını süslemesine sebep oldu.
 </p>
 <p class="metin">
 </p>
 <p class="metin">
  FUTBOL naklen yayın ihalesine Cine—5 ile Star Digital'in ortak bir isimle gireceği konuşuluyor. Ayrıca Digitürk'ün tek başına ihaleye girip en yüksek rakamı vermesine kesin gözüyle bakılıyor.
 </p>
 <p class="metin">
 </p>
 <p class="metin">
  BASIN Konseyi Genel Sekreteri Dr. Vedat Demir yaptığı açıklamada, Ali Balkaner tarafından "Maaşa bağlandığı" söylenen gazeteciler konusundaki iddialara açıklık getirilmesini istedi. Genel Sekreter Demir, açıklamasında savcılığın, bu açıklamaları suç duyurusu olarak kabul etmesi ve soruşturma başlatmasının en doğrusu olacağını belirtti. Bizce artık medyaya da bir temizlik operasyonu başlatılmalı. Ama önce plazaların en tepesinden.
 </p>
 <p class="metin">
 </p>
 <p class="metin">
  DOĞAN Holding ile Fiba Holding konsorsiyumunun Trabzon, Rize, Artvin ve Gümüşhane'de kazandığı enerji dağıtım ihalesi, iptal edildi. Bugün yarın medya ve ihaleler konusunda yolsuzluk haberleri kamuoyunda konuşulmayan başlanırsa şaşırmayız.
 </p>
 <p class="metin">
 </p>
 <p class="metin">
  9 OCAK'ta kapattığı Yeni Binyıl'ın ardından Sabah Grubu yüzde 30'luk bir işten çıkartma kararı almış. Tasarruf önlemleri çerçevesinde ATV Avrupa'nın yayınına son verildi.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020105150945/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/babitelli/1.htm), [web.archive.org (arşiv bağlantısı)](http://web.archive.org/web/20020105150945/http://www.aksiyon.com.tr:80/2001/320/babitelli/1.htm)
