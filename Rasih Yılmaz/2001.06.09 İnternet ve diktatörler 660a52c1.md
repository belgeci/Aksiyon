# İnternet ve diktatörler

*Rasih Yılmaz 2001.06.09*

<div>
 <img border="0" src="/web/20020212095646im_/http://www.aksiyon.com.tr/yazar/rasihyilmaz.jpg"/>
 <p class="spot">
  Birileri her geçen gün yüzümüzü daha çok merkeze dönmemezi istiyor... Ve yine birileri zaman ilerledikçe ellerinde bulunan imtiyazların kaybolacağından fena halde korkuyor, kaybetmemek için ise çırpınıp duruyor. Bütün fikri ve siyasi dayanakları ise oldukça bildik; ya sev ya terk et, biz halkı halktan daha çok düşünüyoruz, bu ülkeyi ve cumhuriyeti bizden fazla savunan yok!
 </p>
 <p class="metin">
 </p>
 <p class="metin">
  Son 5 yıldır gerçekleştirilen derin operasyonlar, halkın fişlenmesine kadar uzanırken, en son, özgürlüğün temel noktalarından olan iletişim hakkı da budanıyor. Yeni RTÜK Yasası ile iletişimin 312'si oluşturulmaya çalışılırken internet ile ilgili yapılmaya çalışılan düzenleme ile Türkiye üçüncü dünya ülkeleri sınıfına sokulmak isteniyor. RTÜK Başkanı Nuri Kayış, Radyo ve Televizyon Yasa Tasarısı'ndaki internetle ilgili düzenlemeleri eleştirirken, "Tasarı, birkaç patronun emrindeki gazetelerin yer vermediği olayları internette büyük bir cesaretle ortaya koyan alternatif medyayı çökertmeyi hedeflemektedir" diyor. İlginç sözler. Yine Kayış, diktatörlükle yönetilen ülkelerde bile internet üzerinden kişisel haberleşmelere herhangi bir sınırlama getirilmediğini vurguluyor. Bilişim Muhabirleri Derneği'nce Polaris Plaza'da düzenlenen toplantıda konuşan Ord. Prof. Sulhi Dönmezer ise internette yapılan yayının yasa kapsamına girmesi durumunda bunu yayınlayanın saptanarak gerekli soruşturmanın açılabileceğini, saptanamaması durumunda ise yayının kaldırılmasının isteneceğini, kaldırılmaması halinde ise yayınlayan kişinin sorumlu tutulması gerektiğini ifade ediyor. Medeni ülkeler böyle yapıyormuş. Peki biz!
 </p>
 <p class="metin">
  Dünyanın en ünlü gelecek gurusu olarak kabul edilen Nicholas Negroponte, Türkiye'nin internet kullanımını geliştirmesi gerektiğini söylüyor. Negroponte, "Bireyselliğin geliştiği, otoritenin pek dikkate alınmadığı, küçük işletmelerin yaygın olduğu ülkelerde internet daha çabuk gelişir" diyor. 'Ben' merkezli yönetim anlaşıyı ise ne diyor; internette web sayfası açmak isteyenler bulundukları ilin valiliklerine başvuracak. Web sayfasına sahipseniz, bu sayfanın içeriğinin ikişer kopyasını her gün bulunduğunuz ilin Cumhuriyet Savcılığı ile vali veya kaymakamlığına göndermeniz gerekecek. Zil zurna komedilik bir durum... İran ve Çin bile artık bu konularda pes ederken bizde yapılmaya çalışılan tam Ankara'ya özgü bir davranış. Beyin göçü yaşanırken şimdi de döviz göçü yaşacak Türkiye, www..... ...com.tr yerine, www......com yaptığınızda hiç bir yasal zorunluluğunuz olmayacak. Ancak ABD şirketlerine gidecek dolarlarımız. Oysa ki biz değil miyiz IMF'nin 5 centine muhtaç olan!
 </p>
 <p class="metin">
 </p>
 <p class="arabaslik">
  Avcıoğlu'ndan Selçuk'a tavsiye
 </p>
 <p class="metin">
  "Biri Türk solunun aydın yazarı, usta gazeteci İlhan Selçuk... Diğeri, tiyatrocu, bir devrim—sürgün kahramanı ve Dev—Genç'in eski üyesi Sarp Kuray'dan olaylı şekilde boşanan Ayşe Emel Mesçi... Bu iki ismi buluşturan ise 'bir aşk' oldu...'' Cumhuriyet gazetesinin temel direklerinden İlhan Selçuk ile Emel Mesci birlikteliği bu şekilde duyuruluyordu gazete sayfalarında... Bu aşka dair haberleri okuyunca Hasan Cemal'in Kimse Kızmasın Kendimi Yazdım kitabı geldi aklımıza... Cemal, kitabın bir bölümünde Doğan Avcıoğlu'nun "İyi bir devrimci 40'ından sonra kendisinden genç birisiyle ikinci bir evlilik yapar. Böylelikle devrimci mücadele azmi artsın" mealinde sözlerine yer vermişti. Acaba yaşlı kurt İlhan Selçuk da Avcıoğlu'nun tavsiyesine mi uydu!
 </p>
 <p class="metin">
 </p>
 <p class="arabaslik">
  YENİ Asya Gazetesi İmtiyaz Sahibi Mehmet Kutlular, 17 Ağustos depremi ile ilgili açıkladığı görüşünden dolayı TCK'nın 312. maddesine istinaden hapse konuldu. Bununla da yetinilmedi, aynı gazetenin 4 yazarına, aynı maddeye isnad edilen suçtan dolayı yirmişer ay hapis cezası verildi. Anlaşılan düşünmek artık alenen yasak bu ülkede...
 </p>
 <p class="metin">
 </p>
 <p class="metin">
  KARAMEHMET'in sahibi olduğu Akşam Grubu'nda işten çıkartma ve maaşları indirme operasyonu sürüyor... Bu arada yine Karamehmet'e ait Digitürk'ün promosyan kampanyasının Sabah gazetesinde yapılması bazı soruları da beraberinde getirdi... Mehmet Emin Karamehmet'in Sabah'a yeniden talip olduğu belirtiliyor.
 </p>
 <p class="metin">
 </p>
 <p class="metin">
  LİBERAL Demokrat Parti "Ödüllü Yalakalık Yarışması" düzenliyor. Okurlar, medyada siyasilere yalakalık yapmakta en başarılı köşe yazısını kesip gönderecek. İlginç, kim seçilir dersiniz?
 </p>
 <p class="metin">
 </p>
 <p class="metin">
  HASAN Kaçan ve ekibi Ustura'dan sonra yeniden harekete geçti ve Arıza isminde bir mizah dergisi çıkarttı. Aslında bu tür yeni çıkmış süreli yayınlar için biraz zamana ihtiyaç vardır ama açıkçası biz yine de vasatın üstünde bir ürün bekliyorduk. Arıza'nın yayın politikasına uygun bazı çizerlerin sayfalarda olmamasını da anlayabilmiş değiliz... Ayrıca aynı isimlere yaptırılan bir çok köşe, çizgi zenginliğine de gölge düşürmüş. Umarız Arıza zamanla Ustura çizgisine gelir!
 </p>
 <p class="metin">
 </p>
 <p class="metin">
  DYP Tunceli Milletvekili Kamer Genç, işadamı Aydın Doğan'a Vakıflar Bankası'ndan 270 milyon dolar, Malatya Bağımsız Milletvekili Ahmet Özal'a da Emlakbank'tan 1.5 trilyon lira kredi verildiğini iddia etti.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020212095646/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/babitelli/1.htm), [web.archive.org (arşiv bağlantısı)](http://web.archive.org/web/20020212095646/http://www.aksiyon.com.tr:80/2001/340/babitelli/1.htm)
