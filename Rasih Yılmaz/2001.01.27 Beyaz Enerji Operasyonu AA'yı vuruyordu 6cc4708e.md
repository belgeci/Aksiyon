# Beyaz Enerji Operasyonu AA’yı vuruyordu

*Rasih Yılmaz 2001.01.27*

<div>
 <img border="0" src="/web/20020103153044im_/http://www.aksiyon.com.tr/yazar/rasihyilmaz.jpg"/>
 <p class="spot">
  Bizdeki Anadolu Ajansı'na müdahale tartışmaları başlamadan önce, Çek Devlet Televizyonunda yaşanan kargaşa bitmiş ve politik bir atama olduğu için atanan yetkili Jiri Hodac istifa etmişti.
 </p>
 <p class="metin">
 </p>
 <p class="metin">
  Gerekçe olarak her ne kadar sağlık problemleriymiş gibi gösterilse bile, asıl sebep televizyon çalışanlarının kendisinden rahatsız olmasıydı. Doktor raporu veya tavsiyesi sonucu değiştirmiyordu.
 </p>
 <p class="metin">
  Anadolu Ajansı'ndaki tartışmalar da, herkesin bildiği gibi, Beyaz Enerji Operasyonuyla alakalı haberin yayınlanmasıyla başladı. Kuruluşundan bu yana Anadolu Ajansı'nın yaptığı en ses getiren haberlerden biri oldu. Kimse böyle bir haber beklemiyordu. Çünkü şimdiye kadar verdiği görüntü, devletin ve iktidarın emrinde resmi bir ajans şeklindeydi.
 </p>
 <p class="metin">
  Haber, gazeteciler tarafından beğenilse bile, iktidarın ANAP kanadını ciddi biçimde rahatsız etti. Üstelik ajans ANAP'lı Devlet Bakanı Rüştü Kazım Yücelen'e bağlıydı.
 </p>
 <p class="metin">
  Değişik dernek, cemiyet ve kuruluşlar, Anadolu Ajansı'na destek vererek sahip çıktılar. Ajans önünde gösteriler düzenlendi. Yayınlanan bildirilerde, hükümetin ajansa müdahalesi sansür olarak değerlendirildi. Sonunda iktidar ortakları kendi aralarında görüşerek işi tatlıya bağladılar. Başbakan Bülent Ecevit, konuyla alakalı soruşturma açılmayacağına dair açıklama yaptı.
 </p>
 <p class="metin">
  Daha önceleri yaşanan düğmeye basma tartışmaları, buraya da taşındı. Ersümer'i ağır bir dille suçlayan ifadelerin bulunduğu belgeyi ele geçiren dört yıllık ajans muhabiri Coşkun Ergül, arkadaşları arasında "Düğme basan gazeteci" diye anılmaya başlandı.
 </p>
 <p class="metin">
  Ajanstaki hareketlilik şimdilik durulmuş görünse de, siyasiler uygun bir zamanını kollayıp acılarını çıkarmanın yolunu bulmaya gayret edeceklerdir.
 </p>
 <p class="metin">
 </p>
 <p class="arabaslik">
  Yeni Asya'ya kapatma
 </p>
 <p class="metin">
  stanbul DGM, Yeni Asya gazetesi hakkında bir ay kapatma kararı verdi. Gazetenin 7 Ekim 1999 tarihli sayısında Halil İ. Akgünler imzasıyla ve "Siyasî deprem kapıda" başlığıyla yayınlanan bir yazıda "halkın sınıf, ırk, din, mezhep farklılığı gözeterek kin ve düşmanlığa açıkça tahrik edildiği" iddiası ile açılan dâvâyı sonuçlandıran mahkeme, Akgünler'i bir yıl sekiz ay hapis ve 100 bin lira ağır para; Yazıişleri Müdürü Mustafa Döküler'i de, hakkında hükmettiği bir yıl sekiz ay hapis cezasını paraya çevirerek, 1 milyar 310 milyon lira ağır para cezasına mahkûm etti. Mahkeme ayrıca, "suçun millî güvenliği bozucu nitelikte görüldüğü" kanaatine vararak, Yeni Asya gazetesinin "takdiren" bir ay süre ile kapatılmasına da karar verdi. Dâvâ konusu olan yazısında Akgünler, depremin ilâhî bir ikaz olduğu yorumunu yaparken, herhangi bir kişi veya kurumu hedef almaksızın, haksızlıkları, zulümleri, hukuka aykırılıkları, beceriksiz uygulamaları eleştirmiş ve yazıya başlık olarak koyduğu "Siyasî deprem kapıda" ifadesinde de görüldüğü gibi, söz konusu haksızlıkların millet nezdinde meydana getireceği tepkilerin siyasî sonuçlarına dikkat çekmişti. Gazetenin avukatı Ömer Faruk Uysal, karara karşı temyiz yoluna başvuracaklarını bildirdi.
 </p>
 <p class="metin">
 </p>
 <p class="arabaslik">
  BAZI gazetelerde, Migros'ta at—eşek eti satıldığı şeklinde haberler yayınlandı. Bu yüzden Çorlu'da ilginç bir sansür uygulandığı ileri sürülüyor. İddiaya göre, Migros'taki et skandalı ile ilgili haberin yer aldığı Milliyet Gazetesi'nin 13. sayfası bayilere gönderilen bütün gazetelerden kesilerek alındı. Et skandalı haberiyle basına da ilginç bir engelleme getirildiği, Çorlu Migros'un bulunduğu Orion İş Merkezi'ne basın mensuplarının fotoğraf makineleri ile girişi yasaklandığı, kararın Migros yetkililerinin talebiyle alındığı bildiriliyor.
 </p>
 <p class="metin">
 </p>
 <p class="metin">
  ÇAĞDAŞ Radyo'da çalan İmranlım Türküsü'nü 'İmralı' diye yorumlayıp 6 ay kapatma veren RTÜK, hatasını kabul etti ve kararını geri aldı. Ancak, aynı gün başka yayında "Devlet ricali onurdan, şereften ne anlar" denildiği için radyoya 7 gün kapatma cezası verildi.
 </p>
 <p class="metin">
 </p>
 <p class="metin">
  SÖZDE Ermeni Yasa Tasarısı Fransa'yla Türkiye arasında yapılan ihaleleri vurdu. Bunlar arasında yayın yapan uydular da var. Milli Savunma Bakanlığı, Fransız Alcatel firmasına verilen 259 milyon dolarlık casus uydu projesini iptal etti.
 </p>
 <p class="metin">
 </p>
 <p class="metin">
  BEYAZ Enerji operasyonuyla ilgili jandarma fezlekesini yayınlayan Star haber ekibi, ifade vermek üzere Küçükçekmece Savcılığı'na çağrıldı. Uğur Dündar, ifadeyi verdikten sonra yaptığı açıklamada "hangi gazeteci olsa, bu belgeyi ele geçirmek için uğraşırdı. Eline geçiren her gazeteci de yayınlardı. Biz de bunu yaptık." şeklinde konuştu.
 </p>
 <p class="metin">
 </p>
 <p class="metin">
  ÇANAKKALE'de mahalli yayın yapan Olay Gazetesi'nin Genel Yayın Müdürü İlhan Kaya, eşiyle birlikte evine giderken kimliği belirsiz bir kişinin sopalı saldırısı sonucu yaralandı. İlhan Kaya, Çanakkale Devlet Hastanesi'nde kaldırılarak ayakta tedavi edildi.
 </p>
 <p class="metin">
 </p>
 <p class="metin">
  BOMBALI bir teröre kurban giden ünlü gazeteci Uğur Mumcu anıldı. Aradan 8 yıl geçmesine rağmen katilleri bulunamadı. Bu arada Uğur Mumcu ödülü olaylı bir şekilde emekli olan Vural Savaş'a verildi. Antalya Büyükşehir Belediye Başkanı Bekir Kumbul, Gazeteci yazar Uğur Mumcu'yu anma törenleri çerçevesinde, Yargıtay Cumhuriyet Eski Başsavcısı Vural Savaş'a, demokrasiye katkılarından dolayı "Uğur Mumcu Özel Ödülü"nü verdiklerini belirtti.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020103153044/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/321/babitelli/1.htm), [web.archive.org (arşiv bağlantısı)](http://web.archive.org/web/20020103153044/http://www.aksiyon.com.tr:80/2001/321/babitelli/1.htm)
