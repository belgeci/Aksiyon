# Böyle buyurdu ‘Büyük Birader’

*Rasih Yılmaz 2001.10.13*

<div>
 <img border="0" src="/web/20020113092932im_/http://www.aksiyon.com.tr/yazar/rasihyilmaz.jpg"/>
 <p class="spot">
  George Orwell'in 1984 isimli romanında 'Büyük Birader' insanları istediği şekilde kontrol altında tutabilen bir sistem kurmuştur. Herşey gözlem altındadır... İstenilen bilgiler gerekli görüldüğü şekilde bilinçlere enforme edilir, düşünce polisleri düzen için sakıncalı buldukları fikirleri imha etmek için görevlidir. Yani bütün herşey Büyük Birader'in arzuları doğrultusunda şekillenir ve  onun ideası için vardır.
 </p>
 <p class="metin">
 </p>
 <p class="metin">
  İkiz kulelerin yıkılmasının ardından terörizmle savaşa girişen ABD Afganistan'a saldırdı. Neden Afganistan sorusunun karşılığı ise 'Üsame bin Ladin'... ABD istihbaratına göre tek suçlu Ladin. Çünkü elde edilen deliller Ladin'i gösteriyor. Fakat bu deliller ve bilgiler bir türlü dünya kamuoyuna yansımadı. Yanlızca ilgili devlet adamları arasında paylaşıldı. Fakat medya aynen Orwell'in 1984 romanında olduğu gibi 'Büyük Birader'in isteği doğrultusunda zihinlere varolduğu varsayılan suçu gerçek gibi sundu. Oysa ki gerçeğin ne olduğunu şu anda bilmek imkansız.
 </p>
 <p class="metin">
  "Medya ve terör" konusunda görüşlerini açıklayan Kocaeli Üniversitesi (KOÜ) İletişim Fakültesi Dekanı Prof. Dr. Şermin Tekinalp, medyanın, ABD'deki terörist saldırılardan sonra önemli bazı noktaları gözden kaçırdığını belirtmişti. Bakın Tekinalp bu konuda hangi tesbitlerde bulunmuştu; "Medya, ABD'ye yapılan saldırıların ardından terörizmin tanımını yapmamak ve küreselleşmenin hangi boyutta olduğunu belirlememekle iki noktayı gözden kaçırdı. Bunların ilki, saldırıdan sonra terörist ilan edilen Üsame bin Ladin'in gerçek kimliği, diğeri ise küreselleşmenin toplumlarda meydana getirdiği ayrışmadır. Afganistan'da, daha önce ABD'nin çıkarları için çalıştığı bilinen Ladin, bugün terörist ilan edildi ve tüm Avrupa ülkeleri kayıtsız şartsız ABD'ye destek sunarak, alınan savaş kararının arkasında olduklarını açıkladı. Ayrıca dünya medyası, küreselleşmenin hangi boyutta olduğunu belirleme konusunda da görevini yerine getirmedi. Küreselleşme, özünde gerçek bir aldatmacadır. Küreselleşme değil, ayrıştırma vardır. Medya, zengin ile fakir arasında yapılan bu ayrımı ve giderek derinleşen uçurumu gözardı etmiştir. Bu gerçekler, maalesef görmezden gelinmiştir."
 </p>
 <p class="metin">
  Tekinalp medya ve terör konusunda tespitlerini sıralarken henüz savaş çıkmamıştı. Şimdi ortada bombalanan bir Afganistan var; değişeceği düşünülen sınırlar ve düzenler ise, sırada. Görünen o ki şu anda dünya çok ciddi bir karmaşanın eşiğine doğru hızla ilerliyor. Fakir, ezilmiş, hakir görülmüş uluslar artık kaybedecek bişeylerinin olmadığını biliyor. Dünya medyası ise gerçeğin kendisini sunmaktan aciz. Kesinlikle tarih birilerinden hesap soracak ve muhtemelen medya listenin en başında olacak.
 </p>
 <p class="metin">
 </p>
 <p class="arabaslik">
  Savaşın galibi El—Cezire!
 </p>
 <p class="metin">
  1991 Körfez Savaşı'nda ilk kez canlı yayında bir savaşı izleme fırsatı bulmuştuk. Kuşkusuz CNN, gerçekleştirdiği naklen yayınlarla Körfez Savaşı'nın medyatik galibi olmuştu. Tam on yıl sonra ise bu kez bir Arap televizyonu daha ilk günden birinciliğini ilan etti: ABD'nin Afganistan'a yönelik operasyonunun görüntülerini kaydeden, Katar'ın El Cezire televizyonu...
 </p>
 <p class="metin">
  Suudi terörist Üsame bin Ladin'in konuşması, Saddam'ın açıklamaları hep El Cezire aracılığıyla dünya kamuoyuna ulaştı. İyi bir habercilik yapabilmek için ellerinden geleni yaptıklarını söyleyen kanalın yetkilileri objektif olmaya çalıştıklarını belirttiler. Aslında El Cezire basit bir politika yürütüyordu, kendi gerçeklerine sırtını dönmeden yüzünü Batıya çevirebiliyordu. Bu dengeli davranış da El—Cezire'yi kimlik arayışına sokmadığı gibi daha çok saygınlık kazanmasını sağlıyordu. Darısı komplekslerinden kurtulamamış bizim medyamızın başına.
 </p>
 <p class="metin">
 </p>
 <p class="arabaslik">
  TÜRK Telekomünikasyon Kurumu, basın yayın organlarında yer alan haberler üzerine, tüm GSM işletmeleri açısından anayasa ve yasaların teminat altına aldığı haberleşme hürriyeti ve gizliliğinin iddia edildiği gibi ihlal edilip edilmediği konusunda inceleme başlatıldığını bildirdi.
 </p>
 <br/>
 <center>
  <a class="anaorta" href="http://web.archive.org/web/20020113092932/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/babitelli/1.htm), [web.archive.org (arşiv bağlantısı)](http://web.archive.org/web/20020113092932/http://www.aksiyon.com.tr:80/2001/358/babitelli/1.htm)
