# Sıra Aydın Doğan’da mı?

*Rasih Yılmaz 2000.11.18*

<div>
 <img border="0" src="/web/20010718125057im_/http://www.aksiyon.com.tr/yazar/rasihyilmaz.jpg"/>
 <p class="spot">
  Türkiye'deki konsept ve dengelerin değişimini önce medyada farkedersiniz. Belki de dünyanın hiçbir yerinde medya ülkenin siyasi ve sosyal durumu ile ilgili bu kadar içli dışlı değildir.
 </p>
 <p class="metin">
 </p>
 <p class="metin">
  Medyanın kamuoyu oluşturmaktaki gücü 'hukukun' tam mânâsıyla oturmadığı Türkiye gibi ülkelerde elbette ciddi bir gücü temsil eder. Bu yüzden güç odakları içerisinde yer alan medyanın el değiştirmesi kaçınılmaz olur. Örneğin ekim ayında meydanlara inmesi beklenen Süleyman Demirel'in, yeğeni Murat Demirel'in Egebank'ı boşalttığının gündeme gelmesiyle bunu yapamayacağı ortaya çıktı. Bunun hemen ardından Sabah gazetesi sahibi Dinç Bilgin'in Etibank olayı ile gündeme gelmesi gibi. Bu noktada İçişleri Bakanı Sadettin Tantan'ın üstüne basa basa belirttiği gibi 'nüfuz casusları'nı da unutmamak gerek. Çünkü çorap söküğü gibi artık ahtapotun bütün kollarına ulaşılmaya başlandı. Bir anlamda AB öncesi ev temizliği söz konusu. Üst üste darbe yiyen ve önce Sabah'ın bir kısımını satan, elinde bulundurduğu aylık dergilerin bir kısmını kapatmaya başlayan ve en son duyduğumuza göre yaklaşık 100 gazeteciyi işten çıkartmak için çalışmalar başlatan Dinç Bilgin, Yeni Binyıl'ı da satmayı planlıyormuş. Tabiri caizse bir devrin bitişini simgeliyor İzmirli işadamının durumu. Bu noktada terazinin diğer ucundaki Aydın Doğan'da ise bir sessizlik hakim. Ancak ilk etapta pek de anlam veremediğimiz bir biçimde Dinç Bilgin'e karşı bir kampanya başlatmasını haftalık dergi Tempo'da bir adım daha ileri götüren Aydın Doğan 40 Soruda Sabah Olayı kapağı ile çıktı okurun karşısına. Temelinde 'o pis biz pak temiziz' mantığı ile yayınlarını sürdüren Doğan grubunun ülkenin güç odaklarıyla da dirsek teması içinde olmayı sürdürme konusunda hassas bir politika güttüğünü görüyoruz. Ancak görünen o ki Dinç Bilgin'den daha tecrübeli olmasına rağmen bir süre sonra ahtapotun kolları Doğan grubuna da sıçrayabilir. Çünkü Doğan grubu da Bilgin gibi sürekli devlet ihâleleriyle içli dışlıydı. Ve birçok devlet ihâlesinde etkin rol oynayıp kazandı. Geçtiğimiz günlerde Ankara merkezli bir demeçte devlet ihalelerinin yüzde 90'ında yolsuzluk olabileceği îmâ ediliyordu. Ayrıca depremin önce "öncü"lerle geldiği biliniyor. Doğan grubu gururla yayın hayatına başlattığı Doğan Kitapçılıktan işçi çıkartmaya başlamış. Çünkü nedense işler pek iyi gitmiyormuş.
 </p>
 <p class="metin">
 </p>
 <p class="arabaslik">
  Kürtçe Tv kaçınılmaz
 </p>
 <p class="metin">
  Avrupa Birliği'nce açıklanan Katılım Ortaklığı Belgesi üzerine Başbakan Yardımcısı Mesut Yılmaz, "Bence, resmi devlet televizyonunda bazı özel programlar yapılabilir" dedi. Yılmaz, herkese kendi dilinde yayın imkanını, resmi kanallar aracılığıyla yapabileceklerini îmâ etti aslında. Yılmaz'ın bu çıkışı Kürtçe tv'ye ışık yakılması gerektiği yönünde bir adım. Merhum cumhurbaşkanı Turgut Özal'ın GAP TV'yi o zamanlar bu iş için düşündüğünü bilmeyen yok. Ancak siyasi şartlar ve Özal'ın ömrünün yetmeyişi GAP tv'den Kürtçe yayın yapılmasına engel oldu. Daha önce de belirttiğimiz gibi hâlihazırda Kuzey Irak'tan yayın yapan Talabani ve Barzani'ye ait iki Kürtçe tv kanalı var ve bunları izlemek için Türkiye'den yanlızca 30 milyonluk bir çanak anten almanız yeter. Teknoloji yasak tanımaz. Neden korkuluyor hâlâ anlayabilmiş değiliz. Türkiye Cumhuriyeti Anayasasıyla kendisini koruyabilecek bir konuma geldiği sürece herkes istediği dilde, dinde ve düşüncede varlığını ifade edecektir. Yoksa Anayasa'ya bu ülkede güvenmeyenler mi var?
 </p>
 <p class="metin">
 </p>
 <p class="arabaslik">
  KANAL D geçtiğimiz günlerde bir haber yayınladı. Bütün devlet kurumlarında psikolojik harekat birimleri oluşturulacakmış. İlginçtir özel logolu haberin hemen ardından klasik bir Fethullah Gülen bantı yayınladı Tuncay Özkan yönetimindeki Kanal D. Ancak bundan bir süre önce birinci haber olarak saatlerce verilmesi muhtemel bu bant iki dakika sürdü. Aklımıza gelmedi değil acaba Kanal D'de devlet dairelerindeki gibi bir psikolojik birim kuruldu da haberimiz mi yok!
 </p>
 <p class="metin">
 </p>
 <p class="metin">
  SABAH grubunda maaşlar ödenememeye başlamış. Çalışanların huzursuzluğu had safaya ulaşmış. Ayrıca Aydın Doğan'ın sahip olduğu Dışbank Dinç Bilgin'in aldığı kredi yüzünden haciz kararı aldırtmış.
 </p>
 <p class="metin">
 </p>
 <p class="metin">
  ATV ve ardından TGRT'de devam eden A Takımı serüveni Savaş Ay'ın programı bitirmesinin ardından son bulmuştu. Savaş Ay daha sonra yaptığı açıklamada artık yanlızca sinema yapacağını belirtmişti. Ancak sanırız Savaş Ay'ın damarlarında dolaşan gazetecilik virüsü yine harekete geçti. Ay bundan sonra Kanal 6'da Sokak Arası isimli bir programla haberciliğe geri dönüyor.
 </p>
 <p class="metin">
 </p>
 <p class="metin">
  MEHMET Y. Yılmaz'ın genel yayın yönetmenliği görevine getirilmesiyle birlikte Milliyet gazetesinde yeni bir yapılanma süreci başlamış. Umur Talu ve Doğan Heper'in köşeleri "Entelektüel Bakış" adını taşıyan 27. sayfaya taşındı. Azer Bortaçina ile Nazım Alpman'ın işlerine ise son verilmiş.
 </p>
 <p class="metin">
 </p>
 <p class="metin">
  MAHSUN Kırmızıgül'ün ortakları arasında bulunduğu Prestij Müzik'e ait MMC adlı müzik kanalı şirketin borçlarını ödeyememesi sonucu vericilerine koyulan haciz kararı sonrası yayınına ara verdi.
 </p>
 <p class="metin">
 </p>
 <p class="metin">
  BİR türlü istediği abone rakamlarına ulaşamayan Star Digital birinci lig maçlarını yayınlayabilmek için verdiği 300 milyon dolarlık parayı çıkartamayacağı korkusuyla üst üste kampanyalar düzenlemeye başladı.
 </p>
 <br/>
 <center>
  <a class="anaorta" href="http://web.archive.org/web/20010718125057/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/babitelli/1.htm), [web.archive.org (arşiv bağlantısı)](http://web.archive.org/web/20010718125057/http://www.aksiyon.com.tr:80/2000/311/babitelli/1.htm)
