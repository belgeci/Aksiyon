# Piyerloti

*Rasih Yılmaz 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gizli sevdaların Haliç'in masmavi sularına yelken açtığı bir sahildi Piyerloti.
  </font>
 </div>
 <div id="newsText">
  <font class="detail-text">
   Yosun tutmuş körfez taşlarının bekçisi, ince ince atan kalplerden göz yaşlarının üzerine damladığı bir kadife mendil, yarin, yaradanın heyecanının yaşandığı bir kırmızı karanfildi.
   <br/>
   <br/>
   Uzun bacaklı sığ adımlar, düş fakiri küçük adamlar bilemez Piyerloti'yi. Yokuşlarına döşeli Arnavut kaldırımlarının, gerçeklerin sıkışmışlığından hayale açılan bir kapının anahtarı olduğunu.
   <br/>
   <br/>
   Piyerloti, çok değil bir asır evvel sevdaların, sevdalıların, Yunusların, Yusufların mekanıydı. Bir bardak demli çayı karıştıran ellerin gönülleri harmanladığı bir yerdi. İstanbul'du Piyerloti, düştü, aşktı. Beklenenlerin sonsuza dek beklendiği, yanıbaşındaki mezarlıkla gidenlerin gelmediği bir hayattı. Toprağın altıyla üstünün kaynaşmasıydı. Gözlerin gözleri kovaladığı, hayallerin İstanbul'u turladığı, perdenin gerçekle düş arasında bir açılıp bir kapandığı noktaydı.
   <br/>
   <br/>
   En önemlisi öznesi kendinde saklı bir gizemdi o. Geceleri sandalyelerinde hayatın yükünü üzerinden atmış ruhların dinlendiği yaşamla ölüm arasında bir ince çizgiydi. Göz göze gelen hasretti, vuslatı olmayan aşkların kaçamağı, gönülden gönüle akan derenin yatağıydı.
   <br/>
   <br/>
   Şimdi ise süngüsü düşmüş bir cengaveri anımsatıyor Piyerloti. Daim dostu Haliç tüm karanlık güçlere yenilmiş. Gecenin karanlığında şafağa kadar kendisine dost olan mezartaşları dört bir yana savrulmuş. Sevdalar, sevdalılar mı? Onu hiç sormayın Piyerloti'ye. Ne eski sevdaların mesumiyeti kalmış, ne sevdalıların. Zaten hayal kapısının anahtarı da kaybolmuş Arnavut kaldırımlarıyla birlikte.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2319), [web.archive.org (arşiv bağlantısı)](http://web.archive.org/web/20140818171443/http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2319)
