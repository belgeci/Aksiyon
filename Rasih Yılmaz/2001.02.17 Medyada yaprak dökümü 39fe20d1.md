# Medyada yaprak dökümü

*Rasih Yılmaz 2001.02.17*

<div>
 <img border="0" src="/web/20020111232658im_/http://www.aksiyon.com.tr/yazar/rasihyilmaz.jpg"/>
 <p class="spot">
  Önce Milliyet'ten İslam Çupi, ardından Şeyhülmuharririn Ahmet Kabaklı, ardından Türk medyasının önemli simalarından Nezih Demirkent ve —kader ki — Demirkent'in cenaze namazında hayata gözlerini yuman Hürriyet muhabiri Kemal Diyarbekir. Hepsi bir kış günü ellerini ve eteklerini çektiler dünyadan....
 </p>
 <p class="metin">
 </p>
 <p class="metin">
  Hepsi Türk medyasına ve edebiyat hayatına büyük hizmetler vermişti... Türk edebiyatının önemli kalemlerinden Ahmet Kabaklı, öğretmen, edebiyatçı, gazeteci, yazar, düşünce ve mücadele adamı gibi bir çok sıfatı üzerinde taşıyordu... Bir ideal adamıydı... Son gününe kadar sürekli bilgiye nasıl ulaşabilirim, topluma nasıl faydalı olabilirimin mücadelesini verdi.
 </p>
 <p class="metin">
  54 yıl çeşitli gazete ve dergiler için yazı ve makaleler kaleme alarak birikimini sürekli paylaşmayı tercih etti. Birçok eseri vardı ama Temellerin Duruşması düşünce hayatımızda çok önemli bir yer edindi. Ahmet Kabaklı'yı kaybetmek hüzünlüydü, Osman Yüksel Serdengeçti, Necip Fazıl, Cemil Meriç'te olduğu gibi..
 </p>
 <p class="metin">
  Nezih Demirkent ise yarım asırlık gazetecilik hayatı boyunca mesleğinde hep örnek olmak için çabaladı... Muhabir olarak yaşayan ve muhabir olarak ölmeyi bilen belki de tek medya patronuydu. Her salı kaleme aldığı yazılarında, medyayı sorgular, doğrular ve yanlışlar üzerinde fikir yürütürdü... Medyanın ılımlı politika belirleyerek bu yolda ilerleyen ender birkaç isminden biriydi. Keşke bütün medya patronları onun kadar gazeteci onun kadar objektif ve onun kadar yapıcı olsaydı...
 </p>
 <p class="metin">
  İslam Çupi ise Türkiye spor medyasında önemli bir yere sahipti... Kemal Diyarbekir ise yıllarca muhabirlik yaparak kamuoyunu bilgilendirmek için çabalayıp durmuştu. Belki de bir yaprak dökümü yaşanıyor medyada... Hıncal Uluç'un 'Hep cami avlularında buluşuyoruz artık...' cümlesi geldi aklımıza... Neden hep gazeteciler cami avlularında buluşur oldu... Oysa ki daha önceleri hep iç içelerdi. Onlarca sekreter, plazaların soğuk duvarları, maddenin hükümdarlığı sarmamıştı gazetecilerin etrafını... Dost sohbetlerinde mesleğe ait anılar anlatılırken, Bâb—ı Âli'de içilen bir sıcak çayın lezzetini hiçbirşey tutmuyordu.
 </p>
 <p class="metin">
  Bir kez daha gördük ki medyanın dünya üzerinde sağladığı bütün imtiyazlar musallaya kadar taşınıyor üstümüzde... Bütün görkeminden uzak gömülüyoruz plazaların... Sarı basın kartları anlamını yitiriveriyor... Ve bir tek gerçek kalıyor; tabutun içinde yatarken sizin için saf tutan insanların yani sevenlerin son görev için bir kez daha sizi yalnız bırakmaması. Gördük ki yukarıda ismini zikrettiğimiz isimler hep sevenleriyle uğurlandı son yolculuğuna... Ya medyanın hortumcuları ve halka rağmen işlerin altına imza atmaya çalışanları kimler uğurlayacak merak ediyoruz doğrusu...
 </p>
 <p class="metin">
 </p>
 <p class="arabaslik">
  Tencere dibin kara...
 </p>
 <p class="metin">
  Milliyet, Sabah ve Star gazetelerinin hakkın rahmetine kavuşan Esad Çoşan Hocaefendi'nin defni konusundaki ortaya koydukları yaygaracı tutum İhlas Finans olayında da aynen devam etti. İhlas Finans'ın yönetimi ve yönetilişi konusundaki eleştirilerimizi saklı tutmakla birlikte Star'ın ve Sabah'ın faizsiz bankacılık müesseselerini hedef alan manşetlerinin altındaki 'inançlara saygısızlık' göstergesi bir kez daha mide bulandıracak şekildeydi. Oysa ki durum 'tencere dibin kara seninki benden kara'dan başka birşey değildi. Dinç Bilgin'in patron olarak bulunduğu Sabah'ın başındayken batırdığı bankanın ve zarara uğrayan vatandaşın durumu belli değilken başkalarına 'tu kaka' demesini anlamakta güçlük çekiyoruz. Cem Uzan içi boşaltılan Egebank'tan aldığı 16 trilyon liralık krediyi geri ödemediği için mallarına haciz konulurken, New York'tan 25.6 trilyon liraya 510 metrekarelik lüks bir daire satın almaktan geri kalmazken, başkalarının açığını haber sınırları dışında yorumlamaya kalkmanın ne gibi bir mantığı var. Eğer İhlas olayı ile kendi yaptıkları unutulacak sanıyorlarsa artık aldanıyorlar...
 </p>
 <p class="metin">
 </p>
 <p class="arabaslik">
  DİNÇ Bilgin'e ait şirketlerin kan kaybı sürüyor. Türkport'un ardından Sabah Kitapçılık da tasfiye sürecine girdi.
 </p>
 <p class="metin">
 </p>
 <p class="metin">
  AYKUT Işıklar günlük magazin gazetesi çıkaracak. İbrahim Tatlıses'in günlük gazete hayalini gerçekleştirmek için Işıklar şimdiden yola koyulmuş bile.
 </p>
 <p class="metin">
 </p>
 <p class="metin">
  DİNÇ Bilgin'in Aydın Doğan'ın destek ve teşvikiyle Sabah gazetesinin başına dönmesinin ardından, Bilgin Grubu'nun dağıtım şirketi Birleşik Basın Dağıtımın (BBD) Doğan Grubu'na ait Yay—Sat'ın emrine girdiği söyleniyor. Yay—Sat ve BBD'nin yaklaşık 5 yıldır fiilen birleşerek varlıklarını ortaya koydukları BİR—YAY adlı hayali şirketin artık resmileşeceği kaydediliyor.
 </p>
 <p class="metin">
 </p>
 <p class="metin">
  AKŞAM gazetesini çıkaran Aslı Gazetecilik Yönetim Kurulu üyesi Sualp Kalleci'nin Akşam gazetesinde adeta kök söktürdüğü söyleniyor. Kalleci, bilgisayarda oyun oynayan bir muhabiri hiç uyarmadan işten çıkarmış.
 </p>
 <p class="metin">
 </p>
 <p class="metin">
  1995 yılında Yeni Yüzyıl gazetesinde çalışırken bir trafik kazası geçiren İlkin Aydın da Sabah'tan ayrılmak zorunda kaldı. Sabah'ın İkitelli'deki binası önünde meydana gelen kaza sonucu İlkin Aydın, bitkisel hayata girmişti. 77 gün yaşam mücadelesi verdi. Sonunda, hayata yeniden "merhaba" dedi. Hatta Dinç Bilgin işi medyatik bir şova bile dönüştürdü yaptığı yardımlarla. Ama şimdi İlkin de işsiz...
 </p>
 <p class="metin">
 </p>
 <p class="metin">
  AKŞAM, Günaydın, Sabah gazetelerinde yöneticilik ve yazarlık yapan, ekonomi dünyasının yakından tanıdığı Can Aksın, Yeni Şafak'ta meslek yaşamına devam etmeye karar verdi. Yeni Şafak yazar kadrosu olarak güçlenmeyi sürdürüyor.
 </p>
 <p class="metin">
 </p>
 <p class="metin">
  RADİKAL'deki yazılarına son verilen Donetalla Piatti'nin ardından, Tuncay Özkan da, Milliyet'e geçti.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020111232658/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/babitelli/1.htm), [web.archive.org (arşiv bağlantısı)](http://web.archive.org/web/20020111232658/http://www.aksiyon.com.tr:80/2001/324/babitelli/1.htm)
