# Ucuz demokratların maskeleri

*Rasih Yılmaz 2001.06.30*

<div>
 <img border="0" src="/web/20020112081303im_/http://www.aksiyon.com.tr/yazar/rasihyilmaz.jpg"/>
 <p class="spot">
  Geleneklerine sıkı sıkıya sahip çıkan bir milletiz. Eğer geçmiş döneme ait benimsediğimiz bir hareket veya düşünce tarzı varsa bunu ısrarla geleceğe de taşımak için her yolu deneriz!
 </p>
 <p class="metin">
 </p>
 <p class="metin">
  En son Fazilet Partisi'nin kapatılma olayında gördüğümüz gibi. Parti kapatmanın artık ülke gelenekleri içinde oldukça sağlam bir yeri olduğunu son örnekte bir kez daha anladık...
 </p>
 <p class="metin">
  Son yıllarda hiçbir konuda iyi imtihan veremeyen medyamız, bize göre Fazilet Partisi'nin kapatılması karşısında da geçer not alamadı. Elbette bazı köşe yazarlarının hakkını da verelim çünkü köşelerinde çok ciddi tepkiler koyanlar da oldu. Ancak genel itibariyle —demokratik yapılanma anlamında bir facia olan— kapatma kararının veriliş tarzı 'oh' olsun şeklindeydi. Hatta Ertuğrul Özkök, FP'nin başına gelenlere üzülmediğini rahatlıkla belirtti. Emin Çölaşan ise kapatma kararının aleyhinde köşelerinde fikirlerini dile getiren yazarları 'şerefsizler' diyerek yerden yere vurdu. Bunu da adı Hürriyet olan gazetede yaptılar. Bu bir gerçekti ki manşetleri atanlar ve sansür mekanizmasını elinde tutanlar yine 'halka rağmen' bildiklerini okudular.
 </p>
 <p class="metin">
  Milletvekilliği düşen Nazlı Ilıcak'a sanki bir maçın rövanşı alınmış tavrı takınılması çok ciddi bir paranoyanın da ip uçlarını veriyordu gazete sayfalarında. Çünkü Ilıcak bir çok medya patronu hakkında sürekli TBMM gündemine soru önergeleriyle bazı yolsuzluk haberlerini getiriyor, DGM savcılarını göreve çağırıyor ve belgeler sunuyordu.
 </p>
 <p class="metin">
  Başkalarının yaşamsal alanlarına fütursuzca karışmayı ve hareket noktalarını belirlemeyi kendisine görev bilmiş bir medya topluluğuna sahibiz. Kendisinden başka hiçbir fikre sıcak bakmayan bu 'manşet uzmanları', FP'nin kapatılmasını bir gün gibi kısa bir sürede gündemin en alt sıralarına indirmekte herhangi bir beis görmediler. Bu oyun tek taraflı galibiyetlerle devam edecek mi bunu şimdiden kestirmek zor... Fakat bir gerçek var ki Türkiye'deki medya patronları demokrasiden ve halk iradesinden oldukça uzak politikalarla yaşamlarına devam ediyorlar... Zaten bu yüzden bir türlü ülkede toplam gazete tirajları 2 milyonu bile bulmuyor.
 </p>
 <p class="metin">
 </p>
 <p class="arabaslik">
  Plazaların haber ihtihali
 </p>
 <p class="metin">
  Doğan grubu ne hikmetse bir aydır Fazilet Partisi, Necmettin Erbakan ve Tayyip Erdoğan üçgenindeki gelişmelere takmış durumda. Gün yok ki manşetleri bu isimlerden biri süslemesin. Erbakan ile ilgili olumsuz haberlerin tarzı değişmezken Tayyip Erdoğan'a dönem dönem nötr, dönem dönem ise belden aşağı vuran bir haberler silsilesi ile yaklaşılıyor. Bu arada es geçmemek lazım FP'nin yumuşak yüzü Ali Müfit Gürtuna da olumlu anlamda alttan alta öne çıkarılıyor!
 </p>
 <p class="metin">
  Her türlü Tayyip Erdoğan haberine balıklama atlayan Hürriyet bu aç gözlülüğünden dolayı hem çalıntı haber yazma hem de hesapsız yorumlar sonucu Genelkurmay'dan fırça yemek durumda kaldı. Hürriyet Gazetesi'nin Erdoğan için 'Askerlerle iki özel temas' manşeti emekli Koramiral Atilla Kıyat'la bir görüşmeyi duyuruyordu. Oysa ki bu haber tam 4 ay önce Zaman'da Aydoğan Vatandaş imzasıyla yayınlanmıştı. Muhabir Turan Yılmaz cümleleri aynen almakta herhangi bir sakınca görmemişti. Bizce bir kısım medya ülke yönetmeye kalkmaktan vazgeçmediği ve yanlızca habercilik yapmadığı sürece Türkiye de, medyanın kendisi de iflah olmaz!
 </p>
 <p class="metin">
 </p>
 <p class="arabaslik">
  MİLLİ Gazete'nin organize ettiği Necmettin Erbakan konferansları siyasi miting havasında geçiyor. Milli Gazete için dolaştığı kaydedilen Necmettin Erbakan'ın asıl amacı biliniyor ama işin medyaya bakan yönüne bir eleştiri getirmek mümkün... Bizce Milli Gazete köklü geçmişine rağmen bir türlü tam manasıyla bir gazete hüviyetine bürünemedi. Hep bir siyasi yayın organı (bülten) gibi hareket etti. Eğer ciddi bir gazetecilik yapılsa sanırız Erbakan'ın Anadolu turlarına çıkmasına da gerek kalmazdı! Bu eleştiriyi sadece Milli Gazete'yle sınırlandırdığımızı düşünmeyin. Herkesin kendisine alması gereken hissesi var.
 </p>
 <p class="metin">
 </p>
 <p class="metin">
  BORSA Yatırımcıları Derneği'nin yaptığı bir ankette STV yatırım yapılırken seyredilen televizyon kanalları sıralamasında 5. sırada yer aldı. Birinci sırayı CNBC—E, ikinci sırayı CNN—Türk, üçüncü sırayı NTV, dördüncü sırayı ise TRT aldı...
 </p>
 <p class="metin">
 </p>
 <p class="metin">
  İHLAS Finans yüzünden mali darboğaza giren Türkiye Gazetesi'nde, yarım maaş ödenmesi dönemine geçilmiş. Ayrıca çalışanların 5 maaş alacakları olduğu belirtiliyor.
 </p>
 <p class="metin">
 </p>
 <p class="metin">
  NOKTA Dergisi muhabirleri uzun bir süredir maaş alamadıkları ve yol ve yemek paraları da kesildiği için topluca istifa etti.
 </p>
 <p class="metin">
 </p>
 <p class="metin">
  AKSİYON'da yayınlanan Beyaz Benzine Resmi Mühür haberinden dolayı Gümrükler Genel Müdürlüğü'nce kendisine dava açılan Mehmet Baransu beraat etti.
 </p>
 <p class="metin">
 </p>
 <p class="metin">
  GAZETECİ—yazar Fehmi Koru'nun, bir televizyon programında deprem konusunda yaptığı konuşmada, "Halkı, sınıf, ırk, din, mezhep veya bölge farklılığı gözeterek kin ve düşmanlığa açıkça tahrik ettiği" gerekçesiyle yargılanmasına devam edildi. Tutuksuz yargılanan Fehmi Koru'ya destek olmak için gazeteci—yazar Mehmet Barlas ile Mehmet Altan da duruşmayı izlediler.
 </p>
 <p class="metin">
 </p>
 <p class="metin">
  TRT Genel Müdürü Yücel Yener'in görev süresi, 17 Temmuz'da sona ererken adaylık için resmi başvurular yapılmaya başlandı. Sanatçı Kadri Şarman ile eski TRT'ci Serpil Akıllıoğlu, RTÜK'e başvuru dilekçelerini verdiler.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020112081303/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/babitelli/1.htm), [web.archive.org (arşiv bağlantısı)](http://web.archive.org/web/20020112081303/http://www.aksiyon.com.tr:80/2001/343/babitelli/1.htm)
