# 100 yılın 100 filmi üzerine küçük bir söyleşi

*Rasih Yılmaz 1996.12.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha önce sinemanın 100. yılı dolayısıyla başlattığı sinema tarihine ait üçlemesinin ilk kitabı olan "100 Yılın 100 Yönetmeni"ni hazırlayan sinema yazarı Atilla Dorsay şimdi de
  </font>
 </div>
 <div id="newsText">
  <font class="detail-text">
   "100 Yılın 100 Filmi"yle karşımızda. Dorsay'ın tabiriyle "bir sinema tarihi kitabı olmaktan çok, bir sinemasever kitabı" olan 100 Yılın 100 Filmi'nde sinemanın yüz yıllık tarihinden seçilen filmler "Hoşgörüsüzlük" (1916) ile başlıyor ve "Ulis'in Bakışı" (1995) ile son buluyor.
   <br/>
   <br/>
    100 yönetmenin seçiminde zorlanmıştınız...
   <br/>
   <br/>
   100 yönetmende çok zorlandım. Hâlâ da pişmanlığım var, 110 yönetmen yapmalıydım. 110 yönetmen olsaydı vicdanım rahat olacaktı.
   <br/>
   <br/>
    Bazı yönetmenlerden ilk eserinizde bahsettiğiniz halde ikinci kitaba almamışsınız. Bunun sebebi ne ?
   <br/>
   <br/>
   Onu önsözde de açıklamaya çalıştım. Çok kategorik biçimde 100 yönetmenden birer tane alıp oluşturmadım. Bir de öyle yönetmen vardır ki (Ingmar Bergman gibi) herkes hayrandır ama pek öyle sivrilen bir filmi yoktur. Öyle filmler vardır ki (Pulp Fiction gibi) film olarak çok önemlidir ama yönetmenini kitaba alamazsınız; çünkü adam daha iki film yapmıştır. İki filmle yönetmen olunmaz tabii. Bunun gibi bir sürü örnek var, yani yönetmenler bazında gitmedim burada. Baskın öğe yönetmen değil, bunca yıllık sinema seyircisi olarak zihnime yerleşen filmler.
   <br/>
   <br/>
    Kitabınızın önsözünde de belirttiğiniz gibi bazı yönetmenler tüm dünya tarafından kabul edilmiş. Bazıları ise sizin şahsi tercihiniz. Bu ikisi arasındaki dengeyi nasıl sağladınız?
   <br/>
   <br/>
   Dengeyi sağlamak son derece zor oldu. Bu bir sanat tarihi kitabı değil, temelde bir sinemasever kitabı. Sinemasever de genelde çocuk yaşlarda sinemaya başlamış, macera, aksiyon filmlerinden etkilenmiş, daha sonra ciddi filmlere geçmiş, sinemayı daha düşünerek izlemeye başlamış ve sonunda sinema üzerine yazmış, çizmiş, okumuş ama ilk aşklarını, ilk tutkularını da unutmamış kişidir. Benim de çocukluğumda izlediğim bazı filmler başka hiçbir yazarın sıralamasına girmese bile benim kitabıma girmiştir. Son dönem filmleri daha tartışmalı. Mesela Robocop.
   <br/>
   <br/>
   Bence bu tür filmlerin de kendi içinde çok özel mantığı var. Terminatör 2, Total Recall gibi filmlerden birini kitaba mutlaka almalıydım.
   <br/>
   <br/>
    100 yönetmen arasında Türk yönetmen yok. Yılmaz Güney'de de tereddüt yaşamışsınız.
   <br/>
   <br/>
   Yılmaz Güney'in en iyi filmleri kendisinin yönetmediği filmler oldu. Sürü ve Yol gibi filmler onun en iyi filmleridir ama onları o yönetmedi. Bu yüzden onu alamadım. Ama Yol bu kitaba girdi çünkü bu filmde üçüncü dünya sinemasının kapılarını açan önemli özellikler var.
   <br/>
   <br/>
    100 Türk Filmi gibi bir çalışma yapmayı hiç düşünmediniz mi?
   <br/>
   <br/>
   Agah Özgüç'ün böyle bir çalışması oldu. Oldukça iyi seçilmiş filmlerdi. Ama benim de böyle bir çalışma yapmam gerekli.
   <br/>
   <br/>
    Bundan sonra 100 yılın 100 oyuncusu gelecek mi?
   <br/>
   <br/>
   Araya başka şeyler girecek. Ancak en kısa sürede 100 yılın 100 Oyuncusu gelecek.
   <br/>
   <br/>
    Ülkemizde sinema kitaplarının az okunmasını neye bağlıyorsunuz?..
   <br/>
   <br/>
   Bence bu Türkiye'de kültürün kaderiyle paralel. Bunlar sonunda roman gibi okunacak kitaplar değil. Kaynak eserler. Medyaya da iş düşüyor tabii. Bundan 10 yıl önce ciddi bir çalışma yaptığınızda sizi çağırıp kitabınızla ilgili konuşacak talkshowlar vardı. Bugün çeşitli dedikoduları en ince ayrıntısına kadar veriyor medya. Gerçek bir kültürel olayı göremiyoruz.
   <br/>
   <br/>
    Bu yılki Türk filmlerine bakarak neler söyleyebilirsiniz? Türk sinemasında bir kıpırdanma var mı?
   <br/>
   <br/>
   Hem var hem yok. Amatörce çalışmalar var hâlâ. Oysa dışarıda ilk filmini çeken birisi çok ilginç şeyler yapabiliyor. Burada yapılanlar gençlerin beklediği şeyler değil. Genç kuşağın benim yönetmenim diyeceği birisini buluncaya kadar bu iş yürümez.  Kültür olaylarının önünü kesiyor özel kanallar. Prime time'larda 60'ların Türk filmlerini oynatarak toplumu geriye götürüyorlar. Dışarıda ise aksine televizyonun sinemaya korkunç bir katkısı var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2030), [web.archive.org (arşiv bağlantısı)](http://web.archive.org/web/20140607171453/http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2030)
