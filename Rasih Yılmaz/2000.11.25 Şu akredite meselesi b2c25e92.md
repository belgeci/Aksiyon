# Şu akredite meselesi

*Rasih Yılmaz 2000.11.25*

<div>
 <img border="0" src="/web/20020527033138im_/http://www.aksiyon.com.tr/yazar/rasihyilmaz.jpg"/>
 <p class="spot">
  Akredite olayı dönem dönem gündemde yer edinmeye devam ediyor.
 </p>
 <p class="metin">
 </p>
 <p class="metin">
  Bizim de tekrar olayın bizim de altını çizmemizin tek bir sebebi var; haber özgürlüğünün sürekli kısıtlandığı bir ülke olmaktan bir an önce kurtulmamız gereği. Özellikle Genelkurmay'ın uyguladığı ve bazı devlet kurumlarına da yansıyan bu akredite gazetecilik mesleğinin işlerliğini sağlayanlar geçtiğimiz günlerde günah çıkarttı. Genelkurmay tarafından verilen basınla tanışma yemeğinde daha önce listeden çıkartılan Cengiz Çandar gibi akredite dışı isimlerle yeniden temas sağlandı. Aslında plazalara gelen bu af ülkenin diğer bir çok medya kuruluşunun yanından bile geçmedi. İşin ilginç yanı ise buna ne Basın Konseyi Başkanı Oktay Ekşi'den, ne de Türkiye Gazeteciler Cemiyeti Başkanı Nail Güreli'den ciddi tepki geliyor.
 </p>
 <p class="metin">
  Düşünmeden edemiyoruz acaba İslâmî hassasiyeti olan medya kuruluşları bu ülkenin yasa koyucularının kuralları ile hareket etmiyor mu? Devlete vergi verip bu ülkede medya mensubu olarak mesleklerini idame ettirmiyorlar mı? Güneydoğu'daki mücadelede 30 bin insanımız niye öldü? Bölünmemek üzerine değil miydi akıtılan kanlar? Peki bu devlet eliyle ayrımcılık da neyin nesi merak ediyoruz. Yahu, akredite olmak veya olmamak çok da önemli olmamakla birlikte belli bir kesimin Ankara nezdinde kabûl görüp diğer bir kesimin dışlanarak kabûl görmediği izlenimi vermek ülkeye ne sağlar? Merak ediyoruz Türkiye Cumhuriyeti Anayasası böyle bir yaklaşımı insan hak ve özgürlükleri çerçevesinde nasıl değerlendiriyor? Akredite olmayan gazetelerde çalışan, özellikle devletin bir çok kurumundan tedkikten geçirildikten sonra başbakanlık tarafından verilen sarı basın kartı sahibi basın mensupları askere çağrılmıyor mu? Devleti koruma görevi kendilerine verilmiyor mu? Ülke toprağını beklerken herhangi bir tehdit gibi görülmeyen bu medya mensupları özgürce haber yapma arzusu içinde oldukları zaman mı çekincelerle karşılaşıyor? Vatandaş olmanın, gazeteci olmanın en temel hakkı bu insanların elinden alınıyor ve işin ilginç tarafı hangi hakla alınıyor?
 </p>
 <p class="metin">
  Eminiz ki AB dönemicindeki Türkiye portresinde gerekli değişimleri bünyesinde yaşayan TSK, bir kısım medya için başlattığı kabûllenme görüntüsünü kamu vicdanını rahatlatacak şekilde genele yararak kendileri hakkındaki hüsn—ü zanları en yüksek seviyeye çeker. Aksi takdirde bu akredite olayı demokrasi tarihinin kolu bacağı budanmışlar sayfasında yer alacaktır.
 </p>
 <p class="metin">
 </p>
 <p class="arabaslik">
  İhlas Holding'de neler oluyor?
 </p>
 <p class="metin">
  Dinç Bilgin ile medyada başlayan olumsuz hareketlenme Etibank olayına şirket olarak isminin karışmasının ardından İhlas Holding'e de sıçradı. Özellikle imza yetkisi bulunan bir üst düzey ismin holdingi trilyonlarca lira zarara uğrattığı ve tavanda ciddi bir revizyona gidildiği iddia ediliyor. Bu arada TGRT ve Türkiye Gazetesi'nde ise maaşların geç ödendiği ve maddi sıkıntının yavaş yavaş çalışanlara yansımaya başladığı kaydediliyor. Ayrıca İhlas Holding ile ilgili bazı dosyaların varlığının Ankara'da konuşulduğu, bundan dolayı da uzun süredir yurt dışında olan Mücahid Ören'in bir süre daha Türkiye'ye dönmeyeceği kaydediliyor.
 </p>
 <p class="metin">
 </p>
 <p class="arabaslik">
  14 ay önce yayınlanan cezaevi müdürü ve mahkum arasında geçen telefon konuşmalarını geçtiğimiz gün Hürriyet manşete çekerek medya dünyamızda bir ilke daha imza attı!
 </p>
 <p class="metin">
 </p>
 <p class="metin">
  ŞEBNEM Kısaparmak'ın Kanal 7'den ayrılarak TGRT ile geçtiğimiz yıl STV'de Kapılar Köprüler programını yapan Engin Noyan'ın ise Kanal 7 ile anlaştığı söyleniyor.
 </p>
 <p class="metin">
 </p>
 <p class="metin">
  YAZILI, görsel, işitsel ve sanatsal alanda kültür ve sanat haberciliği yapan gazeteciler, Kültür Sanat Habercileri Derneği (KÜSAD) adı altında biraraya geldi. Oldukça geniş bir tabana hitab eden dernek, meslek etiğinin korunmasına öncelik veriyor. Geçtiğimiz günlerde kuruluş kokteylini yapan KÜSAD, ileriki günlerde yapacağı etkinliklerle söylemini biraz daha belirgin hâle getirecek.
 </p>
 <p class="metin">
 </p>
 <p class="metin">
  UZANLAR, yaklaşık bir buçuk yıldır yayın hayatına devam eden ve bulvar gazetesi mantığıyla çıkartılan Star gazetesinin yanında bir de "prestijli" gazete çıkartmak için çalışmalar başlatmış.
 </p>
 <p class="metin">
 </p>
 <p class="metin">
  SERPİL Yılmaz, Milliyet gazetesinde ekonomi yazmaya başladı. Ayrıca Milliyet istihbarat şefliği görevi Önay Yılmaz'dan alınarak Tunca Bengin'e verildi. Ayrıca Nuray Mert de Radikal'de yazmaya başladı. Mert, salı ve perşembe günleri Radikal okurlarıyla buluşacak.
 </p>
 <p class="metin">
 </p>
 <p class="metin">
  HÜRRİYET Gazetesi hissedarı ve CINE5'in sahibi Erol Aksoy'un İstanbul Devlet Güvenlik Mahkemesi tarafından yürütülen Sümerbank soruşturması nedeniyle ifadesi alınacak 40 kişilik listede bulunduğu öğrenildi.
 </p>
 <p class="metin">
 </p>
 <p class="metin">
  KANAL D, CNNTürk, Hürriyet, Milliyet ve Radikal'in sahibi Doğan Grubu'nun 1 milyar 260 milyon dolara satın aldığı Petrol Ofisi A.Ş'nin (POAŞ) hisselerinin yüzde 51'inin blok satış yöntemiyle  özelleştirilmesi için Rekabet Kurumu'nca verilen nihai iznin yürütmesini durdurma istemi Danıştay 10. Dairesi tarafından reddedildi.
 </p>
 <br/>
 <center>
  <a class="anaorta" href="http://web.archive.org/web/20020527033138/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/312/babitelli/1.htm), [web.archive.org (arşiv bağlantısı)](http://web.archive.org/web/20020527033138/http://www.aksiyon.com.tr:80/2000/312/babitelli/1.htm)
