# Çevir kazı yanmasın

*Rasih Yılmaz 2001.10.06*

<div>
 <img border="0" src="/web/20020215051623im_/http://www.aksiyon.com.tr/yazar/rasihyilmaz.jpg"/>
 <p class="spot">
  Amerika, Afganistan'a saldırmak ile saldırmamak arasında sıkışıp kaldı. Sanırız meydana gelen bu boşluktan istifade ile Doğan grubu ile Uzanlar yeniden kapıştı. Aslında birbirlerine karşı temcit pilavı gibi yine aynı iddialarla saldırdılar. Sürmanşetlerden girilen olumsuz haberler ortalığı çamur gölüne çevirdi. Kamuoyu gibi biz de yanlızca seyrediyoruz. Tabii seyreden yanlızca bizler değiliz.
 </p>
 <p class="metin">
 </p>
 <p class="metin">
  Görünen o ki Uzanlar kara para aklıyor, Doğan grubu ise vergi kaçırıyor. Fatih Altaylı, Doğan grubunun tetikçisini oynuyor. Star'da ise bu işi yazıişleri üstlenmiş. Hürriyet'e göre ''İlk kara para davası Uzan'a açılmış. Türkiye'nin geçen hafta imzaladığı 'Kara Para ile Uluslararası Mücadele Sözleşmesi' ile ilgili bir gelişmeymiş yaşanılan. İddialara göre Rumeli Telekom, İş Bankası Mecidiyeköy Şubesi üzerinden New York'taki bir Telsim çalışanının hesabı üzerine para aktarmak istemiş ve bankanın başvurusu üzerine de MASAK tarafından savcılığa suç duyurusunda bulunulmuştu. İlginçtir İş Bankası ve POAŞ ortaklığından dolayı bir koltuk çıkma durumu da söz konusu. Çünkü davanın sebeplerinden biri İş Bankası Mecideyeköy Şubesi.
 </p>
 <p class="metin">
  Bu arada Uzanlar da boş durmayarak Star gazetesinde "Medya tarihinin en büyük dolandırıcılık dosyasını açıyoruz.. İşte Doğan'ın üçkağıt belgesi" başlığıyla plazalar arası bir kamikaze dalışı yaptı. Aydın Doğan'ın kendisine ait gazeteler için vergi cenneti Virgin Adaları'nda kurulu ve kendisine ait tabela şirketleri üzerinden piyasa fiyatının üstünde rakamlarla kağıt alımı yaparak Borsa'daki yatırımcılarını dolandırdığını ileri sürdü. Oysa ki bir süre önce Uzanlar ile Doğanlar'ın Bodrum'da biraraya gelerek ateşkes imzalamak üzere oldukları iddia edilmişti. Ne olmuştu da birden kılıçlar kınından yine çıkmıştı. Bizce üç ihtimal var: Ya heyecan olsun, adrenalinimiz yükselsin diye bunu yapıyorlar, ya kendi üzerlerindeki iddiaları dağıtmak için böyle bir yolu seçiyorlar, ya da çok büyük bir rant var ve paylaşamıyorlar. Bize kalırsa büyük bir rantı paylaşamıyorlar. Çünkü ikisi de kendisini devlet gibi biliyor ve biliyorlar ki altta kalanın canı çıkacak. Ama sanırız kendilerini böyle yaralamaya devam ederlerse her iki grup da çok büyük zararla belki de dibe vuracak.
 </p>
 <p class="metin">
 </p>
 <p class="arabaslik">
  Kürtçe ve Lazca TV'lere hazır olun!
 </p>
 <p class="metin">
  Belki de Türkiye ilk kez gerçek manada sivil bir anayasaya kavuşmak için çırpınıyor ama bu kimin umurunda pek de bilmiyoruz. Herkes karnını doyurma derdine düşmüş. Anayasa değişiklikleri içerisinde biraz daha özgür bir Türkiye kaygısı güdüldüğü izlenimi veriliyor (AB'nin baskısıyla dahi olsa). İşte bu özgürlük adımlarından biri olan etnik dillerde yayın yasağı kalktı. Ancak hâlâ bu konuda ayağını yere  sürtenler de yok değil. Milliyetçi Hareket Partisi Genel Başkan Yardımcısı Şevket Bülent Yahnici, Anayasa'da Kürtçe yayına serbestlik getiren bir değişikliğin yapılmadığını söylüyor. Oysa ki TBMM Genel Kurulu'nda, Anayasa Değişikliği Teklifi'nin "Kanunla yasaklanmış herhangi bir dilde yayın yapma yasağını kaldıran" maddesi 28 milletvekilinin ret oyuna karşılık 397 milletvekilinin oyuyla kabul edildi. Anayasa'nın "düşünceyi açıklama ve yayma hürriyeti"ne ilişkin 26'ncı maddesinde yapılan değişiklikle, düşüncelerin açıklanması ve yayılmasında kanunla yasaklanmış herhangi bir dil kullanılabilmesine olanak sağlandı. Bizim değil hukukçuların görüşü böyle. Ancak bu hakkın kullanımı, milli güvenlik, kamu düzeni, kamu güvenliği, Cumhuriyetin temel nitelikleri, Devletin ülkesi ve milleti ile bölünmez bütünlüğünün korunması amaçlarıyla sınırlanabilecek. Bu konu biraz daha su götürecek gibi gözükse de sonunda herkes istediği dilde yayın yapabilecek sanırız.
 </p>
 <p class="metin">
 </p>
 <p class="arabaslik">
  SABAH'ta para alamayan köşe başları yavaş yavaş sorun çıkartmaya başladı. Hıncal Uluç başka bir mazeret öne sürse de sonuçta köşesinde gazete yönetimini gitmekle tehdit etti. Zaten maddi anlamda çok zor bir durumda olan Sabah grubu gidenleri durdurmak isterken birden Uğur Dündar'a kapılarını açtı. Öncelikle Sabah gazetesinde yazmaya başlayacak olan Dündar ardından ATV'ye de program yapacak. Ancak Dündar'ın Sabah'ın bu parasız döneminde işe baslaması bazı soruları da akıllara getirdi. Çünkü Dündar'ın ücretinin Yıldırım tarafından ödeneceği kaydediliyor. Medya'ya girmek isteyen Fenerbahçe Başkanı Aziz Yıldırım yavaş yavaş işe soyunuyor olmasın...
 </p>
 <p class="metin">
 </p>
 <p class="metin">
  ZAMAN Gazetesi Genel Yayın Editörü Erhan Başyurt'un ağabeyi Orhan Başyurt elim bir kaza sonucu hakkın rahmetine kavuştu. Mevtaya Allah'tan rahmet, Başyurt ailesine de sabr—ı cemil dileriz.
 </p>
 <p class="metin">
 </p>
 <p class="metin">
  CNN Türk Genel Müdürü Taha Akyol, görevinden ayrıldı. Akyol, 30 Eylül'de CNN Türk çalışanlarına veda etti. Taha Akyol'un yerine Nuri Çolakoğlu'nun geçeceği söyleniyor. Ayrıca Akyol Milliyet'teki yazılarına da ara verdi.
 </p>
 <p class="metin">
 </p>
 <p class="metin">
  CUMHURBAŞKANI Ahmet Necdet Sezer, medyanın haber alma ve yayma özgürlüğünü kullanmasında kanunların uygulanmasını istedi. Sezer, medyada tekelleşmenin önlenmesinin yasalarla sağlanması gerektiğini belirtti.
 </p>
 <p class="metin">
 </p>
 <p class="metin">
  RADİKAL yazarı Perihan Mağden, 'Son Mektup' başlıklı yazısıyla okurlarına veda etti. Mağden, yazısında: "Gündemden sıyırtmak istiyorum hatırı sayılır bir süre için. Uhrevileşmek! Evet ihtiyacım olan bu. Epey zamandır içinden kovulduğum, kendi kendimi attırdığım o manastıra, keşişlik hayatına, edebiyata dönmek istiyorum."
 </p>
 <p class="metin">
 </p>
 <p class="metin">
  RADYO ve Televizyon Üst Kurulu, Dokun Bana isimli yarışmanın "Çocuk ve gençlerin fiziksel, zihinsel, ruhsal ve ahlaki gelişimini olumsuz yönde etkilediği" gerekçesiyle Show TV'ye bir gün süreyle yayın durdurma cezası verdi.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020215051623/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/357/babitelli/1.htm), [web.archive.org (arşiv bağlantısı)](http://web.archive.org/web/20020215051623/http://www.aksiyon.com.tr:80/2001/357/babitelli/1.htm)
