# Delinin delili yok?

*Rasih Yılmaz 2001.09.01*

<div>
 <img border="0" src="/web/20020113055229im_/http://www.aksiyon.com.tr/yazar/rasihyilmaz.jpg"/>
 <p class="spot">
  Üzeyir Garih cinayeti karşısında medyanın (birilerini suçlama anlamında) aceleci tutumu bir kez daha gösterdi ki geçmişten hâlâ ders çıkartmayanlar var.
 </p>
 <p class="metin">
 </p>
 <p class="metin">
  Aslında az da olsa bazı gazeteciler ilk günden itibaren olaya şüphe ile yaklaştı ancak onlar da sansasyonel manşetlerin altında ezilmekten geri kalmadılar. Yanlızca medya değil elbette, Garih cinayetinde Emniyet de baltayı taşa vurdu. Fakat dikkatimizi çeken bir nokta var ki 'Deli Fuat' tiyosunu hem medyaya hem de Emniyete kim vermişti. Bu uydurma ihbar asayişin aksak işlediği bir mekanizmaya ortak olan medyanın nasıl bir toplumsal lince zemin hazırlayabileceğinin de önemli bir göstergesi oldu.
 </p>
 <p class="metin">
  13 yaşındaki bir çocuğa hem deli sıfatını uygun gören hem de yüzünü göstermekte herhangi bir sakınca görmeyen yayın yönetmenleri bir hayatı kararttıklarının farkında değiller miydi? Belki farkındalardı ancak birileri kurban istiyordu. Medyanın huysuz tamtamları çalarken Emniyette işkence gördüğünü söyleyen küçük çocuğun babası, işinden atılmış, ev sahibi de kiracı oldukları evden çıkmasını istemişti. Bir kez daha gördük ki sorumsuz bir medya kontrolsüz bir güç gibi... Sosyal olaylarda olumlu veya olumsuz çok büyük bir etki alanına sahip. Garih cinayeti ile ilişiklendirilen Fuat'a ait olay henüz sıcaklığını koruduğu için örnek teşkil ediyor. Ya bundan önceki zamanlarda medyanın meydana getirdiği linç girişimleri! İnançlarından dolayı, fikirlerinden dolayı satır aralarında kurulan idam sehpaları. Desteksiz, dayanaksız, araştırmadan yalnızca çıkar ilişkilerinden dolayı zedelenen onurlar... Medya bunu hep yapıyor. Ve yaptıktan sonra da umursamıyor. Şimdiye kadar yaptıkları, bundan sonra da yapacaklarının teminatıdır!
 </p>
 <p class="metin">
  Bu arada bir çuval inciri berbat eden sanki kendileri değilmiş gibi, desteksiz yayın atışı yaptıktan sonra, İçişleri Bakanı'nın istifasını isteyecek kadar pişkinleşen gazete (artıkları) vardı. Belirtmeden geçmeyelim istedik.
 </p>
 <p class="metin">
 </p>
 <p class="arabaslik">
  İnek öldü ortaklık bitti
 </p>
 <p class="metin">
  Düğmeye ben bastım demesiyle zihinlerimizde çok (!) ayrı bir yer edinen Ali Kırca'nın Star'dan ayrıldığı söyleniyor. Star televizyonunun sahibi Uzan grubu'nun İş Bankası'na yönelik "saldırgan" yayınlarını doğru bulmadığı öne sürülen Ali Kırca'nın, bu konudaki maksatlı haberlere direndiği belirtiliyor. Ancak merak ettiğimiz bir konu var Uzan ailesi ile büyük paralar karşılığı anlaşan Kırca bu ailenin geçmişini bilimiyor muydu? Veya biliyordu da nelere göz yumarak Star anahaber bültenine çıkmayı kabul etti... Düğme meraklısı Kırca ile onlarca yolsuzlukta ismi geçen Uzan grubunun nikahı kısa sürdü. Belki de inek öldü ortaklık bitti durumu...
 </p>
 <p class="metin">
  Ayrıca New York Times, Uzanlar'a ait Telsim'in Motorola ve Nokia'ya olan borçlarıyla meydana getirdiği skandalın Türkiye'nin krizden çıkma çabalarını baltaladığını dile getirdi. Gazete, Uzanlar'ın toplam mal varlığının Motorola ve Nokia'ya olan borçlarını karşılayamadığını vurguladı. Uzan Ailesi'ne ait Telsim'in ABD'li Motorola ve Finlandiyalı Nokia'ya olan toplam 2.7 milyar dolarlık borcunu ödememesi uluslararası bir skandal halini almaya başladı. Zaten biz de bekliyorduk Uzanların ününün ne zaman ülke sınırları dışına çıkacağını. Forbes Dergisi'ne göre Uzan Ailesi'nin toplam mal varlığı 1.6 milyar dolar ama sadece Motorola'ya 2 milyar dolar borçları var. Anlaşılan Uzanlar bu kez paçayı fena kaptırmış gözüküyor çünkü işin boyutları hükümetler arası krize kadar gidecek gibi. Yani alma mazlumun ahını çıkar aheste aheste gibi bir şey gelişmeler. Bu arada belirtmekte fayda var; Uzan grubu da boş durmuyor, Doğan grubunun açıklarını yayınlamayı sürdürüyor. Petrol Ofisi'ni satın alan İş Bankası—Aydın Doğan konsorsiyumunun gerekli parayı bir devlet bankası olan Vakıfbank'tan bulduklarını ortaya çıkarttı. Medyanın çarkları kirli dönüyor.
 </p>
 <p class="metin">
 </p>
 <p class="arabaslik">
  AK Parti Genel Başkanı Recep Tayyip Erdoğan ile ilgili eski kasetleri yeniden satın alarak piyasaya sunan Tuncay Özkan, habercilik etiği noktasında hanesine bir eksi daha koydurttu. Ayrıca belge satın alma konusunda kendisine destek veren Ertuğrul Özkök de... Belge satın alma tartışması güzide medyamız için yeni birşey değil. Yıllar önce yaptığım bir görüşmede Can Dündar bu olaya haberciliğin fahişeliği olarak yaklaşıyordu.
 </p>
 <p class="metin">
 </p>
 <p class="metin">
  DEVLETİ hortumlamaktan halen içeride bulunan Dinç Bilgin, Tasarruf Mevduatı Sigorta Fonu'yla anlaştı. Buna göre Bilgin grubunun, 15 Ağustos itibariyle 565 trilyon 840 milyar lira olan borcu, Maliye Bakanlığı'nca uygulanan tecil faiz oranlarıyla faizlendirilecek ve 5 yıllık tecil sürecinde taksitlendirilerek ödenecek. Dağıtım ve reklam pazarlama şirketi de dahil olmak üzere, grup içi ve dışı 23 şirket borca kefil olacak. Bilgin grubu, mevcut teminatlar devam etmek kaydıyla, 10 milyon doları hemen olmak üzere, 6 ay içinde 20 milyon dolar ödeyecek. Borçların ödenmesi elbette —ödendiği taktirde— ülke için iyi bir durum. Fakat görüyoruz ki Bilgin grubunda ayrı bir bayram havası esiyor. Merakımızı mazur görün eğer bir kıyak sözkonusu değilse böyle zafer çığlıkları atmanın mantığı ne!
 </p>
 <p class="metin">
 </p>
 <p class="metin">
  İHLAS Finans'ın batmasıyla birlikte oldukça zor günler geçiren Enver Ören'e bir de yurtdışına çıkma yasağı konuldu. Ayrıca İhlas Finans mağdurları hâlâ bir ödeme planı ile karışlaşmazken gurubun medya bölümünde çalışan elamanlarına aylardır maaşlarının ödenmediğini kaydediliyor.
 </p>
 <p class="metin">
 </p>
 <p class="metin">
  SHOW Tv'de son haftalarda Guinness Rekorları bölümler halinde ekrana getirilmeye başlandı. Sunucu ise modacı Esin Maraşlıoğlu. Maraşlıoğlu giydiği dekolte elbiseler ve fiziğini ortaya çıkartan oturuş (!) biçimleriyle ilginç bir programdan ziyade gece showu sunuyor gibi. Bu kadar görsel (!) pazarlamaya da pes doğrusu...
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020113055229/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/352/babitelli/1.htm), [web.archive.org (arşiv bağlantısı)](http://web.archive.org/web/20020113055229/http://www.aksiyon.com.tr:80/2001/352/babitelli/1.htm)
