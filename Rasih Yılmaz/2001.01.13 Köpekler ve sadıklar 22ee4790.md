# Köpekler ve sadıklar

*Rasih Yılmaz 2001.01.13*

<div>
 <img border="0" src="/web/20020325033505im_/http://www.aksiyon.com.tr/yazar/rasihyilmaz.jpg"/>
 <p class="spot">
  Ne zamandır Fethullah Gülen, derin düşünce ve medya üçgenini içine alan yazı kaleme almıyorduk. Düğmelerin üzerinde dolaşan elleri bilmemize rağmen ne zaman harekete geçileceğini doğal olarak kestiremiyorduk.
 </p>
 <p class="metin">
 </p>
 <p class="metin">
  Ve nihayet DGM Başsavcısı Nuh Mete Yüksel'in Fethullah Gülen iddianamesi basına sızdı ve kamuoyu üzerinde oynanmak istenen oyunun aktörlerinin bir kez daha perde dediğine şahit olduk. Daha önce izlediğimiz filmin yeniden vizyona girmesinden başka birşey değildi durum aslında. Belki aynı film önümüzdeki haftalarda bir çok kez daha afişe çıkacaktı. Peki bu yeniden gösterime sokulan eski filmi diğerlerinden ayıran özellik neydi?
 </p>
 <p class="metin">
  Birincisi savcının hazırladığı iddia edilen metinlerde kullandığı mahkeme metinlerinde bile nasıl yer alacağı mechul olan hakaretvari cümleler ve hortumladıkları bankalarla gündeme gelen bir kısım medyanın gündem değiştirmek istercesine takındığı yaygaracı tutum.
 </p>
 <p class="metin">
  Nuh Mete Yüksel'in kullandığı üslup hukukun saygınlığını zedelerken, hiçbir gerçekçiliğe dayanmayan Hablemitoğlu'nun yazdıklarına istinaden ek delil sunması ise oldukça düşündürücüydü. Fethullah Gülen'in çevresindeki insanlar kendisine 'köpek gibi sadık' cümlesi medyaya yansıyan belki de en çarpıcı satırlardı. Bir savcının böyle kahvehane ağzı kullanması ve madyanın buna çanak tutması ülke bu konudaki seviyeyi göstermesi açısından oldukça önemliydi. Elbette köpeklerin olduğu yerde sadıklar olacaktır.
 </p>
 <p class="metin">
  Bir kısım medyanın takındığı tavır ise bir anlamda anlaşılır. Medya patronlarının isimlerinin basın haricinde banka ve enerji ihalelerinin yanısıra son zamanlarda iletişim ihalelerinin içinde geçiyor olması bazı tedirginlikleri de beraberinde getiriyor. Öyle ki Dinç Bilgin gibi Sabah grubundan gitmek ile kalmak arasında sürekli ikilem yaşayan ve Etibank'ı hortumlamakla suçlanan bir ismin gerçekliği hâlâ ortadayken. Fethullah Gülen isminin gerekli yaygara ve kaosu oluşturmak için yeterli olacağı düşünüldü. Ancak şapka düştü ve kel göründü. Kimse düğmeler ve basan eller ile ilgilenmiyor. Halk yıllarca kendilerini iliklerine kadar sömüren, kendi vergileriyle sefa süren yaşam simsarlarının tek tek kelepçelenmesini görmek istiyor. Bu medya patronu dahi olsa!
 </p>
 <p class="metin">
 </p>
 <p class="arabaslik">
  Sabah olmuyor bir türlü
 </p>
 <p class="metin">
  Dinç Bilgin'in ceketini alıp gitmesinin ardından M. Emin Karamehmet'in satın aldığı Sabah grubunda bir türlü sular durulmuyor. En son olarak Dinç Bilgin'in geri döndüğü duyuruldu gazete manşetlerinden... Hem de Aydın Doğan'ın kefaletiyle. İlginç bir durumdu ancak daha sonra Doğan Grubu, Bilgin Grubu'nun tüm borçlarına kefil olmalarının söz konusu olmadığı açıklamasını yaptı. Akıllar yine karıştı. Ancak Doğan Grubu'ndan gelen bilgilere göre Dinç Bilgin'e ait bütün medya kuruluşlarının finans yönetimi Doğan Grubu'na geçti. Bizim görüşümüze göre Aydın Doğan çok fazla ip üzerinde oynamaya başladı ve bu ip onun ağırlığını taşımayacak... Bu arada POAŞ'ta Aydın Doğan'ın ortağı olan İş Bankası'nın, yine Doğan ile ortak olarak Türk Telekom bünyesindeki Ay —Cell'i alabilmek için Sabah Grubu'nu devralmaya hazırlandığı alınan bilgiler arasında.
 </p>
 <p class="metin">
 </p>
 <p class="arabaslik">
  HÜRRİYET Gazetesi'nin bir askeri yetkiliye dayandırarak darbe ve muhtıra öncesi dönemleri anımsatan enerji yolsuzlukları ile ilgili haberi büyük tepki topladı. Aslında Ertuğrul Özkök ne kadar haberi savunmaya kalksa da bunu hep yaptıklarını tüm Türkiye biliyor. Ama bu kez tabiri caizse 'papaz pilav yemedi'... Siyasi ve toplumsal tepki sanılanın çok daha üzerinde oldu. Demokrasi bir gün Hürriyet'e de hakim olacak elbette.
 </p>
 <p class="metin">
 </p>
 <p class="metin">
  YENİ BİNYIL'ın sonu da Yeni Yüzyıl'a benzedi. Kapatılan gazetenin ardından birçok basın mensubu işsiz kaldı.
 </p>
 <p class="metin">
 </p>
 <p class="metin">
  CAN Ataklı ve Ahmet Vardar, Sabah grubundan uzaklaştırıldı. Can Ataklı'nın Yeni Şafak ile anlaştığı belirtiliyor.
 </p>
 <p class="metin">
 </p>
 <p class="metin">
  UZAN grubunun TGRT ısrarının sürdüğü kaydediliyor. Star ve Teleon'un naklen yayın ihalesine katılamayacak olması sebebiyle TGRT için Uzanlar'ın talepkâr olduğu söyleniyor. Ancak arada ciddi maddi anlaşmazlıkların varlığından bahsediliyor. Uzanlar TGRT'yi alarak naklen yayın ihalesine girmeyi ve bugüne kadar yaptıkları dijital yayın yatırımlarının boşa gitmesini engellemeyi hedefliyor.
 </p>
 <p class="metin">
 </p>
 <p class="metin">
  CUMHURİYET Gazetesi Genel Yayın Yönetmeni Orhan Erinç ve Genel Yayın Koordinatörü Hikmet Çetinkaya görevlerinden ayrıldı. Genel yayın yönetmenliğine İbrahim Yıldız getirildi. Hikmet Çetinkaya yalnızca köşe yazacak, idari görev almayacak.
 </p>
 <p class="metin">
 </p>
 <p class="metin">
  HABER Türk'ten oldukça mağdur olan Uğur Dündar'ın Ufuk Güldemir'e kızarak Haberplaza isminde bir haber sitesi kurdurduğu belirtiliyor. Siteye girmek isterseniz şifre sorusu ile karşılaşıyorsunuz.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325033505/mailto:r.yilmaz@zaman.com.tr">
   r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/babitelli/1.htm), [web.archive.org (arşiv bağlantısı)](http://web.archive.org/web/20020325033505/http://www.aksiyon.com.tr:80/2001/319/babitelli/1.htm)
