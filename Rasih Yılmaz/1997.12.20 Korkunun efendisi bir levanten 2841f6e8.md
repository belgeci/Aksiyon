# Korkunun efendisi bir levanten

*Rasih Yılmaz 1997.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Korku duygusu, biz insanoğlunun peşini hiçbir zaman bırakmadı; şu saatten sonra böyle bir niyeti de yok gibi.
  </font>
 </div>
 <div id="newsText">
  <font class="detail-text">
   Zira her yeni doğan insanla birlikte yeniden yaşatıyor kendini. Korku; hayatımızın  her döneminde oldu: Bazen annemizin ağzımıza süreceği biber, bazen mahallenin huysuz ve saldırgan çocuğu, sonraları da yolda tek başınıza karşılaşmak istemediğiniz, okuldaki karşıt görüşteki gruptu korkunun adı.  İlla ki etekemiğe bürünmesi gerekmezdi; sokağın karanlık köşesi, mezarlıklar,  daha çok da beynimizde kurguladığımız fantastik düşler, hesapkitaplar, sağlığımız ve onu kaybettiğimizde başımıza gelecek olan şeydi bizleri korkutan.
   <br/>
   <br/>
   Bir çok psikolojik çalışmanın ardından elde edilen sonuçlar aslında bu korkularımızın çok yersiz olduğunu ortaya koyuyor. Ancak ortada inkar edilemeyen bir gerçek var ki o da insanların farklı şekillerde korkuyu fantezi haline getirdiği ve bir anlamda ondan zevk aldıkları. Bu durum doğal olarak bir arztalep ilişkisi meydana getirdiğinden insanların korku hakkındaki fantezileri ilk önce korku edebiyatının, ardından da korku sinemasının ortaya çıkmasına sebep olmuş. Ve bunlar insanların yoğun ilgisiyle karşılaşmış.
   <br/>
   <br/>
   Korku edebiyatının zirveye çıkması 18. yüzyıla rastlıyor. Frankenstein'ın yazarı Mary Shelley, Dracula'nın yazarı Bramstoker ve öyküleri ile Edgar Allan Poe korku edebiyatına damgalarını vuran isimler. Ayrıca sessiz dönemden başlamak üzere sinemada da üst üste korku filmleri çekilmeye başlanıyor. Dışavurumcu Alman ve Amerikan sinemasında 1930'larda çok iyi yapımlar ortaya koyuluyor. Ayrıca 1950'lerde İngiliz sinemasında, 1960 ve 1970 yıllarında da diğer Avrupa ülkelerinde başarılı çalışmaların altına imza atılıyor. Günümüzde ise eski korku filmlerinin yeni versiyonları tekrar tekrar çekilirken, kendine özgü eserler de ortaya çıkmıyor değil. Günümüzün en büyük korku romanı yazarlarının başında ise kuşkusuz Dean Koontz ve Stephan King geliyor.
   <br/>
   <br/>
   Türkiye'de yazdığı korku kitapları ile tanınan ve belki de ülkemizde alanında tek isim olan Giovanni Scognamillo, korkular ve korkuların kaynaklarının çok eskiye dayandığını belirtiyor ve ekliyor; 'Korkunun çıkış noktalarını oluşturan bilinmeyenler, anlaşılmayanlar, yazılmadan ve anlaşılmadan önce mağara duvarlarına ve kayalıklara çiziliyor; işaretler, maskeler ve postlarla simgeleniyordu. Ruh kavramı, öteki dünya inancı şekillenip inançlar ve inanılanlar çoğalınca korkular, endişeler ve dehşetler efsaneleşerek destanlaştı ve kutsallaştı. İlkel dediğimiz, düşünen ve hisseden insan, etrafındaki ve içindeki dünyaları keşfedince korkularını keşfetmeye ve deşmeye, tanımlamaya, delil getirmeye, sözle açıklamaya koyuldu. Ardından bu anlatımlar yavaş yavaş geçen süre içerisinde yazılı hal aldı.'
   <br/>
   <br/>
   Beyoğlu'nda bir korku yazarı
   <br/>
   <br/>
   Scognamillo, 1929'da Beyoğlu'nda doğan ve yıllardır bu semtte yaşayan bir isim. Levanten bir aileden geliyor. Korku edebiyatının ise ülkemizdeki en ünlü yazarı. İtalyan asıllı bir ailenin çocuğu. Ailesi baştan sona sinemacı, babası belki de Türkiye'nin ilk film ithalatçılarından. Bu yüzden hayatı beş yaşından itibaren hep sinemalarda geçmiş. Ancak hayalinde sürekli yazar olmak olduğu için kendini bir yönetmen ve senaryo yazarından ziyade kitap yazarlığı için yetiştirmiş. Liseyi bitirmesiyle birlikte 1948 yılında İtalya'da yayınlanan bir dergi olan Suceso'nun Türkiye muhabirliğine başlamış. Ardından 1961 yılında Akşam gazetesinde sinema eleştirmenliğine soyunmuş. Yedi yıl sonra Akşam'dan ayrılarak Yeni Sinema Dergisi, Film Dergisi, Sinama 65, Ses, Hayat ve Güneş gazetesinde yazılar yazmış.
   <br/>
   <br/>
   1974 yılında yayınlanan ilk kitabı 'Türk Sinemasında Altı Yönetmen'in ardından yine ilk korku kitabı 'Dehşetin Kapıları'nı kaleme almış ve sırasıyla 'İstanbul Gizemleri, Uzaydan Gelenler, Dünyamızın Gizli Sahipleri'ni okuyucunun beğenisine sunmuş. Günümüze kadar 20'ye yakını telif 33 eserin altına imza atan Scognamillo'nun korku ve sinema yazıları dünyanın bir çok ülkesinde yayınlanmış bulunuyor. En son Timaş Yayınları'nda 'Dünya Sinema Sanayii' isimli kitabı yayınlanan Scognamillo, Batı'nın, Doğu'nun ve Uzak doğu'nun yazılı kaynaklarında, efsanelerinde ve edebi eserlerinde korkunun ağırlığını koruduğunu anlatıyor ve bunun korku edebiyatının yazarında ve okurunda hayal gücünü artırdığını ve kişisel veya ırksaltoplumsal karabasanlarını yüzeye çıkarttığını söylüyor.
   <br/>
   <br/>
   Buna örnek olarak ise Aristo'yu gösteriyor. Aristo'ya göre dehşetlerin anlatısı sonuçta yazarı, okuru veya izleyiciyi arındırır, yatıştırır, kötülük yapmasını engeller.
   <br/>
   <br/>
   Psikopatlar ve ruh hastaları üzerinde korku edebiyatının ve korku filmlerinin etkili olduğu iddialarının Aristo mantığına ters düşüp düşmediğini sorduğumuzda ise Scognamillo, psikopatlığın, ruhsal hastalıkların ve sapıklığın genlerle alakalı olduğuna inandığını belirtiyor.
   <br/>
   <br/>
   Hepsi bir fantezi
   <br/>
   <br/>
   Batı'da uzun yıllardır var olan korku edebiyatının ülkemizde niçin henüz oluşmadığı yönündeki sorumuza ilginç cevaplar veriyor Scognamillo; "Osmanlı döneminde bir çok korku eseri dilimize çevrilerek Türk okuruna sunuldu. Ancak cumhuriyet dönemiyle birlikte yakın bir zamana kadar korku edebiyatı görmezlikten gelindi. Aslında insanlarımız ilgi duyuyor. Fakat ülkemizde bu işin edebiyatı hiç yapılmadı neredeyse. En büyük problem bazı çevrelerin popüler edebiyatı hafife almasından kaynaklanıyor. İstanbul gibi bir yerde yaşıyor bir çok yazar, ancak bu bile onlara ilham vermiyor. Merak ediyorum bazı istisnalar hariç niçin bizde casusluk, korku, polisiye romanları yazılmıyor?"
   <br/>
   <br/>
   Özellikle bazı ülkelerde fantastik edebiyatın çizgilerinin daha net olduğunu kaydeden Scognamillo bunlara örnek olarak Amerika, Avrupa ülkeleri ve Japonya'yı gösteriyor. Ayrıca insanların vampirlere ve korkuya olan bu ilgisinin sebebini çok basit bir biçimde açıklıyor levanten yazar; 'Vampirler son derece zengin, yakışıklı ve ölümsüzdür. Bir ölçüde bir mitostur. İnsanların iç dünyasında olmak istedikleri kahramanları temsil eder. Bu yüzden korku edebiyatı ve sineması yüz yıllardır ilgi çekmiştir ve çekmeye de devam edecektir.'
   <br/>
   <br/>
   Kendisini korku edebiyatına yönlendiren şeyin çocukluğundan bu yana beynindeki fanteziler olduğunu ifade eden Scognamillo, hayatta nelerden korkarsınız sorumuza ise ; 'hiçbir şeyden' cevabını veriyor.
   <br/>
   <br/>
   Yazılanların ve anlatılanların yalnızca hayal mahsulü olduğunun özellikle altını çizen Scognamillo'ya göre ne vampirler var, ne hayaletler, ne de mezarlarından kalkıp yaşayan canlılara zarar veren cesetler.
   <br/>
   <br/>
   Ancak biz yayıncı sorumluluğuyla yine de uyaralım; 'Ateş olmayan yerden duman çıkmaz'.
   <br/>
   <br/>
   Kim bilebilir "Dracula İstanbul'da"nın yazarı Ali Rıza Seyfi'nin gerçek bir öyküden esinlenerek eserini kaleme almadığını.(!)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3302-korkunun-efendisi-bir-levanten.html), [web.archive.org (arşiv bağlantısı)](http://web.archive.org/web/20121109084426/http://www.aksiyon.com.tr:80/aksiyon/haber-3302-korkunun-efendisi-bir-levanten.html)
