# Sath-ı program yoktur, hattı program vardır!..

*Rasih Yılmaz 1996.06.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Belki bu yazının yayınlandığı günlerde Nişantaşı Kız Lisesi'nde iki öğretmenin kız öğrencilere cinsel tacizde bulunduğu iddiaları gündemden tamamen kalkmış olacak.
  </font>
 </div>
 <div id="newsText">
  <font class="detail-text">
   Veyahut medyamızın da yoğun gayretleri sonucu gündemimize öyle bir dmir atacak ki, her zaman olduğu gibi işin ~cığı çıkacak.
   <br/>
   <br/>
   - Aslında bu taciz haberi bizi pek de ilgilendirmiyor. Çünkü iddialar ortaya atılmış ve olay yargıya intikal etme yolunda gözüküyor. Bize göre gazetecinin görevi eğer ortada bir olay varsa objektif bir biçimde ona yaklaşmak ve haberi olduğu gibi, yorum katmadan kamuoyuna sunmaktır. Hele gerçekleşen olay yargıya intikal etmişse gazeteciye yalnızca sonucu beklemek düşer. Çünkü tüm dünyada olduğu gibi Türkiye'de de bir insan, suçu mahkemelerce ispat edilene kadar suçsuzdur. Zaten insan hakları da bunu gerektirir. Ama bazı 'Hattı'lı program yapımcıları gecelerin zifiri karanlığında olayların üzerine, reyting hatırına öyle bir gidiyorlar ki, insanlar da mahkemeden önce medyaya ifade verileceği zannına kapılıyorlar. Neredeyse, ülkernin nezih insanı ekrana çıkmadan 'mahkemeye çıkrnam abi' diyecek duruma geldi.
   <br/>
   <br/>
   Hattı'lı programları gündemimize sokan ve bir zamanlar tok sesiyle "Atiadan bildiren" eski TRT muhabiri Reha Muhtar, her geçen gün bizi biraz daha şaşlrtırken, geçmişte yaptığı programları aratır oldu. Neler izlemedik ki bir gece vakti onunla birlikte; ekmeğe yağlı boya sürüp yiyenler, sabah çocuğu ölüp akşam "Şimdi neler hissediyorsunuz?" sorusuna cevap vermeye çalışan anneler... vs.
   <br/>
   <br/>
   Geçtiğimiz günlerde bu tür olaylara hiç benzemeyen bir olayla karşılaştık Muhtar'ın programında. Bu sefer, öğretmenler tarafından cinsel tacize uğradıklarını iddia eden birkaç kız vardı hattın diğer ucunda. Kızlara saygı gösterilerek adları ekrana yazılmamıştı. Burası güzel. Ama nedense yargıya intikal etmek üzere olan davada, kanunun öğretmenlere verdiği haklara hiç saygı gösterilmemişti. Muhtar'ın telefonun diğer ucundaki tacize uğradıklarını iddia eden kızlara sorduğu sorular ise gerçekten fecaati. Zaman geçtikçe gazetecilik adına sorulan sorular bizim burada satırlarımıza alamayacağımız diyalogların oluşmasına sebep oluyordu. Tecrübeli bir ga zeteci olduğunu bildiğimiz Reha Muhtar'ın bu tavrı zaman ilerledikçe bizi daha da çok şaşırtıyordu. Tamam, bu gecelik bu kadar yeter diyecekken, büyük gazetecilik olayı diye yapılan ara anonslarla Muhtar'ın hızınıhenüz alamadığını anladık. Ateş Hattı ekibinden iki muhabir taciz iddiasıyla karşı karşıya olan bir öğretmenin evini kapısına dayanmış, onunla görüşmek isitiyordu. Kapıyıaçan öğretmenin hanımı, kameraları görünce şaşırıp içeri girdi, ardından öğretmen kapı aralığında belirdi. Kısık bir sesle suçsuz olduğunu, kendisi hakkında soruşturmanın başladığını ve gerekli ifadeleri yetkili mercilere vereceğini söyledi. Muhabirin 'Çocuğunuz var mı?' sorusuna ise öğretmen 'Evet' deyince banttan devam eden görüntü birden kesildi ve canlı yayında Muhtar devreye girdi. Tacize uğradıkları iddia edilen gençlerin mağduriyetini saatlerdir dile getirmeye çalışan tecrübeli gazeteci, kendinden beklemediğimiz bir şekilde şunları söyledi: " Aslında muhabir arkadaşlar sormayı unutmuşlar. Çocuklarının cinsiyetleri neydi, yaşları kaçtı?"
   <br/>
   <br/>
   Telefondaki gençlerin mağduriyetini gözler önüne sermeye çalışan Muhtar, sarfettiği ve ucu bucağı nereye dokunduğu meçhul olan bu sözlerle üzerinde iddialar bulunan öğretmenin çocuklarının belki de bir daha sokağa çıkarnamasına sebep oluyordu. Tecrübeli gazeteci, böyle konuşurken bu işin sonunu hiç mi düşünmedi acaba?
   <br/>
   <br/>
   Yargı tarafından suçluIuğu kesinlik kazanmamış bu iki insan ve (ebeveynleri ilerde suçlu bulunsa bile) hiçbir suçu bulunmayan çocukları, Muhtar tarafından belki bilinçli belki de bilinçsizce çoktan suçlu ilan edilmişti. Medya mensupları son zamanlarda asıl görevini bir kenara bırakarak kendilerini yargımakamı gibi hissetıneye başladı. Bunun en son örneğini Ateş Hattı'nda Nişantaşı Kız Lisesi olayında gördük. Merak ettiğimiz bir nokta var: Öğretmenler eğer mahkeme sonucu suçsuz bulunursa, Reha Muhtar, acaba o ailelerden özür dilerne ihtiyacı duyacak mı? .
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=894FE9A005423DB128143096362E2C9D?newsId=1612), [web.archive.org (arşiv bağlantısı)](http://web.archive.org/web/20131115053823/http://www.aksiyon.com.tr:80/aksiyon/newsDetail_getNewsById.action;jsessionid=894FE9A005423DB128143096362E2C9D?newsId=1612)
