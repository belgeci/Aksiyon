# Güneş bu kez doğudan battı

*Rasih Yılmaz 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Öz değerlerden taviz vermeyerek evrensel kültürün yakalanabileceğini gösterebilen ender yönetmenlerden biriydi.
  </font>
 </div>
 <div id="newsText">
  <font class="detail-text">
   Filmlerinde ülkesinin geleneklerinden izler gözlemleme imkanı ortaya çıkarken, insani değerlere getirdiği yorumlarla yalnızca kendi ülkesi için değil sınırları olmayan bir dünya için film yaptığını ortaya koyuyordu.
   <br/>
   <br/>
   Japon sinemasının İmparator lakaplı Oscar ödüllü 88 yaşındaki efsanevi yönetmeni Akira Kurosawa'dan bahsediyoruz. Japonya'nın uluslararası alanda en çok tanınan film yönetmeni olan Kurosawa, 1951 Venedik Film Festivali'nde 'Rashomon' ile festivalin en iyi film ödülünü kazandı. Kurosawa'nın Rashomon'daki gerçeğe dair yorumu bir çok tartışmayı da beraberinde getirdi. En önemlisi; bir olaya farklı gözlerden bakabilme ve kurgulamadaki başarı usta yönetmenin Batı'da özel seyircisinin oluşmasına sebep oldu.
   <br/>
   <br/>
   Yapıtlarında savaşçı ruhun asilliğini, insani idealleri ön plana çıkaran Kurosawa, görkemli ve dehşet dolu savaş sahnelerini sunmaktaki ustalığı ile bir çok ünlü yönetmene ilham kaynağı oldu. Ayrıca Japon yönetmenin detaylara gösterdiği titizlik de kendine has bir özellikti.
   <br/>
   <br/>
   Asker oğlu
   <br/>
   <br/>
   Tokyo'da 8 çocuklu bir ailenin son çocuğu olarak 1910 yılında dünyaya gelen Kurosawa'nın babası, samuray unvanı taşıyan bir askeri okul müdürüydü. Yüksek okulda okurken askere gitmeyi reddetti ve zamanının çoğunu Batı klasiklerini okumaya ayırdı. Tolstoy ve Dostoyevsky kendisini etkileyen yazarlardı. Zaten sanat hayatını sürdürürken Batı klasiklerini de kendi yorumuyla beyaz perdeye aktarması da gençlik döneminde okuduğu romanların etkisinde kalmasından kaynaklanıyordu. 'Budala' ve 'Ayaktakımı'Dostoyevski. 'Kanlı Taht', Macbeth; 'Serserilerin Uykusu', Hamlet ve 'Ran' bir Kral Lear uyarlaması olarak karşımıza çıktı.
   <br/>
   <br/>
   Sinema dünyasına, 1936'da girdiği seçmeleri kazanıp dönemin ünlü yönetmeni Kajiro Yamamoto'nın asistanı olarak giriş yapan Kurosawa ilk filmi olan 'Sanshiro Sugata' yı 33 yaşında çekti. 1951'de 'Rashomon' ile kazandığı En İyi Yabancı Film Oscar'ı dünya çapında üne kavuşmasını sağladı. Film, ortaçağda geçen bir cinayet olayını dört farklı anlatıcının gözünden yansıtarak sinema dünyasında bir çığır açmıştı.
   <br/>
   <br/>
   Japonya'dan dünyaya
   <br/>
   <br/>
   'Rashomon' Venedik film festivalinde birincilik kazanırken, bir Japon yönetmen de ilk kez uluslararası bir derece alıyordu. Kurosawa'nın 1954 yapımı 'The Seven Samurai' (Yedi Samuray) isimli filminin Hollywood tarafından 'The Magnificent Seven' (Muhteşem Yedili) olarak western türü bir kopyası çekilmişti. Kurosowa'nın filmlerinde kullandığı şiddet ve şiddete getirdiği estetik halen aşılmış değil.
   <br/>
   <br/>
   1991 yapımı 'Rhapsody in August' (Ağustos'ta Rapsodi) filmi ise Japon film şirketlerinin, 'Japon sinemasının dışarıdaki savaşçısı' düşüncesinden hareketle, Kurosawa'ya ortaklaşa verdikleri destekle çekilmişti. Ünlü yönetmenin 30. ve son filmi ise 1993 yapımı 'Madadayo' oldu. 1974'da yaptığı 'Dersu Uzala' ile Moskova Film Festivali'nde birincilik kazanan Kurosawa aynı filmi ile Oscar'a da uzanmıştı. 'Kagemusha' (Gölge Savaşçısı) filmi ile de, 1980 Cannes filminde birincilik koltuğuna oturmuştu.
   <br/>
   <br/>
   1985'te Cannes Film Festivalinde 28. filmi olan 'Ran' ile özel ödül kazanan Kurosowa, bu filmi 'hayatının çalışması' olarak adlandırmıştı. Yönetmenin Kurosawa'ya, 1990 yılında sinema sanatına sağladığı katkılar ve başarılı sinema geçmişi dolayısıyla Oscar Özel Onur Ödülü verildi. Ancak o bu ödülü hak etmediğini açıkladı. En İyi Yabancı Film Oscarı'nı iki kez kazanma başarısını gösteren tek yönetmen olan Kurosawa, 1990 yılında Amerikan Film Akademisi tarafından 'Ömür Boyu Başarı' ödülüne layık görülmüştü. Ünlü yönetmen anılarını Kurbağa Yağı Satıcısı ismini verdiği bir kitapta toplamıştı.
   <br/>
   <br/>
   83 yaşında dünyanın en yaşlı yönetmeni olarak sinemayı bırakan Kurosowa, kuşkusuz doğu normlarına sadık kalarak sinema sanatıyla bütün dünyaya seslenmesini becerdi. Ve yüz yıllık sinema tarihine ismini büyük harflerle yazdırmayı başardı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4126-gunes-bu-kez-dogudan-batti.html), [web.archive.org (arşiv bağlantısı)](http://web.archive.org/web/20120829040321/http://www.aksiyon.com.tr:80/aksiyon/haber-4126-gunes-bu-kez-dogudan-batti.html)
