# Düşürürken uçuran film 'Drop Zone'

*Rasih Yılmaz 1995.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha önce vizyona girecekler bölümünde tanıttığımız Düşme Noktası (Drop Zone), uzun bir aradan sonra gösterime girdi. John Badham'ın yönettiği filmde polis müdürü Pete Nessip (Wesley Snipes), parşütçülerden oluşan bir suç çetesinin peşine düşüyor.
  </font>
 </div>
 <div id="newsText">
  <font class="detail-text">
   Pete Nessip ve kardeşi Terry, bilgi işlem hırsızı Earl Leedy'i bir Boeing 747 yolcu uçağı ile Federal hapishaneye götürmektedirler. Yolculuğun ortasında uğradıkları saldırı ve büyük bir patlama, Pete'nin kardeşinin ölümü ve Leedy'nin kaçırılması ile sonuçlanır. Sinema açısından oldukça sönük geçen bu yaz günlerinde böyle bir filmi vizyona sokmak yapımcı şirket açısından oldukça riskli olsa gerek. Ancak Düşme Noktası için sinema seyircisinin yaz mahmurluğunu üzerinden rahatlıkla attırıp oturduğu koltuktan uçuracak bir film diyebiliriz.  Film, kalitesi ve konusu açısından mükkemmel olmasa bile gerçekleştirilen gökyüzü çekimleri harika. ABD'li zenci oyuncu Wesley Snipes ise bu filmde her zaman olduğu gibi actıon yapımların değişmez oyuncusu olduğunu birkez daha gösteriyor. Türk sinema seyircisinin kendisini Silvester Stallone ile başrolünü paylaştığı Cezalandırıcı ve yine bir uçak filmi olan 57 Nolu Yolcu filminden tanıdığı Snipes, başarısını gelecekte de sürdürecek gibi gözüküyor. Ayrıca filmin hareketliliğinin yanısıra yerinde kullanılan efektler oldukça etkileyici. Yaz sıcağında gökyüzünde uçmak isteyenler için ideal bir film.
   <br/>
   <br/>
   DÜŞME NOKTASI
   <br/>
   <br/>
   Orj.: Drop Zone. Yön.: John Badham. Sen.: Peter Barsocchini. Oyn.: Wesley Snipes, Gary Busey, Yancy Butler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=196), [web.archive.org (arşiv bağlantısı)](http://web.archive.org/web/20131227091746/http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=196)
