# Dıkkat! Bu kıtap gerçek hayattan alınmıştır

*Rasih Yılmaz 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nevada çölünün tam ortası. Güneş yeryüzünü kavurucu bir sıcaklıkla bunaltıyor. Yerde yatan cesedin kimliği ve oraya nasıl geldiği hakkında hiç kimsenin bir fikri yok.
  </font>
 </div>
 <div id="newsText">
  <font class="detail-text">
   Olay yerine gelen Şerif Dolezal, silahla vurulan maktulün yanında bir çanta bulur. Çantanın içinde binlerce dolar vardır. Başka hiç bir ipucunun olmadığı olayda paraların sarıldığı lastikteki halı tüyünden yola çıkarak, ucuz bir otele, oteldeki çöp kutusunda ucu ısırılmış bir kağıttan maktulün midesine, oradan da önemli bir telefon numarasına ulaşır. Olay yavaş yavaş açığa çıkar: Amerikan tarihinin en büyük askerisivil silah çetesini bir kasaba polisi açığa çıkarır. Yönetmenliğini Roger Danldson'un yaptığı 'White SandsBeyaz Kumlar' filminde akıl almaz bir cinayet davası yukarıdaki gibi çözülüyor.
   <br/>
   <br/>
   Aslında bize akıl almaz gibi görünen bu tür cinayetler, vakıalar Amerikalılar için oldukça sıradan. Suç işleme oranının altı salisede bire düştüğü Birleşik Devletler'de suçlular da, polis de akıl almaz bir tecrübeye sahip. İşte yazar Colin Evans'ın Sabah Kitapları arasında yayınlanan 'En Şaşırtıcı 100 Polisiye Olay Nasıl Çözüldü?' isimli kitabı bu konuda en ilginç örnekleri teşkil ediyor.
   <br/>
   <br/>
   "..... Eğer tarih, 20. yüzyılı bilim çağı olarak anımsamaya karar verirse, bilimin büyük bölümünün suçluların yakalanması için geliştirildiğini de belirtecektir.
   <br/>
   <br/>
   Elde edilen başarılar belki Sherlock Holmes'u kıskandıracak niteliktedir, ama onun ilkelerinden biri olan gözlem konusu hiç değişmemiştir. İyi bir gözlem yapılmadığı takdirde, en geniş teknoloji bile işe yaramayabilir" diye başlıyor kitabına Colin Evans.
   <br/>
   <br/>
   Polisiye olaylarda uzmanlaşmış, serbest çalışan bir yazar olan Evans, ilginç cinayetler ve çözümleriyle ilgili araştırmalarını yüzyılın başlarına kadar götürerek çok orijinal bir eser meydana getirmiş. Agatha Christie, Stephan King gibi  iki ünlü polisiye ve korku romancısının hayallerini bile geride bırakan kitap, okudukça insanı dehşete düşürüyor ve akıllara durgunluk veren bu cinayetleri insanoğlunun nasıl soğukkanlılıkla işlediğini gözler önüne seriyor. Fakat Evans'ın kitabının bir güzel yanı var: Eser içine alınan olayların tamamı, bazıları için yarım asır gibi bir zaman geçmiş olsa bile çözülmüş.
   <br/>
   <br/>
   "En Şaşırtıcı 100 Polisiye Olay Nasıl Çözüldü?"  suçluların ortaya çıkartılmasında  kullanılan çağdaş yöntemlerin başlangıcını oluşturan dünyanın dört bir yanında işlenmiş yüz değişik suçun özetini vererek bilimsel araştırma yöntemlerinin gelişme aşamalarını da ortaya koyuyor. Kitapta yer alan olaylar içerisinde, kayıp bir insanın kırk yıl sonra cesedinin bulunması ve katilin kim olduğunun açıklığa kavuşması da var. Bir zanlının yüzü bilgisayarda yaşlandırılıyor ve işlediği cinayetten tam 18 yıl sonra yakalanıp cezalandırılıyor. Kurbanın bedenindeki bir ısırık izi katili ele veriyor. Bir katili bulmak için tüm kasaba halkının parmak izi alınıyor, köpek balığının karnından çıkan sindirilmemiş kolun sahibi aranıyor. Tabii tüm bunlar bir  polisiye öykünün parçaları değil. Tümü gerçeğin hayallerden daha şaşırtıcı olduğunu kanıtlayan yaşanmış olaylar. Yazar ayrıca parmak izi ve balistikten toksikolojiye, psikolojik profil çıkartma ve DNA testlerine kadar onbeş ayrı bilim dalının kapsamına giren ve çözümlenmesi neredeyse imkansız gibi görünen olayların, roman kahramanı Sherlock Holmes'u bile şaşırtacak bir şekilde nasıl çözümlediğini anlatıyor.
   <br/>
   <br/>
   Sonuç itibariyle kitapta suçluların hayal gücü ve zekasının enginliğine  şahit olurken,  bu cinayetleri bilimin de desteğini alarak çözen polislerin zeka ve hayal gücü konusunda suçlulardan bir gömlek daha üstün olduklarını görüyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2967-13-dikkat-bu-kitap-gercek-hayattan-alinmistir.html), [web.archive.org (arşiv bağlantısı)](http://web.archive.org/web/20121029153743/http://www.aksiyon.com.tr:80/aksiyon/haber-2967-13-dikkat-bu-kitap-gercek-hayattan-alinmistir.html)
