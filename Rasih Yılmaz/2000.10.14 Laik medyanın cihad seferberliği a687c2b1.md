# Laik medyanın cihad seferberliği

*Rasih Yılmaz 2000.10.14*

<div>
 <img border="0" src="/web/20010422105553im_/http://www.aksiyon.com.tr/yazar/rasihyilmaz.jpg"/>
 <p class="spot">
  Siz tam bir şey söylemeye teşebbüs ettiğiniz anda, yanınızda bulunan bir kişinin aynı şeyi söylediğine şahit olduğunuz zaman şaşırır "Tam ben söyleyecektim!" dersiniz. Bu tür şeyler olur, ancak nadirattan. Aynı hadiseyi sık sık yaşadığınızda şüpheleriniz depreşmeye başlar.
 </p>
 <p class="metin">
  Bizim "Böyük" gazetelerde yaşanan hadiseler hep birbirinin benzeri. Hani meşhur bir tabir var ya: "Sanki düğmeye basılmış gibi!" diye, aynen öyle. Sanki biri veya birileri düğmeye basmış gibi, belli dönemlerde seferberlik başlıyor. "Urun, yaşatman!" türü naralarla hücuma geçiyorlar. Ne zaman irticayla alâkalı bir haber görseniz şüphelenmemeniz zor. Çünkü o kadar muğlak bir irtica anlayışı var ki; bazen bayram namazlarını kılanlar bile dahil edilebiliyor.
 </p>
 <p class="metin">
  En son olarak da Sydney Olimpiyatlarında Harun Doğan'a yüklenmenin bir sebebi, bir bahanesi olsa gerek. Bir kısım medya bütün yenilginin faturasını Harun Doğan'a yükledi. Siyasî ve idarî sorumlular bir kenara bırakıldı. Halbuki Harun Doğan, kendilerine doğru dürüst bir mayo bile sağlanmadığından şikayet ediyordu.
 </p>
 <p class="metin">
  Diyelim ki Harun Doğan mindere çıkmadığı için suçluydu. Ya diğerleri?... Gazeteler bunların üstüne gitmedi. Çünkü günah keçisi arıyorlardı ve kendilerine göre buldular.
 </p>
 <p class="metin">
  Tıpkı İslamî kesimdeki radyoların bir yıl kapatılmasını görmezden gelip, kendilerine yakın radyoların bir hafta kapatılması karşısında kıyamet kopardıkları gibi. Tıpkı bazılarının düşünce suçlusu sayılıp, bazılarının sayılmayışı gibi... Örnekleri çok fazla. Ancak sonuç değişmeyeceği için saymaya gerek yok.
 </p>
 <p class="metin">
  Tekrar etmekte fayda var: Belli kesime karşı bir linç hareketi yaşanıyor. Bunu görmek lazım: "Her nerede yaşıyor ve yaşatılıyorsan!"
 </p>
 <p class="metin">
 </p>
 <p class="arabaslik">
  1 milyon dolarlık gazeteci
 </p>
 <p class="metin">
  Emin Çölaşan Hürriyet'teki köşesinde geçtiğimiz günlerde oldukça ilginç bir iddiada bulundu. İddia herhangi bir belgeye dayanmıyordu ama bir telefon aracılığıyla bazı bilgiler Çölaşan'a fısıldanıyor, daha sonra telefondaki ses Hürriyet'e gelip yazara bazı bilgiler veriyordu. "Murat Demirel olayı ile ilgili çok yüzeysel bir soruşturma yapıldığı kanısındayım. Şimdi size vereceğim isimleri konuşturmadan bu karmaşık hadise çözülmez" diye başlıyordu konuşmaya. Ancak iddialar arasında en ilginç olanı bir gazeteciyle iligili olandı. "Bundan yaklaşık iki yıl kadar önce, ünlü bir gazetecinin İstanbul'daki evine çantayla nakit 1 milyon dolar para gönderildi. Bu gazeteci Marmara'da büyük bir arazi ihtilafı konusunda Murat'a yardım sunmuştu. Evine önce bir çiçek ve çikolata gönderildi. Kendisi banyoda olduğundan, bunları kapıda eşi aldı. Birkaç gün sonra para hazırlandı ve Ender isimli koruma ile gazeteciye çantayla teslim edildi. Bu olayı hem Ayhan Tatlıgil, hem de sekreter Yasemin Göktürk bilirler."
 </p>
 <p class="metin">
  Çölaşan gazetecinin ismini öğrenmişti ama bunu köşesinde yazmadı. Gazetecilerin böyle işlerde isminin geçmesi meslek açısından oldukça kötü bir durum ama Türkiye'de maalesef gazetecilerin isimleri bu tür karanlık olaylara ilk kez karışmıyor. İsmi bildiğini söyleyen Çölaşan eğer elinde belge varsa bunu açıklamalı. Aksi halde ciddi ciddi bazı isimler zan altında kalacak. Ancak bizim merak ettiğimiz konu 1 milyon dolar aldığı iddia edilen gazetecinin Çölaşan grubunda çalışıp çalışmadığı!..
 </p>
 <p class="metin">
 </p>
 <p class="arabaslik">
  TRAFİK kazalarına verilen kurbanlara en son bir gazeteci arkadaşımız eklendi. Bir basın mensubu için belki de en acı olanı haberi bulan birisi olarak bir başka habere hem de bir acı habere konu olmaktır sanırız. Sakarya'nın Hendek ilçesi yakınlarında eşi ile birlikte geçirdiği trafik kazasında hayatını kaybeden Radikal'in ekonomi muhabiri Aslı Özdoğan Güven, 10 Ekim'de memleketi olan Ayvalık'ta toprağa verildi. Yaklaşık bir yıl önce Radikal'in ekonomi servisinde gazeteciliğe başlayan 26 yaşındaki Aslı Özdoğan Güven, ilkokulu Ayvalık'ta, orta öğrenimini ise Bornova Anadolu Lisesi'nde tamamladı. Güven, Ortadoğu Teknik Üniversitesi (ODTÜ) Kamu Yönetimi Bölümü mezunuydu. Aslı Özdoğan Güven'e Allah'dan rahmet, ailesine ve arkadaşlarına sabr—ı cemil dileriz.
 </p>
 <p class="metin">
  ATV'yi elinden çıkaran Dinç Bilgin'in zor durumda olduğu, Sabah'ı da elden çıkartmak için girişimler başlattığı belirtiliyor. Hal—i hazırda Sabah grubundaki işten çıkartmalar sürüyor.
 </p>
 <p class="metin">
  MİZAH ve karikatür dünyasında haklı bir isme sahip olan Hasan Kaçan, Yeni Şafak'a transfer oldu. Bir döneme mührünü vuran Usturacılara da müjde; Ustura, Yeni Şafak bünyesinde yeniden hayata dönmek üzere.
 </p>
 <p class="metin">
  DİSK'e bağlı Türkiye Basın İşçileri Sendikası'nın (Basın—İş) aldığı karar doğrultusunda, Cumhuriyet gazetesinin basıldığı Çağdaş Matbaacılık'ta grev başladı.
 </p>
 <p class="metin">
  GAZETECİ—yazar Hulki Cevizoğlu'nun hazırlayıp sunduğu "Ceviz Kabuğu" adlı program, yeni yayın döneminde Kanal 6'da yayınlanacak.
 </p>
 <br/>
 <center>
  <a class="anaorta" href="http://web.archive.org/web/20010422105553/mailto:e-mail: r.yilmaz@zaman.com.tr">
   e-mail: r.yilmaz@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/306/babitelli/1.htm), [web.archive.org (arşiv bağlantısı)](http://web.archive.org/web/20010422105553/http://www.aksiyon.com.tr:80/2000/306/babitelli/1.htm)
