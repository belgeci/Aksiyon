# Pakistan’da her yer dershane

*Fatih Çapar 2013.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’dekine benzer üniversite sınav sistemine sahip olan Pakistan’da dershaneler büyük rağbet görüyor. Dar gelirli ailelerin çocuklarına da gönüllü öğretmenler park ve bahçelerde ek ders veriyor.
  </font>
 </div>
 <div id="newsText">
  <font class="detail-text">
   <p>
    Dershaneler, Pakistan’da da eğitim sisteminin bir parçası. Eğitimciler, üniversiteye giriş sınavının özel dershaneleri zorunlu kıldığına inanıyor. Tution Center’lara (özel ders merkezleri) yoğun talep olan Pakistan’da devlet okulu öğrencilerinin yüzde 90’ı, özel okul öğrencilerinin ise yüzde 70’i dershaneye gidiyor. Alınan bilgilere göre, 1 milyon nüfuslu başkent İslamabad’da özel ders merkezlerinin sayısı bini aşıyor ve buna rağmen talep karşılanamıyor. Dershaneye gidemeyen dar gelirli ailelerin çocuklarına da gönüllü öğretmenler parklarda ücretsiz ders veriyor. Pakistan’da dershaneler 9’uncu sınıftan lise sona kadar olan genel sınavlar için de ek ders desteği veriyor.
    <p>
     İslamabad’da faaliyet gösteren özel ders merkezi yöneticisi Şezad Gayyur, daha başarılı olma isteğinin öğrencileri ek ve özel ders almaya yönelttiğini ifade ediyor. Gayyur, “Her öğrenci özel veya ek ders almak zorunda. Her okul iyi eğitim verebilir; ancak bir adım öne geçebilmek için ek çaba şart. Ek ders merkezleri öğrencinin eğitimine yön veriyor, yardımcı oluyor.” diye konuşuyor.
     <p>
      Bir özel okulda biyoloji öğretmeni olarak çalışan İrfan Firdevs, kendisinin de özel ders alarak üniversiteye girebildiğini söylüyor. Sistemin öğrencilerin önüne koyduğu sınavlardan dolayı eğitimin bir yarış hâlini aldığını kaydeden Firdevs, şunları söylüyor: “Yarışın olduğu yerde öğrenciler birbirini geçmeye çalışıyor; ancak okul eşit şartlarda eğitim vermiyor. Öğrenciler geri kalmamak veya öne geçmek için ek ders almaya yöneliyor.”
      <p>
       Aynı okulda kimya öğretmenliği yapan Muhammed İrfan, okulda belli bir müfredata göre eğitim verdiklerini, her öğrenciye eşit mesafede durmaya çalıştıklarını; yine de birçok öğrenci için yeterli olamadığını dile getiriyor. İrfan, “Çoğu öğrenci iyi üniversitelere girmek için özel ders merkezlerine yöneliyor. Hedefler çeşitlilik gösterdiği için bazen ders merkezleri bile yeterli olmuyor. Bazı aileler özel öğretmenler tutarak çocuklarının ilerlemesini sağlıyor.” diyor.
       <p>
        Pakistan’da ülke dışında eğitim görme talebinin de yaygın olduğunu ifade eden eğitimciler, yurtdışındaki üniversitelere giriş için donanımlı olunması gerektiğini; ama bunu okulların tek başına sağlamasının imkânsız olduğunu vurguluyor.
        <p>
         Pakistan’da öğrencilerini ders hanelere gönderemeyen dar gelirli ailelerin çocukları için gönüllü öğretmenler var. Bu tür ek dersler için açık alanlar, meydanlar ve parklar seçiliyor. İslamabad’da dershaneye gidemeyen öğrencilere gönüllü olarak parkta ders veren İslamabad Acil Afet Yönetimi yangın sorumlusu Muhammed Eyüp, 1’inci sınıftan 10’uncu sınıfa kadar öğrencileri olduğunu belirtiyor. Özel ders almamaları hâlinde çocukların eğitim hayatının ancak birkaç yıl süreceğini ifade eden Eyüp, lise ve üniversite öğrencilerinin de ders vermek için kendilerine katıldığını anlatıyor.
         <p>
          Öğrenciler ise ücretsiz eğitim için hocalarına teşekkür ediyor. Aksi takdirde eğitim hayatlarının biteceğini söyleyen öğrenciler, sınavlarda bu sayede başarılı olabildiklerini vurguluyor. Devlet desteği olmadan ancak bu şartlarda eğitim verebildiğini ifade eden Muhammed Eyüp, devletten bina ve kitap yardımı talep ettiklerini ve cevabını beklediklerini aktarıyor.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=78E4A044318FDC075F1C7BAD5CF4D208?newsId=37238), [web.archive.org (arşiv bağlantısı)](http://web.archive.org/web/20131222074921/http://aksiyon.com.tr:80/aksiyon/newsDetail_getNewsById.action;jsessionid=78E4A044318FDC075F1C7BAD5CF4D208?newsId=37238)
