# Değışmedım, gelıştım

*Cem Sökmen 1999.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çok yönlü kişileri anlatırken söze nereden başlanacağına karar vermek de zor oluyor.
  </font>
 </div>
 <div id="newsText">
  <font class="detail-text">
   Doğrusunu söylemek gerekirse Osman Saffet Arolat'ın hayat hikayesini dinlemeden önce ben onu, bir parça solculuğu ile ama daha çok gazeteci kimliği ile tanırdım. Gazeteciliği sadece en bilinen işi imiş meğer. Osman Saffet Arolat, neler yapmamış ki... 'On korkusuz kadın' adlı sinema filminde Celal Bayar'ı oynamasının yanında Milli Takıma yükselebilecek seviyede atletizm, voleybol oynamış, amatör de olsa futbolla ilgilenmiş. Tiyatro oyunculuğu ve yazarlığı, şairlik, Türkiye İşçi Partisi'nde aktif siyaset, reji asistanlığı ve üniversitede öğrenci liderliği... Ve tabii ki 1962'de Öncü gazetesinde başlayıp Ant dergisiyle devam eden ve Hürriyet gazetesi hariç hemen hemen bütün gazetelerde günümüze kadar süregelen gazetecilik mesleği.
   <br/>
   <br/>
   Babası Ali Mümtaz Arolat, Yedi Meşaleciler'in tanınmış şairlerinden birisi idi. Osman Saffet Arolat 1994'ten bu yana Nezih Demirkent'in sahibi olduğu Dünya gazetesinde yayın yönetmenliği yapıyor. Demirkent, onun hayatında etkin rol oynayan kişilerden birisi. İsta ve Türk Haberler Ajansı'ndaki çalışmalarından onun çok hareketli bir gazeteci olduğunu düşünen Demirkent, Milliyet'e danışman olduğu yıllarda (1981) Türk haberler Ajansı'ndan 35 lira alan Arolat'ı 130 bin lira karşılığında Milliyet'e getirtir. 130 bin lira Milliyet idaresince fazla bulunur. Ama Demirkent'in araya girmesi ile 100 bin lirada anlaşma sağlanır. Arolat, haber müdürlüğünün yanısıra Abdi İpekçi'nin meşhur Pazar Sohbetleri'ni devam ettirir buradaki üç yıl boyunca. Demirkent, Güneş'e danışman olur. Arolat da Güneş'e geçer. Ardından Sabah'a geçer. Sabah'tan sonra Yine Demirkent'in çağrısı ile Asil Nadir'in sahibi olduğu Günaydın'da çalışmaya başlar. Günaydın iflasa sürüklenmeye başlayınca Arolat ve arkadaşları adını Yeni Günaydın'a çevirerek çalışanlar olarak el koyacakları gazeteyi üç yıl süresince çıkarırlar. Artan borçlarının altından kalkamayınca da 28 milyar liralık borçları karşılığı işadamı Bekir Kutmangil'e gazeteyi devrederler.
   <br/>
   <br/>
   Nezih Demirkent, Arolat'a 1994'te bir defa daha el uzatır, onu bu sefer kendi gazetesi olan Dünya'nın başına getirir. Neredeyse bütün gazetelerde vazife yapan Arolat, Hürriyet'te hiç çalışmaz: "Uzun bir süre Hürriyet siyasal olarak benim çalışmama uygun görmediğim bir gazete idi. Ben sol görüşlü bir gazeteciydim." Ama 1980 yılında Türk Haberler Ajansı'nda çalışırken, şimdilerde Akit'te yazan gazeteci Yılmaz Yalçıner'in kaçırdığı uçakta bulunan Arolat, yaptığı röportajın Hürriyet'e satılmasıyla yayınlanan haber nedeniyle Coşkun Aral'la birlikte yılın haber ödülünü alır. Osman Saffet Arolat'ın 1980 sonrası hayatını oluşturan bu dönem onun en sakin devresidir denilebilir. Bundan önceki dönemde neredeyse yapmadığı ve yaşamadığı olay kalmamış Arolat'ın.
   <br/>
   <br/>
   3. Ordu Komutanı'nın torunu
   <br/>
   <br/>
   Osman Saffet, baba tarafından bir paşazadedir. Dedesi Hasan İzzet Paşa, Sarıkamış Harekatı sırasında bölge komutanıdır. Enver Paşa askerlerin Sarıkamış'a sevkini emrettiğinde İzzet Paşa, ona bu harekatın yapılmayacağını söyler. Enver Paşa'nın Harp Okulu'ndan hocası Hasan İzzet Paşa'ya cevabı sert olur: "Benim hocam olmasan başka türlü davranırdım. Ayrıl git." Bunun üzerine Hasan İzzet Paşa ordudan ayrılır. Bir süre Reji İdaresi'nde müdürlük yapar. Ardından da tavukçuluk ile meşgul olur. Bu zamana kadar paşazade olan ailede ticaret ayıp sayıldığı için okuma yazmaya önem verilir veya devlette görev alır aile fertleri. Hasan İzzet Paşa'nın Kel Hasan Paşa'nın kızı Refia Hanım'dan beş çocuğu olur: Malike (Malikgil), Ali Mümtaz, Melek (Keçeci), Talat (Altınanıt) ve Mehmet İzzet. Osman Saffet Arolat'ın babası Ali Mümtaz Bey, dönemin önemli şairlerindendir. Ali Mümtaz Bey, kuruluşundan çok kısa bir süre sonra 1926'da gireceği İş Bankası'nda çalışmaya başlar ve genel muhasebe müdürlüğü yapar. 1962'de emekli olur. Siyasete uzak durmayı prensip edinen Ali Mümtaz Bey, Ahmet Dallı'dan aldığı İş Bankası genel müdür yardımcılığı teklifini 'siyasal bir makamdır' diye reddeder. Emekliliğinden sonra getirileceği Turizm Bankası Genel Müdürlüğü görevini de ancak iki ay yapabilir, sırf bu nedenle. Ali Mümtaz Bey, 1923 yılında Şamlı Mehmet Efendi'nin beş çocuğundan üçüncüsü olan Fitnat Hanım'la evlenir. Fitnat Hanım'ın en küçük kardeşi İzzet Hanım, Mevlana Hazretleri'nin soyundan bir kişiyle evlenince, Arolat ailesi Hz. Mevlana'nın soyu ile uzaktan da olsa hısım olur. Geçen yıllarda vefat eden Celalettin Çelebi işte bu İzzet Hanım'ın oğluydu.
   <br/>
   <br/>
   Soyadları Cengizhan'ın kabilesinin adı olan Fitnat ile Ali Mümtaz Arolat ailesinin de beş çocukları olur. Hasan İzzet (Sanatçı Metin Arolat'ın babası), ailenin en büyüğü olarak 1925'te doğar. Ardından Ahmet Talat (1932), Mehmet Neşet (1934), Mustafa Kemal (1939) ve en küçükleri olarak da Osman Saffet (1942) dünyaya gelir. O günlerden nüfus cüzdanına vurulan 'bez alınmıştır, şeker karnesi verilmiştir' gibi damgaların yanında Osman Saffet'in hatıralarından silinmeyen, annesinin de Etibank'ta çalışmasından dolayı ortanın üstünde bir gelire sahip olmasına rağmen ortahalli bir mahalle olan İsmet Paşa'da geçen tatlı çocukluk günleri vardır. Mahalle kozmopolit ama insan ilişkileri ve dostluklar canlıdır. Cahit Zarifoğlu ile aynı mahalleyi paylaşır Osman Saffet. Dadılar ve kalfaların nezaretinde bir çocukluk geçirir o. İlk eğitimini Ankara'da alır. Ankara Gazi Lisesi'nden bir sene gecikmeli mezun olur, 1961'de. Sebebi de spora, özellikle de atletizme olan merakıdır.
   <br/>
   <br/>
   Öğrenci liderliğinden sinema oyunculuğuna
   <br/>
   <br/>
   Liseden sonraki hayatı tam bir karmaşa içinde mücadelelerle geçen Osman Saffet Arolat, 1962'de Hıncal Uluç'un Spor Şefi olduğu Öncü gazetesinde atletizm yazıları yazarak gazeteciliğe adım atar. Bu sırada henüz gazetecilik okumaya başlamamıştır. Önce İstanbul Üniversitesi Klasik Diller Bölümü'nde eğitim almak ister ama kazanamaz. Latin dillerinde okuma kararı alır, okula başlar ama bu sefer de kendi isteği ile vazgeçer. 196364'te sosyal antropoloji okumayı düşünür. Bu arada gazetecilik eğitimi de devam etmektedir. Ama 1968 yılında okuldan hocası Prof. Hart'la, 'Kent toprakları kamulaştırılmalıdır' diye açtığı bir sergi yüzünden tartışınca hocası ona bir daha gelme der. Ve böylece oradan da ayrılır. Bu arada 14 yaşında başladığı atletizmi de Galatasaray'da sürdürmektedir. Galatasaray Genç takımının menejerliğini yapan Arolat, büyük takımın da kaptanlığını üstlenmiştir. Galatasaray'da hentbol da oynar. Bunların arasında İstanbul Üniversitesi Talebe Birliği'nin tiyatrosuna da girerek Oğuz Aral'ın grubunda tiyatro oynamaya başlar. Bu arada iki de sinema filminde rol alır. Devlet Devrim'in başrol oynadığı On Korkusuz Kadın adlı filmde Celal Bayar'ı oynar. 196268 yılları arasında sinema ve tiyatroda reji asistanlığı yapar. 1963'te bu sefer Yaşar Kemal'in oğlu Reşit'le birlikte Şişli İlçe Yönetimine gireceği Türkiye İşçi Partisi'nden politikaya soyunur: "Çok acemi idik. 1964'te başkaları geldi hemen devrildik." Çok aktif olmamakla beraber kapanana kadar TİP'te siyasetle uğraşır.
   <br/>
   <br/>
   Öğrenci hareketlerinin de öncülerinden birisi olan Osman Saffet, Türkiye Milli Talebe Komisyonu'nda basın yayın başkanlığı yapar. Ardından Fikir Kulüpleri Federasyonu'nun İstanbul Sekreterliğinde çalışır. Kemal Sunter'in yanında Maden İş Sendikası'nın gazetesinde bulunur. 1966'da ise daha sonra yargılanmasına da yol açacak dönemin solcu yayın yapan Ant dergisinde yazılar yazmaya başlar. Alpay Kabacalı, Yaşar Kemal, İlhami Soysal ve Çetin Altan'ların bulunduğu Ant dergisinde röportaj yazıları yazar. Derginin sorumlu müdürü Alpay Kabacalı'nın evlilik iznine çıkmasıyla yazı müdürü olur. Dergi özellikle Demirel'le çatışma içerisindedir. Bu dönem dergiye birçok davanın açıldığı dönemdir. Davaların sebebi komünizm propagandası ve hükümete hakaret yazılarıdır. Ant'ın yanında Yeni Ufuklar, Yeni Dergi ve Ortam adlı dergilerde de yazı yazar. Bir taraftan öğrenci lideri bir taraftan gazeteci olması dikkatleri üzerine çekmesine yol açar. 1971'de İçişleri Bakanı Faruk Sükan'ın hazırladığı 38 kişilik 'ülkeyi o günkü duruma getirenler' listesinde Arolat'ın da adı yer alır. Birçok davadan beraat eder. Ama 1971 İhtilali ile davaların bir kısmı Sıkıyönetim Mahkemeleri'ne taşınınca Arolat tutuklanır, 25 yıl ceza alır ve 3 yıl hapis yatar.
   <br/>
   <br/>
   1970'te TRT'nin açtığı yarışmada Türkiye'de gençlik hareketleri çalışmasıyla Bilimsel Araştırma Ödülü'nü alan Arolat, 1972'de de Amnesty İnternational tarafından dünyada Yılın Fikir Suçlusu Mahkûmu seçilir. 1974'te normal afla değil anayasal afla çıkar hapisten. Sonra Aydın Engin'le gazete kurmaya çalışır, parası yetmediği için bunun yerine İsta adlı bir haber ajansı kurarlar. 1977'ye gelindiğinde askerliğini yapmak üzere Çanakkale'ye gider. Sonrasında Türk Haberler Ajansı'nda devam eder mesleğine. Bu arada 1974'te girdikleri şiir yarışmasında Aziz Nesin'in önünde, Işıl Özgentürk'le beraber birinci olur. Osman Saffet Arolat, evliliğini de kendisini Harun Karadeniz'le bacanak yapacak Ayşe Nurcan Hanım'la yapar. Bu evlilikten Ali Ulaş ismini verdiği bir çocukları olur.
   <br/>
   <br/>
   'Değişmedim, geliştim'
   <br/>
   <br/>
   O günlerde sosyalist olan Arolat, bugün olaylara biraz daha değişik bakar. 30 yıl önce bulunduğu konumda olmadığının farkında olmakla birlikte geçen yıllar eski coşkusunu da kaybettirir ona: "196667 yıllarında tütün mitingleri yapmış, yönetmiş, zeytinyağı savaşı vermişim. Ama bugün birçok olaya 30 yıl önce baktığım gibi bakmıyorum." Ama buna rağmen Hasan Cemal'in aksine geçmişte yaptıklarının arkasındadır Arolat: "Hasan Cemal veya başka arkadaşlar o dönemde yanlış düşündüklerine inandıklarını varsayıyor ve yanlışlarından arındıklarını iddia ediyorlar. Ben ise orada yanlışlarım varsa bana ait yanlışlardır diyorum. Bende farklılaşma veya tersine dönme yok, bir gelişme var."
   <br/>
   <br/>
   Değişmedim diyen Arolat'a 'hâlâ sosyalist düşüncede olup olmadığını' sormadan edemiyorum. Arolat'ın geldiği noktanın takdiri ise sizlere kalmış: "Sosyalistim ya da değilim demekten ziyade diyalektik düşünce ile sürekli gelişen bir dünyada yaşadığımıza göre, değiştirmek istediğimiz dünyanın zaten sürekli olarak değişmekte olduğunu, ama değişmesi gereken alanın hayat olduğunu ve daha paylaşımcı adil bir dünya için çalışmak gerektiğini öğrendim."
   <br/>
   <br/>
   ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A3B9306411ADC27201C3FE2882543BF9?newsId=4745), [web.archive.org (arşiv bağlantısı)](http://web.archive.org/web/20120701092555/http://www.aksiyon.com.tr:80/aksiyon/newsDetail_getNewsById.action;jsessionid=A3B9306411ADC27201C3FE2882543BF9?newsId=4745)
