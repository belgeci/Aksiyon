# Yerli bir duruş arayışı

*Cem Sökmen Bilinmeyen-tarih*

<div>
 <font>
  <img border="0" height="1" src="/web/20040629052622im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040629052622im_/http://www.aksiyon.com.tr/resim/494/64.jpg" vspace="5"/>
  </p>
 </font>
 <font class="content">
  Anlayış, siyasal İslam kulvarına farklı bir renk vermek niyetinde. Türkiye’deki siyasal İslam çizgisi, en az yirmi yıldır, Ortadoğu rüzgarlarına fena halde kendini kaptırmış gözüküyordu.
 </font>
 <p>
  <font class="content">
   Yenilgi psikolojisiyle kendi tarihinden, medeniyet birikiminden kaçan zihniyet kendi dinamiklerini harekete geçirecek bir Türkiye ‘düşü’nden uzak durmaktaydı. Anlayış yerli bir hassasiyetle bu boşluğu doldurmaya aday. Dergi yöneticileri, “Türkiye dünyaya açılışın anahtarıdır” üst başlığı altında yerli düşüncenin uç beylerine sözü getirip, başkasının hayatını yaşayamayacağımızın altını çiziyor: “Türkiye, Necip Fazıl ve Nurettin Topçu gibi, Kemal Tahir ve Cemil Meriç gibi ciddi düşünürlerimizin yıllar önce dile getirdikleri şekliyle ‘varolmak’ için ‘Bu Ülke’nin emperyalizm karşısındaki yükselen sesi olmak zorundadır. ‘Bu Ülke’ sadece Anadolu coğrafyası değil, aynı zamanda ve öncelikle bin yıllık tarihtir, kültürdür, bilinçtir. Küresel yağmacılığa karşı gerçek direnç odakları bu bilincin yaşatıldığı toplumsal zemindedir.”
   <br>
    <br/>
    Kendimizle yüzleşmek
    <br/>
    <br/>
    Anlayış dergisi, geçtiğimiz yıl haziran ayında “Kendimizle ve dünyayla yüzleşmek, doğru bir karar ve sağlam bir duruş sahibi olmak için, derin bir anlayış gerekir” diyerek yayın hayatına başladı. Dergi bir yılı aşan yayın hayatı sonrasında ele aldığı konular itibariyle özellikle yerli aydının gecikmeli randevusunu (kendisi ile yüzleşmesini) gerçekleştirmiş oldu. Anlayış, son yüzyılın Türkiye’sinde yerlilikten yana olan aydınların Batılı veya Batıcı gözle bakıldığında hiç de rasyonel olmayan şahsi gayret ve fedakarlıklarının mutlaka ihtiyacı olan kurumlaşmayı gerçekleştirebilmiş bir kadronun eseri... ‘Nedir bu kurumsallaşma?’ dediğimizde, karşımıza Bilim ve Sanat Vakfı çıkıyor.
    <br/>
    <br/>
    Çoğu, yıllardır Bilim ve Sanat Vakfı bünyesinde ders veren kişilerden kurulu ekip, sahip olduğu birikimi Anlayış’a yansıtıyor. Derginin, birinci sayısından on ikinci sayısına kadar hem yapısal hem de görsel anlamda değişikliğe uğramamasının sırrı bu tecrübede gizli. Anlayış okulunun mimarları Ahmet Davudoğlu, Mustafa Özel ve İhsan Fazlıoğlu sahalarının önde gelen isimleri olarak zaten biliniyorlar. Onların rahle—i tedrisinden geçmiş genç akademisyenler ise şimdilerde yazdıklarıyla Türk düşünce hayatının geleceği için ümit vadediyor.  Derginin omurgasını, o ayın gündemiyle ilgili çok çeşitli açılardan derinlemesine yapılan analizlerin bir araya getirildiği “Dosya” teşkil ediyor. Dosya’daki fikirlerin tartışmaya açıldığı “Topluyorum” bölümü okuyucunun ilgisini çekiyor. Bunu, Türkiye ve dünya merkezli konuların ‘derinlikli’ ele alındığı bölümler izliyor.
    <br/>
    <br/>
    Derginin belirgin özelliği, uluslararası konjonktürde Türkiye’nin mesuliyetini hatırlatan bir üslup tutturması. Türkiye’yi merkeze alan bu bilincin temelinde medeniyet perspektifi yatıyor. Toplumsal yılgınlığın had safhaya ulaştığı, AB’nin bütün dertlerden kurtulmanın çaresi olarak anlaşıldığı bir süreçte birbirinden farklı arayışlar ortaya koyuyor. Bir ‘okul’dan doğan derginin böyle sürerse okul olma özelliğini devam ettireceği anlaşılıyor. Belki genç akademisyenleri ihmal etmeden sahasında kendini ispatlamış isimlere kapılar açılırsa, bir tür ‘platform’a dönüşmesi beklenebilir.
    <br/>
    <br/>
    Anlayış
    <br/>
    0 212 613 96 96
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11509&yorum_id=1), [web.archive.org (arşiv bağlantısı)](http://web.archive.org/web/20040629052622/http://www.aksiyon.com.tr:80/detay.php?id=11509&yorum_id=1)
