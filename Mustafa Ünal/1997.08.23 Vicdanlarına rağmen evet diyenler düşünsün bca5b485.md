# Vicdanlarına rağmen evet diyenler düşünsün

*Mustafa Ünal 1997.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aynı zamanda ANAP'ın kurucularından olan Ankara Milletvekili Cemil Çiçek, kesintisiz eğitimi öngören kanun tasarısına muhalefet edince partisinden kopmanın eşiğine geldi.
  </font>
 </div>
 <div id="newsText">
  <font class="detail-text">
   İhraç isteğiyle disiplin kuruluna verildi. İhraç onun için bir şey ifade etmiyor. Çünkü ANAP'ın son bir yıldaki parti politikaları ayrılığı kaçınılmaz kılmıştı. Çiçek mi ANAP'a ters düştü, yoksa ANAP mı kuruluş ilkelerine yani Çiçek'i içinde barındıracak yapısına ters düştü? Görünen o ki değişen ANAP. Çünkü ANAP'la ilişkisini kesme noktasına gelenler Çiçek'le sınırlı değil.
   <br/>
   <br/>
   Cemil Çiçek'in parti politikalarından rahatsızlığı bir süredir biliniyordu. Özellikle DYP'den transferler sabrını fazlasıyla taşırdı. Çünkü vaktiyle ANAP'lılar tarafından karalanan DYP'lilere Yılmaz kapısını ardına kadar açıyordu. Çiçek'e göre gelenler fikirlerini değiştirdikleri için değil siyasi oyunlarına ANAP'ı alet etmek için parti değiştiriyorlar. Çiçek burada soruyor: Sırada kim var? Engin Civan, Selim Edes, Halil Bezmen ne zaman alınacak?
   <br/>
   <br/>
   Sekiz yıl kesintisiz eğitim tasarısını çok önemsedi ve milletvekillerinin bir karakter imtihanından geçtiğini söyledi. Partisinin grup kararına uymadı. Ama çok rahat. 'Ben millete hesabımı kolay veririm. Asıl içlerine sinmediği halde evet oyu verenler düşünsün' şeklinde konuşuyor.
   <br/>
   <br/>
   Meclis'in kapanmasıyla yoğun geçen günlerin ardından Cemil Çiçek soluğu Edremit yakınlarındaki yazlığında aldı. Çiçek sorularımızı yazlığında cevaplarken çok rahattı:
   <br/>
   <br/>
    ANAP'la sıkıntılarınız yeni değil. Bu ayrılığın temelinde yatan sebepler nelerdir?
   <br/>
   <br/>
   Bugün ANAP'taki sıkıntıların çoğunluğu 1989 mahalli idare seçimlerine dayanıyor. O seçimlerde oyumuz yüzde 35'lerden yüzde 21.75'e düştü. Yenilginin parti içinde değerlendirilmesi yapıldığında, başta Genel Başkan Yılmaz olmak üzere bugünkü ANAP yönetimini oluşturan arkadaşlar, bize oy veren milliyetçi muhafazakar oyların bu görüşlerin temsil edildiği partilere yani RP ve MÇP'ye gittiğini söylediler. Onlara göre ANAP'a oy verenler liberal görüşteydiler ve partiyi bu çizgiye oturtmak lazımdı.
   <br/>
   <br/>
    Bu kimlik sorunu nasıl ortaya çıktı?
   <br/>
   <br/>
   ANAP '89 seçimlerinden sonra yol ayrımına girdi. Daha sonraki kongrelerde de rahmetli Özal ve ailesi tercihini Genel Başkan Mesut Yılmaz lehine kullandı. Eğer Özal'ın desteği olmasaydı, Yılmaz'ın ANAP'ın başına geçme şansı yoktu. O günden beri bir kimlik tartışmasıdır gidiyor. Nerede bir ara mahalli seçim olsa partinin milliyetçimuhafazakarları aranır. Çünkü 'Siz vatandaşla iyi diyalog kuruyorsunuz' denir. Seçim bittikten sonra liberal kesim yine vitrine çıkar.
   <br/>
   <br/>
   Bugün geldiğimiz noktada  ise ne ilke kaldı, ne de ülkü. Partiye alınan insanların ahlaki göstergeleri ortada, ANAP'a karşı tavırları  unutulmuş değil. Bir taraftan Genel Başkan Yılmaz, devlet hayatından yalanı ve haramı kovacağız diyor. Diğer taraftan hayatı devletten mal mülk yemekle geçmiş insanları partiye almakta beis görmüyor.
   <br/>
   <br/>
    ANAP'a başka partilerden gelen milletvekillerine karşı çıkarak bir bakıma parti yönetimine karşı bayrak açtınız. Neden?
   <br/>
   <br/>
   Son günlerdeki transferleri dikkate aldığımızda, acaba Engin Civan, Halil Bezmen, Selim Edes gibi birtakım kişileri niye ANAP'a davet etmediğimizi düşünüyorum ve tek engel milletvekili olmayışlarını görüyorum. Onlar da milletvekili olsaydı, 'Haydi Türkiyem ileri' diyen bir kısım ahlaki redaet sahibi insanlar gibi 'Türkiye sizinle gurur duyuyor' sloganları arasında ANAP'a alınabilirdi. Çok kirli olanlar Meclis kapanınca girerdi. Böylece grubun tepkisinden kaçınılırdı. Kendi partisini satmış, hakkında iddialar bulunan aklanmamış insanlar ANAP'a bir şey vermez.
   <br/>
   <br/>
   Son bir yıldır partiyi girdiği çıkmazdan kurtarmayı amaçlayan gayretlerimiz oldu. Maalesef başarılı olamadık. Şu an ANAP'ın ne kendi programı, ne fikri, ne de geçmiş iktidar tecrübesi kaldı. ANAP, halkın vermediği iktidarı sola altın tepsi içinde sunan bir taşeron durumuna düşmüştür.
   <br/>
   <br/>
    Özellikle DYP kaynaklı transferler merkez sağın ANAP çatısı altında gerçekleşmesi olarak yorumlanıyor..
   <br/>
   <br/>
   ANAP'ın sağla bir ilişkisi kalmadı. Transferler de ANAP felsefesini iktidar yapmak için değil. Tek gaye Yılmaz'ın başbakan olma rüyasını gerçekleştirmek. Parti içinde sıkıntıları var. Devamlı seçim kaybediyor. Bundan kurtulmanın yolu başbakan olabilmektir. Biliyor ki bundan sonra halkın oylarıyla iktidara gelmek mümkün değil. Böyle olunca daha evvel başkalarının itibar ettiği ancak kamuoyunun nefret ettiği siyasi usullere itibar ederek ayakta durmaya çalışıyoruz.
   <br/>
   <br/>
   Onların nelerin karşılığı istifa ettiğini biliyoruz. Özellikle DYP'den istifa edenlerin arasında ilkeli olarak ayrılan bir kişi gösterilemez. ANAP'a geldiler ama ANAP'lı olmadılar. ANAP'ı atlama taşı olarak kullanıyorlar.
   <br/>
   <br/>
    ANAP'ın AP'leşme sürecine girdiği ve misyon olarak da 1980 öncesi AP'yi kendine örnek aldığı değerlendirmelerine ne diyorsunuz?
   <br/>
   <br/>
   Bu haliyle ANAP, 196869'daki yeminliler grubunun hakim olduğu, Ferruh Bozbeyli, Mehmet Turgut, Sadettin Bilgiç gibi milliyetçimuhafazakarların dışlandığı AP sürecine girdi. Çünkü o sürecin mimarları bugün de siyasette hâlâ etkili noktadadırlar. Türk siyaseti bu kafadaki liderlerden kurtulmadığı sürece hiç bir meseleyi çözme şansı yoktur. Hem seçim kaybedeceksiniz, hem de uzunca yıllar genel başkan olarak kalacaksınız; bu sadece Türkiye'ye mahsustur. Siyasette rol sahibi olanların yaşlarına bakınız, Batıda onların yaşıtı olan kimse kalmadı. Başarılı olanlar bile gitti. Başarısız olanları sistem kendisi ayıklıyor. Bizde başarsa da kalıyor  başarmasa da. Başaramayınca da çeşitli tezgahlarla ayakta kalmanın yollarını arıyor. Bugünlerde bunu en iyi yapan da Yılmaz.
   <br/>
   <br/>
    Yılmaz'la hiç yıldızlarınız barışmadı. Şahsı sizin için bir rahatsızlık oluşturuyor mu?
   <br/>
   <br/>
   Benim şahıslarla meselem yok. Rahmetli Özal da yanlış yaptığı zaman ona karşı çıktım. Semra Hanım'ın İstanbul İl Başkanlığı'na aday olması yanlıştı. Bunun için mücadelemizi verdik. Sonuçta Özal, bizim haklılığımızı itiraf etmek durumunda kaldı. Bugün de Yılmaz'ın şahsıyla bir meselemiz yok. O da partimizin kurucusu. 8 yıllık eğitim meselesindeki mücadelemiz incelendiğinde ilkelerin savunuculuğunu yaptığımız anlaşılır. DSP lideri Ecevit kamuoyuna yaptığı açıklamada, '8 yıllık kesintisiz eğitim bizim projemiz' diyor. Yılmaz grupta 'Bu tasarı benim içime sinmiyor' şeklinde konuşuyor. ANAP'lılar genel başkanın içine sinmeyen solun tasarısına oy vermeye zorlanıyor. Aksi yönde davrananlara ihraç yolu gösteriliyor. Partide Cemil Çiçek'e, Ali Coşkun'a yer yok derken kimlere yer açtığı görülüyor. Rahmetli Özal'a, ANAP'a sövenler baştacı ediliyor. Onlar bakan bile yapılıyor. Hatta kendisine siyasi terbiyesiz, pokerci, hayalici diyenleri partiye almakta hiç beis görmüyor.
   <br/>
   <br/>
    İhracı göze alarak kesintisiz 8 yıla karşı çıktınız. Tasarının kanunlaşması ANAP'ı nasıl etkiler?
   <br/>
   <br/>
   Şunu bilmek lazım ki bu dağın arkasında bir başka dağ daha var. Allah'ın da milletin de bir hesabı vardır. Biz millete ve Allah'a vereceğimiz hesabı düşünerek hareket ediyoruz. 8 yıllık tasarıya onun için red verdik. ANAP içinde bir çok arkadaşımız bizim yaptığımız bu davranışı sergileyemediği için içleri buruktur. Oylamadan sonra yüzlerinin mosmor olduğunu gördüm.
   <br/>
   <br/>
    İkinci kez Disiplin Kurulu'na verilmenize karşı tavrınız ne olacak?
   <br/>
   <br/>
   Sekiz yıla karşı çıktığımız için partinin aldığı kararı milletin huzurunda da, Allah'ın huzurunda da birer şeref vesikası olarak taşıyacağız. Benim inançlarım partimden evvel gelir. ANAP içinde ülkem için siyaset yapıyorum. Gaye vatana hizmettir. Maalesef ANAP bu haliyle iyi bir araç olmaktan çıkmış oluyor. Beni ihraç etmeleri o kadar önemli değil.
   <br/>
   <br/>
   Savunma verirsem daha önce de söylediklerimi tekrarlamış olacağım. Olmazsa tarihini değiştirir eski savunmamı aynen veririm. İhraçtan önce istifa etmeyi düşünmem. Çünkü o zaman istifa edip parti değiştirenlerle aynı konuma girebilirim. Ancak istifa da etsek bu istenmediğimiz içindir. Parti yönetimi, görüşlerimizi muhafaza ederek ANAP'ta kalmamızı istemiyor. Bu gelinen noktada düşünmesi gereken biz değil, seçim zamanları vatan, millet, muhafazakarlık nutukları atanlardır. Vatandaşın karşısına nasıl çıkacaklar onlar düşünsün.
   <br/>
   <br/>
    ANAP'ın yeni çizgisinde milliyetçimuhafazakarlığın zayıfladığı mı görülecek?
   <br/>
   <br/>
   ANAP bir iç koalisyondur. Değişik eğilimler, toplumdaki ağırlıkları siyasi etkinlikleri oranında temsil edilir ve saygı görürler. ANAP yönetimi bu iç koalisyonu kendi içinde tek taraflı olarak bozuyor. Milliyetçileri, muhafazakarları bu partide görmek istemiyor. Merkez ve sol misyon olarak benimseniyor. Bu yetkili ağızlardan söyleniyor. Milliyetçi sol kavramını kamuoyu unutmuş değil. Milliyetçi kelimesini kullanmasının başka sebebi var. Partide ayak işlerini gördüreceği badygardlara ihtiyacı var. Bir kısım arkadaşlar bu rolü yaptıkları sürece orada kalmaya devam edecekler.
   <br/>
   <br/>
    ANASOLD hükümetinin kurulmasına karşı çıktınız ve güvenoyu vermediniz. Gelişmelerin sizi haklı ya da haksız çıkardığı konusunda ne düşünüyorsunuz?
   <br/>
   <br/>
   Milli Eğitim, Kültür, Sosyal Hizmetler, Diyanet gibi fikri tercih gerektiren alanları sola teslim etmekte beis görmeyen bir yönetim milliyetçiliğe nasıl baktığını ortaya koymuş oluyor. Yolun, barajın sağcısı solcusu olmaz. Bayındırlık bakanlığını almanız o kadar önemli değildir. Esas tercihler sosyal konularda olmaktadır. Milletimizin sola rey vermemesinin sebebi sosyal konularda solun bakış tarzına karşı çıktığı içindir. Halkın vermediğini ANAP verdi.
   <br/>
   <br/>
   Hükümetin isimlendirilmesine baktığımız zaman daha önce Cindoruk'un 'zenginleşmek için siyasete girdiler' suçlamasını yaptığı hatta çete diye nitelediği 5 kişiden ikisi asaleten biri vekaleten kabinede bakan olarak görev yapıyor. Neresinden bakarsanız bakın bu ANAP'ın hükümeti değil.
   <br/>
   <br/>
   ANAP Türkiye'yi 1950 öncesine götürmenin aracı olarak kullanılıyor bugün. 1980 öncesi toplumu belli noktaya getirmiş olan politikacı tiplerini örnek alarak ve o politikalara özenerek çizgi değiştiren bir parti konumuna geldi. Bir kaç yıl önce Abant'ta bir toplantı yaptık ve partinin görüşlerini ortaya koyduk. Bugün iktidar olunca onların tam tersi icraatlara başladık. ANAP artık günübirlik politika yapmaya çalışan bir parti durumuna geldi.
   <br/>
   <br/>
    ANAP'tan ayrılık sizin açınızdan kaçınılmaz mı görünüyor? Aktif politikadaki serüveniniz bundan sonra nasıl bir seyir izleyecek?
   <br/>
   <br/>
   Benim çizgimde bir değişiklik olmadı. Aktif siyasete devam edip etmeme konusunda bir tercih noktasındayım. Ben Türkiye'de gönül rahatlığı içinde siyaseti bırakmayı becermiş olan çok az sayıdaki insandan biriyim. 1991'de kendi irademle aktif politikadan çekilmiştim. Siyaseti bırakma tercihim daha ağır basabilir. Ancak şartlar elverirse ülkeye hizmet etmeye devam ederim. Şartlar oluşur mu, bugünden bir şey söylemek zor.
   <br/>
   <br/>
    RP ile ilişkileriniz değişik yorumlara sebep oluyor. ANAP'tan kopmanız halinde RP'ye geçer misiniz?
   <br/>
   <br/>
   RP ile ilişkilerimiz çok konuşulan bir hadisedir. Türkiye'de de insanları karalamanın ya da etkisiz hale getirmenin bir aracı olmaktadır. Bizim 1993'te RP ile münasebetimiz oldu. RP bizi davet etti. Ancak şöhret sahibi insanların bir partiye girmesinden öte hizmeti beraber yapmanın şartlarını değerlendirmek gerektiğini söyledik. RP'nin bir değerlendirmesini yaptık: RP hep başkalarının yanlışlarını söyleyerek siyaset yapıyor. Başkalarının yanlışlarını söyleyerek iktidar olabilirsiniz ama iktidarda kalabilmek ancak kendi doğrularınızı ortaya koymanıza bağlıdır. Bu da slogan partisi yerine projeye dayalı siyaset yapmayı gerektirir.
   <br/>
   <br/>
   RP'nin iktidarı döneminde yaşadığı sıkıntıları daha 1993'te ortaya koyduk ve bunların çözümlerini dile getirdik. Başlangıçta evet dendi ama son ana gelince olmadı.
   <br/>
   <br/>
   ANAP'tan ayrılmamak için azami fedakarlığı gösterdim. Görüşlerimden dolayı ANAP'tan atılırsam bu benim iradem dışında olan bir gelişmedir. Yoksa herhangi bir partiyle ilişkilerimiz politikalarımızı belirlemiyor. Bizi aynı kareye koyanlar bazı gayeleri için bunu yapıyorlar. Bizim RP ile bugün bir alakamız yok. Çok isteseydik gidebilirdik.
   <br/>
   <br/>
   Hatıralarımı yazacağım
   <br/>
   <br/>
    Tatiliniz nasıl geçiyor?
   <br/>
   <br/>
   Bu yıl tatil yapma imkanımız olmadı. 34 yıl önce bir yazlığım oldu. Orta halli bize benzeyen insanların olduğu buralarda sakin günler geçirmek bizim tatilimiz oluyor.
   <br/>
   <br/>
    Denize giriyor musunuz?
   <br/>
   <br/>
   Sabahları saat 7'de giriyorum. Hem sakin oluyor hem de soğuk oluyor. Ben soğuk suyu seviyorum. Yüzmeyi seviyorum.
   <br/>
   <br/>
    Gelişmeleri izliyor musunuz?
   <br/>
   <br/>
   Gazete ve televizyonlardan takip edebildiğim kadar izliyorum.
   <br/>
   <br/>
    Kitap okuyabiliyor musunuz?
   <br/>
   <br/>
   Burada iyi kitap okunuyor. Şu an arkadaşım Gaffar Yakın'ın Demokrasi, Laiklik ve Atatürkçülük kitabını okuyorum. Hem bilgilenmem hem de kritik için.
   <br/>
   <br/>
    Güzel yazı yazdığınız söyleniyor?
   <br/>
   <br/>
   Birilerinin iltifatı değilse bunu İHL'li oluşuma bağlıyorum. Türkçe'yi kaç dille konuştuğunuza bağlı. Üniversitede Osmanlıca çalıştım. Bunun etkisi olduğunu sanıyorum. Halen de okumaya devam ediyorum.
   <br/>
   <br/>
    Doğrucu Davut gibi görülmenize ne diyorsunuz?
   <br/>
   <br/>
   Biz doğrular için varız.
   <br/>
   <br/>
    Siyaset sonrası ne işle uğraşacaksınız?
   <br/>
   <br/>
   Elim kalem tutuyor. Hukukçuyum da. Hayır işleriyle uğraşırım. Hatıralarımı yazmayı düşünüyorum. Siyasi analizleri içeren makaleler yazarım herhalde.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2891), [web.archive.org (arşiv bağlantısı)](http://web.archive.org/web/20130814133002/http://www.aksiyon.com.tr:80/aksiyon/newsDetail_getNewsById.action;jsessionid=22CA5F794566069D1D5114BA1808C209?newsId=2891)
