# RP, Batı'nın yakın takibinde

*Mustafa Ünal 1995.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'deki bazı çevreler iktidar şansını her geçen gün artıran RP'ye karşı yıpratma kampanyaları düzenlerken, ülkemizdeki gelişmelere yön vermek isteyen ABD ve bazı Avrupa devletleri de RP'yi daha yakından izlemeye başladı.
  </font>
 </div>
 <div id="newsText">
  <font class="detail-text">
   Oylarını  sürekli yükselten RP, Batılı ülkelerin dikkatini çekmekte gecikmedi. 27 Mart mahalli seçimlerinde, iktidar sinyallerini veren Refah Partisi'ni daha yakından tanımak isteyen ABD ve büyük ülkeler, randevu için RP'nin kapısına koştular. RP yetkilileri de Batı'nın diyalog isteğini olumlu karşıladı ve yıllarca en ağır eleştirileri getirdiği ABD ve Avrupa devletlerinin temsilcileri ile görüşmelere başladı.
   <br/>
   <br/>
   Diyalog ortamının oluşması için karşılıklı olarak iki taraf da birbirlerine karşı yumuşuyordu. Batılı ülkelerle RP'nin ilişkilerini düzenleyen Genel Başkan Yardımcısı Abdullah Gül, diyalog ortamını iktidara talip bir partinin hazırlıkları olarak yorumluyor.
   <br/>
   <br/>
   Kapalı kapılar ardında farklı bir üslup kullanmadıklarını özellikle vurgulayan Gül, RP'de çizgi sapması olmadığını belirtiyor ve Avrupa ülkelerine nazaran Amerikalılar'la  anlaşmanın, bazı meselelerde uzlaşmanın daha kolay olduğunu kaydediyor.
   <br/>
   <br/>
   Yıllardır antibatıcı bir üslup kullanan RP lideri Necmettin Erbakan, son üç yılda ABD'yi iki kez ziyaret etti ve Amerika'nın önde gelen isimleriyle özel görüşmeler yaptı.
   <br/>
   <br/>
   Türk siyasetini iyi izleyen ABD'den önceki hafta RP Genel Merkezi'ne bir mektup geldi. RP'nin bazı konulardaki görüşleri özellikle laiklik ve demokrasi anlaşıyışı ile teröre bakışı merak ediliyordu. Mektubu gönderen Cumhuriyetçilerin politikalarını belirlemekte önemli yeri olan bir araştırma kuruluşuydu. RP yetkilileri basına sızdırmakta tereddüt etmedikleri mektubu cevaplandırmakta bir beis görmediler ve Türkiye'de anlattıkları düşüncelerini Amerikalılar'a da yazdılar.
   <br/>
   <br/>
   Refah Partisi Genel Başkan Yardımcısı Kayseri Milletvekili Abdullah Gül, RP'nin Batılı ülkelerle ilişkiye girilmesinde önemli rol oynayan bir isim. RP lideri Erbakan'ın ABD'ye yaptığı iki ziyarette de bulundu. Gül, Aksiyon'un sorularını sıkıntıya düşmeden cevaplandırdı:
   <br/>
   <br/>
   Türk siyasetinde ABD ne ifade ediyor, politikaya dahli sözkonusu siyasi partilerin Amerika veya diğer süpergüçlerle ilişkileri konusunda ne düşünüyorsunuz?
   <br/>
   <br/>
   Türkiye'nin dış politikasında ABD'nin çok önemli yeri var. Özellikle son yıllarda dünya tek kutuplu hale gelince ABD, tek süper güç olarak ekonomi, siyasi ve askeri alanda en çok sözü geçen ülke durumuna geldi. Bu bir realite. ABD'yi sevip sevmemek, politikalarını benimseyip benimsememek, Amerikan emperyalizminden bahsetmek başka bir şey, gerçekleri ve realiteleri görüp buna göre kendi stratejinizi, kendi politikalarınızı tespit etmek başka şey. Dolayısıyla bu bir vakıadır.
   <br/>
   <br/>
   Dünyada ABD'nin dışında başka güç merkezleri de var.. Avrupa ülkeleri... Ötede pasifikler ayrı bir güç. Uyanma devresindeki Çin, büyük iktisadi kalkınmayı gerçekleştiriyor. Önümüzdeki yıllarda dünyanın dengesini çok daha farklı şekilde değiştirecek.
   <br/>
   <br/>
   RP'nin Amerika ile ilişkileri hangi temel üzerine oturuyor? Ilk temas nasıl gerçekleşti?
   <br/>
   <br/>
   RP son yıllarda özellikle de kongreden sonra dış ilişkilerden sorumlu başkan yardımcılığını ihsas etti. Bu yöndeki çalışmalarımız genişleyerek sürüyor. Genel Merkez'de ayrı bir sekreterya oluşturuldu, lisan bilen arkadaşlarımız devreye girdi, arşivler tutulmaya, yabancı basın takip edilmeye başlandı
   <br/>
   <br/>
   Dış ülkelerle başta ABD olmak üzere kendi düşüncemize göre ilişkiler kuruldu. Islam ülkeleri ile ilişkilerimiz ise malum. Özellikle son yıllarda Batılı ülkelerle ilişkilerimiz artmış durumda. Batılı ülkelerde, Almanya'da,  Fransa'da  bizi destekleyen lobiler, vatandaş grupları var. Hatta şöyle diyebiliriz, biz Avrupa'ya Islam ülkelerinden daha sık gidiyoruz.
   <br/>
   <br/>
   Ilk diyalog isteği Amerika'dan mı geldi yoksa RP'den mi?
   <br/>
   <br/>
   RP'nin 1991 yılından sonra her girdiği seçimlerde aldığı oyu giderek artırması tabii ki yabancı misyonların, dünyada söz sahibi ülkelerin, ABD'nin, Avrupa'nın dikkatini çekti. Şüphesiz ki bu ülkeler Türkiye'deki diplomatik misyonlarını kullanarak ülkemizdeki gelişmeleri çok iyi takip ederler. Bu, bizim kongremizden sonra daha da hızlandı. 27 Mart seçimleri öncesinde bütün Batılı ülkeler RP'ye karşı projektörleri çevirdi. RP'yi birinci elden tanımak istediler. Bunların başında da ABD geldi.
   <br/>
   <br/>
   Her büyük ülke diğer ülkelerdeki siyasi gelişmeleri yönlendirmek ister. Bizim de bunu Türk cumhuriyetlerinde ve diğer ülkelerde yapmamız lazım. Bunu sadece ABD değil, sağlıklı politikalar üreten ülkelerin hepsi çok iyi yapıyor.
   <br/>
   <br/>
   Işte bu ülkeler çok iyi bir şekilde Türkiye'yi yakın takibe aldılar. Türkiye'nin dinamik gücünün RP olduğunu görmekte gecikmediler.
   <br/>
   <br/>
   Biz 27 Mart seçimlerine giderken büyükelçiler seviyesinde olsun, müsteşarlar seviyesinde olsun Batılı ülkeler RP ile yakın temasa geçtiler. Ilk ilişki arzusu onlardan gelmiş oldu. Biz bunu memnuniyetle karşıladık. Bütün görüşmelerimizde kendilerine, 'Bizim hakkımızdaki bilgileri dolaylı yollardan temin etmeye çalışmayın, bizimle görüşün, fikirlerimizi, ne düşündüğümüzü açık seçik konuşalım. Ona göre kararınızı verin. Eğer medyadan bilgi almaya çalışırsanız yanılırsınız' dedik. Bu samimi konuşmalardan çok etkilendiler. Ondan  sonra daha sık görüşmeler olmaya başladı.
   <br/>
   <br/>
   27 Mart seçimlerinden önce Batılı ülkelerin bazı büyükelçileri Anadolu'yu dolaştılar. Büyükelçiler yardımcıları ile bizzat bölgeye gitti. Ve Anadolu'da RP'nin belediyelerde iktidara geleceğini açıkça gördüler. Hatta şunu unutamıyorum: ABD'li diplomatlardan birisi Anadolu'yu dolaşırken Sivas Belediye Başkanımız Temel Karamollaoğlu ile görüşmüş ve çok etkilenmiş.
   <br/>
   <br/>
   RP'ye Batılı ülkelerin ilgisi RP'nin oylarını sürekli artırması ve iktidara yürümesi ile doğrudan bağlantılı. Görüşmeler sonunda Batılılar RP'yi nasıl buldular. Yani ne umuyorlardı ne buldular?
   <br/>
   <br/>
   Seçim kampanyası sırasında Türkiye'deki kordiplomatik çevre Anadolu'yu taradı ve gördü ki RP geliyor. Seçimlerden sonra bir Avrupa ülkesinin büyükelçisi bizi yine yemeğe davet etti. Konuşmamız sırasında o büyükelçiye 'RP'nin kazanacağını tahmin ediyor muydunuz' diye sorduğumda, 'evet' dedi. Medyanın kendilerini etkileyip etkilemediği konusunda da 'Türkiye'deki medyaya biz kesinlikle güvenmeyiz. Kendi kaynaklarımızdan kendi istihbaratımızı toplarız. Bu tip medyayı hiç bir ülkenin başına Allah vermesin' şeklinde temennide bulundu.
   <br/>
   <br/>
   RP'nin başarısı arttıkça dış ülkelerin partimize ilgileri arttı. Ve bizimle temaslardan çok etkilendiler. Onlar, bir Afganlı, bir Kuzey Iraklı tipler göreceklerini tahmin ediyorlardı, zaten medyanın yansıtması da öyleydi. Ama bizim rasyonel, mantıklı, hoşgörülü, her türlü işbirliğine hazır tavrımızı gördüklerinde çok etkilendiler. Seçim başarımız, üstümüzdeki ilgiyi çok artırdı. Başta ABD Büyükelçisi olmak üzere Batılı ülkelerin tümünün randevu talepleri oldu, hepsini kabul ettik. Ve onlara şunu söyledik: Türkiye'nin kendi kimliği vardır. Tabii ki Avrupa'nın başka ülkelerinin de kendilerine göre bir kimliği mevcuttur. Biz kesinlikle herhangi bir ülkenin kültür değerlerine düşman değiliz, ama bizim kültürümüz ayrı, sizinki ayrı. Bu kimlikleri tanıdıktan sonra işbirliği nasıl yapılır, onu ararız. Ama Türkiye'deki küçük bir zümre Türk insanının kimliğini değiştirmenin gayreti içindedir, biz bunu kabul etmeyiz. Bunlar, inandırıcı bulundu. Demokrasi  kuralları işleseydi RP zihniyetindeki parti 3040 yıl önce iktidara gelirdi. Sivil topluma yönelmenin RP'nin işine geldiğini, Türkiye'deki hürriyetçi ortamın ne kadar artarsa RP'nin de başarısını artıracağını anlattığımızda makul karşılandık. Mesela ben hep şunu söylüyordum ABD Büyükelçisi'ne; 'Sizdeki parlamenterler halkın düşüncelerini yansıtır ama bizde öyle değil.  Dolayısıyla bizdeki demokrasi eksiktir.' Böylece arada bir güven ortamı oluştu.
   <br/>
   <br/>
   ABD ile Avrupa ülkelerinin size yaklaşımında bir fark var mı?
   <br/>
   <br/>
   Biz nasıl halkımıza karşı Batı'nın çirkin yüzünü anlatıyorsak, ikili görüşmelerimizde kapalı kapıların ardında da aynı şeyleri söylüyoruz. Amerikalılar, Avrupalılar'a göre daha pragmatik insanlar. Görüşme ve uzlaşması daha kolay. Avrupalılar'ın daha klasik politikaları var. Cezayir meselelesinde de bunu açıkça görüyoruz.
   <br/>
   <br/>
   Amerika ile dirsek temasına girmeniz bazı çevreler tarafından garip karşılanıyor. Iktidar olmanız halinde Batı ile ilişkileri nasıl yürüteceksiniz?
   <br/>
   <br/>
   Biz iktidarımızda Türkiye'nin tecrit olmasını istemiyoruz. Sınırlarımızı kapatmak gibi bir düşüncemiz yok. Bütün Batılı ülkelerle temasımız, ekonomik ilişkilerimiz devam edecek. Bugünün dünyasında izole bir ülke düşünülemez. Iran bile kendini tecrit edilmiş olarak görüyor ve bunu düzeltmek için uğraşıyor. Doğrudur yaptığı... Bunu taviz şeklinde değerlendirmek yanlış. Saygın bir şekilde kendi haklarınızı koruyarak, Batı ile uygun işbirliğine gireriz.
   <br/>
   <br/>
   Bunların bizim stratejilerimizin, görüşlerimizin değişmesi ile kesinlikle ilgisi yok. Büyüyen, Türkiye'nin yönetimine talip bir partinin hazırlıklarıdır. Yarın biz iktidara gelirsek dışişleri bakanı RP'den olmayacak mı...? RP'li dışişleri bakanının Batılı ülkelerle teması olmayacak mı...? Olacak tabii.
   <br/>
   <br/>
   Genel Başkanınız Necmettin Erbakan ile iki defa ABD'ye gittiniz. ABD ile diyolog başlatmanızda bu ziyaretlerin etkisi oldu mu?
   <br/>
   <br/>
   Bizim ABD'ye ilk gidişimiz 1991 yıllarına rastlar. Yani genel seçimlerden sonraya. Islam ülkelerinden bir parlamenter grubu oluşturup göreve yeni başlayan BM Genel Sekreteri Butros Gali'yi ziyaret ettik. Heyetin başında da Erbakan vardı. Uzun bir görüşme yaptık ve görüşlerimizi Gali'ye anlattık. Çok iyi hatırlıyorum o zaman Gali ile Erbakan arasında çok gergin bir münakaşa oldu. Gali aynen şöyle dedi: "Burası bir siyasi kuruluştur. Haklılık ve hukukun üstünlüğü aranmaz, hakim devletlerin çıkarları önemlidir." Biz o ziyaretimizde Amerika'daki sağduyulu senatörlerle görüşüp, fikirlerimizi anlattık. Bazı lobi kuruluşları ile görüştük. Ikinci ziyaretimiz de bundan iki ay kadar önce oldu. Biz bu ziyareti aslında California'da yakılan bir camiye tepkimizi göstermek için gerçekleştirdik. Çünkü Avrupa'daki din ve ırk düşmanlığı gibi bir havanın ABD'de esme ihtimali vardı. Bunun yanısıra Washington'da Georgia Town Üniversitesi'nde çok önemli bir toplantı yaptık. Sadece bu toplantı gezimiz için yeterlidir. Çok sayıda Ortadoğu uzmanı, Dışişleri Bakanlığı'nın yetkilileri ve Başkan Clinton'ın Ortadoğu danışmanı vardı. Türkiye'de iktidara gelmek isteyen bir partiyi tanımak istiyorlardı. Biz de kendimizi tanıtmak için uğraştık. Türkiye'de farklı, orada farklı konuşmadık. Çekiç Güç'e karşı olduğumuzu Amerikalı yetkililere de söyledik. Bu aslında çok saygı duyulacak bir hareket.
   <br/>
   <br/>
   Amerika'da politikacılardan çok, uzmanlar önemlidir. Bunu düşünerek Dış işileri Bakanlığı'nın uzmanları ile de bir toplantı yaptık. Bu, şu açıdan önemli. Amerika'da dosyalar politikacılara hazır getirilir, onlar da onun üzerinden gider. Biz onun için dosyaları hazırlayan uzmanlarla uzun toplantılar yaptık. Görüşme isteği de onlardan geldi. Faydalı da oldu. RP ve Türkiye için de lobi yapmış oluyorduk.
   <br/>
   <br/>
   ABD ile yakın ilişki parti içinde ve tabanda rahatsızlığa sebep oluyor mu? Zira RP lideri Erbakan yıllardır Batı karşıtı bir üslup kullanıyor...
   <br/>
   <br/>
   Hayır, Amerika ile ilişkiler partimizde ve tabanda huzursuzluğa sebep olmuyor. Bizim politikalarımızda herhangi bir değişiklik olmadı. Çekiç Güç'e bakışımızda tereddütlü davranmaya başladık mı...? Bosna'daki Batı politikasını tenkitte geri adım mı attık? Hayır. RP tabanı mantıklı insanlardan oluşur.
   <br/>
   <br/>
   Amerikalılar size en çok neyi soruyor?
   <br/>
   <br/>
   'Iktidara gelirseniz Türkiye uluslararası kuruluşlardan çekilecek mi?' Onlara böyle bir niyetimizin olmadığını açık seçik söylüyoruz. NATO'daki bazı kişiler Islam'ı yeni bir düşman olarak ortaya çıkarmaya çalışıyorlar. Biz bunların yanlışlığını, Batı için de tehlikeli olduğunu anlatıyoruz. Gayet mantıklı karşılanıyor.
   <br/>
   <br/>
   Önceki hafta ABD'den mektup geldi ve bu Erbakan tarafından kamuoyuna açıklandı. Mektubu gönderen makam hangisiydi? Muhtevası hakkında bilgi verir misiniz?
   <br/>
   <br/>
   Amerika'dan çeşitli soruların sorulduğu mektuplar geliyor. RP'nin görüşlerini, iktidara oynayan bir partinin neler düşündüğünü öğrenmek istiyorlar. Bunlar, enstitüler, thinktank kuruluşları... Son gelen mektup Cumhuriyetçiler'in stratejilerini çizen bir araştırma enstitüsünden geldi. RP'nin demokrasi, laiklik anlayışı ve teröre karşı tavrını öğrenmek için. Biz de cevapladık.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=454), [web.archive.org (arşiv bağlantısı)](http://web.archive.org/web/20140713154034/http://www.aksiyon.com.tr:80/aksiyon/newsDetail_getNewsById.action?newsId=454)
