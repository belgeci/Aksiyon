# Çare milli mutabakat

*Mustafa Ünal 1996.05.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Meclis'in tecrübe li ismi ANAP Bitlis Milletvekili Kamran İnan, 'Bu bir çığlıktır' diye başlıyor 
konuşmaya. Ardından Meclis'i silkinmeye çağırıyor:
  </font>
 </div>
 <div id="newsText">
  <font class="detail-text">
   'Bir an önce milli mutabakat hükümeti kurarak, raydan çıkmak üzere olan rejimi yerine oturtmalıyız'. Aksi takdirde, gerisini söylemek istemiyor, yanlış anlaşılmasından çekiniyor. Bu uyarıyı yaparken üzerine düşen sorumluluğu yerine getirdiğine inanıyor. 1980 öncesi de benzer uyarıları yaptığını, ancak kimseye sesini duyuramadığını anlatıyor.
   <br/>
   <br/>
   İnan, aralarında Meclis Başkanı Mustafa Kalemli'nin de bulunduğu herkese benzer ikazları yapıyor. Bitkisel hayata giren Anayol'un bir an önce sona ermesini isteyen İnan'ın, Aksiyon'un sorularına verdiği cevaplar şöyle:
   <br/>
   <br/>
   -Büyük umutlarla kurulan Anayol hükümeti önemli bir krizle karşı karşıya. Size göre \ Anayol koalisyonunun kısa sürede kendisine bağlanan ümitleri boşa çıkarmasının sebepleri neler?
   <br/>
   <br/>
   Anayol hükümetinin başarısız olmasının çeşitli sebepleri var. Bunlar, koalisyonun azınlık hükümeti olması. Hükümet, dışarıdan destekli olduğu için ipotek altında ve taraflardan biri olan DYP liderinin hükümete girmemesi. İcraat yapılacağı yerde kaolisyonu oluşturan iki
   <br/>
   partinin liderleri birbirlerini yıpratma mücadelesine girdiler. DYP Genel Başkanı Tansu Çiller, Başbakan Yılmaz'ı acz içinde göstermek için uğraşıp duruyor. Bunu bürokrat atamalarında, valiler kararnamesinde gördük. 24 Aralık seçimlerine ANAP ve DYP ittifak yaparak girseydiben bunu o günlerde söylemiştim- bugünkü sıkıntılar bu kadar olmazdı. Şimdi iki parti de durmadan eriyor. Merkez sağ çökerken RP ve DSP büyüyor. Merkez sağ kendini toparlamazsa meydan RP ve DSP'ye kalabilir. Bu da demokrasi için sağlıklı bir gelişme olmaz.
   <br/>
   <br/>
   - ANAP-DYP koalisyon hükümetinin beklenen icraatları yapamamasının bedelini Türkiye nasıl ödüyor?
   <br/>
   <br/>
   Hükümet bugün maalesef tamamıyla felç olmuş ve çalışamaz hale gelmiştir. Siyasi hayatımızdaki istikrarsızlık daha da artmıştır.
   <br/>
   <br/>
   Uzun süredir devam eden istikrarsızlığın 24 Aralık seçimlerinden sonra azalması bekleniyordu ama tam tersi oldu, daha da arttı. Bu, Türkiye'nin çok aleyhine oluyor. Dış politikadaki birçok fırsat elimizden kaçtı. Bir kaçını sayacak olursak, Yunanistan Türkiye'nin içinde bulunduğu bunalımdan cesaret alarak Ege'de daha fazla söz sahibi olmak için harekete geçti. Kara sularımıza tecavüz etti, bize ait bir adaya bayrak dikti.. Gümrük Birliği karşılığında Kıbrıs'ı bir bakıma bedelolarak aldı ve gizli enosis yolunu açtı. Kafkasya, Orta Asya ve Balkanlar'da Türkiye başrol oynaması gerekirken maalesef gelişmeleri takip etmekten başka bir şey yapamıyor.
   <br/>
   <br/>
   Her meselede baskı altına alınan, milli menfaatleri kayba uğrayan bir memleket görünümünde bugün Türkiye. Hükümet acz içinde. Parlamento 4,5 aydır hiçbir çalışma yapamadı. Meclis'i hükümet çalıştım, Meclis Başkanı çalıştım. Meclis çalışmalarına her gün 13 milyar lira harcanıyor. 373 yeni milletvekili Meclis'e niye geldiklerini hala anlayamadılar.
   <br/>
   <br/>
   Bu manzara karşısında toplumun sisteme olan güveni her geçen gün azalıyor. ANAP iktidarları döneminde enerji satabilen Türkiye, bugün 1970'ler ..ranlığına gömülme tehlikesi ile kaq karşıya. Devlette çok ciddi bir otorite boşluğu görülüyor. 1 Mayıs 	olayları bunu açıkça
   <br/>
   gösterdi. Terör örgütleri devlete meydan okudular.
   <br/>
   <br/>
   -Anayol başarısızlığının ardından çıkış noktası nasılolacak? Sizin sık sık gündeme getirdiğiniz milli mutabakat hükümetinin gerçekten çözüm olacağına inanıyor musunuz?
   <br/>
   <br/>
   TBMM'nin duruma süratle el koyması gerekiyor. Türkiye'yi hızla bugünkü atmosferden çıkarmalıyız. Topluma güven verecek ciddi bir hükümete kavuşmaz, dışarıya mesaj verecek, devletin menfaatlerini koruyacak iktidar çıkarmazsak, korkarım bugünkü zararlarımız artarak devam eder ve sistem daha da çıkmaza girer. Sistemi korumak bizlerin vazifesi. Meclis'in mutlaka silkinmesi, duruma el koyması lazım. Çalışamayan, bitkisel hayata giren Anayol hükümetinin en kısa sürede sona ererek yerine güçlü hükümetin kurulması zaruret haline geldi. 550 milletvekilinin bulunduğu Meclis'te, Türk devletini ayağa kaldırarak  bir değil birkaç hükümet çıkarmak
   <br/>
   <br/>
   İnümkün. Bütün mesele; Türkiye'nin şu dönemde klasik politikasını terketmesi ve ülkenin 40 yıllık gündemini değiştirmesidir. Gerginlik, kısır çekişme, ayak oyunları siyaset değildir, demokrasi de değildir. Bunun yerine bugün her zamandan daha fazla ihtiyaç duyduğumuz milli mutabakat ruhuna kavuşmamız lazım.
   <br/>
   <br/>
   -Milli mutabakat hükümetini haklı kılacak nedenler nelerdir. Böyle bir hükümetin başarılı olma şansı nedir?
   <br/>
   <br/>
   Milli mutabakat ruhuyla kurulacak hükümet ile beraber Meclis'in kurucu meclis anlayışı ile hareket etmesi lazım. Böyle bir hükümetin klasik siyasi partiler programı değil, bir devlet programıyapması gerekir. Devletin önünde bulunan ana meselelerin çözülmesi hedeflenmeli. Hiçbir iç politika zaafına kapılmadan sistemi yeniden ayağa kaldırması lazım.Rejimi işler hale getirdikten sonra mılletın yenıden ıradesıne başvurarak demokrasi rayına oturtulur. Şimdiki manzara ise raydan çıkmak üzere olduğumuzu gösteriyor.
   <br/>
   <br/>
   Ben bugünkünden daha büyük bir bunalımın cumhuriyet tarihi boyunca yaşandığını sanmıyorum. 73 yıllık cumhuriyetimizin en ağır krizinin içindeyiz. Bu bunalımın devamına müsaade etmek bile ağır sorumluluk getirir. Mutlaka Türkiye'yi en kısa sürede bu bunalımdan çıkarmamız gerekir. Devam ederse ne olur? Ne olacağını söylemek istemem. Yanlış olur.
   <br/>
   <br/>
   Türkiye'nin duvara dayandığını anlamak basiret meselesidir. Ben 12 Eylül'ün geleceğini söylediğimde kimseye inandıramadım. Sorumluluğu kendim kabuHendim ve Cumhuriyet Senatosu'ndan istifa ettim. Bu bir sorumluluktu. Bu sorumluluk duygusunu siyasi kadrolara yayarsak çabuk kurtuluruz, aksi halde zarar büyük olur. Ben bunları söyleyerek üzerime düşeni yapmaya çalışıyorum.
   <br/>
   <br/>
   Kurulacak mutabakat hükümeti tecrübeli isimlerden oluşur, siyasi partiler samimiyetle desteklerse başarılı olmama gibi bir problemi olmaz. Yok, ayak oyunları olur, hükümet ikinci, üçüncü takımdan oluşursa, liderlik mücadelesi işin içine girerse başarılı olayamacaktır. Bütün mesel e devleti ön plana oturtmaktır. Önemli dönemlerde kendini aşmasını bilmemiz lazım. Siyasi parti çizgisini aşarak devlet çizgisinde buluşmamız lazım. Siyaset devlet ve millet için yapılir. Bizim en büyük zaafımız bu. Bu konuda mutabakat sağlamak lazım.
   <br/>
   <br/>
   -Milli mutabakat hükümeti demokrasi açısından bir zaaf değil mi?
   <br/>
   <br/>
   Demokrasinin alternatifi yine demokrasidir. Bir çok Batılı ülkede mutabakat hükümetleri kurulmuş ve bu yıllarca sürmüştür. Fransa, savaştan çıkınca böyle bir hükümet kurdu ve 1955'lere kadar yürüttü. Almanya, İtalya benzeri denemeler yaşadı. Mutabakat hükümetleri her memleketin hayatında karşılaşacağı olaylardan. Bizde maalesef siyasi kadrolarımız çok çabuk sistemi dejenere ediyorlar. Düşünebiliyor musunuz, 1985'ler Türkiye'si dünyada örnek gösteriliyordu. Bugün ise bakın ne haldeyiz. Bunun sorumlusu biziz, siyasi kadrolardır. Milletin bir suçu yoktur. Böyle bir ortamda birbirimizle kavga etmek, gözünü oymaya çalışmak, gerginliği artırmak bizim politikamızın gıda sıhaline geldi. Oysa kavga etmek kolaydır, zor olan uzlaşmaktır.
   <br/>
   <br/>
   -Milli mutabakat hükümetinin Refah Partisi 'nin önünü kesmek için kurulmak istendiği tezlerini doğru buluyor musunuz?
   <br/>
   <br/>
   Milli mutabakat hükümeti kimsenin önünü kesmek için kurulmaz, Türkiye'nin önünü açmak için kurulur. Refah Partisi'ni de bir tehlike olarak görmüyorum. Eğer öyle olsa kapatılır. Eğer millet RP'ye oy veriyorsa buna saygı duymak lazım. Halk isterse RP tek başına iktidara da gelebilir.
   <br/>
   <br/>
   - Türkiye 'nin geleceğini nasıl görüyorsunuz?
   <br/>
   <br/>
   Siyasilere rağmen Türkiye'nin önü açıktır. Dünyadaki gelişmeler bize rağmen bizim için çalışıyor. Gönül ister ki bunu siyasi önderler yapsın. Onlar yapmazsa halk bunun yolunu bulur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E5EC1536527FC7141C2D34F5AD80E6E7?newsId=1540), [web.archive.org (arşiv bağlantısı)](http://web.archive.org/web/20141019082507/http://www.aksiyon.com.tr:80/aksiyon/newsDetail_getNewsById.action;jsessionid=E5EC1536527FC7141C2D34F5AD80E6E7?newsId=1540)
