# Siyasetin Nasreddin Hoca'sı

*Mustafa Ünal 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siyasi geçmişi onu partide ağırlıklı isim haline getirmişti ama yeni kurulacak hükümette bakan olarak adının geçeceğini hiç beklemiyordu.
  </font>
 </div>
 <div id="newsText">
  <font class="detail-text">
   Belki de o yüzden hükümet çalışmalarını uzaktan izledi. Devlet bakanı diye Türkiye'ye ilan edildiğinde Ankara'dan uzaklarda, memleketi Tokat'taydı. Fazlasıyla sürpriz bulduğu bakanlığı ilk duyduğunda Tiryaki Hasan Paşa'nın tarihi sözünü hatırladı ve çevresindekilere gözleri yaşararak hatırlattı. AvusturyaKanije Kalesi'ni elinde kıt imkanlarla yıllarca büyük başarıyla savunan Tiryaki Hasan Paşa'nın, vezirlik makamına yükselmesini öngören padişah fermanının okunmasıyla birlikte ağzından şu sözler dökülmüştü: 'Hey gidi Koca Osmanlı, vezir olmak bizim gibi adamlara kaldıysa vay haline, vay bizim halimize...'
   <br>
    <br>
     Metin Gürdere aktif politikaya 1983 yılında ANAP'la başladı. Tokat'ta sıradan orta halli bir ailenin çocuğu olarak dünyaya gelmesine rağmen İTÜ'de gördüğü mühendislik eğitimini ticarete başarıyla taşıyarak yıllarca şehrin 'en çok vergi veren işadamı' oldu. Babasını küçük yaşta kaybetti. Milliyetçimuhafazakar kimliğinin oluşmasında CHP karşıtlığı önemli rol oynadı. CHP zulmünün ortalığı kasıp kavurduğu bir dönemde, çevresinde  solcu olmak 'anormal' karşılanıyordu ama onun tepkisi daha çok pederinin 6 liralık yol vergisini ödeyememesi sebebiyle hapis yatmak zorunda kalmasındandı.
     <br>
      <br>
       O gün bugündür 'sol' deyince biraz yüzü ekşiyor. Kaderin cilvesi onu sol partilerden birinin içeriden, diğerinin dışarıdan desteklediği ortak bir hükümette görev almaya itti. Milliyetçi muhafazakar kimliğinin oluşması daha çok üniversite döneminde oldu. Aydınlar Ocağı'nın mudavimlerindendi. Nurettin Topçu'nun sayısız sohbetinde bulundu ve kendisinden çok etkilendi. Solculuğun en geçer akçe olduğu bir zamanda sınıfın tek milliyetçimuhafazakar kimliğe sahip öğrencisiydi. Ama bu durum onu etkilemedi, yolundan sapmadan devam etti. Okulu bitirir bitirmez İller Bankası Genel Müdürü olan Esat Kıratlıoğlu'ndan iş istedi. AP ile ilişkisi olmadığı için başka kapı gösterildi.
       <br>
        <br>
         Milliyetçimuhafazakar çizgisi 1980 öncesi az kalsın onu aktif politikanın içine çekiyordu ama kayınpederinin tavsiyesine uyarak görev kabul etmedi. Yakınları MHP'liydi. Ona da il başkanlığı teklifi yapılmıştı. Kabul etseydi 1983 seçimlerinde veto edilme olasılığı çok fazla olacaktı. İstişare etmesinin ve büyük sözü dinlemesinin faydasını gördü.
         <br/>
         <br/>
         ANAP'tan politikaya atılışı çok bilinçli olmadı. MDP'nin Tokat teşkilatını şehrin ileri gelen sağcı isimleri kurunca ANAP da Gürdere ve arkadaşlarına kaldı. Ankara'dan gelen partinin kurucularından ve daha sonra en iyi arkadaşlarından biri olacak olan Cemil Çiçek'in iknasıyla bakanlığa kadar yükselecek süreç başladı. İl başkanlığı sırasında verdiği cusur bir demeç biraz veto korkusu yaşattı. Bir gazetenin 12 Eylül'ün başbakanı Bülent Ulusu'nun MDP'ye katılmasını nasıl buldunuz sorusuna verdiği 'Çok iyi oldu. 12 Eylül'ün bütün olumsuzlukları da böylece MDP ile gider. ANAP kazanır' cevabı köşe yazılarına kadar taşındı. Ama korktuğu başına gelmedi. 1983 seçimlerinde ANAP Tokat'ta 6 milletvekilliğinin 4'ünü kazandı.
         <br/>
         <br/>
         Özal keşfetmişti
         <br/>
         <br/>
         Adeta bir yaramaz çocuk gibi dobra dobra konuşması, sürekli espri yapması Özal'ın dikkatini çekti. ANAP'taki hareketçi grubun içinde yer aldı. 1989 seçimlerindeki mahalli seçim mağlubiyetinin ardından başkanlık divanının istifa etmesiyle genel başkan yardımcısı oldu. Cesur açıklamaları, sempatik davranışlarıyla medyanın gözdesi oldu. Mağlubiyetin şokunu parti yöneticilerinin uzun süre üzerlerinden atamamaları sonucu, gazeteleri bilgilendirmek hep ona kaldı. O zor dönemde partiyi tek başına sırtladı ve medyanın saldırılarını Tiryaki Hasan Paşa gibi savuşturdu.
         <br/>
         <br/>
         Dobra dobra konuşmasının faydalarını gördüğü gibi bazı zamanlar zararlarını da gördü. Semra Özal'ın İstanbul İl Başkanlığı'na aday olması ve başbakanlığa göz kırpmasına, 'Çok iyi olur. Cumhurbaşkanı ile haftalık olağan görüşmeyi yatak odasında yaparlar' sözü Özal'la aralarının biraz açılmasına sebep oldu. Özal'ı kırdığı için üzüldü ama Semra Hanım'ı frenlemek için bu tip çıkışların yapılması gerektiğine inanıyordu. Aradan bir süre geçince Özal bir gün kendisini çağırdı ve o sözüne göndermede bulunarak 'Metin, üslubun bana benziyor ama neylersin ki millet yadırgıyor' dedi. Kırgınlık sona erdi.
         <br/>
         <br/>
         ANAP'taki genel başkan değişimi 1991 seçimlerinde Gürdere'yi Meclis'in dışına itti. Kongrelerde desteklemediği Mesut Yılmaz onu listenin 9. sırasına koydu. Tercih vardı ama listenin şekli Tokat'ta tabanın ümidini kırdı. Tercihle birinci sıraya gelmeyi başardı ancak partisinin kötü liste sebebiyle il barajını aşamaması üzerine bir dönem Tokat'taki sade hayatına geri döndü. Özal'ın isteği doğrultusunda ANAP'la bağlarını kopardı. 1995 seçimleri öncesi Yılmaz ve arkadaşlarının 'geri dön' çağrısına bunun ancak kendisinden özür dilenmesi halinde mümkün olabileceğini söyledi. Bu aşamada Yılmaz'ın özür dilemesi aralarında özel bir hukukun oluşmasına sebep oldu. Yılmaz onun görüşlerine pek karşı çıkmadı. Mesela pompalı tüfek konusunda ANAP'ın yanlıştan dönmesinde etkili oldu.
         <br/>
         <br/>
         "Sıkı tutun, ellerime tüküreceğim"
         <br/>
         <br/>
         Sözünü esirgemeden dobra dobra konuşması Gürdere'nin mizah tarafının öne çıkmasına neden oldu. Mizaha çok yatkın fıtratı var. Siyasetin Nasreddin Hocası olarak nitelemek mümkün. En çok okuduğu kitaplar da zaten hep mizah üzerine. Politikaya mizahı taşımasının gerekçelerini izah ederken şunları söylüyor: "Yıllardır politikanın hep çirkin tarafları gösteriliyor. Oysa siyaset hayatın kendisidir. Güzel yönleri, çirkin yönleri vardır. Ben güzelliklerini göstermek için mizahı seçiyorum. Ayrıca halkımız mizaha çok yatkın. Mesajınızı da bu yolla çok iyi veriyorsunuz." Günün siyasi ortamına uygun bir fıkra istediğimizde şunu anlatıyor: "Bir grup arkadaş birbirlerinin ellerine tutunarak bir ağaçtan aşağıya doğru sarkmışlar. En üstteki bir müddet sonra alttakilere seslenmiş: Arkadaşlar sıkı tutun ben ellerime tüküreceğim..."
         <br/>
         <br/>
         Bakanlığının ilgi sahasına girdiği vakıflar konusunda bir dizi projeyi hayata geçirmenin uğraşısı içinde. Önceliği tarihi eserlerin kurtarılmasına veriyor. 7 bin eseri ruhuna uygun restora etmek için seferberliğe başlamış durumda. Kaynaklar yetersiz olduğu için 'Restore et, işlet, devret' formülünü devreye sokacak. Bunun için şimdiden düğmeye basmış. Sonucun kısa sürede gözle görüleceğini söylüyor.
         <br/>
         <br/>
         Vakfın özünde olan Allah'ın rızası dışında vergi kaçırmak için kurulan ve  aşırı derecede politikleşmiş vakıflara iyi gözle bakmıyor. MGK'nın bu hafta içinde yapılacak toplantısına o da katılacak. Toplantıda kendisine askerler vakıflarla ilgili bir bakıma brifing verecek. Askerlerin hükümetin kuruluş aşanmasındaki ve bakanlığı ile ilgili tutumlarını nasıl bulduğu şeklindeki sorumuzu 'Bizim devlet hayatımızda askerlerin etkisi hep oldu. Bazen azaldı, bazen arttı. Türkiye'nin kurulmasındaki rolleri sebebiyle ağırlıklı olarak gündemdeler. Sivil kadroların başarısı bu etkiyi azaltacaktır. Biz de bunun için uğraşacağız' şeklinde cevaplandırıyor.
         <br/>
         <br/>
         Görüşlerine ters bir icraata imza atmamaya kararlı. Bunu 8 yıllık kesintisiz eğitim görüşmelerinde ortaya koyduğunu söylüyor. Din eğitiminde geri adım atıldığını fark edince tasarıyı 'Ben imzalamam. Bakanlıktan istifa ediyorum' diyerek rest çekti. Ancak DSP lideri Ecevit'in Diyanet'in talep halinde tüm okullara her türlü İslami eğitimi verecek esnekliği göstermesi üzerine ikna oldu. Gürdere bunun ileri adım olduğunu söylüyor. Ama bir şartla; Diyanet'in üzerine düşeni yapmasıyla...
         <br/>
         <br/>
         Metin Gürdere'nin hayatındaki tek tutkusu avcılık. Haftada en az bir kere ava gidiyor. Bakan olunca günlük çalışma temposu arttı ancak o bir yolunu bularak yine 10 günde bir ava gideceğini söylüyor. İyi avcı da. Boşu yok. Dağ, tepe av peşinde koşarak şehir hayatının insanı felç eden stresini atıyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2842-siyasetin-nasreddin-hocasi.html), [web.archive.org (arşiv bağlantısı)](http://web.archive.org/web/20140204001556/http://www.aksiyon.com.tr/aksiyon/haber-2842-siyasetin-nasreddin-hocasi.html)
