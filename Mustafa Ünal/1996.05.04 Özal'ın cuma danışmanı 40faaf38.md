# Özal'ın cuma danışmanı

*Mustafa Ünal 1996.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Belediye başkanlığı seçimlerini kaybettikten sonra Özal'ın 'Bundan sonra cuma namazıarını birlikte kılar,
  </font>
 </div>
 <div id="newsText">
  <font class="detail-text">
   haftalık durum değerlendirmesi yaparız' diyerek görii§lerinden faydalanmaya devam ettiği Mehmet Altınsay'u siyasi çevreler, Özal'ın cuma danışmanı olarak biliyor. AltınsO)' şimdilerde, kurucusu olduğu ANAPtan değil de RPden milletvekili. Eski ANAP'la RP arasında pek fark olmadığını söylüyor ve RPyi bir umut olarak görüyor
   <br/>
   <br/>
   Artık araya resmiyet girdi. Randevu ile görüşmenin de birtakım zorlukları var. Sizi çok fazla rahatsız etmek istemem. İhtiyacınız olur benimle görüşmek isterseniz de memnun olurum. '
   <br/>
   <br/>
   Özal, muhatabını dikkatle dinledikten sonra bir süre düşündü. Sağ elini sol elinin üstüne vurarak 'buldum' sevinci içinde 'Yine görüşmeye devam ederiz. Sen nasılolsa cuma namazını kılıyorsun, ben de kılıyorum. Bundan sonra her cuma namazını birlikte kılar, daha sonra haftalık durum değerlerdirmesini yaparız' diyerek ortaya ilginç bir formül attı.
   <br/>
   <br/>
   RP Aksaray Milletvekili Mehmet Altınsoy'un cuma danışmanlığı, Ankara Büyükşehir Belediye Başkanlığı'nı kaybetmesinin ardından bu şekilde başladı.
   <br/>
   <br/>
   Altınsoy'un başkanlığı sırasında iki dost protokol gereği sık sık biraraya geliyor, olayları değerlendirme fırsatı buluyorlardı.
   <br/>
   <br/>
   Siyasi çevrelerin kendisini cuma danışmanı ya da muşaviri diye nitelemesinden memnunluk duyan Altınsoy, 0zal'ın vefatından bir gün önce de cuma namazını birlikte kılmıştı. Cuma için daha çok Yıldız Camii'ni tercih eden iki arkadaş Ankara'nın değişik camiIerinde namaz kılmayı ihmal etmiyorlardı. Altınsoy, Özal'ın cuma için Yıldız Camii'ni seçmesini imama bağlıyor ve , Rahmetli, Şaban Hoca'yı çok severdi' diyor. Cumhurbaşkanı olduktan sonra ise ağırlık Köşk'teki Alay Camii'ne kayıyor.
   <br/>
   <br/>
   OGRENCiLiK YILLARINDAN BERi...
   <br/>
   <br/>
   İki dostun tanışıklıkları üniversite yıllarına kadar uzanıyor. Üniversiteyi iki ayrı şehirde, İstanbul ve Ankara'da okumalarına rağmen, o dönemler Türki ye' de yüksekokul sayısı az olduğu için öğrencilerin birbirini tanıdığını anlatan Altınsoy, 'Sağ kesimdekiler hep ilişki içindeydi. İki ayrı şehirde okumamıza rağmen 'sağcılığımız' sebebiyle tanışmıştık' şeklinde konuşuyor.
   <br/>
   <br/>
   Altınsoy, siyasetle uğraşmaya öğrencilik yıllarında başladı. Mareşal Fevzi Çakmak'ın liderliğini yaptığı Millet Partisi'ni destekledi. Daha sonra Osman Bölükbaşı'nın partisi CMKP'ye omuz verdi. 1957 yılında seçilmesinin zor olduğunu bile bile hemşehrilerinin aşırı isteği sonucu kendi ifadesiyle 'staj amacıyla' milletvekili adayı oldu ve aktif politikaya atıldı. 1980'e kadar 3 dönem milletvekilliği yaptı, Meclis'te aktif görevler aldı.
   <br/>
   <br/>
   12 Eylül askeri darbesi olduğunda, yaşının epey ilerlemesi dolayısıyla politikayı bırakmayı düşündü. Hava kirliliğinin artmasıyla da Ankara'dan İstanbul'a taşındı. Özal'ın ısrarlarına dayanamadı, siyasete geri döndü. Özal'a, ANAP'ın kurucusu olmak istemediğini, hatta kendisi gibi eskiden politika yapmış isimleri kurucu olarak partiye almamasını söyledi. Çünkü yıpranmış yüzlerle yola çıkmak oy kaybettirebilirdi. Üniversiteden, politikaya bulaşmamış yeni isimler tavsiye etti. Herkes, ANAP'ın geleceği olmadığından hareket ederek red cevabı veriyordu. 40 kişiyi tamamlamakta zorlanmaları üzerine partinin kurucusu olmaya mecbur kaldı. Altınsoy, bu döneme ilişkin bir hatırasını şöyle anlatıyor: "Partinin kurulması için 30 kişiyi tamamlamıştık ama Özal, 'veto edilir' gerekçesi ile 40'ı bulmak istiyordu. Bütün tekliflerimiz geri çevriliyordu. 30'un üstüne çıkmıştık,fakat 40'a bir türlü ulaşamıyorduk. Leyla Yeniay Köseoğlu, Özal'a döndü, 'Politikaya meraklı iki genç tanıyorum. İsterseniz onları alalım' dedi. Özal'ın cevabı, 'Getir bakalım' oldu. Leyla Hanım ertesi gün iki gençle geldi: Mesut Yılmaz ve Güneş Taner."
   <br/>
   <br/>
   Yaşının ilerlemesi sebebiyle aktif politikaya soğuk bakan Altınsoy'a Ö zal'ın 'Seni fazla yormayız. Genel Merkez'de oturur, çalışmalarını oradan yaparsın' sözü pratikte uygulanamadı. Ankara Büyükşehir Belediye Başkanlığı'na kadar uzanan süreçte aktif siyasetin hakkını verdi ve günleri çok yorucu geçti, yıllarca 2,5 saat uyku ile yetinmek zorunda kaldı. Çalışkanlığı Altınsoy'u Özal'a daha da yakınlaştırdı ve belediye başkanlığı sırasında dostlukları daha da perçiniendi.
   <br/>
   <br/>
   "GEL MEHMET KONUŞALIM"
   <br/>
   <br/>
   Cuma namazının ardından' Gel Mehmet konuşalım 'la başlayan sohbetler bazen saatler sürdü. Bu görüşmede iki dost haftanın değerlendirmesini yapıyordu. Altınsoy, sohbetlerde 'çok özel' konuların konuşulduğunu anlatıyor. Dnutamadığı bir hatırası ise şöyle: Yine bir cuma sonrası 'Duydun mu Mehmet' dedi Özal, 'Dışişleri bakanı istifa ediyor'. Ermeniler'in sık sık gündeme getirdiği soykırım tasarısının ABD Senatosu' ndan çıkma ihtimali güçlüydü. Sayın bakan, bunun kendisini yıpratacağıgerekçesiyle istifa dilekçesini Başbakan Özal'a vermişti. Özal epey sıkıntılıydı.
   <br/>
   <br/>
   Sayın bakan istifa etmekte kararlı görünüyordu. Özal da fazla direnmedi, 'Tamam kabul ediyorum' dedi. 5-10 dakika düşündü, sonra 'Bana çabuk Bush 'u bağlayın' dedi. Hemen bağladılar: "Ermeni soykırım kararı nasıl çıkarsa çıksın bizim için o kadar önemli değil. Sizin lehimize çalışacağınızı biliyoruz. Bu bizim için kazançtır. Türk halkı bunu unutma yacak. Ama ben pek ümitsiz değilim. Türkiye ile ilişkileri olan bazı işadamlarının senatör!erle arası iyidir. Onlar bu konuda size yardımcı olursa, biz de onlara Türkiye'de yardımcı oluruz. "
   <br/>
   <br/>
   Özal, Bush'la yaptığı telefon konuşmasının ardından Altınsoy'a döndü, 'Bush zokayı yuttu' dedi ve ekledi: "Bak göreceksin karar lehimize çıkacak. Ben Amerikan mantalitesini iyi bilirim. Bush 'la yaptığım telefon görüşmesinin netice vereceğine eminim. Bakan istifa ettiği ile kalsın." Özal'ın tahmini tuttu ve ertesi gün yapılan oylamada karar 2 oyla Türkiye'nin lehine çıktı.
   <br/>
   <br/>
   ANAP'TAN RP SAFLARINA
   <br/>
   <br/>
   Mehmet Altınsoy, 20. dönemde TBMM'ye kurucusu olduğu ANAP'tan değil de RP saflarından girdi. Mevcut hiçbir partinin fikirlerine uygun olmadığını anlatan Altınsoy, RP ile kurucusu olduğu ANAP arasında pek fark olmadığını söylüyor. ANAP derken Özal'ın başında bulunduğu ANAP'ı kasdettiğini belirtiyor: "Şu anki ANAP bizim 1983'te kurduğumuz ANAP değil" diyor. ANAP ile RP arasındaki farkı ise Altınsoy şöyle ifade ediyor: "Aslında temelde bir farklılık yok. Tek fark uygulamada. "
   <br/>
   <br/>
   72 yaşına basmasına rağmen Altınsoy'un yeniden milletvekili olmasının sebebi ilginç: "Mesut Yılmaz, beni ANAP'a davet etti. Gittik, ama bir daha arayıp sormadı. Gereksiz bir kişi olmadığımıispatlamak için aktif siyasete geri döndüm. Nefsime karşı itimadımı tazelemek istedim." Neden RP'yi tercih ettiğini ise şöyle anlatıyor: "Bağımsız girmem mümkün değildi. 72 yaşından sonra kendi fikrime göre yeni bir hareketin mücadelesini vermem de sözkonusu olamaz. Görüşlerime en uygun parti olarak RP'ye girdim. "
   <br/>
   <br/>
   Altınsoy, Türkiye'nin geleceği konusunda pek ümitli değiL. Yılların birikiminin üstesinden gelebilecek siyasi kadroların bulunmadığını ifade eden Altınsoy, bu konuda RP'yi 'bir umut' olarak görüyor. Önümüzdeki yıllara ilişkin öngörülerini ise şöyle özetliyor: Ekonomik buhran, sosyal çalkantı, siyasi huzursuzluklar... .
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E5EC1536527FC7141C2D34F5AD80E6E7?newsId=1509), [web.archive.org (arşiv bağlantısı)](http://web.archive.org/web/20141019083554/http://www.aksiyon.com.tr:80/aksiyon/newsDetail_getNewsById.action;jsessionid=E5EC1536527FC7141C2D34F5AD80E6E7?newsId=1509)
