# Gerilimi ajanlar körüklüyor

*Mustafa Ünal 1997.03.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Üzülerek görüyoruz ki bir kısım insanlar sayıları az da olsa darbeyi konuşmaktan zevk alıyor. Bunlar fırsat buldukça darbe çığırtkanlığı yapıyorlar.
  </font>
 </div>
 <div id="newsText">
  <font class="detail-text">
   Askerler bunların oyununa gelmeyecek kadar sağlam yapılıdırlar.'
   <br/>
   <br/>
   Oldukça sade görünümlü odasında tane tane, hiçbir yoruma mahal bırakmayacak netlikte konuşurken milletvekilliğinin Türk demokrasisi için bir kazanç olduğunu farkediyoruz. Askeri kimliğini bir kenara bırakırcasına alçak sesle konuşmayı yeğlerken masanın yanına koyduğu iki bebek fotoğrafı dikkatimizi çekiyor. 'Torunlarınız mı?' diye soruyoruz, 'Hayır' diyor: "Yeğenlerim, kardeşlerimin çocukları.' Koltuğuna oturduğunda görüş alanı içine giren bu fotoğraflar, onun, çocukları çok sevdiğinin göstergesi.
   <br/>
   <br/>
   Darbe tartışmalarından, gündemin askersiyaset çizgisine çekilmesinden oldukça rahatsız. Bu tip tartışmaların Türkiye'ye çok şey kaybettirdiğini anlatan Güreş konuşmasını örneklerle süslüyor: "Türkiye'yi dünyadan bağımsız düşünmek mümkün değil. Dünya sürekli hareket halinde. Globalleşmeden söz ediliyor sıkça. Dünyanın çeşitli bölgelerinde kutuplaşmalar var, yeni birlikler kuruluyor. Asya, Pasifik ülkeleri arayış içinde ve hergeçen gün somut adımlar atıyorlar. Bunlar ilk görünüşte ekonomik birlik olsalar da ileri aşamalarda askeri güç haline gelecekler. Türkiye bunlara duyarsız kalamaz."
   <br/>
   <br/>
   Dünyadaki hareketliliğe Türkiye'nin ayak uyduramaması halinde sıradan bir 3. Dünya ülkesi olacağını  vurgulayan Güreş, ülkemizin bir Lüksemburg hatta bir Fransa olmadığının altını çiziyor: "Tamam iç çekişme olur ama bunun da bir ölçüsü vardır. Bu boyutlarda olmaz. Çevremize bir baktığımızda milli güvenliğimizin ne derece önemli olduğu ortaya çıkar. Silahlı Kuvvetler düşmanlarımıza karşı caydırıcı güç olmak zorunda. Orduyu politik arena içine çekmeye çalışırsak askerlere iyilik mi yaparız yoksa kötülük mü? Tabii ki kötülük yaparız. Türkiye'nin dış sorunları çok. Askerleri kendi ellerimizle pasifize etmeye kalkıyoruz. Bir kişinin yaptığı hatayı bütün silahlı kuvvetlere mal ettik. Ters davrananlar her kurumun içinde çıkar. Bunları genelleştirmek yanlıştır. Bunları temizlemek herkesin vazifesidir."
   <br/>
   <br/>
   Sayıları az sesleri yüksek
   <br/>
   <br/>
   İç barışın uzlaşma ile sağlanacağını özellikle vurgulayan Güreş, herkesi sağduyuya çağırıyor: "Laikantilaik, dindardinsiz ayrımı yapmak kimseye bir şey kazandırmaz. Ben bu cepheleşmenin Türkiye'yi zayıf düşürmeyi hedefleyen ajanlar tarafından çıkarıldığı kanısındayım. Biz daha önceleri de bu tip olaylarla karşılaştık. Güçlü ülke olmamızı istemeyenler yaralarımızı sürekli kaşıyorlar. Toplum olarak uyanık olmak zorundayız. Her kesim dikkatli davranmalı. Meclis de, sivil toplum kuruluşları da hepimiz sağduyulu hareket etmek mecburiyetindeyiz. Milletvekilleri birbirleri ile konuşurken düzeyli olmalılar. Ters konuşanların sayısı az ama sesleri çok çıkıyor. Türkiye'nin varoluşunu sağlayan kurumların yıpratılması tahriklerin ajanlar tarafından yapıldığı yönündeki kanaatimi daha da artırıyor. Büyükşehirlerde özellikle sol gurupların yürüyüşlerinde her türlü yasadışı pankart, fotoğraf taşınıyor. Yürüyüş oylaysız geçti deniyor. Bu gibi olayların üzerine gitmesi gereken polisler kasıtlı olarak yıpratılıyor. Sonunda Türkiye'ye yazık oluyor."
   <br/>
   <br/>
   Güreş, bir süre önce yaptığı liderler turunu değerlendirirken bunun milletvekilliği sorumluluğunun bir sonucu olduğunu söylüyor. 'Çok faydalı' diye nitelediği görüşmeleri RP'siz hükümet arayışları şeklinde yansıtanlara karşı çıkan Güreş şöyle konuşuyor: "Ben liderler turuna şov yapmak için çıkmadım. Siyasi ahlaka uymayacak bir davranışta bulunmam. Hepsi beni içten buldu. RP'siz bir formül arayışı içinde değildim. Bir hükümet varken bir milletvekili olarak bir arayışa girmeyi doğru bulmuyorum. Benim görüşmelerde üzerinde en çok durduğum nokta Türkiye'nin siyasi istikrara ihtiyacı olduğuydu ve bu çerçevede MGK kararlarının tartışılmasını doğru bulmadığımı söyledim. Terörün başka alanlara kayarak artma gösterebileceğini belirttim ve liderlerin bu konuya dikkatini çektim. Orduyu iç politikanın içine çekmemeye özen gösterilmesini belirttim. Yüzde yüz olumlu sonuçlandı diyemem."
   <br/>
   <br/>
   Hükümet hakkında konuşmamaya özen gösteren Güreş, MGK kararlarının hükümet üyeleri tarafından tartışılmasını doğru bulmuyor. Tartışılma yeri olarak MGK toplantısını gösteren Güreş dışardaki konuşmaları yersiz buluyor: "Herşey orada konuşulur. Varsa itiraz orada yapılır. Ve karara bağlanır. İmzalar atıldıktan sonra konuşmanın kimseye bir faydası olmaz."
   <br/>
   <br/>
   Bazı MGK kararlarının özellikle devrim yasalarının uygulanabilirliği konusundaki tartışmaları dikkatle izleyen Güreş bu yöndeki sorumuzu şöyle cevaplandırıyor: "Devrim yasalarının bir kısmı bugünün şartlarında uygulanmayabilir. Ama bu, uygulanabilecek devrim yasalarını hafifletmez. Kılık kıyafet yasasının uygulanması lazım. Aczimendilerin kıyafetini görünce insan korkuyor. Bunların dinimize zararı var. Diğer dinler tahrif olmuş ama bizim dinimiz, kitabımız Kur'an tahrif olmamıştır. Kur'an'da yapılması istenenler bellidir. Namaz, oruç, hac.. gibi. Kılık kıyafet yasasının uygulanmasında savcılara büyük görev düşüyor."
   <br/>
   <br/>
   İmamhatip okulları hakkındaki tartışmaları da yersiz bulduğunu belirten Güreş, 8 yıllık eğitimin yıllar önce kanunlaştığını ve bu konuda önemli mesafeler kaydedildiğini, Türkiye genelinde yüzde 75'lere varan oranda 8 yıllık eğitimde süreklilik olduğunu söylüyor. İmamhatiplerin orta kısımlarında okutulan derslerin 8 yıllık süreçte isteyen öğrenciye okutulabileceğini ifade eden Güreş, hiç bir resmiyeti olmayan yurtlara dikkat çekiyor.
   <br/>
   <br/>
   'İcraatlarımdan rahatsız olanlardır'
   <br/>
   <br/>
   Doğan Güreş en çok eleştiriye uğrayan bir asker. Genelkurmay Başkanı iken de oğlu gerekçe gösterilerek yıpratılıyordu. Liderler turu esnasında ismini açıklamayan bazı askeri yetkilililer 'Güreş'in çalışmaları bizi bağlamaz' şeklinde açıklama yapmışlardı. Bunları neye bağladığı şeklindeki sorumuzu şöyle cevaplandırıyor: "Ben çok kritik bir dönemde Genelkurmay Başkanlığı yaptım. Körfez Savaşı yaşandı. PKK'ya karşı etkili mücadele ettim. Görevim sırasında işlerine gelmeyen icraatlarım bazılarını rahatsız etmiş olabilir. Ama askeri örfte üssüne karşı olumsuz söz söylemek yoktur. Söyleyenler üzerlerindeki elbiseyi fuzuli taşıyorlar demektir. PKK'ya karşı yaptığım mücadelede barışçı çözümden söz edenlerin etkisiyle bana karşı saygı göstermeyenler olabilir."
   <br/>
   <br/>
   Başkanlık sistemi konusundaki çalışmalarını hatırlattığımız Güreş, "Doğru, üzerinde çalışıyorum. İstikrar için Türkiye'ye faydası olabilir" diyor ve ekliyor: "Meclis'teki her partiden milletvekillerinin katılımıyla oluşan diyalog grubunun gündemine de başkanlık sistemi gelecek. Ben cumhurbaşkanını halkın seçmesini istiyorum. Meclis'i fesih yetkisine pek sıcak bakmıyorum. Türkiye'de siyasi istikrar için çeşitli arayışlar gündeme gelmeli."
   <br/>
   <br/>
   Siyasi istikrarın partilerin birleşmesinden geçeceğini söyleyen Güreş, "Türkiye'ye 56 parti fazla. Merkez sağda bir parti, merkez solda bir ve başka bir parti daha oldu mu tamam" şeklinde konuşuyor. Bu nasıl olacak? Güreş'e göre mutlaka olacak. Hem de yakın zamanda. Nasıl olacak? "Partileri halk birleştirecek," diyor.
   <br/>
   <br/>
   Milletvekillikte 1,5 yılı geride bırakan Güreş politikaya alışabildi mi?  "Tam alışamadım" diyor. Ama öncelikle memleketi Kilis'e hizmek için çalıştığını, bunun kendisine baba nasihati olduğunu söylüyor. Milletvekilliğine devam edip etmeme konusunda henüz bir karara varmış değil. Zamanı geldiğinde düşüneceğini söylüyor ve "Şimdiki düşüncem yüzde 50, yüzde 50" diyor.
   <br/>
   <br/>
   Doğan Güreş'in Meclis'te varlığı demokrasi için bir kazanç. Gerilimi düşürmek için yaptığı yerinde çalışmalarla Türkiye'ye emekli bir asker ve milletvekili olarak büyük hizmet ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2413-gerilimi-ajanlar-korukluyor.html), [web.archive.org (arşiv bağlantısı)](http://web.archive.org/web/20130522123524/http://www.aksiyon.com.tr:80/aksiyon/haber-2413-gerilimi-ajanlar-korukluyor.html)
