# Seçimin sonucunu ittifaklar belirleyecek

*Mustafa Ünal 1995.11.04*

<div>
 <p>
  <font>
   Başbakan koşar adımlarla kürsüye yöneldi. Gergin havada nefesler tutuldu, güvenoyu alayamayan Çiller, acaba ne söyleyecekti, herkes önemli bir haber bekliyordu. Doğrusu hiç de mağlup olmuş bir komutan edası yoktu. Parmağını gözünün içine sokarcasına rakibi Mesut Yılmaz’a döndü sesini yükselterek ‘Var mısın Aralık’ta seçime? Kaçarsan namertsin’ dedi. Yılmaz’ın cevabı da hazırdı: En erken tarihte 24 Aralık olması da şart değil, istedikleri tarihte, istedikleri kanunla, istedikleri sistemle seçim teklifini getirsinler. Hayır oyu verirsek namerdiz!’
   <br/>
   <br/>
   Türkiye, tarihinin en tartışmalı seçimine ‘mert—namert’ salvoları arasında gidiyordu. Seçim için gerekli düzenlemeler hızla yapılırken milletvekilleri, ‘Biz şimdi gerçekten seçime gidiyor muyuz?’ düşüncesi içindeydi.
   <br>
    <br>
     Başbakan baskın seçim kararını azınlık hükümetinin güvenoyu alamayacağını anladığı an vermişti. Yoksa partiye hakim olması gittikçe güçleşiyor, liderliği tartışma konusu yapılıyordu. Ya seçime gidecek yada bütün mesaisini partisinin parçalanmaması için harcayacaktı. O tercihini, riski göze alarak kış günü de olsa seçimlere gidilmesi yönünde yaptı.
     <br>
      <br>
       Seçim sürecinin başlaması ile birlikte ANAP ve DYP, stratejilerini bir oyla da olsa birbirlerini geçme üzerine kurdular. Çünkü geride kalan partinin varlığını koruması zorlaşacak, en azından lider değişikliğine gidecek.
       <br>
        <br>
         ANAP ve DYP’nin kurmayları, partileri açısından dönüm noktası olmaya aday seçimlerden galip çıkabilmek için sağdaki küçük partilerle seçim işbirliği arayışına girdiler. Seçimlerin kaderini bu seçim işbirliklerinin belirleyeceği konusunda herkes hemfikir. Seçim kanununa ittifakların önünü açacak bir madde konulamamıştı ama, ya bu aşamadan sonra ittifakları meşru kılacak bir kanun çıkarılacak veya 1991 seçimlerinde olduğu gibi ‘hileli ittifaklara’ gidilecekti.
         <br/>
         <br/>
         DYP, seçim işbirliği için 1991’den beri desteğini gördüğü MHP’nin kapısını çaldı. MHP de böyle bir ittifaka hazırdı. Çünkü işbirliğine gitmeleri iki partinin de işine geliyordu. MHP, DYP ile ittifak için ilke anlaşmasına varırken seçim işbirliğini meşru kılacak düzenlemenin yapılmasını da istiyordu. Mevcut kanunlara göre bir siyasi parti genel seçimlere iki kez katılmazsa kapatılması sözkonusu. Önceki seçimlere RP çatısı altında girerken partinin adı MÇP’ydi; ama bazı hukukçulara göre bu da kurtarmıyordu.
         <br/>
         <br/>
         Işbirliği yapacağı partinin iktidar olacağını hesaplayan MHP, DYP’nin teklifine evet derken, ANAP’lı yetkililerle görüşerek bu partiyi de gözardı etmedi. MHP kurmaylarının yaptığı hesaplara göre ANAP’la işbirliğinin iki partiye de kazancı daha fazla. Onun için MHP’ye düşecek milletvekillerinin sayısını artırdılar. ANAP’la ittifak yapmaları halinde ‘kan davalıları’ BBP’nin bu partiyle işbirliğini önleyecekler, belki de Meclis’in dışına iteceklerdi.
         <br/>
         <br/>
         ANAP’ın DSP lideri Bülent Ecevit’e de teklif götürmesi ve BBP ile epey mesafe katetmesi üzerine MHP’nin önünde tek  alternatif kalıyordu: DYP. Ittifakları meşru kılacak kanun çıkarılamaması durumunda partinin kapatılması tehlikesi nasıl aşılacaktı. Çeşitli görüşler ortaya atıldı. Yasal düzenlemenin yapılacağının beklenmesine rağmen MHP’nin iddiasız olduğu bazı şehirlerde seçime katılması gündeme geldi.
         <br/>
         <br/>
         DYP ve MHP seçim işbirliği anlaşmasına vardılar; ama iki parti arasında protokol imzalanmış değil. Pazarlıkların, aday listelerinin teslim edileceği son dakikaya kadar sürmesi bekleniyor. Işbirliğinden 300 milletvekili bekleyen MHP, 100’nün kendilerine verilmesini istiyor.
         <br/>
         <br/>
         MHP’yi yanına alan DYP, misyonundan dolayı Yusuf Bozkurt Özal’ın Yeni Parti’si ile de seçim işbirliğine gitmenin yollarını arıyor. Başbakan Çiller, azınlık hükümetini kurarken büyük destek gördüğü Yusuf Bozkurt Özal isminin partiye büyük katkısı olacağını düşünüyor. Özal’ı Mesut Yılmaz’a karşı önemli bir koz olarak kullanmayı planlıyor.
         <br/>
         <br/>
         DYP’nin MHP ile işbirliği yaptığını gören ANAP, sağdaki diğer küçük partileri çatısı altında toplamak için arayışlara girdi. Önce MHP’den kopan BBP’ye gitti. ANAP’ın ileri gelenleri BBP ile seçime girmeleri durumunda, DYP’yle ittifaka giden MHP’den önemli miktarda oy alacaklarını düşünüyorlar.
         <br/>
         <br/>
         BBP ise bütün alternatifleri düşünüyor ve gerekirse seçimlere tek başına da gidebileceğini hesaplayarak çalışmalarını ona göre yürütüyor. BBP kurmayları seçime tek başlarına girmeleri halinde belki barajı aşmakta zorlanabileceklerini ama seçmenle bütünleşecek partinin güçleneceğine  ve bir sonraki seçimler için önemli kazanımlar elde edeceklerine inanıyor. TBMM’de bulunmanın da ‘dinamik bir mücadele’ getireceğini söyleyen BBP’liler sistemin kokuşmasının partilerini büyüteceğini düşünüyor ve artık hiç bir partinin halkı çantada keklik görmemesi yönünde uyarıyorlar.
         <br/>
         <br/>
         BBP seçim işbirliği için hiç bir partiye angaje olmamasına rağmen en ciddi teklifi ANAP’tan aldığı için ibre bu partiye dönmüş durumda.
         <br/>
         <br/>
         ANAP, 4 Aralık’ta yapılamayan ara seçimde işbirliği yaptığı Aydın Menderes’in Demokrat Partisi ile de ittifak yapabilmek için yoğun çalışmalar yürütüyor. DYP’den ihraç edilen milletvekillerinin de DP kontenjanından listeye girmesini savunan ANAP, bunun gerçekleşmemesi durumunda Cemal Alişan, Ibrahim Arısoy gibi tabanı olan isimleri aday yapmayı hedefliyor.
         <br/>
         <br/>
         Tek başına birinci parti olacağına inanan RP ittifak olayına soğuk bakıyor. Ittifak yerine partiye iltihakı savunuyor. Ancak taban ve milletvekilleri BBP ile seçim işbirliğine gidilmesi için parti yönetimini  etkilemeye çalışıyor.
         <br/>
         <br/>
         RP ittifak yerine belli kesimlerin temsilcisi durumundaki önemli isimleri aday yapmayı planlıyor.
         <br/>
         <br/>
         Ittifaklar seçimlerde en belirleyici faktör olacak. Tercihini iyi yapan parti yarışı bir adım önde bitirme şansını yakalayacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 230 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21665), [web.archive.org (arşiv bağlantısı)](http://web.archive.org/web/20060527035107/http://www.aksiyon.com.tr:80/yazdir.php?id=21665)
