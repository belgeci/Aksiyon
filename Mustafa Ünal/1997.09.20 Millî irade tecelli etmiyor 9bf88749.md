# Millî irade tecelli etmiyor

*Mustafa Ünal 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adalet Bakanı Oltan Sungurlu '1991 yılında bıraktığımız Türkiye bu değil' diye söze başlıyor, ardından kapısında kuyruğa dizilen vatandaşları göstererek
  </font>
 </div>
 <div id="newsText">
  <font class="detail-text">
   'Her vatandaş işini bakanlıkta halletmeye çalışıyor. Bizim zamanımızda böyle değildi. Vatandaşı kabul etmiyorum diyemezsiniz' şeklinde konuşuyor. Vatandaşın dertlerini dinlemekten şikayetçi değil ama asli işlerini tam olarak yerine getirememekten yakınıyor. Bu ortamda 2,5 aydır politika yapamadığını, bir bürokrat gibi geceli gündüzlü çalıştığını söylüyor.
   <br>
    <br>
     Sungurlu, devletin üzerine düşen şaibeyi kaldırmak için yargıya geniş yetkiler tanıyan ya da devletin gücünü kullananların yargı önünde sıradan bir vatandaş muamelesi görmesi için yapısal değişiklikler öngören yasa değişiklikleri için yoğun şekilde çalışıyor. Devletin her kurumunun alabildiğine şeffaf olması gerektiğini belirten Sungurlu, Susurluk kazasıyla ortaya çıkan çete tartışmalarının da bu şekilde açıklığa kavuşacağını söylüyor.
     <br>
      <br>
       Milli iradenin siyasete yansıması son günlerin en yoğun tartışılan konusu. Türkiye'de hiç bir zaman milli iradenin tam olarak tecelli etmediğini söyleyen Sungurlu'nun sorularımıza verdiği cevaplar şöyle;
       <br>
        <br>
         Bu yıl da adli yıl yargı mensuplarının durumlarından şikayetleriyle başladı ve kamuoyunda tartışıldı. Şikayetlerin son bulması için ne gibi çalışmalar yapıyorsunuz?
         <br/>
         <br/>
         Meslekleri ile ilgili resmi toplantı yapıldığında halinden şikayet etmeyene rastlayamazsınız. Aslında bütün dünyada böyledir. 'Halimden memnunum' dersen ilerleme şansın olmaz. Yargı da kendi açısından eksiklikleri dile getiriyor. Haklıdırlar. Devlet de elindeki imkanlara göre hareket ediyor. Eksiklik şudur: Türkiye'nin milli geliri dünya standartlarına göre düşüktür.
         <br/>
         <br/>
         Yargıtay Başkanı yargının bağımsız olmadığı yönünde görüşler ortaya koydu..
         <br/>
         <br/>
         Yargı daha bağımsız olsun hepimiz isteriz. Türkiye'de prensipte yargı bağımsızlığının yasalardan kaynaklandığı kanaatinde değilim. Nitekim bu konuda kanun ve anayasa değişikliği için çalışmalarımız var. Madem yargı bağımsız niye bu konuda çalışma yapıyorsunuz diyebilirsiniz. Farklısını istemek mutlaka yargı bağımsız değildir anlamına gelmez. 'Yargı siyasi iktidara karşı bağımlıdır' lafını kabul etmiyorum.
         <br/>
         <br/>
         Türkiye'de yargının milli iradeye karşı sorumluluğu da yok. Hakim ve savcıların kendi vicdanlarının dışında hiç bir sorumlulukları yoktur. Yargıtay Başkanı 'Yargı bağımsız değildir' derken siyasi açıdan da demek istiyor. Ben ona katılmıyorum. Ama Türkiye'de tam olarak milli irade hakimiyeti olmadığı için meseleler hep yanlış yollarda aranmaktadır. Siyasi iktidar milli iradeyi tam olarak temsil edebilmekte midir? Bağımsızlık meselesi çok farklı anlaşılıyor. Aslında hepimiz bağımlıyız. Bizim milli iradeye karşı bağımlı olmamız lazım. Mesele ufak tefek şeylere bağımlı olmamaktır. Eğer siyasi irade yargıya müdahale ediyorsa bu bir hukuki düzenlemeden kaynaklanmıyor.
         <br/>
         <br/>
         Susurluk, Köstebek gibi davalarda tutuklu olarak yargılanan sanıkların tahliye edilmesi tartışmalara sebep oldu. Siz konuya nasıl yaklaşıyorsunuz?
         <br/>
         <br/>
         Bir adalet bakanı olarak bu konuda bir şey söylemem sözkonusu değil.
         <br/>
         <br/>
         Devlet içinde yasal olmayan örgütlenmeden haberdar olmadığınızı söylüyorsunuz. Bu konunun açıklığa kavuşması için bakanlığınıza düşen görevler neler?
         <br/>
         <br/>
         Varlığından ve yokluğundan haberimiz yok. Var dediğimiz zaman da, yok dediğimiz zaman da ispatlayamıyoruz. Eğer yasal olmayan örgütlenmeler varsa bakanlığımın üzerine düşen görevler olduğuna inanıyorum. Meclis'in de bu konuda sorumlulukları var. Dokunulmazlıkların sınırlandırılması, organize suçlar ve başbakanla bakanların dokunulmazlıklarının kaldırılması için kanun teklifleri verdik. Meclis'in üzerine düşeni yapmasını bekliyorum. Yargıtay Başsavcılığını daha da güçlü hale getiriyoruz. Devletin gücünü kullananların yargıya karşı güçleri hukuken hükümsüz hale geliyor. Savcılarımızı da biraz daha güçlendirebilsek iyi olacak. Ama onu yapamasak bile projelerimiz çok büyük olaydır. Biz ülkenin şeffaf olması için çalışıyoruz.
         <br/>
         <br/>
         Adalet bakanlığı ile askerler arasında zaman zaman sorunlar yaşanıyor. Siz bakan olduktan sonra benzeri bir sıkıntı yaşandı mı?
         <br/>
         <br/>
         Kesinlikle olmadı. Bakanlığımla silahlı kuvvetler arasında hiç bir sıkıntı yoktur. Benden önce olmuş mudur bilemem. Askerlerin benden hukuk dışı hiç bir talebi olmadı. Onların da hukukçuları var. Bu meselelerin nasıl yürüdüğünü biliyorlar. Bu ülkede askeri darbeler döneminde bile yargının bağımsızlığı korunmaya çalışıldı. Bu konuda yanlış bilgilendirme ve yönlendirme sözkonusu olabilir.
         <br/>
         <br/>
         Hükümetin 2,5 ayını değerlendirdiğinizde nasıl bir manzara ortaya çıkıyor?
         <br/>
         <br/>
         Hükümetin tüm bakanları benim gibi başlarını önüne eğmiş dünya ile ilişiğini neredeyse kesmiş, çalışıp duruyor. 2,5 aydır politika ile uğraşmıyorum. Belki yanlış yapıyorum ama bir bürokrat gibi çalışıyorum. Adalet bakanlığı olarak yoğun bir çalışma içindeyiz. Görebildiğim kadarıyla kamuoyu çalışmalarımıza destek veriyor. Kamuoyunun da desteklediği ülkenin yararına olduğuna inandığım düzenlemelerin yasalaşması için bakanlığımız üzerine düşeni yapıyor. Şu an ülkede bir sükunet var. Biz hükümet olmadan önce, parlamentoda en fazla milletvekiline sahip partinin genel başkanı ülkenin içinde bulunduğu durum sebebiyle başbakanlıktan istifa etmek zorunda kaldı. Bugün 'Ne olacak' endişesi ortadan kalktı. Bunu muhalefet yok manasına söylemiyorum. Geçici de olsa istikrar var. Bu her şeyin ötesinde iyi bir şey.
         <br/>
         <br/>
         Hükümet milli irade açısından yoğun şekilde tartışıldı. Siz nereye oturtuyorsunuz?
         <br/>
         <br/>
         Ben, Türkiye'de milli iradenin tam olarak tecelli etmediğini sürekli söyleyen birisiyim. Hükümetin arkasında milletvekili desteği var. Oy çoğunluğu da var. Kuruluş tarzındaki tartışmalar bu hükümetten kaynaklanmıyor, istifa eden hükümetten kaynaklanıyor. Böyle karışık bir durumda kurulan bir hükümet için her şey söylenir. Doğru olmayan şartların müsebbibi bu hükümet değil. En azından o olumsuz şartlardan Türkiye'yi çıkarmak istiyoruz. Ülkenin normale dönmekte olduğu görülmüyor mu?
         <br/>
         <br/>
         'İki buçuk aydır politika yapamıyorum' diyorsunuz. Sebepleri neler?
         <br/>
         <br/>
         Kapımıza gelenlerin sayısı o kadar fazla ki politika yapmaya fırsat bulamıyoruz. Düzen bozukluğu başlamış. 1991'de bıraktığımız Türkiye ile bugün aldığımız Türkiye arasında çok fark var. Her vatandaş işini bakanlıkta halletmeye çalışıyor. Ben vatandaşı kabul etmiyorum diyebilir misin? Devlette ciddiyetin kaybolduğu buradan belli.
         <br/>
         <br/>
         ANAP'ın hükümetteki pozisyonu değerlendirilirken 'Solun taşeronu oldu' gibi yorumlar yapılıyor. ANAP'ın pozisyonu misyonuna uygun mu?
         <br/>
         <br/>
         Biz ANAYOL hükümetini kurduğumuzda köyişlerini, milli eğitimi, sağlığı, tarımı, adaleti, sanayii DYP'ye verdik. Partide buna itiraz edildi. Vatandaşların sorunlarını çözecek bakanlıkların tümünü DYP'ye verdiğimiz iddia edilerek alabildiğine eleştirildik. Bu kez icraat bakanlıklarını aldık. Yine eliştirildik; işin ruhunu küçük partiler aldı, ANAP'a bir şey kalmadı diye. Ben şu an bulunduğum pozisyondan memnunum. Türkiye'nin geldiği şartlardan memnun değilim ama getiren biz değiliz. Türkiye çok farklı olabilirdi.
         <br/>
         <br/>
         Türkiye'de özellikle siyasi sahada devamlı şekilde ideoloji mücadelesi yapılıyor. Bunun için geri kalıyoruz. Özal bütün bunları kaldırdı, işi icraata döktü ve Türkiye belli bir noktaya geldi. Şimdi biz de ANAP olarak kavgaları bırakıp icraat yapalım diyoruz. Ama rahat bırakmıyorlar.
         <br/>
         <br/>
         Erken seçim gündemden çıktı. Beklenti 1998 yılı içinde ancak 99'a sarkabileceğinden sözediliyor. Erken seçimin ne zaman olacağını tahmin ediyorsunuz?
         <br/>
         <br/>
         1998 yılı içinde erken seçim kaçınılmaz bir olay. Türkiye'ye ne getirir, ne götürür bugünden kestirmek zor. ANAP açısından şanslı olduğumuzu düşünüyorum. Millet sıkıştığı zaman 'ANAP bir çare bulur' diyor. Aslında Türkiye şanslı bir politik dönem geçirmedi. Bir çok yol denendi. 56 yılın en huzurlu günleri yaşanıyor. ANAP'ın varlığı en azından bir sükunet getiriyor. Bunu halka anlattığımızda seçimlerden başarılı çıkacağımıza inanıyorum.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2981-mill%C3%AE-irade-tecelli-etmiyor.html), [web.archive.org (arşiv bağlantısı)](http://web.archive.org/web/20140218233740/http://www.aksiyon.com.tr/aksiyon/haber-2981-mill%C3%AE-irade-tecelli-etmiyor.html)
