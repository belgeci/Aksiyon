# "Yeni parti" RP'den başarılı olacak

*Mustafa Ünal 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   RP'nin etkili ismi Şevket Kazan, Aksiyon'a konuşurken oldukça iddialıydı: "Verdiği demokrasi mücadelesi sebebiyle nasıl RP, MSP'den daha başarılı olduysa,
  </font>
 </div>
 <div id="newsText">
  <font class="detail-text">
   elbette yeni kurulacak parti de RP'den daha başarılı olacaktır."
   <br>
    <br>
     RP lideri Erbakan'ın yazlığının hemen yanında bulunan camide kıldığı cuma namazının ardından düzenlediği basın toplantısında, bir gazetecinin 'RP kapatılırsa yeni  parti kurulur mu?' sorusuna 'Tabii kurulur, bize gönül verenleri partisiz bırakmayız' şeklinde cevap vermesi, davanın sonucu hakkında her türlü ihtimali beklediğini ve buna göre kendini hazırladığını da gösteriyordu. Çünkü o ana kadar RP'li yetkililer, bu yöndeki soruları ya cevapsız bırakıyor ya da 'RP kapanmayacaktır' biçiminde cevaplıyorlardı.
     <br>
      <br>
       Meclis'in tatile girmesinin de etkisiyle, siyaset tamamen RP davasına kilitlendi. Partiler yeni dönemdeki politikalarını ve pozisyonlarını Anayasa Mahkemesi'nin önümüzdeki aylarda vereceği karara göre şekillendirecek. RP davası siyasi hayatımız açısından milad olacak önemde. Hele kapatılma yönünde verilecek kararın politik yapıyı değiştireceğinden kimsenin şüphesi yok. RP'liler her ihtimale karşı hazırlıklarını yaparken, en büyük korkuları erken seçim kararı alınarak yeni bir parti kurma fırsatının ortadan kalkması.
       <br>
        <br>
         Yargıtay Başsavcısı Vural Savaş'ın RP'nin kapatılması yönünde dava açmasının ardından parti kurmayları çalışmalara başladı. Yedi kişilik hukukçular heyeti iddianamedeki suçlamaları masaya yatırdı. Meclis'in yoğun temposu sebebiyle Ankara'daki çalışmalarda istenen mesafe alınamadı. Ancak Meclis'in kapanmasıyla birlikte Erbakan'ın yazlığının da bulunduğu Altınoluk'ta adeta kampa girdiler ve savunmalarını vermeleri için son gün olan 5 Eylül'e kadar çalışmalarını aralıksız sürdürdüler.
         <br/>
         <br/>
         Milletvekillerinden oluşan yedi kişilik hukukçu grubu çalışmalarını kolektif olarak yapıyor. Elbis Otel'de kalan hukukçu milletvekilleri sabah saat 10'da Hoca'nın yazlığına giderek grup halinde çalışmalara başlıyor. Genellikle Erbakan heyete başkanlık ediyor. İddianamedeki suçlamalar satır satır müzakere ediliyor ve tartışmalardan ortaya çıkan sonuç savunma haline getiriliyor. Akşam saat 22.00'ye kadar grup çalışması devam ediyor. Heyetin dağılmasının ardından herkes odasına çekiliyor ve bir yandan günün çalışmalarını gözden geçirirken diğer yandan da ertesi günkü gündeme göre hazırlık yapıyor.
         <br/>
         <br/>
         Meclis Başkanvekili Yasin Hatipoğlu 'Siz bizim çalışmalarımızı demokrasi mücadelesi olarak görün. Biz partimizin kapanmamasından önce demokrasimizin yara almamasına çalışıyoruz' diye konuşurken çalışmalarına değişik bir yorum getiriyor. Ardından omuzunu gösteriyor ve 'Deniz kenarındayız ama bir defa bile denize girmedik. Gördüğünüz gibi yanık hiç bir yerimiz yok diyor.
         <br/>
         <br/>
         RP, Anayasa Mahkemesi'nden savunmayı daha kapsamlı hazırlamak için 60 gün ek süre istedi. Adalet eski Bakanı Şevket Kazan bunun gerekçesini anlatırken ' Savunmamızı bitirdik ancak her yönüyle, mükemmel müdafaa hazırlamak bu kadar kısa zaman içinde mümkün değil. Onun için mehil talebinde bulunduk. Ben mehil talebimize olumlu cevap vereceklerini umuyorum. Mehli vermedikleri takdirde asgariden savunmanın hazır olması lazımdı, onu da yaptık' şeklinde konuşuyor.
         <br/>
         <br/>
         Altınoluk'ta savunmaya son şeklin verilmesi sırasında Aksiyon'a bilgi veren Kazan, haklı oldukları halde suçsuzluğun belgesini kendilerinin aradığını, savunmalarına usul safhasından başladıklarını belirtiyor ve sözlerini şöyle sürdürüyor: "Ortada iddia var, belge yok diye geçemiyoruz. Tam tersine haklı olduğumuz halde suçsuzluğun belgesini biz bulmaya çalışıyoruz. Oysa suçun belgesi ortaya konmalı. Dosyada usul safhasına geniş yer ayırdık. Delil nedir?, Delilden ne anlamak lazım? Bir siyasi parti davası açmak için davanın ön şartları oluşmuş mudur, oluşmamış mıdır? Bunları tartıştık ve cevap hazırladık. Bu zaman alan bir iş. O nedenle uzuyor. Yoksa savunmayı hazırlamak üç günlük meseledir. "
         <br/>
         <br/>
         RP'nin hukukçu milletvekillerinden Mustafa Kamalak 'Türkiye'nin onca devasa sorunu varken böyle bir konu hakkında çalışmanın hüznünü yaşıyorum' derken savunmanın ağırlıklı bölümünü usül hakkındaki itirazlarının oluşturduğunu belirtiyor. Davayı hukukla, demokrasiyle, siyasetle bağdaştırmanın mümkün olmadığını anlatan Kamalak şöyle konuşuyor: "Ortada ciddi manada hiçbir şey yok. Savcı, anayasaya dayanarak odaklaşma gerekçesiyle dava açmıştır. Odaklaşmanın şartları siyasi partiler kanununda mevcuttur. Biz diyoruz ki siyasi partiler kanunu dururken anayasaya dayanarak dava açmak hukuken doğru değil. Ama bir an için doğru olduğunu kabul edelim. İddia edilen noktadan bile reddi gerekir. Çünkü odak kavramı anayasaya 1995 yılındaki kısmî değişiklikte girdi. En ilkel mantık bile kanunu geriye yürütmez. RP'ye isnat edilen suçlamaların hemen tümü 1995 öncesine ait. İşlendiğinde suç olmayan bir fiil daha sonra nasıl suç olur? Savcının mantığından hareket edelim ve bir an suç kabul edelim. Birileri konuşmuş. Peki bunun suçu ne? Kanunsuz suç ve ceza olmaz. Bunlara hangi cezayı vereceksin? Onlara izafe edebileceğimiz bir suç yok ama partilerinin kapatılması isteniyor. Bir davranış asıl sahibi için suç teşkil etmezse başkası için nasıl suç teşkil eder? Bunun mantığı yok."
         <br/>
         <br/>
         Erbakan'ın başbakanlığı esnasında tarikat  ve cemaat liderlerine iftar yemeği vermesinin davaya konu olmasını hukuki açıdan yanlış bulduğunu anlatan Kamalak, 'Bunda  suç yok. Bir an olduğunu kabul edelim. Başbakanı denetleme yetkisi Yargıtay savcısına ait değildir. TBMM'ye aittir. Bu konuda gensoru verilmiş, bu da Meclis'te reddedilmiştir. Adalet Bakanı Kazan Sincan Belediye Başkanını ziyaret etmiş. Adalet Bakanını denetlemek savcının görevi mi? TBMM denetlemiş, reddetmiş' şeklinde konuşuyor ve sözlerini şöyle sürdürüyor: "Eğer savcı Meclis'i, anayasayı tanımıyorum diyorsa o zaman başka türlü davranmak lazım."
         <br/>
         <br/>
         RP'nin kapatılmayacağına inandığını söyleyen Kazan, 'Anayasa Mahkemesi'nin üyeleri başsavcı değil. Onlar elbette Türkiye'nin en yüksek mahkemesinin üyesi olarak hakkın, hukukun, uluslararası değerlerin ne olduğunu çok iyi bilen insanlardır. Sağdan, soldan dolduruşa gelerek hareket edecek insanlar değil. O bakımdan Anayasa Mahkemesi'nde RP'nin kapatılma davasının reddedileceğine inanıyorum' diyor. Kamalak da farklı düşünmüyor: "Bu dava reddedilecektir. Aksi yöndeki karar cinayet olur. Tarih bunu affetmez. Milli Nizam Partisi'nden bu yana çok şey değişti. Bu emsal olamaz." Yasin Hatipoğlu ise sert konuşuyor: "Bu davanın reddi neticesi çıkmalı. Yol meşru ise başka sonuç beklemiyorum. Eğer totaliter ortam özlenmiyorsa RP kapatılamaz. Türkiye'nin hukuk devleti olup olmadığını mahkeme kararına göre anlayacağız."
         <br/>
         <br/>
         RP'nin savunmasını hazırlamasının ardından gözler Anayasa Mahkemesi'ne çevrilecek. Ancak RP'nin yeni bir partinin kurulması için düğmeye basması an meselesi. Yeni dönemde oluşacak siyasi yapının nasıl biçimleneceğini ise sandık gösterecek.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2937-yeni-parti-rpden-basarili-olacak.html), [web.archive.org (arşiv bağlantısı)](http://web.archive.org/web/20140203204100/http://www.aksiyon.com.tr/aksiyon/haber-2937-yeni-parti-rpden-basarili-olacak.html)
