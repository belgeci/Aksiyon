# Dava adamları ilkesiz olamaz

*Mustafa Ünal 1997.06.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir milletvekilinin dengeleri değiştirdiği, siyasetin kaypak zemininde çok hassas hesapların yapıldığı bir zaman diliminde Sadi Somuncuoğlu'nun ANAP'tan istifası
  </font>
 </div>
 <div id="newsText">
  <font class="detail-text">
   kamuoyu tarafından şaşkınlıkla karşılansa da, kendisini yakından tanıyanlar ve parti yönetimince pek sürpriz sayılmadı. Çünkü istifanın işaretlerini bir süredir veriyordu. Parti politikalarından duyduğu rahatsızlığı ilgili organlarda usulünce dile getiriyor ve 'Bu şartlarda ANAP'ta daha fazla duramam. Partinin son dönemdeki çizgisi devam ederse ayrılık kaçınılmaz olur' mesajını veriyordu. İstifasından yaklaşık bir ay önce Genel Başkan Mesut Yılmaz'a yazdığı ve acilen cevap beklediği muhtıra gibi mektubuna tatmin edici cevap alamaması durumunda, nasıl bir yol izleyeceğini parti yönetiminin kestirememesi mümkün değildi.
   <br/>
   <br/>
   Sonun başlangıcı olarak yorumlayabileceğimiz mektupta Somuncuoğlu'nun, Yılmaz'dan açıklık getirmesini istediği iki konu vardı; Roma'da bölücülükle ilgili yapılan toplantıya ANAP'tan bir milletvekilinin katılmasının izahı ile bazı PKK'lıları da kapsayacak kısmi affa ANAP'ın neden karşı çıkmadığı. Yılmaz, mektuba cevap vermek yerine sessizliği tercih etti. Somuncuoğlu bir ay bekledi. Bu zaman zarfında ilkeleriyle bağdaşmayan ANAP merkezli bir çok olaya tanıklık etti. Milletvekili transferi için aracılık yapması bile istendi. Daktilosunun başına geçip yedi gerekçe ile istifa dilekçesini yazmak zor olmadı. 24 Aralık'ta başladığı ANAP serüveni beklediğinden de kısa sürmüştü.
   <br/>
   <br/>
   Somuncuoğlu köklü ve asil bir aileden geliyor. Menkıbesi Anadolu'da dilden dile dolaşan Somuncu Baba'nın soyundan. Meşhur hikayedir: Bursa'da Ulu Cami'nin açılış vaazını halkın fırıncı olarak bildiği ve Somuncu Baba diye tanınan Şeyh Hamidi Veli yapar. Fatiha'nın yorumunu yaptığı vaazına bütün cemaat hayran kalır ve elini öpmek için yarışır. Cemaat namaz sonrası Somuncu Baba'nın caminin üç kapısından da çıktığını görür. Ama bu özelliğinin açığa çıkması üzerine o gün Bursa'yı terkeder ve Aksaray'a doğru yola düşer. Burada bir mahallenin çobanlığını yapar. Aksaray'da da Bursa'dakine benzer olaylar yaşanır. Ancak bunlar Aksaray'ı terketmesine sebep olacak çapta olmadığından ömrünün sonuna kadar bu şehirde yaşar.
   <br/>
   <br/>
   Somuncu Baba'nın Aksaray'da iki erkek çocuğu dünyaya gelir; Yusuf Baba ve Halil Baba Tıybi. Sadi Somuncuoğlu'nun ailesi Yusuf Baba soyundan geliyor. Halil Baba ise Aksaray'ı terkeder ve Darende'ye yerleşir. Tarikat Halil Baba soyundan bugünlere kadar gelir. Yusuf Baba ise yaşı küçük olduğu için Somuncu Baba'nın ardından şeyh olamaz. Onun yerine Hacı Bayram Veli geçer. Cenaze namazını Hacı Bayram Veli'nin kıldırdığı Somuncu Baba Aksaray'da medfundur.
   <br/>
   <br/>
   Yusuf Baba'nın türbesinin bulunduğu mahallede dünyaya gelen Sadi Somuncuoğlu'nun çocukluğu menkıbelerle geçer. Ninni yerine büyüklerinden, atalarının veliliklerini gösteren kerametler dinler. Aile ortamına hakim olan manevi atmosfer hayatının şekillenmesinde önemli rol oynar. Validesi cahildir ama Yunus Emre'nin bütün ilahilerini ezbere bilir ve fırsat buldukça okur. Aileye atalarından önemli miktarda kitap miras olarak kalır. Ancak harf inkılabı ve o günün şartları içinde el yazması yüzlerce eser darmadağın olur. Gözü gibi baktığı bir tanesi Sadi Somuncuoğlu'nun eline geçer. Bu Somuncu Baba'nın oğlu Yusuf Baba'nın elyazması divanıdır. Yıldırım Bayazıt döneminden kalma ve çok temiz Türkçe ile yazılmış. Henüz yayınlanma fırsatı bulunamayan yaklaşık 750 sayfa olan Divan'ın dilinin bugünün Azerbaycan Türkçesini andırdığını söylüyor Somuncuoğlu ve ekliyor; "İmkan bulduğumuzda en kısa sürede bu eseri bastırıp kamuoyunun bilgisine sunacağım."
   <br/>
   <br/>
   Somuncuoğlu'nun siyasi kimliğinin oluşmasında lise dönemi de etkilidir. Ankara Ticaret Lisesi'nde öğrenim görür. Okulun hemen karşısında bulunan ve fırsat buldukça gittiği Türk Ocağı'na borçludur bugünkü kimliğini. Ocakta Osman Yüksel Serdengeçti, Galip Erdem, Osman Turan, Hamdullah Suphi Tanrıöver gibi dönemin önde gelen şahsiyetleriyle beraber olur, sohbetlerini dinler. Lise çağı, meydanlara Kıbrıs mitingleri için çıkıldığı zaman dilimidir. Daha birinci sınıfta olmasına rağmen Kıbrıs'taki gelişmelerden çok etkilenir ve 5 arkadaşı ile birlikte Kıbrıs'ı kurtarmak için Volkan adıyla bir teşkilat kurarlar. Gece gündüz de planlar yaparlar. Mersin'e gidip oradan gemilerin ambarlarına gizlenerek Ada'ya çıkma ve mücadeleye başlamanın aşkıyla yanıp tutuşur.
   <br/>
   <br/>
   Alparslan Türkeş'in CMKP'ye Genel Başkan olmasının ardından bu partinin Gençlik Kolları Başkanlığı'na getirilir. Daha sonra Eğitimciler Grubu olarak bilinecek bir grup arkadaşıyla beraber yoğun bir kültür programları başlatır. Sistematik bir eğitim programının uygulandığı seminerlerde masonluk, kapitalizm, komünizm, sosyalizm, milliyetçilik konuları mukayeseli şekilde anlatılır ve  ardından Türk İslam dünyasının ana meseleleri işlenir. Dersleri genellikle 3 hoca veriyordur: Galip Erdem, Dündar Taşer, Kamil Turan.
   <br/>
   <br/>
   Somuncuoğlu'nun başkanlığı 3 yıl sürer ve bu zaman zarfında kültür programlarından binlerce öğrenci geçer. Bütün okullarda kurdukları Ülkü Ocakları politik ve organizasyondan çok kültür kulübü olarak fonksiyon görüyordu. Somuncuoğlu o dönemde egitimden geçenlerin daha sonra milliyetçi hareketin iskeletini oluşturduğunu söylüyor ve ekliyor: Komünizme karşı bu toprakların değerlerini yücelterek Türkiye'yi Ruslar'ın eline düşmekten kurtardık. Bizim eğitimimizden geçenler hiç kaybolmadılar. Ömürlerinin sonuna kadar davanın sahibi oldular.
   <br/>
   <br/>
   1969 yılında Adana'da yapılan ve partinin adının MHP olarak değiştiği  büyük kongrede GİK'e seçilen Somuncuoğlu parti politikalarının şekillenmesinde oldukça etkili oldu. Hatta öyleki Türkeş'in 27 Mayısçı arkadaşlarından bazıları parti Atatürkçülük çizgisinden uzaklaşıyor gerekçeleriyle istifa edip TİP'e katıldılar. Unutamadığı bir istifa ise Muzaffer Özdağ'ınki; "11 Mart günü partiye görderdiği istifa dilekçesinde bir gün sonra verilen muhtıranın içeriğine benzer bir üslupla aramızdan ayrıldı."
   <br/>
   <br/>
   Somuncuoğlu, 1977 seçimlerinde Niğde Milletvekili olarak Meclis'e girdi ve MC hükümetinde en genç bakan olarak kabineye girdi. O dönem parti organlarının çok etkili olduğunu söyleyen Somuncuoğlu bugünkü ortamda zor anlaşılabilecek bir örnek veriyor: "Liderin her dediği olmazdı. Her şeye GİK karar verirdi. MHP'nin bakanları GİK'te gizli oylamayla tesbit edildi. Genel Başkan Türkeş artık Adana'dan aday olmak istemedeğini söylediğinde itiraz edildi. GİK'te konuşalım dendi. Konuşuldu, oylama yapıldı ve Adana'dan aday olmasına karar verildi."
   <br/>
   <br/>
   12 Eylül askeri darbesini alt katında oturan kişinin 10 dakika erken götürülmesi üzerine öğrendi ve hemen adresini değiştirdi. Bir hafta saklandı. Daha sonra Galip Erdem'le istişare etti ve 'Bunlar milliyetçilere karşı değiller. Git teslim ol' tavsiyesine 'Hayır, ülkücüler bu işten zararlı çıkacak' diye karşılık vermesine rağmen gidip teslim oldu. 22 ay içeride kaldı.
   <br/>
   <br/>
   Cezaevi sonrası partileşme sürecinde Türkeş'le yaşadığı görüş ayrılığı partiden ayrı kalmasına sebep oldu. O partileşmeden önce 2025 yıl büyük emekler verilerek yetiştirilen kadroları Ankara'ya çağırarak milliyetçiler kongresini toplamayı teklif etti ve eğer darbe ortamında bazı kırgınlıklar yaşandıysa bunların giderilmesi gerektiğini söyledi. Bu şartlarda oluşacak partinin tek başına iktidara yürüyeceğinden emindi ve bunu açıkça dile getirdi. Teklifi Türkeş tarafından benimsenmedi.
   <br/>
   <br/>
   1987 yılında siyasi yasakların kaldırılmasından sonra da Türkeş'le farklı düşündü. Türkeş'in 'Hemen partiye gidelim' teklifi üzerine Somuncuoğlu, '3 ay Türkiye'yi dolaşarak pasif kalmış olan kadrolarımızı ayağa kaldırdıktan sonra partiye girsek daha iyi olur' dedi. Türkeş'in cevabı 'Fikrin güzel. Ben hemen partiye gireceğim. Sen dışarda kalarak dediklerini yap' şeklinde oldu. Partinin aktif kadrosundan bu aşamadan sonra iyiden iyiye koptu.
   <br/>
   <br/>
   1995 seçimleri öncesi sağdaki bütün partilerden 'adayımız ol' teklifi aldı. Önce sıcak bakmadı. ANAP'tan Genel Başkan Yardımcısı Rüştü Kazım Yücelen'in aracılığıyla gelen ısrarlı teklifler üzerine arkadaşlarıyla istişare etmeyi uygun buldu. Görüşmelerinde arkadaşları ağız birliği etmişçesine şunları söylüyorlardı: 'Meclis'e girerek iyi hizmetler yapabilirsin. Meclis'te milliyetçi çok sayıda milletvekili var. Onlarla bir araya gelerek, güç birliği yapabilirsen ülke için hayırlı hizmetler yapılabilir. Kaldı ki yaşın epey ilerledi. Vazifeden kaçma.' Arkadaşlarının görüşleri doğrultusunda aday olmaya karar verdi. Bu düşüncesinden haberdar olan MHP Aksaray teşkilatı 'Madem ki aday olmayı düşünüyorsun, niye MHP'ye gelmiyorsun?' teklifinde bulundular. Ancak şartların elvermemesi üzerine ANAP listelerinden 1980 askeri darbesiyle ayrıldığı Meclis'e geri döndü.
   <br/>
   <br/>
   Güç birliği için Meclis'teki çeşitli partilere mensup milletvekilleriyle toplantılar yaptı. Ana meselelerde birlikte hareket etmek için önemli adımlar atıldı. Ancak 28 Şubat'taki MGK toplantısının ardından toplantıların verimi düştü. Milletvekilleri daha çekimser davranmaya başladı.
   <br/>
   <br/>
   ANAP'ın siyasi gelişmeler karşısındaki milliyetçimuhafazakar anlayışa uymayan politikaları üzerine düşüncelerini bir grup toplantısında şöyle dile getirmişti: "Ben söylediğim konuların takipçisi olurum. Böyle devam ederse birlikteliğimiz uzun sürmez. Bir dava adamı fikirleri ayrı, hareketleri ayrı olarak uzun boylu yaşayamaz."
   <br/>
   <br/>
   Somuncuoğlu'nun ilkeli siyaseti ve dava adamlığı karakteri ANAP'ta daha fazla kalmasını önledi. Bundan sonraki siyasi serüveni nasıl olacak? Bu konuda açık konuşmak istemiyor. Öncelikle MHP'deki kongrenin sonucuna bakacak. Birlikte çalışabileceği bir ortam doğarsa MHP'de devam etmesi mümkün görünüyor. Aksi halde aktif politikaya veda edebilir. Davasını daha önce yaptığı gibi Meclis dışında sürdürür. Çünkü onun için öncelik milletvekilliği değil, dava ve ilkeler. Meclis dışına çıktığında ne yapacağını da planlamış. Yazı hayatına geri dönmeyi düşünüyor. Öncelikle şimdiden 3 cilt olarak tasarladığı hatıralarını yazacak...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2667-dava-adamlari-ilkesiz-olamaz.html), [web.archive.org (arşiv bağlantısı)](http://web.archive.org/web/20130522112210/http://www.aksiyon.com.tr:80/aksiyon/haber-2667-dava-adamlari-ilkesiz-olamaz.html)
