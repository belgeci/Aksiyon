# Y. Bozkurt Özal, dervişçesine ömrünü tamamladı ve..

*Mustafa Ünal 2001.01.20*

<div>
 <p class="baslik">
  HIRKASINI başına çekti
 </p>
 <p class="spot">
  Hoca musalla taşındaki tabutu göstererek klasik sorusunu soruyor: Merhumu nasıl bilirdiniz?
 </p>
 <p class="metin">
 </p>
 <img border="0" src="/web/20010709213622im_/http://www.aksiyon.com.tr/2001/320/resimler/Hirka.jpg"/>
 <p class="metin">
  Ölümü hiç de sürpriz olmadı. 5—6 yıldır amansız hastalığın pençesinde kıvranıyordu. Ameliyat masaları bile çoktan umut olmaktan çıkmıştı. En son bir yıl önce Meclis'te  gördüm, ayakta güçlükle durabiliyordu. Birilerinin kendisine omuz vermesiyle ancak yürüyordu.
 </p>
 <p class="metin">
  Birkaç ay önce hastaneye son kez yattı. Yeğeni ve çocukluk arkadaşı Hüsnü Doğan'a ramazandan önce 'Durumu nasıl?' diye sormuştum. Gözleri doldu... Son günlerini yasadığı anlamına gelen sözler söyledi. Konuşma melekesini kaybetmiş, müthiş de zayıflamıştı. Meramını yazarak anlatıyordu.
 </p>
 <p class="metin">
  Yakından tanıyanlar onun için 'süper zeki' sıfatını kullanıyor. Üstün zekası  en önemli özelliği. O kadar ki... Bilgisayarla oynadığı satranç oyununda bilgisayarı zor duruma soktuğu çok olmuş. Ben bu özelliğinin yanına dervişliğini ekleme niyetindeyim.
 </p>
 <p class="metin">
  Gözlemlerime dayanarak, hasta günlerinin tam bir derviş kimliğine bürünmüş olduğunu söyleyebilirim. Ben kendisiyle bütün görüşmelerimi hasta olduktan sonra yaptığımdan olsa gerek, 'Yusuf Bozkurt Özal' ismi bana hep dervişliği çağrıştırıyor. Sanki koyu takım elbisesinin üzerinde bir derviş hırkası taşıyor. Annesi Hafize Hanım'ın  'Yusufumun dindarlığı bambaşkadır' dediği rivayet edilir.
 </p>
 <p class="metin">
  İşte Beysekent'teki evinden bir sahne. 3 yıl önce sağ işaret parmağını gösteriyor ve  'Bunun ne büyük nimet olduğunu insan eksikliğinde anlıyor' diyor. Sol elini kıpırdatamıyor bile. Ve şöyle diyor:
 </p>
 <p class="metin">
  Her şey Allah'tan geliyor. Hayat da sağlık da... Hayatımızın ne zaman sona ereceğini, şifayı ne zaman, nerede bulacağımızı bilemiyoruz. Sağlık meğer büyük nimetmiş. Hastalığım bana insanın ne kadar aciz, Allah'ın ne kadar kudretli olduğunu hücrelerime kadar hissettirerek öğretti.  Sağlık bize verilen bir hak değil, bir nimet. Allah dilerse verir, dilerse vermez. İlaçlar, tedavi hepsi bahane...
 </p>
 <p class="metin">
  Yusuf Özal'ı derviş hırkasının içinde hayal etmem bu ve benzeri sözlerden besleniyor. Umutsuzluk içinde kıvranan, amansız derdin pençesindeki bir hastanın böylesine dervişane ruh haline bürünmesi pek kolay değildir. Hele bir de bu siyasetçiyse bir kat daha zorlaşır.
 </p>
 <p class="metin">
  Ağabeyi Korkut Özal'a söylediği son vasiyeti de dervişçe: Herkes hakkını helal etsin...
 </p>
 <p class="metin">
  Turgut Özal'ın sadece kardeşi değil aynı zamanda dava arkadaşıydı. Ağabeyine hayranlıkla bağlı olduğu bilinir. Özal'ın Türkiye'yi dönüştüren reformlarına omuz verdi. Ağabeyinin ani ölümü olmasaydı, reformların ikinci devrini yine birlikte yürüteceklerdi. Bunun için her şeyi hazırlamışlardı.
 </p>
 <p class="metin">
  Çünkü ağabeyi ANAP'tan ayrılarak davaya gönül veren arkadaşlarıyla bir parti kurmasını istemişti. O da amblemi güneş olan Yeni Parti'yi kurdu. Turgut Özal hiç hesapta yokken aniden göçtü, gitti. Oysa iki kardeş Yeni Parti'yi, iktidarı düşleyerek kurmuşlardı. Programı buna göre yazılmıştı. Ama kader yol vermedi.
 </p>
 <p class="metin">
  Mesut Yılmaz'ın başında bulunduğu ANAP'a sıcak bakmadığı bilinir. Özal ruhunun canlandırılmasının imkansız olduğunu düşündüğünden olsa gerek... Kongrelerde Yılmaz'a hiç destek vermedi, hep karşısındaki adayı destekledi. Diğer ağabeyi Korkut Özal'ın ANAP'tan milletvekili olmasına kırıldı.
 </p>
 <p class="metin">
  Siyasette adam kıtlığının yaşandığı bir dönemdeyiz. Merkez sağı sürükleyecek bir lider yok. Sağ partiler birbirlerine yakın oylar alıyorlar. Bu da beraberinde istikrarsızlık getiriyor. Meydan dolacağına giderek boşalıyor. Önümüzdeki günlerde adam gibi adama ihtiyaç kendini daha fazla hissettirecek.
 </p>
 <p class="metin">
  Eğer kader elverseydi, Yusuf Bozkurt Özal boşluğu dolduracak bir isim olabilirdi. Formasyonu, donanımı, vizyonu böyle bir role uygundu. Sadece siyasetin değil ülkenin talihini değistirebilecek çapta bir adamdı.
 </p>
 <p class="metin">
  Ankara Hacı Bayram Camii'ndeki cenazesine katıldım. Avludan taşan kalabalığın niteliği bir merkez sağ partisi oluşturacak cinstendi. Cenazesine iştirak edenlerden rahatlıkla iktidar namzeti bir parti çıkarmak mümkün.
 </p>
 <p class="metin">
  FP ve ANAP siyasette büyük alanlar boşalttı. Önümüzdeki günlerde de geri çekilmeye devam edecekleri aşikâr. Yusuf Özal'ın kişiliği ve siyaset tarzı bu iki partinin misyonuna uygun.
 </p>
 <p class="metin">
  Ben cenazedeki tablodan Yusuf Özal'ın mirası gibi böyle bir mesaj çıkardım.
 </p>
 <p class="metin">
  Siyasetçi olup da derviş hırkası giyebilen bir adam için 'İyi bilirim, hakkımız helal olsun' denmez mi? Tabii denir. Hem de gönül rahatlığıyla..
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/haberler/6.htm), [web.archive.org (arşiv bağlantısı)](http://web.archive.org/web/20010709213622/http://www.aksiyon.com.tr:80/2001/320/haberler/6.htm)
