# Vakıflar aslına uygun kullanılacak

*Mustafa Ünal 1996.08.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devlet Bakanı Cemil Tunç'un kapısı herkese açık. Elazığlı hemşehrileri kendisini çok seviyorlar.
  </font>
 </div>
 <div id="newsText">
  <font class="detail-text">
   Çünkü Tunç'la görüşmek için randevu almalarına gerek yok. Bakanın en büyük amacı, vakifların aslına uygun olarak kullanılmasını sağlamak. Bakan Tunç, bir vakif üniversitesinin kurulmasına da önayak olmak istiyor
   <br/>
   <br/>
   Ö zel Kalem Müdürü'nün odası anababa günü. İnsanlar ayakta duracak yer bulmakta zorluk çekiyor. Kalabalık dışarıya, koridora kadar taşmış. Bir taraftan bakanla görüşmenin eşiğine gelmişolmanın mutluluğunu yaşayan insanların yüzlerine dikkatle baktığınızda, 'acaba işim olmayacak mı?' umutsuzluğunu yakalamanız da mümkün. Bütün umutlar bakanın 'oluruna' bağlanmış. Talepler ise birbirinin benzeri; nakil, iş ve terfi...
   <br/>
   <br/>
   Devlet Bakanı Ahmet Cemil Tunç'un adasının önündeki kalabalık, ilk bakışta olağanüstü bir gün yaşanıyor görüntüsü veriyor. Her gün en az iki yüz kişiyle görüştüğünü öğrendiğimizde bu kalabalığın 'sıradan' bir görüntü olduğunu anlıyoruz. Ziyaretçilerin çoğu Elazığ'dan gelmiş. Seçimde oy verip Meclis'e gönderdikleri temsilcilerinin bakan olmasının gururunu yaşıyorlar. Bakanlarının mütevazı kişiliğine güvenerek randevuya gerek duymadan kapıya dayanıyorla.r. Tunç randevu  şartı aramıyar zaten. Isteyeti' herkese kapısının açık ol duğunu söylüyor. Seçimlerde oy isterken de öyle demiş.
   <br/>
   <br/>
   Ahmet Cemil Tunç, ziyaretçilerinin çokluğundan şikayetçi değiL. 'Vatandaşın derdiyle ilgilenmek vazifemiz' diyor. Haksızlığa uğramışlara haklarını teslim etmenin esas görevi olduğunu hatırlatıyor ve 'Ben kapıma gelenlerin sorunlarıyla ilgilenmekten haz alıyorum. Yeter ki haklı isteklerle gelsinler. Meşru talepleri yerine getirmek, biz siyasetçilerin boynunun borcu' şeklinde konuşuyor. Kendisini en çok rahatsız eden konu ise vatandaşın haksız, gayri meşru bir talepte bulunması.
   <br/>
   <br/>
   SİYASETE ANSIZIN GIRIŞ
   <br/>
   <br/>
   Bugün bakanlık koltuğuna kadar yük selen Tunç, politikaya girişini' k a d er' olarak değerlendiriyor ve özel bir gayrette bulunmadığını söylüyor. Siyasete öğrencilik yıllarından beri ilgi duyduğunu, arkadaşları futbol takımlarının oyuncularını ezberlerlerken, kendisinin bakanlar kurulu listesini hafızasında tuttuğunu anlatan Cemil Tunç, o günlerde siyasete ilgi duymasına rağmen bir gün milletvekili olacağını hatıra getirmediğini belirtiyor: "Politikanın çok iyi izleyicisiydim ama bir gün milletvekili olacağım hiç aklımının ucundan geçmiyordu. Ancak Kayseri hahiyat Fakültesi'nden mezun olurken hazırlanan yıllıkta arkadaşlar siyasete ilgim dolayısıyla bir gün milletvekili olabileceğim kehanetinde bulunmuşlar. "
   <br/>
   <br/>
   Tunç'un aktif politikaya ilk adımını atması, 1987 seçimlerinde adaylığını koy masıyla gerçekleşmiş. Elazığ İmam-Hatip Lisesi'nde meslek dersleri öğretmenliği yaparken kendisini siyasetin içinde bulmasında babasının direkt olmasa da önemli rolü var. Pederi, bölgenin 'hatırı sayılır' kişilerinden. Ağırlığı, 30 yıla yakın müderrislik yapmış ve binlerce talebe yetiştirmişolmaktan geliyor. İlmi ve hizmetleri dolayısıyla bölge insanının gönlünde taht kurmuş. İhtilafların, anlaşmazlıkların hakemi olarak çağrılmış ve verdiği karara saygı gösterilmiş.
   <br/>
   <br/>
   1987 seçimlerine baraj korkusu ile giren RP ileri gelenleri, daha fazla oy getirir düşüncesiyle bölgede sözü dinlenen ve hizmetleri dolayısıyla ağırlığı olan Molla Bahri'nin oğlu Ahmet Cemil'i aday yapmak için uğraştılar. Siyasete öteden beri ilgi duyan Tunç da bu isteğe sıcak yaklaşınca bir anda kendini politikanın içinde buldu. Teşkilatlarda görev yapmamış olmasına rağmen zorlanmadı. Siyasete uyumu kolayoldu.
   <br/>
   <br/>
   Tunç'un politikaya girerken ilk ilkesi, hayallerle gerçekleri birbirine karıştırmamayı kendisine prensip edinmek oldu. Çünkü halkın inandığının aksine, milletvekilinin istediği herşeyi yapamayacağını biliyordu. Onun için çizmeyi aşacak vaadlerde bulunmamaya özen gösterdi. Seçmene verdiği bugün de geçerli olan vaad şuydu: "Bana oy verdiğiniz için sizi mahcup etmeyeceğim. Başınız dik olacak. Sizi her yerde, her zaman hakkıyla temsil edebilecek bilgi ve beceriye sahibim."
   <br/>
   <br/>
   VAKIFLARA VAKıF KÜLTÜRÜYLE HIZMET
   <br/>
   <br/>
   İlahiyat eğitimi sebebiyle üstlendiği bakanlığa bağlı olan vakıflar, Tunç'un cahili olduğu konular değiL. Vakfın önemini ve hukukunu iyi bildiği için vakıfların kendisine bağlandığını öğrendiği anda başarılı olacağına inandı ve hemen kolları sıvayarak çalışmalara girişti. Öncelikli icraatlarını sıralarken işe vakıfların mevzuatını değiştirmekle başlayacağını söylüyor. Sebebi ise, vakıf mallarının mevcut yasalarla iyi korunmadığı ve değerlendirilemediği düşüncesi. Örnek de veriyor: "Eski vakıfların satışı sırasında mahkemelik olunması durumunda 'müruru zaman' sözkonusu, oysa yenilerde durum tam tersi. Kanunlar yenileri korurken  eskiler sahipsiz kalıyor. Sonuçta vakıf malları çeşitli kurumların eline geçiyor."
   <br/>
   <br/>
   Tunç, kanun değişikliği ile başka müesseselerin eline geçen vakıf eserlerini ci) geri almakta kararlı olduğunu söylüyor.
   <br/>
   <br/>
   ~Tunç'un vakıflar konusunda önce'8 lik verdiği ikinci husus ise vakıfların,  senedindeki amaç dışında kullanılmasını önlemek. Anadolu'da örnekleri sayılamayacak kadar çok olan bu meselenin vebalini kaldıramayacağını ve düzeltmek için bütün mesaisini seferber edeceğini belirtiyor. Ayasofya'yı zikremeden geçemiyor. Ayasofya'nın, Fatih'in isteği doğrultusunda yeniden cami olarak işlev görmesi için üzerine düşeceğini kaydeden Tunç, bunu yapmaya tek başına gücünün yetmeyeceğinin bilincinde olduğunun da altını çiziyor
   <br/>
   <br/>
   HEDEF VAKIF ÜNİVERSİTESİ
   <br/>
   <br/>
   Devlet Bakanı Ahmet Cemil Tunç'un bakanlıktan ayrılırken arkasında bırakmayı hedeflediği projesi ise Vakıflar Genel Müdürlüğü bünyesinde 'vakıf üniversitesi' kurmak. Bu konuda altyapının hazır olduğunu söylüyor. Bu projenin çekirdeğini ise geçtiğimiz yıllara kadar üzerinde çalışılan Bezm-i Alem Üniversitesi oluşturacak. İstanbul'da kurulacak olan üniversitede ağırlık fen bilimlerine verilecek. Vakıf Guraba bünyesinde en az üç fakülte kurmayı hedeflediğini söyleyen Tunç, maddi kaynak konusunda sıkıntılarının olmayacağını düşünüyor. Bu üniversite, adına layık olarak vakıftan beslenecek. Öncelikle Bezm-i Alem Vakfı harekete geçirilecek. Gerektiğinde başka vakıflar devreye sokulacak. Tunç'u Vakıf üniversitesi kurmaya iten iki etken olmuş. İlki gönüllü hayır kuruluşlarının okul konusunda çok başarılı çalışmalar yapması. Devlet de böyle bir üniversite ile onlara destek olabilir. İkinci etken ise üzerinde uzun boylu çalışmalar yapılmışolmasına rağmen Bezm-i Alem Üniversitesi projesinin hayata geçirilememesi. Tunç, vakıf üniversitesi kurarak bu yöndeki düşüncelerin önünü açmak istiyor. Arkasından bu tip okulların peşi sıra açılacağına inanıyor. Vakıf üniversitesi konusunda oldukça iddialı. 'Bakanlıktan ayrılırken mutlaka arkamda böyle bir eser bırakmak istiyorum' diyor.
   <br/>
   <br/>
   VAKIF ÇALIŞMALARI YURTDIŞINDA DA SÜRECEK
   <br/>
   <br/>
   Cemil Tunç'un vakıflar üzerine projeleri Türkiye ile sınırlı değiL. Yurtdışındaki vakıf eserlerinin ihyası için de çalışacağını söylüyor. Türkiye sınırları dışında ilk gerçekleştirmek istediği hizmetlerden birisi, Ahmet Yesevi Türbesi'nin bir an önce bitirilmesi. Türkiye'nin bu türbeye hayat kazandırmayıvaad etmesine rağmen aradan geçen uzun süreye rağmen halil bitirilememişolmasının sıkıntısını yaşadığını belirten Tunç, bakanlığı sırasında açılışını yapmayı amaçlıyor ve çalışmalara hız vermek için önümüzdeki günlerde Kazakistan'a gideceğini söylüyor. Üzerinde durduğu diğer eserler ise başta Rum Kesimi'nde bulunan Peygamberimiz (s.a.v)'in halasının türbesi olmak üzere, Kıbrıs'taki vakıflar. Bu eserlerin asli hüviyetine kavuşmasını istiyor.
   <br/>
   <br/>
   Arkasında 'adından söz ettirecek' eserler bırakmayı hedefleyen Tunç, mütevazı görüntüsünün altında oldukça renkli bir kişiliğe sahip. Alabildiğine insancıl. Öğrencilik yıllarında okul takımında oynadığı 'çayda çıra'yı politikaya atıldıktan sonra oynayamamanın zaman zaman üzüntüsünü duyuyor. Folkloru çok seviyor. İyi bir kitap okuru ama siyasetin kitapla arasına karakedi gibi girdiğinden yakınıyor. Yine de fırsat bularak okuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1653-vakiflar-aslina-uygun-kullanilacak.html), [web.archive.org (arşiv bağlantısı)](http://web.archive.org/web/20130924143042/http://www.aksiyon.com.tr:80/aksiyon/haber-1653-vakiflar-aslina-uygun-kullanilacak.html)
