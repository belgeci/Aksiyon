# Politikayı bırakmayı bile düşünüyorum

*Mustafa Ünal 1997.08.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özal'ın ikinci değişim programını uygulama fırsatının olmayacağını anlarsam, bu konuda ümidimi yitirirsem milletvekilliğini bırakırım.'
  </font>
 </div>
 <div id="newsText">
  <font class="detail-text">
   ANAP İstanbul Milletvekili Ali Coşkun'a milletvekilliğinden istifa etmeyi düşündürecek neden, kesintisiz eğitimi öngören kanun tasarısına red oyu verdiğinden dolayı geçici ihraç talebiyle disiplin kuruluna verilmesi değil, ilkeli siyaset yapacak şartların ortadan kalkması ve Türkiye'yi düzlüğe çıkaracağına inandığı projeleri ugulama şansı bulamaması. Özellikle de rahmetli Özal'ın kendisine vasiyet ettiği ikinci değişim programı.
   <br/>
   <br/>
   'Dün gibi hatırlıyorum' diyen Coşkun 1992 Haziran ayında Özal'ın 'Hemen gel, görüşelim' daveti üzerine soluğu Okluk Koyu'nda alıyor. Özal'ı çok sıkıntılı buluyor. Gerginliği yüzüne vuran Özal, Coşkun'a dönüyor ve şunları söylüyor: "Beni fena sıkıştırıyorlar. Çankaya'da iyice bunaldım. Herkes aleyhime döndü. Demirel adımı bile anmıyor. Türkiye kötü yönetiliyor. Çok tatsız bir ortama girdik, kaosa doğru sürükleniyoruz. Böyle gidersek krizlerden kurtulamayız. Sana büyük görev düşüyor. Bir toplantı tertiple beni davet et, ikinci değişim programını anlatacağım."
   <br/>
   <br/>
   Düzenlenen konferansın sonunda Özal, Coşkun'a dönüyor 'Bu sana vasiyetim olsun' diyor.
   <br/>
   <br/>
   Coşkun'un aktif politikaya girmesinde Özal'ın vasiyeti çok etkili oluyor. Değişik partilerden cazip teklifler almış olmasına rağmen 1994 yılına kadar hepsini geri çeviriyor. ANAP lideri Yılmaz'ın evine kadar gelerek 'Seni ara seçimde İstanbul'dan aday yapmak istiyorum. Özal'ın ikinci değişim programını beraber uygulayalım. Siyasete ağırlığımızı koyacağız' vaadi üzerine milletvekilliği teklifini kabul ediyor ve politikanın kapısını aralıyor.
   <br/>
   <br/>
   Ali Coşkun, büyük bir katliama sahne olan Başbağlar köyünün de bağlı olduğu Başpınar beldesinden.
   <br/>
   <br/>
   Coşkun'un ailesi eşraftan. Anne tarafından Kethüdalık makamına kadar yükselmiş kişiler var. Annesinin büyükbabası Harput ve Sivas'ı içine alan bölgeden sorumlu beylerbeyi. Baba tarafı sayısız din adamlarıyla tanınıyor. Kadı ve müderrisler yetiştirmiş. Babası aile büyüklerinin yolundan gidiyor ve Başpınar'da imam olarak işe başlıyor. Ancak çocuklarının iyi eğitim alabilmeli için önce Ankara'ya göçüyor. Ali Coşkun ilkokulu ikinci sınıftan itibaren Ankara'da okumaya başlıyor. Daha sonra ortaokulu da olan Sanat Enstitüsü'ne gidiyor. Lise yıllarında aileden aldığı dini eğitimin yanına milliyetçiliği de ekliyor. Fırsat buldukça Türk Ocağı'na gidip geliyor, konferansları dinliyor, sohbetlere katılıyor. Evlerinde elektrik olmadığı için derslerine Türk Ocağı'nın kütüphanesinde çalışıyor. Dolayısıyla zamanının önemli bölümü burada geçiyor. Milliyetçi kesimin önde gelen isimleriyle tanışıyor. Bu ortam kişiliğinin oluşmasını önemli oranda etkiliyor.
   <br/>
   <br/>
   Ali Coşkun, sanat okulunu birincilikle bitiriyor. Teknik Eğitim'e imtihansız girme hakkı olmasına rağmen o mühendis olmak istediğinden Yıldız Üniversitesi Elektrik Mühendisliği'nin imtihanına giriyor ve kazanıyor. Üniversite yıllarında da kültür ve fikir hareketleriyle yakından ilgileniyor, öğrenci derneklerinde aktif olarak yer alıyor. Aydınlar Kulübü, Ocağı, Milliyetçiler Birliği, MTTB çalışmalarına omuz verdiği teşkilatlar. Okulun talebe birliği başkanlığını yapıyor. Milli Türk Talebe Birliği'nin yönetiminde görev alıyor. Üniversite yıllarında ayrıca Demokrat Parti ile de ilişki kuruyor ve gençlik kolunun çalışmalarına katılıyor. Adnan Menderes'le aynı ortamı paylaştığı anlar oluyor, elini öpüyor. 1960 ihtilali politikadan soğumasına sebep oluyor. Bir bakıma siyasete küsüyor.
   <br/>
   <br/>
   Üniversite yıllarında staj sebebiyle Özal'la tanışma fırsatı buluyor. Stajını yapacak okul bulmakta zorlandığı için Ankara'ya Elektrik Etüd İdaresi'ne gidiyor. Karşısına Özal çıkıyor. Özal, özel ilgi gösteriyor ve stajını en iyi şekilde yapabilmesi için dönemin DSİ Müdürü Süleyman Demirel'e telefon ederek yakından ilgilenmesini sağlıyor. Coşkun'un Özal ve Demirel'le tanışıklığı bu şekilde başlıyor.
   <br/>
   <br/>
   Okulu bitirir bitirmez 35 yılını vereceği Çanakkale Seramik Fabrikası'nda işe başlıyor. Özal, DPT Müsteşarı iken Coşkun'a birlikte çalışma teklifi yapıyor. Hayır karşılığını alınca ısrar da ediyor. Sonuçta anlaşmalı olarak ihtisas komisyonlarında çalışmayı kabul ediyor. Elektroteknik sanayi ve enerji konularında raporlar hazırlıyor. 1981'de İzmir İktisat Kongresi'nde Özal'ın sunduğu enerji raporunu Coşkun yazıyor. 'Ekonomik sorumluluklarımın yanında mesleki sorumluluklarım da var' düşüncesinden yola çıkarak İstanbul Sanayi Odası'nda başladığı mesleki kuruluşlarla ilişkisi Türkiye Odalar ve Borsalar Birliği Başkanlığı'na dek sürüyor. Özal'la yakın ilişkisi TOBB Başkanlığı sırasında da sürüyor.
   <br/>
   <br/>
   1980'li yıllarda aktif politikaya girmesi için sayısız davet almasına rağmen şartların oluşmaması sonucu bu gerçekleşmiyor. ANAP'ın kuruluş aşamasında Özal kuruculuk teklif ediyor. Ancak kurucular listesinde gördüğü ve bugün ANAP'ın yönetimini oluştaran bazı liberal isimlere itirazı sonucu Özal'a şimdilik olmaz diyor ve arkadaşlarıyla birlikte 'Kurucu olarak aldığın liberaller ileride başını ağrıtabilir. Dikkatli ol'  uyarısında da bulunuyorlar. 1984 yılında ANAP'ın İstanbul Büyükşehir Belediye Başkanlığı teklifini babasının da etkisiyle yine geri çevirdi. 1990 yılında Semra Özal'ın il başkanlığı ile noktalanan İstanbul kongresinde aday olması için aşırı baskı gördü.  1994 mahalli seçimlerinde bizzat Erbakan RP İstanbul Belediye Başkanlığı'nı önerdi.
   <br/>
   <br/>
   Ali Coşkun, 1994 yılındaki ara seçim öncesine kadar politikanın hep yakınında dolaşmasına rağmen yapılan bütün tekifleri geri çevirdi. Ara seçimin Anayasa Mahkemesi tarafından iptal edilmesi üzerine geri çekildi. 1995 genel seçimlerinde ANAP lideri Yılmaz'ın teklifini kabul etti ve milletvekili olarak Meclis'e girdi. RP başta olmak üzere sağ kesimdeki değişik partilerden milletvekilliği teklif edilmiş olmasına rağmen ANAP'ı tercih etmesini 'Gerçekçi politikaları uygulayabilecek en iyi kadro orada' şeklinde açıklıyor.
   <br/>
   <br/>
   ANAP'la sıkıntısı milletvekilli olmasıyla birlikte başlıyor. Beklentilerinin gerçekleşmediğini, Yılmaz tarafından verilen sözlerin tutulmadığını görüyor. Özal'ın ikinci değişim programının uygulanmasını beklerken partisinin 1980 öncesinin kavgalarını hatırlatan bir yol izlemesi ve parti içi ayak oyunlarının, entrikaların alabildiğine artması politikadan soğumasına neden oluyor. Tıpkı 1960 ihtilalinin ardından olduğu gibi. Refahyol hükümetinin vesayet altına girmesinden sonra ANAP'ın üstlendiği misyonu 'Başkalarının hataları üzerinden başarı bekleme' olarak açıklayan Coşkun, 'Maalesef  milletin gönlünde ve sandıkta büyüme yerine şaibeli transferlerle büyümeyi tercih ettik. Hükümetin kuruluş tarzı beni büsbütün endişeye sevketti. Solun fikirlerinin savunucusu durumuna düştük. Dün karaladığımız kişileri ANAP'a gelince parti yönetimine taşıdık. Partinin felsefelerini benimseyenlerden daha itibarlı hale geldiler' şeklinde konuşuyor.
   <br/>
   <br/>
   Kesintisiz 8 yıl tasarısına red oyu verdiği için ANAP'ta istenmeyen adam ilan edilen Coşkun, teşkilatların ve seçmeninin sesine kulak vererek hareket ettiğini söylüyor. Onun için savunma yerine disiplin kuruluna açıklama gödermekle yetinmiş. Çünkü diyor, 'Suç olan yerde savunma olur. Ben suç işlemedim ki'. Coşkun disiplin kuruluna yazılı olarak geçtiği açıklamasının bir yerinde 'Bu olayın bana hatırlattığı Yüce Peygamberimizin bir beyanını belirtmeden geçemeyeceğim. Kendisini taşlayan topluluk hakkında 'Yarabbi onları affet, ne yaptıklarını bilmiyorlar' diye dua etmiştir' şeklinde görüşlerini dile getirirken parti yönetimine gerekli mesajı verdiğine inanıyor.
   <br/>
   <br/>
   Disiplin Kurulu'nun vereceği kararın ANAP'ın bundan sonraki çizgisini de belli edeceğini belirten Coşkun, bu partide kendisi gibi insanların politika yapıp yapamayacağının ortaya çıkacağını, kararı bu açıdan önemsediğini kaydediyor.
   <br/>
   <br/>
   Siyasetin çıkmaza girdiğini söyleyen Coşkun, başkanlık sistemiyle sonuçlanacak yapısal değişiklikler yapılmadan Türkiye'nin düzlüğe çıkamayacağını savunuyor ve 'Türkiye'nin gündemi değişmeli. Bir an önce asli sorunları tartışıp çözüm yolları bulmalıyız. Memleketteki potansiyel harekete geçirilebilirse en geç 10 yılda dünyanın saygın ülkelerinden birisi haline geliriz' şeklinde konuşuyor.
   <br/>
   <br/>
   Ali Coşkun'un duygusal yönü ağır basan bir kişiliği var. Şiire yatkın. Bunu annesine bağlıyor. Annesinin şiir ve manileriyle büyümüş. Eşini ve kızını trafik kazasında kaybetmesinin ardından duygusal atmosfere giren Coşkun şiir yazmaya başlıyor.
   <br/>
   <br/>
   Politikanın çevresinde dolaşmasına rağmen aktif siyasete geç atılan Ali Coşkun ve ilkeli siyaset yapmak isteyen diğer millet vekilleri için   ortamın oluşması ve Ali Coşkun'un  milletvekilliğine devam etmesi Türkiye'nin geleceği açısından önemli olsa gerek. Aksi gelişmenin kayıp olacağı aşikar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4F898DA9EA7A4E07F7BD9334AC13BAA8?newsId=2913), [web.archive.org (arşiv bağlantısı)](http://web.archive.org/web/20141102111417/http://www.aksiyon.com.tr:80/aksiyon/newsDetail_getNewsById.action;jsessionid=4F898DA9EA7A4E07F7BD9334AC13BAA8?newsId=2913)
