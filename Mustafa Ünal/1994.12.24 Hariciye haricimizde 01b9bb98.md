# Hariciye haricimizde

*Mustafa Ünal 1994.12.24*

<div>
 <p>
  <font>
   Dış siyasetten halkımızın mutmain olmamasının ana sebebi, dış politikamızın 'tarihimizi inkar' eden bir anlayışın üzerine bina edilmesidir. Dışişleri tarihimizin ne zenginliklerini kullanıyor ne de yükümlülüklerini taşıyor. Hariciyedeki temel felsefe geçmişimizi 1920'den başlatmasıdır. Osmanlı olarak ilişkide bulunduğumuz bütün insanlar geçmişteki ilişkilerinin unutulmamasını istiyor
   <br/>
   <br/>
   Türkiye'nin dış politikası her dönemde ağır eleştiri konusu oluyor. Bugün, özellikle Batılı ülkeler karşısında 'kimlik ve şahsiyetimizi' ortaya koyacak nitelikte  politika uygulayamadığımız her kesimde kabul gören bir görüş. Nerede yanlışlık yapıyoruz? Hariciyemizdeki temel eksiklik nedir? Diğer ülkeler özellikle Batılı devletler dış politikalarını hangi değerler üzerine bina ediyorlar? Diplomaside hep kaybeden biz oluyoruz neden?...
   <br>
    <br>
     Bu soruları dünyadaki gelişmeleri yakından takip eden ANAP Ankara Millevekili Vehbi Dinçerler'e sorduk ve bir ufuk turu yaptık:
     <br>
      <br>
       — Türkiye'de tenkit oklarına sürekli hedef olan kurumların başında Hariciyemiz geliyor. Dışişlerinde yapılan hataların bedelini toplumca ağır ödüyoruz. Dış politikada temel yanlışlık nerede yapılıyor?
       <br>
        <br>
         Dış politikamızın her zaman, her hükümet döneminde bu denli tenkit edilmesinin ve halkımızın sürekli dış politikadan mutmain olmamasının temel sebebi; Türk dış politikasının en büyük yanlışlıklarından birisi olan öz tarihini inkar etme hastalığıdır. Dış Politikamız, tarihimizin —Selçuklular ve Osmanlılar dönemini özellikle kastediyorum— geçmişimizin ne zenginliklerini kullanıyor, ne de tam olarak yükümlülüklerini taşıyor. Bazı yükümlülüklerini taşıyor denebilir. Mesela Osmanlı’nın borçlarını Cumhuriyet döneminin ödemesi gibi... Ama zenginliklerini özellikle inkar ediyor. Başka bir deyişle dış politikamızın oturduğu temel felsefenin miyopluğu, Türk dış politikasının miladının 1920'den veya 1923'den yani Büyük Millet Meclisi Hükümeti’nden ve daha sonraki Cumhuriyet döneminden başlatmasıdır. Bu bakış açısı düzeltilmediği sürece dış politikamız  “hayal bazına” oturtulur. Çünkü sizin Selçuklu—Osmanlı olarak, özellikle Osmanlı olarak ilişkide bulunduğunuz bütün devletler, onlara vücut veren toplumlar, kitleler, dinler, diller, ırklar ve kavimler bugün yaşıyorlar; çoğu da o günkü ilişkilerinin —lehte ya da aleyhte— unutulmamasını istiyorlar. O günkü ilişkileri ve geçmişi unutan sadece Türk dış politikasıdır. Bu akli bir iş değil hayali bir iştir.
         <br/>
         <br/>
         — Günümüzün güçlü devletleri olan Batı ülkelerinin Dışişlerinde tarihi ve dini değerler ne derece rol oynuyor?
         <br/>
         <br/>
         Batı, ABD ve Avrupa dahil kendisini bir “Hıristiyan Kulübü” olarak görüyor. Kaldı ki Hıristiyan kulübü yakıştırması bizim ifademiz değil, kendilerinin ifadesidir. Kendileri bunu açıkça ifade ediyorlar. Bizim bazı dış politika alimlerimiz ve uygulayıcılarımız “Hayır onlar Hristiyan Kulübü değildir” diyorlar... Onlar namına onları anlamsız şekilde savunmanın gösterisi içindeler. Yani bir büyük devletler topluluğu kendisini Hıristiyan kulübü olarak görürse acaba Osmanlı'dan kalan miras üzerine Osmanlı'yı yıkarak ortaya çıkmış olan Türkiye Cumhuriyeti Devleti kendisini hangi kulübün üyesi görecek? Bu sualin cevabı ya verilmemiştir, ya da cevablar üzerinde mutabakat sağlanamamıştır. Bir de Israil'in ve Yahudi aleminin 6 bin yıllık tarihine bakınız. Yahudi aleminin kendi dinlerinin emri olarak algıladıkları bir felsefe var: Kendilerine vadedilmiş olan toprak üzerinde devlet kuracaklar... O devlet önce civardaki ülkeleri fethedecek, bölgeyi fethedecek, yayılacak ve giderek dünya devleti haline gelecek. Yahudi’nin Israil kökünün dışındaki bütün ülkeler dünya devletinin tebaları olacak...
         <br/>
         <br/>
         Dikkat ederseniz iki büyük kitlenin dış politikalarını, Yahudi ve Hıristiyan aleminin, dış politikalarının gerisinde manevi değerler vardır; manevi hedefler vardır. Kendi dinlerinden ve inançlarından gelen telkinler, baskılar ve hatta vazifeler vardır. O vazifelerini icra etmek üzere bu işi yürütüyorlar.
         <br/>
         <br/>
         — Dışişlerinin Osmanlı'dan alacağı çok derslerin olduğu ortada. Türkiye kendisine uluslararası sahnede nasıl bir rol biçmeli?
         <br/>
         <br/>
         Osmanlı'ya baktığmız zaman Osman Bey’in Söğüt'te başlattığı hareketin iki köy daha, iki şehir daha alarak gelirini ve hükümranlık sahasını büyütmek üzere talan yoluyla güç sağlamak istediği bir devlet değildir. Osman Bey, o zamanın Bizans toprakları üzerindeki zulmü kaldırmak, herkesin insanca yaşamasına, imkan sağlamak amacıyla yola çıkmış ve Islam terbiyesini, Islam anlayışını oralara rızaen götürmek üzere, devleti kurmuş. Temelde önemli noktalardan bir tanesi bu gerçeği kabul etmektir. Biz tarihimizi bile bilmiyoruz. Bence can alıcı bir mesele de şudur: Türk dış politikası dünyayı ve dünyadaki gelişmeleri iyi tahmin edemiyor. Dünyanın geleceği içerisinde kendisinin rolünü iyi tarif etme imkanından mahrum. Bunu yaparken, mesela “Yurtta Sulh Cihanda Sulh” gibi dar bir politikaya kendisini hapsetmiş. Dış politikamız adeta Türkiye'nin dışındaki ülkeleri kendisi ile olan ilişkilerin dışında, “yok” sayıyor. Tabii bu mümkün değil. Yeni Dünya Düzeni, globalizm, küreselleşme gibi felsefeler veya politikalar aslında yeni politikalar değil. Bunlar belki 500 yıldır, belki 200 yıldır çok net bir şekilde uygulanan politikalardır. Bazı dünya güçleri, bazı büyük dünya devletleri, ortaklaşa görünür veya görünmez bir karara varmışlar. Diyorlar ki, dünyada “tek devlet” olmalıdır, “Dünya Federasyonu” kurulmalıdır. Bu federasyonun önemli yönetim kaynağı özellikle Amerika Birleşik Devletleri'dir. Bu muhtemel dünya federasyonunun silahlı gücü, caydırıcı veya koruyucu silahlı gücü NATO'ya dayalı bir dünya ordusudur. Bu ordu geliştirilecek, büyüyecek en üstün silahlı güç olacaktır. Ve böyle bir federasyonun vazgeçilmez, ürkütücü, korkutucu silahı da nükleer silahtır, nükleer güçtür. Bu bir komplo teorisi değildir; bu açıkça kitaplarda yazılıyor. Işte dünyayı böyle tanımazsanız, size kendinize dünyada iyi bir yer bulamazsınız.
         <br/>
         <br/>
         Dünya federe devletini, dünya federasyonunu, bir büyük sistem olarak düşünelim. Bu federasyon içerisinde Türkiye'nin “ne olması” gerektiğini ve “ne olduğunu” tesbit etmeliyiz. Bu büyük sistem içinde yer alacak mıyız? Herhangi basit bir nokta mı, yoksa “olmazsa olmaz” bir elemanı mı olacağız? Dolayısıyla Türkiye kendisine belli bir yeri ve rolü kendi iradesi ve gücü ile seçecek ve bu rolü ötekilere kabul ettirecektir. Bütün bunlar yapılmadığı için maalesef Türkiye'nin dış siyaseti “dış tesirlere açık” olarak günlük, haftalık, aylık, yıllık ve en fazla belki on yıllık dalgalanmaların etkisi altında kalarak yürütülüyor. Bu sebeple sürekli ve haklı tenkitlere maruz kalıyor. Doğal sonuç ise, sürekli olarak meselelerin çözümsüz kalmasıdır.
         <br/>
         <br/>
         — Avrupa ile ilişkilerimizde sürekli bizim başımız ağrıyor. Avrupa bize sömürge ilkesi muamele yapıyor. Insan hakları ihlallerini bahane ederek ülkemize müfettiş gönderiyor. Batı bizden ne istiyor?
         <br/>
         <br/>
         Avrupa'nın temeldeki isteği, Sevr'de kaçırdığı fırsatı yeniden yakalamaktır. Avrupa'nın Doğu Sorunu diye 1600'lü yıllardan sonra ortaya attığı, 1800'lü yıllarda da çok büyük mesele haline getirdiği, Osmanlı Devleti’ni yıkma, Avrupa'dan geriye püskürtme amacı Sevr'de aşağı yukarı gerçekleşmişti. Fakat ondan sonra ki gelişmeler yeniden hiç olmazsa Türkiye Cumhuriyeti’nin ortaya çıkmasını ve bağımsızlığımızın sürmesini sağladı. Fakat iyi bilelim ki, Avrupa'nın bu arzusu bitmemiştir.
         <br/>
         <br/>
         — Batılı ülkeler haçlı bozgunlarının intikamını bugünkü Islam dünyasından mı çıkarıyor?
         <br/>
         <br/>
         Şimdi bakınız, bir olayı size anlatayım. Avrupa Konseyi Parlamentosu'nun Macaristan'da bir genel kurul toplantısı yapıldı. Bu toplantıda aşağı yukarı 40'dan fazla Avrupa ülkesinin 500'ü aşkın parlamenteri vardı. Ev sahibi olarak toplantının  şeref konuşmasını o zamanın Macaristan Başbakanı yaptı. Macaristan Başbakanı’nın ifadesinde şunlar yer alıyordu: “Biz Avrupalıyız, Batılıyız, bunun ne olduğunu çok iyi bilmemiz ve üzerinde mutabık kalmamız lazım. Avrupalılık demek, Avrupalılık prensipleri, idealleri ve değerleri demek, Batı hHristiyanlığı’nın değerleri demektir. Işte bunu hiç kimse unutmasın'. Avrupalı böyle büyümüş, böyle yetişmiş. Tarihinden aldığı emirleri ve mirası gelecekteki çocuklarına ve nesillerine böyle devrediyor. Buna siz ister intikam deyin, ister mücadele deyin, ister cidal deyin, ister Haçlı Seferi deyin, ne derseniz deyin. Bugün globalizm, küreselleşme dünya federasyonu Batı Hristiyanlığı idealleri demektir. Hepimizin fert olarak toplum olarak burada da dikkatli olmamız lazım. Bizlerin, Müslüman kişiler olarak Hristiyanlık değerlerinin, dünya üniversal değerleri olarak benimsetilme gayreti içinde olduğu bugün de, yarın da, bin sene sonra da bunu sürdüreceklerini bilmemiz lazım. Olayı böyle tahlil ederseniz mesele basit bir Haçlı Seferi olmaktan çıkar, daha önemli boyutlara varır.
         <br/>
         <br/>
         — Özellikle Demirperde'nin yıkılmasıyla bağımsızlıklarını kazanan Türk Cumhuriyetlerini ihmal ederek, dış politikadaki hataların bedelini pahalı ödedik. Bir çok sahada treni kaçırdık. Bu kaybı telafi etmek mümkün mü?
         <br/>
         <br/>
         Iktisadi sahada maalesef tren kaçmıştır. Çünkü resmi ifadelerden ve özel görüşmelerimizden de biliyoruz ki, Kazakistan'da, Türkmenistan'da, Kırgızistan'da hatta burnumuzun dibinde Azerbaycan'da, Alman sermayesi, Italyan Sermayesi, bunların gerisinde Amerikan sermayesi ve diğer Avrupa ülkelerinin sermayeleri büyük ölçüde yol almıştır. Bazı tespitlere göre bu sermayelerin gerisinde de temelde dünyanın en üçlü sermaye grubu olan Yahudi sermayesi vardır. Buna şimdilik Israil demek mümkün değilse de, Yahudi sermayesi vardır. Yani ABD'deki, Avrupa'daki büyük Yahudi sermayesinin bankalarının, işadamlarının katkısı vardır. Ve bazı misallerle de biliyoruz ki, Avrupa'da bazı Türk şirketleri de oralarda Yahudi Alman şirketleriyle ortaklaşa işler de yapabilmektedirler. Dolayısıyla bizim Türkiye Cumhuriyeti Devleti olarak ve Türk işadamları olarak, Türk sermayesi olarak oralarda çok iddialı projeler gerçekleştirmemiz aslında zaten mümkün değil. Çünkü biz sermaye kıtlığı içinde olan bir ülkeyiz. Kendi ülkemizi geliştirmek, büyütmek için dışarıdan sermaye bekliyoruz. Bize şu görüş ifade edilmiştir: “Siz zaten parayı dışarıdan alıyorsunuz. Biz gider kaynağından alırız.” Bu anlayışla, Müslüman Türk ülkeleri, devletleri bizden aracılık hizmeti istemişlerdir. Maalesef kendiliğinden ortaya çıkan bu “aracılık”, “yardımcılık” rolü, Batı tarafından bizi 'Batı’nın taşeronluğuna' kadar götürmüştür.
         <br/>
         <br/>
         Siyasi ilişkilerimize gelince, Azerbaycan'la Türkiye'nin ilişkileri diğer Türk cumhuriyetleriyle olan ilişkilerimizin modelidir. Bu ilişkileri maalesef bir çok noktalardan iyi geliştiremedik. Azerbaycan'la olan ilişkilerdeki her kayıp katlanarak diğer ülkelere sirayet etti. Nedir burdaki en can alıcı nokta? Azerbaycan'ı bir Kafkas ülkesi olarak, gene bir Kafkas ülkesi olan Ermenistan'la eş tuttuk. Ikisine de aynı ölçüler içerisinde insani yardım yapma gibi bir aşırı idealist ve bizim milli politikamızla bağdaşmayan bir tutum içerisine girdik. Ermenistan'a elektrik ve buğday vermeye kalktık. Ermenistan'a verdiğimiz elektrikle silah üretip, Karabağ'ı işgal ettiler ve Azerbaycan'ın yüzde 20'sini bugün ellerinde tutuyorlar. Türkiye dış politikasının hangi hükümet olursa olsun, kendisini küreselleşmeye ve üniversal değerlere vakfetmesi tercihidir. Türkiye, küreselleşmeyle ilişki kurabilir, ama kimliğini ve kişiliğini açıkça belli edip, kuvvetle korumak kaydıyla yapmalıdır bunu... Aksi halde kaybedersiniz. Ve onun için de siyasi geleceğimiz açısından hiç de iç açıcı değildir. Nitekim, Türk Cumhuriyetleriyle nükleer silahlanma ve askeri ilişkilerimizin gelişmesi hakkında Mecliste iki sene önce söylediğim bir sözü burada tekrar etmek istiyorum: “Biz Batı'nın nüklleer kulübünün, Batı'nın silah kulübünün taşeronu olmamalıyız” Bizim halen endişelerimiz halen devam ediyor.
         <br/>
         <br/>
         Ama sevindirici, umut verici bazı gelişmeler var. O da halkın gönüllü olarak ortaya çıkardığı çok sağlam ilişkileridir. Mesela Türkiye'deki bazı vakıfların derneklerin ve bazı grupların orada son derece kaliteli, ve bilinçli eğitim yatırımı var. Bu bence en büyük kazançtır ve gelecek için de belki bütün bu hataları telafi edecek önemli teminatlardan birisidir. Çünkü orada Türkiye'yi seven, Türkiye'yi bilen, geçmişimizi bilen, inancımızı yaşayan insanların yetişmesine eğer vesile olurlarsa ki, ümidimiz odur, bu sonuç, Türkiye'nin geleceği için büyük bir kazançtır. Fakat bu umut, orta vadeli hatta uzun vadeli bir beklentidir. — Türkiye Orta Asya ilişkilerini istenilen seviyede yürütemezken öte yandan Israil ile münasebetlerimiz gittikçe artıyor. Israil ısrarla bizden su istiyor. Suyu balıklara değil, bize verin diyorlar. Israil bizden, biz Israil'den ne bekliyoruz? Ayrıca Ortadoğu'da Israil'in inisiyatifi ile gerçekleşen bir yapılanma var. Nasıl değerlendiriyorsunuz?
         <br/>
         <br/>
         Ortadoğu'da Israil'in rolünü iyi anlayabilmek için Batı'nın genel politikasını iyi tesbit etmemiz lazım. Israil tek başına hareket eden bir ülke değildir. Özellikle ABD ve Avrupa'nın büyük ve küçük devletlerinin ortaklaşa götürdükleri politikaları benimseyen ve uygulayan bir ülkedir. Onun dışında çok şoven çok radikal diyebileceğimiz politikaları var. Bu tesbiti yaptıktan sonra, "Israil şunu yapıyor" ifadesinin gerisinde daima "Batı şunu yapıyor" sözünü söyleyebilirsiniz. Bölgemizde Israil ile kavgalı olmanın hatta herhangi bir ülkeyle kavgalı olmanın hiç bir anlamı yoktur. Bizim düşüncemize göre Türkiye'nin bölgesel yakın sınır komşularıyla ve bölge komşularıyla iyi geçinmesi Türkiye'nin uzun vadeli politikasının ana direği olmalıdır. Israil de bizim bölge komşumuzdur. Filistinliler'in ve Arafat'ın politikasından dönmesini ve daha uzlaşmacı bir politika izlemesini ben yanlış bulmuyorum. Hatta geç kalınmış bir manevra olarak görüyorum. Bölgedeki bir sürü insana yazık olmuştur, bazı fırsatlar da kaçırılmıştır. Batı'nın esas kaygısı Ortadoğu'daki petrollere hakim olmaktır. Bunu hepimiz biliyoruz. Bu petrolün sahipleri var ama onlar gerçek sahipleri bile telakki edilmeyebilir. Çünkü ürettiği petrolü satmak mecburiyetinde. Petrolün asıl sahibi petrol kullanımı üzerinde güç ve tasarruf sahibi olan ekonomilerdir ve ülkelerdir. Yani petrolü alan ülkelerdir, petrolün sahipleri... Dolayısıyla bu petroller üzerinde birilerinin bekçilik yapması lazım. Bu bir devlet olur; bir ülke olur, ekonomiler olur. Petrol yataklarına sahip olan topraklar üzerindeki Arap ülkelerinin birbirleriyle olan ilişkilerinin, petrol kullanıcıları lehine gelişmesinin garanti edilmesi lazımdır. Bu politikanın icrasında muhtemelen Israil önemli bir görev yapacaktır. Batı Alemi, petrol üzerindeki kavgaların durulması, kontrolün daima Batı'da olması, bekçilik işinin mükemmel gerçekleşebilmesi için Türkiye'nin de “bölgesel güç” rolünü iyi bilmesini ve hem Arap ülkeleriyle hem Israil'le iyi geçinmesini istemektedir. Şimdi olaya bu açıdan baktığınız zaman fotoğrafı net olarak görürsüzün...
         <br/>
         <br/>
         Su işine gelince Israil için su petrolden de önemlidir. Suyun bir litresini bile kaybetmemek için çok büyük yatırımlar yapmışlardır.  Suyun varlığı ve artışı Israil'in nüfus, toprak, ekonomi alanında büyümesinin birinci şartıdır. Herkes için su hayattır ama Israil için su, iki kere hayattır. Bölge sularını  Israil elde etmeye çalışıyor. Bu hedefini bazen bir ABD projesi, bazen bir Fransız projesi olarak ortaya koymakta. Bölge ülkeleri olan Suriye'nin de, Ürdün'ün de, Filistin'in de, Irak'ın da Israil kadar olmasa bile suya ihtiyacı vardır. Fırat'ın suları da, Dicle'nin suları da, maalesef heba edilmektedir. Israil'in artan ihtiyacı giderek çevresindeki bu ülkelerle su kavgasına yol açabileceği gibi arkasından da Türkiye ile kavgaya gidebilir. Ben burada şunu seziyorum, Israil kendisi kavgaya girmek yerine, suyunu çok daha akıllı kullanıp Suriye, Irak, Ürdün'ün nisbi olarak susuz kalmasını sağlayarak Türkiye ile su kavgasına girmelerini ayarlayabilecek ustalıklı bir politika anlayışı içerisinde olabilir. Işte Türkiye'nin bu tuzağı görmesi ve önlemesi lazımdır.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 256 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21331), [web.archive.org (arşiv bağlantısı)](http://web.archive.org/web/20060516194521/http://www.aksiyon.com.tr:80/yazdir.php?id=21331)
