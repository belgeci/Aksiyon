# Liderlerden 'Schindler'in listesi'

*Mustafa Ünal 1995.12.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Çiller’in ağzından ‘seçim’ sözü çıktığı andan itibaren başladı liste heyacanı. Milletvekilleri tekrar seçilmek için liderlerinin gözünün içine bakarken, dışarıdan çok sayıda isim de Meclis’e girebilmek için amansız mücadeleye girişti. Genel başkanların tek seçici olacağını dikkate alan milletvekilleri öteden beri bütün politikalarını ‘seçilecek yerden adaylık’ için oluşturmuşlardı zaten:
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   DYP: Meclis’te en fazla milletvekili bulunduran DYP’de tasfiye bekleniyordu ama, doğrusu ‘tırpanın’ bu çapta olacağını kimse tahmin edememişti. Başbakan Çiller, ‘Meclis’i yenileyeceğim’ diyerek tasfiyenin işaretlerini vermişti; ama akabinde yaptığı konuşmalarda ‘Seçime 160 gideceğiz, 360 geleceğiz’ şeklindeki sözlerlerle de milletvekillerinin yüreğine su serpmişti. Çiller, mevcut milletvekillerini yüzde 45 oranında değiştirirken listeyi, kavga—gürültü GIK’te onaylatmayı başardı.
   <br>
    <br>
     DYP lideri, Demirel’e yakın milletvekilleri, Vefa Tanır, Münif Islamoğlu, Selahattin Kılıç, Baki Tuğ, Tunç Bilget, Ekrem Ceyhun gibi partinin ağır toplarını biçerken ne denli cesur olduğunu gösteriyor ve yüzde 10’luk bölge barajını ricasına rağmen Anayasa Mahkemesi’ne götüren cumhurbaşkanından da intikamını alıyordu. Sürekli yanında taşıdığı Bekir Sami Daçe’yi liste dışı bırakarak herkesi şaşırtan başbakan, kendisine omuz veren Ismail Köse, Coşkun Kırca gibi isimleri de listenin altlarına indiriyordu. Bir dönem DYP’nin genel başkanlığını yapan Yıldırım Avcı sonu hüsran olanlardan.
     <br/>
     <br/>
     Muhafazakar olarak bilinen Ertekin Durutürk, Ethem Kelekçi gibi milletvekilleri de temayül yoklamalarında teşkilatlardan destek görmelerine rağmen tasfiyeden nasibini alıyordu. Çiller, milletvekilliği için müracaat eden bazı bürokratlara da sürpriz yaptı: Merkez Bankası Başkanlığı’ndan ayrılan Yaman Törüner’le Emlak Bankası eski Genel Müdürü Aydın Ayaydın’ı seçilemeyecek yerlerden listeye koydu.
     <br/>
     <br/>
     DYP liderinin gözdeleri bürokratlardı. Çoğu liste başı oldu: Necdet Menzir, Hayri Kozakçıoğlu, Ünal Erkan, Saffet Arıkan Bedük, Ayfer Yılmaz, Emre Gönensay, Mehmet Ağar, Cihan Paçacı, Doğan Güreş, Ufuk Söylemez, Yalım Erez.
     <br/>
     <br/>
     Musevi Jefi Kamhi’yi Istanbul 3. sıradan aday yapan Başbakan Çiller, oluşturduğu listeyle DYP’nin klasik yapısını da değiştiriyordu. Doğru Yol’un köylülük—taşralık imajını silmeyi amaçlayan başbakan, yaptığı tercihlerle kendisine adeta yeni bir parti kuruyor.
     <br/>
     <br/>
     ANAP: Genel Başkanı Mesut Yılmaz, Çiller’e göre daha dengeli liste yaptı. En büyük sürprizi Vehbi Dirçerler’i listeye almayarak yapan ANAP lideri, tabanı olan Kadir Ramazan Coşkun, Alaaddin Elmas, Fecri Alparslan, Ismail Sancak, Münir Doğan Ölmeztoprak, Mahmut Orhon gibi muhafazakar milletvekillerini listenin dışında tutarak tasfiyede ince siyaset güttü.
     <br/>
     <br/>
     Yılmaz, Hüsnü Doğan ve Korkut Özal’ı liste başına, Turgut Özal’ın bürokratları Rüştü Saraçoğlu, Yıldırım Aktürk ve Ali Coşkun’u seçilecek yerlere koyarak 83 ruhunu yeniden canlandırmayı hedeflerken listede DYP’den ayrılanlara, özellikle de Sümer Oral, Yaşar Topçu, Akın Gönen, Veysel Atasoy’a yer vererek ANAYOL’u gerçekleştirmek için çaba sarfettiğini ortaya koyuyordu.
     <br/>
     <br/>
     Hayatı boyunca girdiği tüm seçimleri kaybeden Ilhan Kesici, Bursa’da birinci sıraya oturarak bu kez seçilmeyi garantiledi. Yılmaz, gözde bürokratları, Yıldırım Aktürk, Rüştü Saracoğlu, Salih Güngör’ü kazanacakları yerlerden aday yaparken, Ali Tigrel’i Istanbul’da listenin altlarına yerleştirdi.
     <br/>
     <br/>
     Yılmaz’ın sürprizleri de vardı: DYP’den transfer Şerif Ercan, Orhan Kilercioğlu, Sadık Avundukluoğlu iyi yerlere yerleştirilmezken Şükrü Erdem’e hiç yer verilmedi. Balıkesir’le bir ilişkisi olmayan Safa Giray’ı liste başı yaparak teşkilatın şimşeklerini üzerine çekti.
     <br/>
     <br/>
     RP: Adaylar üzerine en hassas çalışmayı yapan RP’den, özellikle Istanbul ve Ankara’da beklendiğinden daha zayıf bir liste çıktı. Adayların sıralamasını gören siyasi gözlemciler ‘Iktidar namzedi bir partinin listesi bu olamaz’ yorumunu yaptılar. Demokrat Partili adaylara listelerin başında ve sonunda yer veren RP, Istanbul’da Başbakan Çiller’in karşısına DP’li Gürcan Dağdaş’ı çıkardı. Istanbul’da Demokrat Parti’ye iki liste başı verilirken RP teşkilatı bu durumdan rahatsız oldu. RP, DP’li 7 adayı seçilebilecek yerlere yerleştirirken yaklaşık 10 kişiyi de listenin sonuna koydu.
     <br/>
     <br/>
     Ankara eski Belediye Başkanı Mehmet Altınsoy Ankara yerine Akrasay’dan aday gösterildi. TRT eski Genel Müdürü Şaban Karataş ile Ağrılı Ahmet Tekdal’ın Ankara’da liste başı yapılması Ankara teşkilatını ayağa kaldırdı. EGO eski Genel Müdürü Ömer Vehbi Hatipoğlu’nun Diyarbakır’dan ikinci sıraya yerleştirilmesinde etkili olduğu ileri sürülen Başkan Melih Gökçek’in Tekdal’ın adaylığına karşı yaptığı istifa tehdidi dikkate alınmadı.
     <br/>
     <br/>
     Erbakan’ın arkadaşlarından Şener Battal Ankara’da, Hasan Aksay Istanbul’da seçilmesi zor yerlere kondu.
     <br/>
     <br/>
     Son dakikada ANAP’tan gelen Mustafa Kılıçarslan’ın üçüncü sıraya konması Sakarya teşkilatında büyük huzursuzluklara sebep oldu. Bunun üzerine RP yeni transferleri durdurdu.
     <br/>
     <br/>
     RP, törenlerle partiye kattığı ses sanatçısı Burhan Çaçan’ı listeye almayarak herkesi şaşırttı. Van Üniversitesi eski Rektörü Seyyid Mehmet Şen Bolu’da seçilemeyecek sıraya kondu.
     <br/>
     <br/>
     Mevcut milletvekillerine genellikle iyi yerler veren Erbakan, teşkilatların tepkisini dikkate alarak Yozgat Milletvekili Hüseyin Erdal’ı Ankara’da 5. sıraya, Konya milletvekilleri Abid Kıvrak ve Ahmet Remzi Hatip’i Istanbul’da 9 ve 10. sıralara yerleştirdi.
     <br/>
     <br/>
     CHP: DYP’den sonra en fazla tasfiye CHP’de yaşandı. Baykal, SHP kökenli milletvekillerinin partiden ayrılmasına gözyumdu ve CHP’nin iskeletini çekirdek kadrosundan oluşturdu. Feshedilen SHP’nin lideri Murat Karayalçın rahatsızlığını dile getirdi ama tepkisi yetersiz kaldı. Samsun’dan birinci sıra adayı olan Karayalçın şimdi kendini kurtarmanın çabası içinde. CHP’deki gelişmelerden rahatsız olduğunu gizlemeyen geçiş döneminin lideri Hikmet Çetin, DSP’nin Diyarbakır’dan birinci sıra teklifini kabul etmeyerek CHP’den Gaziantep’te liste başı oldu.
     <br/>
     <br/>
     Baykal, SHP kökenli milletvekillerini dışlarken kadim arkadaşı Ismail Cem’i de harcamakta bir sakınca görmedi. DSP’nin Cem’e uygun gördüğü yer ise Kayseri’de liste başı.
     <br/>
     <br/>
     Büyük oranda milletvekillerini tasfiye eden Baykal CHP’ye damgasını vurmak istiyor.
     <br/>
     <br/>
     DSP: 24 Aralık’ta seçim istemediğini açıkça söyleyen DSP, listeyi oluşturmakta oldukça zorlandı. CHP’den gelen milletvekillerine pek sıcak bakmayan Ecevit, listelerde bu milletvekillerine iyi yer vermedi. Mümtaz Soysal’ı kendi yerine Zonguldak’a gönderen DSP lideri, Tahir Köse’yi Istanbul’dan üçüncü sıraya koydu.
     <br/>
     <br/>
     Ecevit listede en büyük sürprizi Ertuğrul Günay’a yaptı. Istanbul’dan seçilemeyecek yere konan Günay, adaylıktan çekildi.
     <br/>
     <br/>
     DSP lideri, milletvekillerinden Ender Karagül’ü Uşak yerine Ankara’dan seçilmesi zor yere, Erdal Kesebir’i Edirne’den ikinci sıraya, Nami Çağan’ı Istanbul’dan 3. sıraya koydu.
     <br/>
     <br/>
     Ecevit gazeteci arkadaşı Ismet Solak’ı listenin altına koyarken, gazetecilerden  Ahmet Tan ve Hakan Tartar’ı seçilebilecek yerlere yerleştirdi.
     <br/>
     <br/>
     Ecevit listeyi oluştururken ‘temiz—dürüst’ imajını zedelememeye büyük özen gösterdi. CHP’li milletvekillerine kapısını ardına kadar açmamasının sebebi de buydu.
     <br/>
     <br/>
     MHP: MHP lideri Alparslan Türkeş kamuoyunun karşısına şaşırtıcı bir listeyle çıktı. Belki bu yüzden adayları basına açıklamakta çekingen davrandı. Oğlu, manevi kızı, damatları ve yakın çevresini listenin en iyi yerine yerleştirmesi ‘MHP aile partisi oldu’ yorumuna sebep oldu. Parti içinde Türkeş’e aykırı sesler yükseldi. Parti ve teşkilatlardaki huzursuzluk MHP’nin yüzde 10 barajına takılabileceği değerlerdirmelerine sebep oldu. Türkeş, milletvekillerinden Muharrem Şemsek, Halil Şıvgın, Mustafa Dağcı, Osman Develioğlu gibi isimlere listede yer vermedi.  Nedenini soranlara ‘Kurada çıkmadılar’ diye cevap verdi.
     <br/>
     <br/>
     MHP, 12 Eylül’ün Dışişleri Bakanı Ilter Türkmen’i Izmir’den, Savcı Nusret Demiral’ı Ankara’dan, Emniyetçi Atilla Aytek’i Eskişehir’den aday gösterdi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21696), [web.archive.org (arşiv bağlantısı)](http://web.archive.org/web/20070404104903/http://aksiyon.com.tr:80/detay.php?id=21696)
