# İl misin, al sana bir üniversite

*Mustafa Ünal 1995.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Eğitim Komisyonu'nun yeni üniversitelerin kurulması gündemi ile yapacağı toplantının 'sıradan' olmadığı, daha geniş ve ferah olan Anayasa Komisyonu salonunda toplanmasından belliydi. Komisyon üyeleri, alacakları kararların ağırlığını salon değiştirerek atabileceklerini düşünmüş olmalıydılar.
  </font>
 </div>
 <div id="newsText">
  <font class="detail-text">
   Kantarın topuzu kaçmıştı bir kere, artık bundan sonra 'gereken' yapılacaktı. Işin bu noktaya varmasında doğrusu, Milli Eğitim Komisyonu üyelerinin de bir suçu yoktu.
   <br/>
   <br/>
   Çorum milletvekillerinin şehirlerinden üniversite kurulması için verdikleri kanun teklifini gönül rahatlığı ile komisyondan geçirmişler, Plan ve Bütçe Komisyonu'na havale etmişlerdi. Çorum Üniversitesi'nin peşine 13 tane daha ekleneceği akıllarının ucundan bile geçmemişti. Üstelik kendilerinden de görüş alınmamıştı. Bunun burukluğunu yaşıyorlardı. Verdikleri önergelerle 13 yeni üniversite kuran Plan ve Bütçe Komisyonu üyeleri yaptıklarının 'her ile bir üniversiteye' dönüşeceğini bilselerdi, tutumları değişir miydi? Bunu kestirmek zor. Önergelerle YÖK'ün görüşü alınmadan kurulan üniversiteler ölçüyü kaçırdı.
   <br/>
   <br/>
   14 üniversite kurulmasına ilişkin kanun teklifi, kanunlaşmanın son aşaması olan Genel Kurul'a geldiğinde her milletvekili kendi şehrine üniversite isteğiyle çalışmaları çıkmaza sokunca, her ile üniversite kaçınılmaz hale geldi. Aksi takdirde üniversite kanununun çıkması mümkün görünmüyordu. 49 maddelik kanun 130 önerge ile kilitlenmiş, geceli gündüzlü iki günlük çalışmanın sonunda kavga gürültü içinde ancak 5 maddesi geçebilmişti.
   <br/>
   <br/>
   Her ile bir üniversite için top artık Milli Eğitim Komisyonu'ndaydı. Kanun teklifleri yağmur gibi akıyordu. Hatta Kıbrıs'ta bulunan Orman Bakanı Hasan Ekinci Artvin'e üniversite kurulması için hazırladığı kanun teklifini yavruvatandan faksla geçti. Karar verilmişti bir kere: Şartlar oluşmasa da üniversite kurulacak, gerekleri sonra yerine getirilecekti. Başbakan Tansu Çiller'in de bu yönde zaten bir vaadi vardı. Komisyon, Hatay Milletvekili Nurettin Tokdemir başkanlığında Milli Eğitim Bakanı Nevzat Ayaz ve YÖK Başkanı Mehmet Sağlam'ın da katılımıyla toplandı ve üzerine düşen görevi yerine getirdi. Her bir üniversite kurulurken Milli Eğitim Bakanı ve YÖK Başkanı'nın 'olur'u alınıyordu. Milletvekili bulunmayan şehirlerin üniversiteleri komşu ilin milletvekillerinin kanun teklifi veya komisyonun ortak kararı ile kuruldu.
   <br/>
   <br/>
   Beş saat süren komisyon toplantısı sona erdiğinde artık kâğıt üzerinde de olsa her ilin bir üniversitesi vardı. Bunlara yeni kurulan Kilis, Karabük, Yalova, Ardahan, Iğdır gibi iller de dahildi. Yeni il olmanın coşkusuna üniversite   sevinci de eklenmişti.
   <br/>
   <br/>
   Her ile üniversite kurulmasına itiraz eden milletvekilleri de oldu. YÖK Başkanı Sağlam'ın 'kerhen' evet dediği açıkça belli oluyordu. Ama sesini daha fazla yükseltemiyordu. Üniversiteden gelme DYP Genel Başkan Yardımcısı Doç. Ismail Karakuyu fevaran ediyordu: "Yapmayın arkadaşlar, insaf edin kendi ellerimizle üniversiteleri katlediyoruz. Ben de el kaldırıyorum ama vicdanen rahat değilim. Komisyon'dan ayrılıp gitmek istiyorum. Tarih önünde vebal altına giriyoruz."
   <br/>
   <br/>
   <br/>
   <br/>
   20 SENE SONRAKi ÜNIVERSITENIN KANUNU ŞIMDIDEN HAZIR
   <br/>
   <br/>
   <br/>
   <br/>
   Kanun çıktı diye hemen üniversiteler açılmayacak elbette. Zamana yayılacak belki 10 sene veya daha uzun ya da daha yakın bir vakitte Şırnaklı gençler kendi üniversitelerinde okuyabilecek. Şimdi sıra tespit edilen kriterlerin yerine getirilmesine geldi. Muhtemelen yer tahsisi ardından inşaatlara başlanacak. Daha sonra kadrolar tahsis edilecek. YÖK ve Milli Eğitim Bakanı'nın vereceği karardan sonra yeni üniversiteler faaliyete geçecek.
   <br/>
   <br/>
   Artık her milletvekilinin bir üniversitesi var. Bundan böyle seçimlerde üniversite kozunu milletvekillerinin tümü kullanacak.
   <br/>
   <br/>
   Türkiye kendine has özellikleri olan garip bir ülke. Devletin kıt imkanlarına rağmen her ile üniversite kurulması için  bütün imkanlar seferber edilirken her şeyi tamamlanmış vakıf üniversitelerinin kanunlaşması gündemin geri planına itiliyor ve bir bakıma yeni kurulacak üniversitelerin kaderine terkediliyor. Çünkü üniversite kanununun Meclis'ten geçebilmesi için her milletvekilinin üniversitesi olması lazım ki ardından da vakıf üniversitelerine sıra gelebilsin.
   <br/>
   <br/>
   Milletvekilleri kaynağı ayrılmamış üniversitelerin kurulması için gösterdikleri çabayı; binası, kadrosu hazır vakıf üniversiteleri için de gösterebilecekler mi? Hep birlikte göreceğiz.
   <br/>
   <br/>
   <br/>
   <br/>
   Komisyon Başkanı Nurettin Tokdemir:
   <br/>
   <br/>
   Her ile üniversite komisyonun kararıdır
   <br/>
   <br/>
   Her ile bir üniversite kurulması komisyonun ortak kararıdır. Yeni üniversitelerin kurulması YÖK ve Milli Eğitim Bakanı'nın da görüşleri alınarak komisyondan geçmiştir. Bu üniversiteler kuruldu diye hemen faaliyete geçmeyecek. Bazı kriterlerimiz var. Onlar yerine getirildikten sonra YÖK ve Milli Eğitim Bakanlığı'nın mutabakatıyla eğitime başlayacaklar. Her ile üniversite Başbakan Tansu Çiller'in de vaadiydi. O gerçekleşti. Kantarın topuzu kaçtı deniyorsa, Plan ve Bütçe Komisyonu'nda bir üniversite kurulmasına dair kanun teklifine 13 üniversite eklenmesi ile ölçü kaçmıştır. Her ile üniversite Milli Eğitim Komisyonu'ndan geçti, buradan Plan ve Bütçe Komisyonu'na gidecek. Ondan sonra nihai kararı Genel Kurul verecek. Komisyon herkesi memnun etmiştir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=180), [web.archive.org (arşiv bağlantısı)](http://web.archive.org/web/20140522202848/http://www.aksiyon.com.tr:80/aksiyon/newsDetail_getNewsById.action?newsId=180)
