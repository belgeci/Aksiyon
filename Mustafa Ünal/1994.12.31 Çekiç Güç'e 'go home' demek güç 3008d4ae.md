# Çekiç Güç'e 'go home' demek güç

*Mustafa Ünal 1994.12.31*

<div>
 <p>
  <font>
   1991 kışında sınırımıza yığılan yüzbinlerce Iraklı’yı terkettikleri evlerine yerleştirmek ve Irak’ın kuzeyindeki Kürt ve Türkmenler’i Saddam Hüseyin’in zulmünden korumak amacıyla Türkiye’ye gelen  Çekiç Güç’ün ülkemizden ne zaman ayrılacağı belirsizliğini koruyor. Milli Güvenlik Kurulu’nun tavsiye niteliğindeki kararına uyan Meclis görev süresini uzattıkça uzatıyor
   <br/>
   <br/>
   Körfez Savaşı’nda ABD’nin öncülüğündeki müttefiklere karşı, bir varlık gösteremeyen  Saddam Hüseyin hezimetin acısını ülkenin kuzeyindeki Kürtler ve Türkmenler’den çıkarmak istiyordu. Halkın üzerine müttefiklerin füzelerinden sonra şimdi de Saddam’ın bombaları yağıyordu. Halk çaresizlik içinde Türkiye’ye yöneldi. Tam bir insanlık dramı yaşanıyordu. 90 yaşındaki ihtiyarından henüz yürümeye başlamış çocuğa kadar, Saddam’ın ölüm kusan silahlarından kaçan yüzbinler can havliyle yollara döküldü. Bir yanda soğuk, diğer yanda açlık...  Enselerinde Saddam’ın namluları 500 bin kişi Türkiye sınırına dayandı.
   <br>
    <br>
     Türkiye’ye de kapıları sonuna kadar açmak düşüyordu ve öyle de yaptı. Ama bu kadar insana bakabilmesi imkansızdı. Batılı ülkelerin gönderdiği insanî yardımlar da çok sınırlıydı. Üstelik sınıra koşanların ardı arkası kesilmiyordu.
     <br>
      <br>
       Işte yıllarca tartışılacak, önce Çevik daha sonra Çekiç Güç olarak adlandırılan uluslararası kuvvet böyle bir ortamda gündeme geldi.
       <br>
        <br>
         Dönemin Başbakanı Yıldırım Akbulut başını oldukça ağrıtan o günleri bütün canlılığıyla hatırlıyor: ‘Sınırımıza yığılan 500 bin insana büyük gayretlerimize rağmen bakmak, yiyecek ulaştırmak, sağlıkları ile ilgilenmek ve barınmalarını sağlamak mümkün olmuyordu ve olamazdı da. Coğrafya da müsait değildi. 500 bin kişiye çadır kursanız çadır kuracağınız yer yok. Ekmek, yiyecek temin etseniz onlara ulaştıracak yol yok.’
         <br/>
         <br/>
         Sınırdan Türkiye’ye giren yüzbinlerce Iraklı tekrar eski yerlerine döndürülmeliydi ama bu arada güvenlikleri de sağlanmalıydı. Bunu kim yapabilir diye düşünüldüğünde akla hemen uluslararası kuvvet geldi ve Çekiç Güç ülkenin gündemine böyle girdi.
         <br/>
         <br/>
         Yıldırım Akbulut şöyle anlatıyor: ‘500 bin kişi Türkiye’de değil, kendi yerlerinde muhafaza edilsinler istedik. Tabii bir baskı sonucu buraya geldikleri için de Saddam’ın zulmünden kurtarabilmek için bir güç olsun, bunları korusun diye düşündük. Biz daha evvel Halepçe olayı nedeniyle 50—60 bin Peşmerge’ye kapılarımızı açtık. Onların bize ne derece bir problem oluğunu iyi biliyorduk. Asayişi temin edebilmek için bazı harekatlar yapıldığında ‘Türkler insanlara eziyet ediyor’ gibi bir çirkin propoganda ile de karşılaştık. Halbuki bizim yapmış olduğumuz insanî hareket öyle bir propoganda ile tersine döndü ki sanki biz peşmergelere eziyet ediyormuşuz gibi gösterilmeye çalışıldı. Çekiç Güç’e bunun için ihtiyaç duyduk.’
         <br/>
         <br/>
         Çekiç Güç’ün fonksiyonunu Türk askeri yerine getiremez miydi? Akbulut hayır diyor ve ekliyor: ‘Onu da biz üstlenmek istemedik. Askerimiz yabancı bir toprağa girdiğinde Batılı ülkeler acaba onların güvenliğini sağlamak için mi, yoksa başka amaçlarla mı hareket ediliyor diye düşünürler ve yaygarayı basarlar. Ayrıca komşu ülkelerin tepkisini de çekerdi. Onun maliyetini üstlenmek istemedik.’
         <br/>
         <br/>
         Muhalefet partileri DYP ve SHP Çekiç Güç’ün Türkiye’de konuşlandırılmasına şiddetle karşı çıktılar ve iktidarı alabildiğine eleşterdiler. O dönemde DYP’nin lideri olan Süleyman Demirel, ‘Ülkemizde yabancı askerlerin konuşlandırılmasına karşıyız. Böyle bir yol açılmamalı’ derken SHP Genel Başkanı Erdal Inönü tepkisini şu cümlelerle dile getiriyordu: ‘Çekiç Güç Türkiye’yi savaşa sürükler. Bu güçten bir an evvel kurtulmak gerekir.’
         <br/>
         <br/>
         1991 kış aylarında başlayan hararetli tartışmalardan sonra yaza doğru Silopi’de konuşlandırılan Çekiç Güç’ün görevi ne zaman bitecek? Milli Güvenlik Kurulu’nun tavsiye niteliğindeki kararı doğrultusunda görev süresinin belirli sürelerle uzatılması Meclis gündemine geldiğinde kamuoyunda yoğun tartışmalar yaşanır ancak olumsuz havaya rağmen Çekiç Güç’ün bir süre daha Türkiye’de kalması yönünde karar çıkar. Üstelik muhalefette iken en ağır eleştirileri getiren DYP ve SHP’nin  iktidarda olmasına rağmen...
         <br/>
         <br/>
         Çekiç Güç’ün Türkiye’de konuşlandırılması için ilk girişimleri yapan dönemin Başbakanı Yıldırım Akbulut’a göre, Çekiç Güç görevini çoktan tamamladı ve artık ülkemizden bir an önce ayrılmalı. Akbulut Aksiyon’a yaptığı açıklamada şunları söylüyor:
         <br/>
         <br/>
         Bizim istediğimiz şekilde Çekiç Güç üzerine düşen görevi yerine getirdi. Çekiç Güç Türkiye’ye geldikten 1 sene sonra amaç hasıl oldu. Ondan sonra fonksiyonu kalmadı. Bizim kastımız doğrultusunda kalmadı. Onun için görevini tamamladı, ayrılıp gitmesi lazım. Biz de ANAP olarak Çekiç Güç’ün görev süresinin uzatılmasını müsbet karşılamıyoruz. Meclis’te bu yönde önergeler verdik. Artık gönderelim dedik. Ama iktidar kabul etmedi. Görev süresi uzadı uzadı... Artık gereği kalmadı. Ilanihaye burada kalacak değil ya.  Geçici bir süre için topraklarımızda konuşlandı, şimdi herkes yerine oturdu.’
         <br/>
         <br/>
         DYP Genel Başkan Yardımcısı I. Yaşar Dedelek, Akbulut’un aksine Çekiç Güç’ün görev süresinin uzatılmasının Türkiye’nin lehine olduğunu düşünüyor ve partisinin de bu görüşte olduğunu söylüyor. Dedelek’e göre Çekiç Güç’ün çekilmesi bölgedeki dengeleri sarsabilir ve sonuçta Türkiye büyük sıkıntıya girer. DYP’nin Çekiç Güç konusunda iyi düşünülüp akıllı hareket edilmesi taraftarı olduğunu vurgulayan Dedelek, ‘Türkiye’ye ne getirecek ne götüreciğinin iyi hesap edilmesi lazım. Hiç gelmese daha iyi olabilirdi. Çekiç Güç’ün PKK’ya zaman zaman yardımcı olduğu yönünde istihbaratlar duyuyoruz. Devletin güvenlik güçlerinin bunun takibini iyi yapmaları gerekir. Bu da bize değil, denetleyici durumundaki askerlerimize düşüyor’ şeklinde konuşuyor.
         <br/>
         <br/>
         DYP’nin asker kökenli milletvekili Orhan Kilercioğlu, PKK terörü sürdüğü müddetçe Çekiç Güç’ün Türkiye’de bulunması taraftarı ama bu konuda vatandaşın yeterli şekilde bilgilendirilmemesinden de şikayetçi. Çekiç Güç’e ilk geldiğinde de taraftar olduğunu belirten  Kilercioğlu, ‘Şahsi kanâatime göre bu gücün uzun süre daha bölgede kalmasında Türkiye’nin menfaatleri vardır. En azından PKK terörü bitene kadar Çekiç Güç Türkiye’de durmalı. Çekiç Güç olmasa Kuzey Irak’a girip PKK’ya karşı operasyon yapamayız. Bana göre Çekiç Güç’ün orada bulunması PKK’ya karşı mücadelemizde bize önemli destek oluyor. Bu gücün Türkiye’de kalması için üzerime ne düşüyorsa düşeni yaparım’
         <br/>
         <br/>
         Çekiç Güç uzun süre daha Türkiye’nin gündeminde kalacak gibi... Ama Meclis’in gündemine her geldiğinde kamuoyunda yine yoğun tartışmalar yaşanacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 107 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21307), [web.archive.org (arşiv bağlantısı)](http://web.archive.org/web/20060516194458/http://www.aksiyon.com.tr:80/yazdir.php?id=21307)
