# ANAYOL hükümeti oksijen çadırında

*Mustafa Ünal 1996.05.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dosyaların sarstığı krizin ardından Ankara'da yine bunalım teorileri üretilmeye, senaryolar yazılmaya başlandı.
  </font>
 </div>
 <div id="newsText">
  <font class="detail-text">
   Koalisyonun bozulması durumunda, cumhurbaşkanının belirleyeceği bir ismin her partiden bakan atamasıyla kurulan mutabakat hükümeti devreye girecek
   <br/>
   <br/>
   ANAYOL koalisyonu için ANAP Genel Başkanı Mesut Yılmaz ve DYP lideri Tansu Çiller, TBMM tören salonunda el sıkıştıklarında, birbirlerine hasım politikalar üreten iki partinin oluşturduğu hükümetin ne kadar yaşayacağı ve nasıl yürüyeceği merak konusuydu. Seçimlerde iki parti de propagandalarının temelini birbirlerini yıpratma ve sahneden silme üzerine kurmuştu.
   <br/>
   <br/>
   Koalisyon kurulduğu andan itibaren toplumdaki ortak kanaat, bu hükümetin zor gideceğiydi. Ama zoraki kurulan ANAYOL'un ömrü konusunda da Meclis dışı etkenlerin önemli rolü olacağı düşünülüyordu. ANAYOL'da emeği olanlar acaba merkez sağın iki büyük panisinin biraraya gelmesiyle kurulan koalisyon hükümetine ne kadar ömür biçmişlerdi?
   <br/>
   <br/>
   Koalisyonun kuruluşu esnasında 'Bu koalisyon zor işler' görüşü tuttu ve işbaşıyla birlikte başlayan bürokrat atamalarında büyük sıkıntılar çıktı. Valiller kararnamesi uzun zaman aldı. Bürokrat tayinlerinde iki parti de birbirlerine sorun çıkardı. Uzlaşma güçlükle ve zaman içinde sağlandı. Büyük umutlarla kurulan ANAYOL hükümeti arzulanan tempoda başlayamadı.
   <br/>
   <br/>
   Bürokrat atamalarının aşılmasından sonra onaya çıkan dosyalar krizi ANAYOL hükümetini dağılma sürecine getirdi. Önce RP, TEDAŞ'ı Meclis gündemine getirdi. Bu kurumdaki yolsuzluklardan direkt olarak dönemin Başbakanı Tansu Çiller sorumlu tutuluyor ve Meclis'in soruşturma yapması isteniyordu. DYP lideri Çiller koalisyonun hatırına ANAP'ın TEDAŞ dosyasına red oyu vermesini bekledi. Ama ANAP milletvekilleri seçim öncesi başta liderleri Yılmaz olmak üzere Çiller'in yolsuzluk iddialarına ilişkin öylesine bombardımana tutuldular ki, bu yönde bir kanaat oluştu. TEDAŞ dosyasının muhtevasından çok ANAP milletvekillerinde oluşan bu kanaat koalisyonun bozulması pahasına Çiller hakkında soruşturma açılmasını mecbür kılacak altyapıyı hazırlamıştı.
   <br/>
   <br/>
   TEDAŞ ve TOFAŞ dosyalarına 'evet' oyu veren ANAP'ın heraket noktası şu: Yolsuzluklar toplumu ciddi şekilde yaraladı. Temiz eller bir an önce başlamalı. Siyasilerle birlikte anılmaya başlayan yolsuzluk iddiaları rejim için de ciddi tehlike. Hükümetin devamından çok, iddiaların üzerine gidilmesi daha önemli.
   <br/>
   <br/>
   YOLSUZLUKLAR KOALISYONDAN ONEMLI
   <br/>
   <br/>
   ANAP Genel Başkan Yardımcısı Yaşar Okuyan, yolsuzlukların araştırılmasına koalisoyunun devamından daha çok önem verdiklerini açıkça söylüyor. Yolsuzluk iddialarının araştırılmasını DYP'nin mesele yapmasınıanlamakta zorluk çektiğini belirten Okuyan şöyle konuşuyor: 'Yolsuzlukların üzerine gidilmesi ile koalisyonun deva mı arasında bir ilişki kurmuyoruz. İkisi ayrı şeyler. Ama Çiller nedense hükümet sorunu yapı:;or. Bunu anlamakta zorluk çekiyorum. Iddialar asılsızsa aklanır ve siyasette önü iyice açılır. Bizim ANAP olarak önceliğimiz yolsuzlukların araştırılmasında. Biz bunu istiyoruz diye hükümet bitecekse bitsin.
   <br/>
   <br/>
   ANAP, RP'nin Çiller hakkında verdiği dosyalara destek verirken, yolsuzluklarla etkili mücadeleyi hükümet protokolüne koyduklarının altınıçiziyor ve DYP'yi daha sakin olmaya çağırıyor.
   <br/>
   <br/>
   DYP kanadı ise dosyaların kabulünün ardından iyice gerildi. Çiller muhalifleri gelişmeleri sessizlik içinde izlerken, diğer milletvekilleri liderlerinin etrafında kenetlendi. DYP'liler, ANAP milletvekillerinin RP'nin dosyalarına evet oyu vermesini ortaklığa sığdıramıyor ve Çiller'in bir komplo ile karşı karşıya olduğunu düşünüyorlar. Koalisyondan çekilme fikri de zaman zaman dile getiriliyor. Bu konudaki nihai kararı etkileyecek gelişme ise şu: Soruşturma komisyonunun DYP liderini suçlu bulması ve Meclis'in Çiller' i özellikle de ANAP'lı milletvekillerinin oylarıyla Yüce Divan'a sevketmesi. Böyle bir durumda DYP hükümetten çekilecek. Çünkü koalisyon protokolünde yer alan Çiller'in başbakanlığı bu durumda gerçekleşmiyor.
   <br/>
   <br/>
   DYP Genel Başkan Yardımcısı ve Erzurum Milletvekili İsmail Köse, hasım turlarının aşılacağına, herşeyin düzeleceğine ve hükümetin devam edeceğine inanıyor. Orman BakanıNevzat Ercan ise güvensizlik o~tamının doğmasından ANAP' ı sorumlu tutuyor ve bunda DYP'nin bir suçu olmadığını belirtiyor. Koalisyonun ömrü konusunda ise iplerin 'Yüce Divan' oylamasında kopacağını vurgulayan Ercan, 'Olumsuz bir durumda GİK toplanır ve hükümetten çekilme kararı alır' şeklinde konuşuyor. DYP Gurup Başkanvekili Saffet Arıkan Bedük ise Yılmaz ve Çiller'in biraraya gelerek güven tazelemesi yapmamaları durumunda koailsyonun sona erebileceğini söylüyor.
   <br/>
   <br/>
   ANAYOL koalisyonunun Kurban Bayramı'nın hemen ardından krize girmesiyle Ankara'da yeniden bunalım teorileri üretilmeye, senaryolar yazılmaya başlandı. Hükümetin bu şekilde uzun ömürlü olmayacağı konusunda herkes hemfikir. Süre olarak iki liderin kongrelerini atlatmaları veriliyor. Bu da sonbahar demek.
   <br/>
   <br/>
   HÜKÜMET SENARYOLARI
   <br/>
   <br/>
   ANAYOL'un kurulmasında etkili olan siyaset dışı güçlerin, merkez sağın iki partisinin de iki aylık sürede hızla erime sürecine girmesinden hareketle koalisyonun bitmesi düşüncesinde olduğu siyaset kulislerine kadar yansıdı. Hükümetin bu şekilde gitmesi durumunda önümüzdeki yıllarda yapılacak bir seçimde iki partinin toplam oylarının bugünün bir DYP'sinden, ANAP'ından az olacağı konuşuluyor. Bu da RP'ye yarayacak.
   <br/>
   <br/>
   ANAYOL koalisyonunun bitmesi durumunda neler olabilir? Siyaset dışı güçlerin isteği doğrultusunda gelişirse, RP'li bir koalisyon kurulmaz. Bunalım dönemlerinin modeli milli mutabakat hükümeti gündeme gelebilir. Meclis dışı odakların bu formüle yatkın olduğu siyaset kulislerinde kulaktan kulağa fısıldanıyor. Cumhurbaşkanı Demirel'in bayramda söylediği askreri müdahale de bu çerçevede değerlendiriliyor. Mutabakat hükümeti cumhurbaşkanının belirleyeceği bir ismin her partiden bakan atamasıyla kurulur. RP de böyle bir hükümetin dışında tutulmaz. Ancak bu formülün RP iktidarının önünü kesmek için devreye sokulacağı düşünülürse RP, mutabakat hükümetine katılmayarak, sert tavır alabilir.
   <br/>
   <br/>
   Erken seçim konusunda ise değişik görüşler var. Muhtemel bir seçimden istenmeyen bir sonucun çıkabileceğini düşünen siyaset dışı odaklar, mutabakat hükümetinin uzun ömürlü olmasını istiyor. Bu zaman zarfında ise elden geldiğince RP yıpratılacak.
   <br/>
   <br/>
   Dosyalarla birlikte ortaya çıkan Ankara'daki dumanlı hava üzerine sürekli yeni senaryolar ortaya atılıyor. Bunların çoğu da bunalım teorileri... .
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E5EC1536527FC7141C2D34F5AD80E6E7?newsId=1526), [web.archive.org (arşiv bağlantısı)](http://web.archive.org/web/20141019092243/http://www.aksiyon.com.tr:80/aksiyon/newsDetail_getNewsById.action;jsessionid=E5EC1536527FC7141C2D34F5AD80E6E7?newsId=1526)
