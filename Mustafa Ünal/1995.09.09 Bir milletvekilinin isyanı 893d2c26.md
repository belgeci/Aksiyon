# Bir milletvekilinin isyanı

*Mustafa Ünal 1995.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İzmir bağımsız milletvekili Nevzat Çobanoğlu 'nun vicdanı hiç de rahat değil. Aldığı maaşı haketmediğine inanıyor: Kendimi haram para yiyormuş gibi hissediyorum. Genel kurulun çalışmalarına girip çıkıyorum da ne oluyor. Hiç.

Aldığım parayı,haketmiyorum. Yardım ettiğim insanlar var ama yine de vicdanım rahat değil
  </font>
 </div>
 <div id="newsText">
  <font class="detail-text">
   İzmir Karşıyaka Belediye Başkanlığı 'ndan gelen Çobanoğlu, milletvekili olduğuna bin pişman. Genel Kuru i' u n kabul edeceğini bilse hemen istifa edecek. Milletvekillerine sesleniyor: Bırakın gideyim
   <br/>
   <br/>
   TBMM Genel Kurulu'nda yalnız başına oturması veya kulislerde tek başına dolaşmasını 'bağımsız' milletvekili olmasıyla açıklamak mümkün; ancak özel hayatını incelediğinizde bunu.n başka sebepleri olduğunu anlıyorsunuz. Onu bir me slekle özdeşleştirmek de oldukça zor. Milletvekili, ama kendisini politikacı olarak görmüyor; kurmay albaylıktan ayrılma, fakat kişiliğinde askerin sert mizacından eser yok. Belki de bu yüzden 12 Eylül'ün hemen sonrasında istifa etmek zorunda kaldı. O gerçi istifa sebebini dönemin Hava Kuvvetleri Komutanı Tahsin Şahinkaya ile arasının bozuk olmasına bağlıyor.
   <br/>
   <br/>
   Meclis koridorlarında tek başına politika yapıyor. Hayatı boyunca zorluklara karşı hep yalnız mücadele etti. 3 yaşında babasını 15 yaşında annesini kaybetti. Annesini 'dini bütün ermiş kadın' olarak tanımlıyor. Ortaokulu bitiren oğlunu karşısına alan annesi yaşaran gözlerle konuşmaya başladı: 'Seni okutacak param yok. Bana öyle geliyor ki yakında öleceğim.
   <br/>
   <br/>
   Yatılı bir okula gir ve hayatını kurtar. ' Annesinin tavsiyelerine uydu ve ver elini Hava Harp Okulu... Birinci sınıfta iken hayattaki tek dayanağı annesi de göçtü bu dünyadan. ÖlüIIi haberini komutanları taa 6 ay sonra verdiler.
   <br/>
   <br/>
   ORDUDAN AYRILMAK ZOR OLMADI
   <br/>
   <br/>
   Nevzat Çobanoğlu'ndan söz ediyoruz. Generalliğin kapısına gelmişdayanmışken 12 Eylül'ün ardından ordudan istifa ederek ayrıldı. General olabilir miydi? O, kesinlikle hayır diyor. Çünkü dönemin Hava Kuvvetleri Komutanı Tahsin Şahinkaya ile ciddi şekilde problemli olduğunu anlatıyor. Bu yüzden istifa kararını vermekte hiç zorlanmadı. Pişman değiL.
   <br/>
   <br/>
   Yıllarını verdiği silahlı kuvvetlerde hiç bir vukuatı yok. Komutası altındaki Mehmetçiklere dayak atılmaması için elinden geleni yaptı. Acıların örselediği yüreği oldukça yufka. Hatta diyor, 'Bir baba-oğul emrim altında askerlik yapsa, babanın kendi çocuğunu dövmesine bile izin vermem.'
   <br/>
   <br/>
   12 Eylül'ü izleyen günlerde Turgut Özal'dan İzmirde ANAP' ı kurması için telefon alınca tereddütsüz çalışmalara başladı ve bir grup arkadaşıyla partinin İzmir örgütünü oluşturdu. Bu arada ordudan asker partisi MDP'ye girmesi için baskı geldi. O, 'hayır' dedi. MDPnin de kesinlikle seçim kazanacağına inanmıyordu ve bunu asker arkadaşlarına açıkça söylüyordu.
   <br/>
   <br/>
   MILLETVEKILLIGlNI DÜŞÜNMÜYORDU AMA..
   <br/>
   <br/>
   İlk mahalli seçimlerde Karşıyakadan ANAPın adayı oldu ve kazandı. Başkanlığı döneminde 'fakir babası' olarak nam saldı. Türkiye'de zenginlerin meselelerini çözdüğüne inanıyor ve politikacıların fakirlerin problemleri üzerine kafa yorma'sını istiyor. Belediye başkanlığı ile başlayan politik hayatını bunun üzerine oturttu, gecekondulardan çıkmadı, elinden geldiği kadar yoksul ailelere yardımda bulundu. Bunu fakir bir ortamda yetişmesine bağlamak mümkün.
   <br/>
   <br/>
   Milletvekilliğini h.iç düşünmüyordu. Ancak Demirel'in ısrarlı telefonları üzerine 'evet' dedi. Kazanması zor olmadı. Ankara'ya geldiğinde yeni partisinin grup toplantısında ilk hayal kırıklığına uğradı. Kısa süre sonra başbakanlık koltuğuna oturacak olan Demirel'in memleket meseleleri üzerine konuşmasını beklerken, kendisini anlattığını ve Özal'la mücadeleye ilişkin nutuk çektiğini belirtiyor.
   <br/>
   <br/>
   Seçim öncesi kendisine gösterilen ilgi unutulmuş, adeta bir kenara itilmişti. Demirel'in yıllanmış arkadaşları koltukları bir bir doldurdu. Bünye dışardan gelenleri de  hazmedemiyordu. Çiller'in ABD'de malları olduğunun kamuoyuna açıklanması üzerine başbakandan bu konuda ayrıntılı bilgi istedi, alamayınca DYP'den ayrıldı.
   <br/>
   <br/>
   DYP'de parti içi demokrasinin işlemediğinden ya kınıyor ve bünye nin dışardan birini kabullenmesinin çok zor olduğunu söylüyor.
   <br/>
   <br/>
   Bağımsız geçen günler de Çobanoğlu'na sıkıntı veriyor. Çünkü, 'Bağımsız milletvekilleri ile hiç kimse ilgilenmiyor. Biz sanki Rusya' dan gelmiş gibiyiz. İnceleme, araştırma çalışmalarına davet edilmiyoruz, dış gezilerde hiç hatırlanmıyoruz' şeklinde konuşuyor.
   <br/>
   <br/>
   Dört yılını doldurduğu milletvekilliğini bir türlü sevemedi. Belediye başkanlığını çok özlüyor. Baba şefkati ile dolu olan bir kimsenin hizmete doyamayacağını söylüyor. 27 Mart seçimleri öncesi belediye başkanlığına dönmeyi ciddi olarak düşündü ve DYP ve ANAP yetkililerine bu isteğini iletti ancak kabul edilmedi.
   <br/>
   <br/>
   Meclis'in çalışma sistemini hiç beğenmiyor. Başkanlığını yaptığı Karşıyaka Belediye Meclisi'nin daha demokrat ve daha iyi çalıştığını düşünüyor:
   <br/>
   <br/>
   Bizim Meclis tamamen konuşma üzerine oturtulmuş. Adamlar saatlerce, durmadan konuşuyorlar. Oysa bizim örf ve adetlerimizde böyle şeyler yok. Politika sanki sadece laf üretme olarak görülüyor. Hizmet geri plana itiliyor, şahsi menfaatler ön plana çıkıyor. Çobanoğlu, Türkiye'nin meselelerini çözebilmesi için sisteminde önemli değişiklikler yapması gerektiğine inanıyor: 'Türkiye bu partiler ve bu sistemle bir yere gidemez. Bir an önce başkanlık sistemine geçmemiz lazım. '
   <br/>
   <br/>
   MECLISTEN BIR KAÇABILSE
   <br/>
   <br/>
   Meclis'te bugün kendisini atıl ve izole edilmiş olarak görüyor. Bu yüzden maaş almakta tereddüt ediyor: 'Kendimi haram para yiyormuşgibi hissediyorum. Sürekli Genel Kurul'un çalışmalarına girip çıkıyorum da ne oluyor. Koskaca bir hiç. Aldığım parayı haketmiyorum. Yardım ettiğim insanlar var; ama yine de vicdanım rahat değil. '
   <br/>
   <br/>
   Bir türlü sevemediği milletvekilliğinden istifa etmeyi hiç düşündü mü? Hem de çok. Genel Kurul'un kabul edeceğini bilse hemen istifa edecek. Meclis'ten kaçmak istiyor. Çünkü hiç bir şey yapmadan Meclis'e gelip gitmek sıkıntı veriyor. Partilerin çoğu onu kadrosuna katmayı istiyor. Ancak o politikaya nokta koymayı çoktan kararlaştırmış.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-988-bir-milletvekilinin-isyani.html), [web.archive.org (arşiv bağlantısı)](http://web.archive.org/web/20120421082015/http://www.aksiyon.com.tr:80/aksiyon/haber-988-bir-milletvekilinin-isyani.html)
