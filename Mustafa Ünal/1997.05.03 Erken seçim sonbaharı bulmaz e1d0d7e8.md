# Erken seçim sonbaharı bulmaz

*Mustafa Ünal 1997.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce 'bu hükümetin arkasında büyük halk desteği var' dedi ve arkasından bütün milletvekillerini ayağa kaldıran ve avuçları patlarcasına alkışlatan şu cümleler döküldü ağzından: "Haydi seçime gidelim.
  </font>
 </div>
 <div id="newsText">
  <font class="detail-text">
   . Deneyelim bakalım; hükümet desteksiz mi görelim. Refahyol'un toplumdaki desteği yüzde 70'leri geçti. Bu gerçekleri bilmeyen mi var?  Her an kim isterse seçime varız."
   <br/>
   <br/>
   Başbakan Erbakan, parti grubunda yaptığı uzun konuşmasında erken seçim için hodri meydan çekerken bunu ciddi bir seçim çağrısından çok, 'Biz seçimden kormuyoruz. Seçime varız' anlamında söylese de RP'nin en yetkili kişisinin seçimden sözetmesi, üzerinde durulması gereken bir nokta. Çünkü RP lideri bu yöndeki isteklere bu zamana kadar duyarsız kalmış, erken bir seçimin fuzuliliği üzerinde durmuş, hükümetin sorunsuz işlemekte olduğunu söylemişti.
   <br/>
   <br/>
   Erken seçim sözünü ilk ağzına alan RP'nin önemli isimlerinden Devlet Bakanı Abdullah Gül'dü. Aylar öncesinden Refahyol hükümetine yapılan hücumlar karşısında seçime gidilebileceğinden söz etmişti. Ancak parti yönetimi Gül'ün aksine görüşler ortaya koymuş ve seçimin zamanında yapılacağı tezini işlemişlerdi.
   <br/>
   <br/>
   Bir süredir, özellikle RP'nin varlığının rejim için bunalım kaynağı olarak görülmesi sonucu milletvekilleri erken seçimi düşünüp, çevrelerinde bunu seslendirmeye başlamışlardı. RP'li milletvekilleri partilerine yapılan ağır tazyikler karşısında hükümetin inisiyatifiyle yapılacak bir seçimin Meclis dışı güçlerin baskılarını hafifleteceğini ve muhtıra veya bir adım ötesinde askeri bir müdahale ile sonuçlanacak bazı felaket senaryolarının da boşa çıkmasına neden olabileceğini düşünüyorlar. Bu şartlar altında erken seçimin hem RP hem ülke için bir 'rahatlama' getirebileceğini söylüyorlar.
   <br/>
   <br/>
   RP'li milletvekilleri bu düşüncelerini parti yönetimine nasıl yansıtacaklarını düşünürlerken genel başkanlarının kamuoyu önünde yaptığı seçim meydan okuması parti içinde hemen karşılığını buldu. Milletvekilleri genellikle seçime kuşku ile bakarlar. Çünkü yeniden seçilme garantileri olmadığı için sandığın mümkün olan en uzun sürede halkın önüne konmasını isterler. 160 RP milletvekilinin çoğunun daha yeni olduğu düşünülürse bu durumun RP için de geçerli olduğu akla gelebilir ancak, parti ve hükümete yapılan dayanılmaz baskılar, RP'li milletvekillerini her ne pahasına olursa olsun  erken seçim düşüncesine itiyor. Kaldı ki partilerinin hızla oylarını artırdığını da düşünüyorlar.
   <br/>
   <br/>
   Hükümetin gündemine
   <br/>
   <br/>
   yerleşti
   <br/>
   <br/>
   Başbakan Erbakan'ın erken seçim için hodri meydan çekmesinin Türkiye'yi muhtemel bir seçime götürüp götürmeyeceği siyaset kulislerinde tartışılırken hükümet ortaklarının gündemine artık bir erken seçim maddesinin girdiği de açık. Refahyol'un protokolü hazırlanırken başbakanlığın el değiştirmesi erken seçimin gündeme gelip gelmemesiyle yakından ilgiliydi. Haziran ayında hükümet bir yılı tamamlıyor. İki partinin kurmayları bir araya gelecekler ve belki de başbakanlık DYP'ye geçecek ve seçim takviminin işleyeceği gelişmeler yaşanacak.
   <br/>
   <br/>
   Erbakan'ın erken seçimden söz etmesinin ardından Türkiye seçim sathı mailine girer mi? Bunu bu aşamada kestirmek güç. Ancak RP'nin hedefi, eğer erken seçim kaçınılmaz olursa Refahyol koalisyonunun Türkiye'yi seçime götürmesi. RP'nin erken seçim formülü şöyle: Hükümet gidebildiği kadar gitmeli. Baskılar devam ederse seçim mümkün olabilir. Sandığa mutlaka Refahyol'la gidilmeli. Başta seçim kanunu olmak üzere ilgili kanunlar DYP ile ortak ortak hazırlanmalı.
   <br/>
   <br/>
   Başbakanın erken seçimden söz etmesinden baskın seçim sonucu çıkarılmaması gerektiğini söyleyen RP Grup Başkanvekili Salih Kapusuz, Türkiye'nin bir seçim sürecine girdiğini de kabul ediyor: "Antidemokratik usullerle hükümetin üzerindeki baskıyı artırırlar, milli irade hiçe sayılırsa bize düşen ülkeyi seçime götürmek olur. Burada DYP'nin tavrı da önemli. Biz ortaklık hukuku içinde hareket ediyoruz. DYP'yi devre dışı bırakarak seçim kararı almayız. Ortağımızı kesinlikle mağdur etmeyiz."
   <br/>
   <br/>
   Türkiye'nin bir seçim atmosferine girdiğini kabul eden Kapusuz, sandığın halkın önüne ne zaman konacağı konusunda bir tarih vermek istemiyor. RP milletvekillerine sorarsanız sonbahar uygun. Yeni milletvekillerinin emeklilik hakkı kazanabilmesi için 2 yıl şartına uygun bir tarih de tesbit etmişler: 28 Aralık.
   <br/>
   <br/>
   Salih Kapusuz, eğer erken seçime gidilecekse bu yılın sonbaharını ve 28 Aralık'ı uzun buluyor. Kesin bir tarih vermiyor ama haziranda seçim takviminin işleyebileceğini ima ediyor. Üzerinde durduğu en önemli nokta ise: Kesinlikle seçime Refahyol hükümeti ile gitmek. Başbakanın kim olacağı önemli değil derken Çiller'in haziranda başbakanlığı alma isteğine de sıcak bakıyor. Yeni milletvekillerinin emeklilik hakkı kazanması için 2 yıl süre geçmesini hatırlattığımızda çözümü kolay diyor ve ekliyor: Seçim kanunu ile birlikte o konuda da bir düzenleme yapılır ve yeni milletvekilleri mağdur edilmez.
   <br/>
   <br/>
   RP anketlerden cesaret alıyor
   <br/>
   <br/>
   RP'yi erken seçim konusunda bu kadar cesur davranmaya iten en önemli sebep yapılan son anketlerde oylarını artırmış olması. RP'ye karşı çeşitli odaklar tarafından yürütülen yıpratma kampanyalarının partilerinin oylarını artırdığını düşünen RP yönetimini muhtemel bir seçim korkutmuyor. RP Grup Başkanvekili Salih Kapusuz, teşkilatlarının seçime hazır olduğunu söylerken ilginç bir gerekçe gösteriyor: Biz her ay il başkanları ve müfettişleri ile toplantı yapıyoruz. Orada örgütlerimizin durumunu daha iyi görebiliyor, sorunları çözebiliyoruz. İl başkanları toplantısının ardından MKYK'yı topluyoruz ve eğer teşkilatlarda bir sıkıntı varsa partinin en yetkili organında çözüm yolları arıyoruz. Biz teşkilatları işimiz düştüğü zaman değil her ay dinliyoruz.
   <br/>
   <br/>
   DYP'de ise erken seçim için netleşmiş bir görüş yok. Ancak parti yönetimin Refahyol hükümetinin alternatifinin olmadığını söylemesinden, erken seçime sıcak bakacakları anlamını çıkarmak mümkün. Çünkü ağır baskılar altında hükümetin varlığını sürdürmesi imkansız hale gelirse DYP'nin karşısına alternatif olarak erken seçim çıkar.
   <br/>
   <br/>
   RP'nin hükümetten gitmesini isteyen Meclis dışı güçlerse, Refahyol hükümetinin inisiyatifinde erken bir seçime sıcak bakmıyorlar. Çünkü sandıktan bugünkü tablodan çok farklı bir sonucun çıkmayacağını görüyorlar. Onların formülü şu: RP bir an önce hükümetten uzaklaştırılmalı ve sağın merkeze oturacağı bir hükümet kurulmalı. Bu hükümet Türkiye'yi seçime götürmeli ama bu süreç alabildiğine uzun tutulmalı. Ara dönemin uzun tutulmasının sebebi ise seçim kanununda esaslı değişiklikler yapmak. Burada da hedef, merkezleri bir araya getirmek. RP'nin ancak bu şekilde devre dışı kalabileceğini düşünüyorlar.
   <br/>
   <br/>
   RP'yi tehlike olarak gören Meclis içi ve dışı odaklara göre hükümet istese de kendi inisiyatifiyle seçime gidemez. Bu görüşü seslendiren milletvekillerinden 'RP'nin artık seçime gitme özgürlüğü de kalmadı' sözünü duymak mümkün.
   <br/>
   <br/>
   RP'nin erken seçime gitme isteğinin uygulamaya konması bir sivil inisiyatif olarak değerlendirilebilir ve Meclis dışı güçlerin RP'ye ve hükümete karşı felaket senaryolarını bitirebilir. İnisiyatif elinden çıkmadan seçim şartlarını oluşturması hem RP'nin, hem de demokrasinin lehine sonuç verir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2541-erken-secim-sonbahari-bulmaz.html), [web.archive.org (arşiv bağlantısı)](http://web.archive.org/web/20130522130056/http://www.aksiyon.com.tr:80/aksiyon/haber-2541-erken-secim-sonbahari-bulmaz.html)
