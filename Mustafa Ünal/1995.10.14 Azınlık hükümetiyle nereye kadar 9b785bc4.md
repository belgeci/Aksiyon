# Azınlık hükümetiyle nereye kadar?

*Mustafa Ünal 1995.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Azınlık hükümetinin tabiatından kaynaklanan zorlukları var. Başbakan Çiller kabineye aldığı isimlerle zorluğu daha da artırdı. Cumhurbaşkanı Demirel'in onayını almak için kendisine muhalefet edenleri kabineye alan Başbakan Çiller'in, arzu ettiği uyum ve ahenk içinde çalışmayı başarabilmesi kolayolmayacak
  </font>
 </div>
 <div id="newsText">
  <font class="detail-text">
   Çok partili koalisyonlar ve azınlık hükümetleri demokrasilerde olağan kabul edilir; ama Türkiye'de olağanüstü günlerin ilk habercileri gibidir adeta. Türkiye azınlık hükümeti ile yeni tanışmıyor. 1977'deki seçimlerden yüzde 42 dolaylarında oyalan; ancak gerekli sayıyı bulamayan CHP lideri Bülent Ecevit azınlık hükümetini kurmuştu. Güvenoyu için diğer partilerden beşaltı milletvekilinin oyu yetiyordu. Ama umduğu çıkmadı, ilk azınlık denemesi başarısızlıkla sonuçlandı. İkinci azınlık hükümetini 1979 yılında ara seçim ve Senato'nun üçte birinin yenilenmesi seçimlerinden zaferle çıkan Demirel, MHP ve MSP'nin dışarıdan desteğini alarak kurdu. 19 Kasım 1979'da hükümet programını okuyan AP lideri Demirel, iktidarın sorunların üstesinden gelebileceğine inanıyordu.
   <br/>
   <br/>
   Demirel'in azınlık denemesi de 'kötü sonIa' neticelendi. Yaklaşık bir yıl sonra askeri darbe geldi. Başbakan Çiller'in azınlık kabinesinde azınlık
   <br/>
   <br/>
   hükümetlerine yabancı olmayan isimler var. Köksal Toptan, Münif İslamoğlu, Esat Kıratlıoğlu, Hasan Ekinci askeri müdahale ile son bulan Demirel'in hükümetinde bakan olarak bulunuyorlardı. Bugün DYP sıralarında milletvekili olarak oturan Cavit Erdemir, Sümer Oral, Hüseyin Özalp, Selahattin Kılıç, İsmet Sezgin ve Ekrem Ceyhun da önceki azınlık hükümetinde bakandılar.
   <br/>
   <br/>
   Başbakan Çiller'in azınlık hükümeti ile Demirel'in kurduğu azınlık hükümeti arasında şaşırtıcı benzerlikler var. İki kabinede de bakan olarak yer alan Köksal Toptan bu benzerlikleri şöyle anlatıyor: İkisi de azınlık hükümetini kuran parti dışındaki partiler ve milletvekillerinden dışarıdan destek alıyor. Şimdi bizi destekleyen MHP ve DSP ile bazı küçük partiler. O zaman da MHP ve MSP'den destek alıyorduk. Milletvekili sayıları da aşağı yukarı birbirlerine denk. Farklılığı ise pek yok. İnşaallah sonu benzemez.
   <br/>
   <br/>
   Azınlık hükümetinin tabiatından kaynaklanan zorlukları var. Başbakan Çiller kabineye aldığı isimlerle zorluğu daha da artırdı. Cumhurbaşkanı Demirel'in onayını almak için kendisine muhalefet edenleri kabineye alan Başbakan Çiller'in, arzu ettiği uyum ve ahenkA, çinde çalışmayı başarabilmesi kolay olmayacak. Potansiyellider adayı Köksal Toptan, bazı DYP'lilerce üstad kabul edilen Coşkun Kırca, Tunç Bilget, Ömer Barutçu gibi isimlerle anlaşmazlığa düşmeyecek bir yol bulmak zorunda. Mesela Devlet Bakanı Baki Tuğ, 8. maddenin hiç bir şekilde çıkarılmasının sözkonusu olmayacağını, kabinede yer alsa bile ısrarını sürdüreceğini söylüyor. Bu konuda tecrübesi olan Toptan şöyle konuşuyor: "Meclis'le olan ilişkilerde büyük sıkıntı yaşar. Kanun çıkarmakta çok zorlanır. "
   <br/>
   <br/>
   Çiller'in kurduğu azınlık hükümeti daha öncekiler gibi kötü şekilde sonuçlamr mı? Toptan'a göre hayır. Çünkü, 'Türkiye'nin her sorununu demokratik sistem içinde çözmeyi gelenek haline getirmeli. Başka hiç bir şey aklına getirmemeli. Zaten çok yakında seçim olacak. '
   <br/>
   <br/>
   Başbakan Çiller azınlık hükümetinde karar kılarken şüphesiz bütün bunlarıdüşündü: Üstelik Cumhurbaşkanı Demirel'in azınlık hükümetlerinin ne denli zor çalıştığına ilişkin nasihatlarını dinledi. Türkiye'yi seçime böyle bir hürmetle götürmeyi isteyen Çiller'in önünde çıkarması gereken çok sayıda kanun var. Plan Bütçe dışındaki komisyonlarda yeterli sayıda milletvekili bulunduramadığı için yasa yaparken uzlaşmak zorunda.
   <br/>
   <br/>
   Azınlık hükümetini 'çözüm hükümeti' olarak nitelendiren Başbakan Çiller, hoşgörü ve uzlaşmayı başaracaklarınısavunuyor. Hükümet programında yer alan 5 öncelik şöyle sıralanıyor:
   <br/>
   <br/>
   * Üniter devlet yapısından hiç bir şekilde taviz vermeden terörle mücadele içte ve dışta aynı kararlılıkla sürdürülecek.
   <br/>
   <br/>
   * Terörden zarar gören Doğu ve Güneydoğu bölgeleri ve buralarda yaşayan vatandaşlar kucaklanacak. Güvenliğin sağlandığı yörede şimdi sıra yaraların sarılmasında.
   <br/>
   <br/>
   * Ekonomideki istikrar sürdürülecek, dengelerin bozulmasına ve yeni bir eko- . nomik krizin 'yaşanmasına müsaade e.::'" dilmeyecek. üzelleştirme kararlılıkla devam edecek.
   <br/>
   <br/>
   * Dünya ile bütünleşmenin çok önemli aşaması olarak görülen Gümrük Birliği'ne girmek için bütün adımlar atılacak.
   <br/>
   <br/>
   * Sıradaki kanunlar çıkarılacak.
   <br/>
   <br/>
   Türkiye'nin içinde bulunduğu hassas dönemde güçlü bir hükümetin gerekli olduğu konusunda herkes hemfikir. Umarız Çiller'in azınlık hükümeti sorunların üstesinden gelir. Türkiye'yi sağlıklı şekilde seçime götürür
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1064-33-azinlik-hukumetiyle-nereye-kadar.html), [web.archive.org (arşiv bağlantısı)](http://web.archive.org/web/20120707210618/http://www.aksiyon.com.tr:80/aksiyon/haber-1064-33-azinlik-hukumetiyle-nereye-kadar.html)
