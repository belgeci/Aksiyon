# Önce hükümet sonra seçim

*Mustafa Ünal 1997.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Meclis dışı odaklarca pompalanan gerilim Refahyol hükümetinin başbakanı Erbakan'ın istifasını cumhurbaşkanına sunmasıyla 'şimdilik' sona erdi.
  </font>
 </div>
 <div id="newsText">
  <font class="detail-text">
   Bir yılını henüz tamamlayan hükümetin istifasında bir süredir ülkeyi bunaltan gerilim önemli rol oynadı. Başbakan Erbakan'ın arzusu koalisyonun 2000 yılına kadar gitmesiydi. Bunun için iktidarı aciz duruma düşüren bunalımı suni gündem olarak niteledi ancak bütün manevralarına rağmen çemberi yaramadı. Suni gündemin gereğini yerine getirdi ve Çiller'in başbakanlığına yol açmak için görevinden ayrıldı.
   <br/>
   <br/>
   RP, ortağı Çiller'e başbakanlık yolunu açarken en kısa sürede sandığa gidilmesini şart koşuyor. Erbakan'ın başbakanlığının son günlerinde devir teslim olayını 'havada ikmal' olarak nitelemesi her ne kadar hükümet çalışmalarının devam edeceği anlamına gelse de öne sürdüğü şartlarının gözardı edilmesi durumunda koalisyonu bitireceğini, istifa aşamasındaki uzayan pazarlıklardan çıkarmak mümkün. Erbakan'ın istifası kolay olmadı. Son dakikaya kadar 'acaba istifadan vazgeçer mi' gibi soruların siyaset kulislerinde bolca sorulmasına neden oldu. Çiller ve Yazıcıoğlu ile görüşmeleri beklenenden uzun sürdü.
   <br/>
   <br/>
   Seçimden önce altyapı
   <br/>
   <br/>
   Yolrefah öncesi iktidar cephesi olarak niteleyebileceğimiz RP, DYP, BBP erken seçimin tarihi konusunda bir uzlaşma sağlayamadıysa da RP tarih olarak ekim ayını, mümkünse 19 Ekim'i istiyor. Ortaklar arasında tarih konusunda kamuoyuna açıklanmış bir uzlaşma yok ancak yeni hükümetin ilk gündem maddesi bunu belirlemek olacak. Tarihin belirlenmesinde etkili olacak en önemli etken ise seçimin altyapısının hazırlanması.
   <br/>
   <br/>
   Muhalefetin de üzerinde en çok durduğu nokta ise seçmen listelerinin tartışmaya mahal bırakmayacak şekilde hazırlanması. Bunun için nüfus sayımını şart koşan muhalefet partilerine RP, 'zaman olmadığı' gerekçesiyle sadece bütün şartları oluşturarak seçmen kütüklerinin güncelleştirilmesini öneriyor. Nüfus sayımına 'hayır' demiyor ancak 'ülkenin beklemeye tahammülü olmadığını' söylüyor. Ekim ayında yapılacak bir seçim için nüfus sayımı yetişirse 'hemen işe başlanmasına varım' şeklindeki görüşünü gerekli yerlere iletiyor.
   <br/>
   <br/>
   Başını ANAP'ın çektiği muhalefet partileri bu yıl yapılacak bir seçimi 'baskın' olarak görüyor ve altyapının sağlıklı şekilde oluşturulmasının ardından 1998'in ilkbahar ya da sonbaharında sandığa gidilmesini savunuyor. RP'siz bir hükümet için de bütün imkanlarını seferber ediyor. ANAP lideri Mesut Yılmaz iktidar partilerinin dışındakilerle hükümet kurma amacıyla yeni bir cephe oluşturmaya çalışıyor. Ancak bütün umudunu da RP'li bir hükümete karşı çıkan DYP'lilere bağlamış durumda. Hesaplarını onların üzerinden yapıyor.
   <br/>
   <br/>
   Erbakan'ın Refahyol hükümetinin istifasını sunarken, cumhurbaşkanına Çiller'in başbakanlığında yeni bir formül önermiş olmasına rağmen muhalefet cephesi bunu boşa çıkarmak için uğraşıyor. Öncelikle hedef Cumhurbaşkanı Demirel'in hükümeti kurma görevini Çiller'e vermesini önlemek. Bunun için ANAP iki sol parti CHP ve DSP ile yeni bir hükümet oluşturabileceğine cumhurbaşkanını ikna etmeye çalışıyor. İlk hedefte başarılı olunmazsa bu kez Çiller'in başbakanlığındaki RP'li hükümetin güvenoyu almasını engellemek gündemde. ANAP lideri Mesut Yılmaz bu çerçevede Meclis dışı güçlerin dayatmalarını da koz olarak kullanıyor. DYP'deki çözülmenin de ancak bu yolla gerçekleşebileceğini planlıyor.
   <br/>
   <br/>
   Meclis, seçim tarihi ve hükümet modeli konularında tam ikiye bölünmüş durumda. Mevcut tablodan çıkacak hükümet formülleri de sınırlı. Eğer DYP, RP'den vazgeçmezse iktidar cephesinin hükümet şekli çok açık: Çiller'in başbakanlığında BBP'nin dışarıdan desteklediği RP'li bir hükümet. Muhalefetin çıkaracağı hükümet modeli DYP'den gelecek desteğe bağlı. DYP milletvekilleri partilerinde sıkı dururlarsa bugünkü şartlarda muhalefetin güvenoyu alacak bir hükümet çıkarması mümkün görünmüyor. İki tarafın da isteğinin olması için iş DYP'deki 10 civarındaki milletvekilinin tercihine kalıyor.
   <br/>
   <br/>
   Çiller başbakanlığındaki bir hükümet modelini diğerlerinin bir adım önüne geçiren en önemli neden 8 milletvekilliği bulunan BBP'nin desteği oldu. Refahyol'un kuruluş aşamasında da yine bu partinin desteği hükümete hayat vermiş, güvenoylaması kolaylıkla aşılmıştı. BBP'nin desteği 8 milletvekiliyle sınırlı kalmıyor. Bıçak sırtında görülen oylamada kararsızların kararlarını etkiliyor ve 'güçlüden yana' tercih kullanma psikolojisiyle hareket eden milletvekillerini yönlerdiren önemli bir unsur oluyor.
   <br/>
   <br/>
   BBP, hükümete destek verirken demokrasi dışı unsurların Meclis'te etkili olmasını önlemek fikrinden yola çıkıyor. BBP lideri Yazıcıoğlu her şeyden önce 'Ben hükümet istiyorum' diyor ve muhalefetin önüne bir formül koymasını öneriyor. Cevap alamayınca da tercihini yapıyor. Kaldı ki RP'siz bir formül arama zorlamalarını da demokrasi ile bağdaştırmıyor. Gerçi RP'li bir hükümeti başarılı bulmuyor, politikalarını onaylamıyor. Ancak muhalefeti bundan iyi görmüyor. RP'li bir hükümete getirdiği en önemli eleştiri ise 'hükmedememe' oluyor.
   <br/>
   <br/>
   BBP'nin yeni kurulacak Yolrefah hükümetine destek vermesinin şartları da var. En önemlisi kaçınılmaz gözüken seçimin sağlıklı şekilde altyapısının oluşturulması. Tarihi de 'hazırlıkların bittiği zaman' diye gösteriyor. Diğer önemli şartı ise ittifak kanununda değişiklik. Partilerin isim ve amblemlerini muhafaza ederek ittifak yapabilmelerine imkan verilmesini istiyor.
   <br/>
   <br/>
   DYP lideri Çiller hükümeti kurmakta başarısız olursa, ortaya nasıl bir koalisyon modeli çıkacağını şimdiden kestirmek güç. Ancak üçüncü ismin başbakanlığında geniş tabanlı bir hükümet en olası formül olarak görülüyor. Böyle bir hükümetin kurulması durumunda ise seçimin 1998'e sarkması büyük ihtimal. Çünkü muhalefet partileri altyapının oluşması için zamana ihtiyaç duyulduğunu belirtiyorlar. Meclis'teki arayışlardan güvenoyu alacak hükümet çıkmaması  ve topun yeniden cumhurbaşkanına gitmesi halinde seçim hükümeti kurma olasılığına şimdilik muhalefet taraftar olsa da bu ihtimal zayıf görünüyor.
   <br/>
   <br/>
   Çiller'in güvenoyu alması halinde RP'nin isteklerine kulak kapaması, seçimi savsaklaması ya da bu konuda muhalefet partileri ile birlikte hareket etmesi sözkonusu olabileceği kulislerde konuşulsa da RP'siz başbakanlığı sürdürmesi mümkün olmayacağı için uzlaşmadan başka alternatifi yok. RP ile anlaşarak seçimi ileri bir tarihe ertelemek mümkün olabilir ancak, şartların buna elvermesi çok zor görünüyor.
   <br/>
   <br/>
   Muhalefet: Çiller'le de olmaz
   <br/>
   <br/>
   Çiller'in başbakanlığında kurulacak bir hükümet, gerilimi ne derece düşürür? Muhalefete göre 'hiç düşürmez'. Çünkü bunalım kaynağı olarak görünen RP hükümette yer almaya devam edecek. İktidar cephesine göre ise gerilim düşer. Çünkü 10 gün içinde seçim kararı alınacak ve meydanlara çıkılacak. Kriz Ankara kaynaklı olduğu için Meclis'in kapanmasıyla ülke rahatlayacak. Meclis dışı güçlerin Çiller'in başbakanlığına da itiraz ettikleri kulaktan kulağa fısıldanıyor. Böyle bir durumda ip gerilmeye devam edecek. Sözkonusu odakların RP devre dışı bırakılmadan seçim istemedikleri gözönüne alınırsa her türlü sürprize açık demokrasi ile bağdaştıramayacağımız gelişmeleri beklemek lazım.
   <br/>
   <br/>
   RP: 19 Ekim'de seçim olmalı
   <br/>
   <br/>
   * En kısa sürede mesela 19 Ekim'de seçime gidilmesini hedefliyor.
   <br/>
   <br/>
   * Yolrefah hükümetinin yaşaması için kapatılmaya karşı yasal tedbir almayı şart koşuyor.
   <br/>
   <br/>
   * Nüfus sayımının yetişmeyeceğini belirterek seçmen sayımı yapılmasını istiyor.
   <br/>
   <br/>
   * Yüzde 10'luk ülke barajının devamından yana tavır alan RP, ittifakları daha sağlıklı zemine oturtacak düzenlemelere sıcak bakıyor.
   <br/>
   <br/>
   * RP'siz bir hükümetle seçime gidilmesinin mümkün olmadığını düşünüyor
   <br/>
   <br/>
   * Partinin çizgisini 'daha çok demokrasi ve daha çok insan hakları' üzerine oturtuyor.
   <br/>
   <br/>
   DYP: Çiller'in başbakanlığı gerilimi düşürür
   <br/>
   <br/>
   * Yolrefah hükümetinin güvenoyunda sıkıntı yaşamayacağını ve Çiller'in başbakanlığının tansiyonu düşüreceğini düşünüyor.
   <br/>
   <br/>
   * Seçime başbakan olarak girmeye büyük önem veren Çiller, politikasını demokrasiyi savunan iktidar ile demokrasi dışı arayışlara giren muhalefet çizgisine oturtmak istiyor.
   <br/>
   <br/>
   * Erken seçimin kaçınılmaz olduğunu görüyor ancak tarih konusunu RP ile pazarlığa bırakıyor.
   <br/>
   <br/>
   * Parti içindeki muhalif milletvekillerinin sayısını en aza indirme mücadelesi verirken seçimde ittifaklara da sıcak bakıyor.
   <br/>
   <br/>
   BBP: Demokrasiye gölge düşmesin
   <br/>
   <br/>
   * Partinin vurgusu demokrasi üstüne ve bunun için Meclis'te oluşacak her hükümete destek vermeye hazır.
   <br/>
   <br/>
   * Seçim için altyapının oluşturulmasını şart koşuyor. Tarihini de buna göre veriyor.
   <br/>
   <br/>
   * İttifaklara imkan sağlayan kanunda değişiklik yapılmasını isteyen BBP, partilerin kendi isimleri ve amblemleri ile ittifak oluşturabilmesini savunuyor.
   <br/>
   <br/>
   * Ülkeyi seçime götürecek hükümete girmeme eğiliminde.
   <br/>
   <br/>
   CHP: Erken seçime varız
   <br/>
   <br/>
   * Seçime RP'siz bir hükümetle gidilmesini istiyor.
   <br/>
   <br/>
   * Nüfus sayımı yapılmasından yana.
   <br/>
   <br/>
   * Son günlerdeki gerilimli ortamdan oylarını artırarak çıktığını düşünen CHP, seçim hükümetinde yer almak istemiyor.
   <br/>
   <br/>
   * RP dışındaki partilerin kuracağı hükümeti dışardan destekleme eğiliminde.
   <br/>
   <br/>
   * Seçim kanunu için muhtemel bir RPDYP hükümetiyle işbirliğine soğuk bakmıyor.
   <br/>
   <br/>
   DSP: Seçime RP'siz hükümetle gidilmeli
   <br/>
   <br/>
   * RP'nin hemen hükümetten uzaklaştırılmasını istiyor.
   <br/>
   <br/>
   * RP dışındaki partilerin 3. ismin başbakanlığında geniş tabanlı hükümet kurmasını savunuyor.
   <br/>
   <br/>
   * Bu yıl yapılacak seçime baskın seçim gözüyle bakıyor, 1998 yılı içinde seçime gidilmesini istiyor.
   <br/>
   <br/>
   * Seçime giderken ilgili tüm kanunların çıkarılmasını istiyor ve özellikle nüfus sayımının üzerinde çok duruyor. İttifaklara ise sıcak bakmıyor.
   <br/>
   <br/>
   ANAP: 3. ismin başbakanlığında geniş
   <br/>
   <br/>
   tabanlı hükümet
   <br/>
   <br/>
   * İki sol partiyle birlikte RP'ye karşı cephe açmaya çalışan ANAP, seçime geniş tabanlı hükümetle gidilmesinden yana.
   <br/>
   <br/>
   * Hükümet kurmaya hevesli görünen Mesut Yılmaz başbakanlık için üçüncü bir ismi daha uygun görüyor.
   <br/>
   <br/>
   * 1998'in ilkbaharı ya da sonbaharında seçime gidilmesini savunuyor
   <br/>
   <br/>
   * DYPRP koalisyonunu engellemek için bütün stratejisini DYP'yi çözmek üzerine kuruyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2690-once-hukumet-sonra-secim.html), [web.archive.org (arşiv bağlantısı)](http://web.archive.org/web/20130522122228/http://www.aksiyon.com.tr:80/aksiyon/haber-2690-once-hukumet-sonra-secim.html)
