# 'Allahım ne olur Fener'i galip getir'

*Mustafa Ünal 1995.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   RP Gurup Başkanvekili Şevket Kazan ilerlemiş yaşına rağmen tam bir futbol tutkunu. Hasta bir Fenerbahçeli. Kartal Ilkokulu'nda okurken arkadaşlarının etkisiyle birden 'Ben de Fenerbahçeliyim' demiş ve o gün bugündür bu takımı tutuyor.
  </font>
 </div>
 <div id="newsText">
  <font class="detail-text">
   Stada gitmeye pek fırsatı olmuyor ama televizyondaki maçlarını hiç kaçırmıyor. Çocukluğunda gittiği herhangi bir Fener maçının bugün kadrosunu bir çırpıda sayabiliyor
   <br/>
   <br/>
   'Fenerbahçe mağlup olursa sanki o güne bir gölge düşüyor. Yaşım 60'ı bulmasına rağmen futbol tutkumdan hiç bir şey kaybetmedim.' RP'nin önde gelen ismi Şevket Kazan'ın hasta Fenerbahçeli olduğunu, bir ramazan akşamı FenerbahçeGalatasaray maçı öncesinde heyacandan yerinde duramadığını gördüğümde anlamış ve oldukça da şaşırmıştım. Çünkü Kazan'ın bu özelliği kamuoyuna hiç yansımamıştı.
   <br/>
   <br/>
   Kazan'ın futbola ilgisi ilkokul sıralarında başlamış. Kartal Ilkokulu'nda okurken sınıf arkadaşlarının hepsi takım tutuyormuş. O da arkadaşlarının etkisiyle Fenerbahçe'yi tutmaya başlamış. Kazan o günleri dün gibi hatırlıyor: "Birden bire Fenerbahçeliyim dedim. Benim tutkularım sağlamdır. O yıllarda Özfenerbahçe diye bir dergi çıkıyordu. Harçlığımdan mutlaka para biriktirerek o dergiyi alırdım. Sarı lacivert bir kazağım vardı, özellikle almıştım Fenerbahçeli olduğum belli olsun diye. Fenerli futbolcuların gazetelerde çıkan fotoğraflarını keser saklardım."
   <br/>
   <br/>
   Bugün benim diyen taraftar yapamaz ama Kazan yapıyor. Futbolla ilgilenmeye başladığı dönemdeki Fenerbahçe takımını, aradan yarım asır geçmesine rağmen bir çırpıda sayıyor: Cihat, Murat, Ahmet, Selahattin, Samim, Küçük Ali, Küçük Fikret, Erol, Suphi, Lefter, Haluk. Sanki o günleri tekrar yaşar gibi şöyle konuşuyor: "Bu takım gerçekten çok güzel maçlar çıkarırdı. Fenerbahçe Stadı'na gider tel örgülerin ardından antrenmanları seyrederdim. Lefter maça giderken Kınalıada'dan vapurla Kartal'a  gelir, oradan trenle giderdi. Biz Lefter'in arkasında küçük çocuklar kuyruk olur istasyona kadar koşardık, Lefter Lefter diye bağırarak."
   <br/>
   <br/>
   Ilk gittiği maç olan Fenerbahçe'nin Vefa ile oynadığı maçı unutamıyor Kazan: "O tarihlerde Vefa takımı başa güreşiyordu, oldukça iddialıydı. Büyük Fikret'i o gün seyrettim. O maçta 32 yenildik. Üzüldüğüm bir gündü. Inönü Stadı'nın ilk açılış maçına da gittim. BeşiktaşAEK(Isveç). Beşiktaş 32 yenildi. Ama Fenerbahçe AEK'yı 31 yendi. Maalesef ona gidemedim."
   <br/>
   <br/>
   Çocukluk işte; heyecandan maçlara, başlama saatinden çok önce gidermiş bugünün RP Genel Başkan Yardımcısı. Namaz vakti içindeyse çimlerin üzerinde kıldığı vakit namazından sonra ellerini kaldırarak 'Allahım ne olur Fenerbahçe'yi galip getir' diye dua ettiğini de yıllar geçmesine rağmen unutamıyor: "Inönü Stadı'ndaki BeşiktaşFenerbahçe maçını hatırlıyorum. Ben maçlara hep bir buçukiki  saat önceden giderdim. Yoksa bilet bulunmazdı. Fiyatı 50 kuruştu. Yağmurlu bir havaydı. Maçın tam doksanıncı dakikasında Beşiktaşlı Şükrü kornerden gol attı ve Fener mağlup oldu. Başımız önde stadı terkettik."
   <br/>
   <br/>
   Kazan, bugün ilerlemiş yaşına rağmen futbola, dolayısıyla Fenerbahçe'ye olan tutkusundan hiçbir şey kaybetmemiş. Stada gitmeye fırsat bulamıyor ama televizyonda yayınlanan Fenerbahçe maçlarını da hiç kaçırmıyor. Geçen yıl denk gelmiş, TrabzonsporFenerbahçe Başbakanlık Kupası maçına gitmiş. Takımının galip gelmesini bekliyormuş ama olmamış. Karadeniz fırtınası ezip geçince hayal kırıklığına uğramış. Için için yemiş kendini Kazan. Ekran karşısında seyretmeyi tercih ediyor o yüzden. Televizyonda yayınlanan maç çok heyacanlı olursa ne mi yapıyor: "Bazen Fenerbahçe maçı çok heyacanlı olursa televizyonu kaparım. Kalbime bir şey olmaz ama nedense etkileniyorum. Fenerbahçe üst üste tehlikeler atlatıyorsa hele bir de mağlup isek daha fazla üzülmemek için televizyonu kapatırım."
   <br/>
   <br/>
   Tecrübeli bir siyaset adamı olmasından olsa gerek Fenerbahçe yenerse coşkusunu ortaya koyarken taşkınlık yapmıyor. Galibiyet hoş bir duygu olarak kalıyor. Milli Takım'ın maçlarını da yakından takip ediyor. Yerli teknik direktörlerin takımı daha iyi motive ettiğini ve daha iyi taktik uyguladığını belirtiyor ve ekliyor: "Yıllardır yabancılar denendi olmadı, verilen paralara yazık oldu. Inancımız her sahada bize üstün olmayı emrediyor. Bayrağında haç olan Isviçre'yi hem de kendi sahalarında ayyıldızlı bayrağımızla  yendiğimizde duyduğum memnuniyeti kelimelerle anlatamam."
   <br/>
   <br/>
   Olimpiyatlara ya da turnuvalara Milli Takım gidememişse Müslüman ülkelerin takımlarını tutuyor. Ama onlar da fazla başarılı olamıyorlar. Geriye başa güreşen Italya ya da Brezilya gibi ülkeler kalıyor. Sizde mi merak ettiniz hangisini tercih ettiğini: "Ben genelde Brezilya takımına sempati duyarım. Bunun da nedeni Brezilya renklerinin Fenerbahçe'ye yakın olması. Bir de futbollarının estetik oluşu. Futbol zevkini tattığım yıllarda Türkiye'ye çok Brezilya takımı gelmişti. Fenerbahçe her yıl mutlaka bir Brezilya takımını davet ederdi."
   <br/>
   <br/>
   Küçük yaşlarda futbolla ilgilenmeye başlamasında ailesinin etkisi oldu mu? Kazan'ın cevabı kesin: "Hayır". Aksine müderris olan babası engellemek için epeyce uğraşmış ama başaramamış: "Rahmetli babam kendi harçlıklarımdan para biriktirerek Özfenerbahçe dergisi okuduğumu bir iki defa gördü ve bir daha almamam için uyardı. Benim çocukluk heveslerimi engellemekten çok derslerimi olumsuz etkilememesi için ikaz ettiğini bugün daha iyi anlıyorum. Maç seyrine olan hevesimi gördü fazla engel olmadı."
   <br/>
   <br/>
   Kazan, 'Büyüyünce ne olacaksın?' diye soran büyüklerine hep 'futbolcu' cevabını vermiş yıllarca. Halbuki öyle ahım şahım futbol oynamasını bilmemesine rağmen. Ama olsun o yine de bir futbolcu olarak düşlemekten alamamış kendini: "Ben kendimi hep bir futbolcu olarak hayal ederdim. Ben santrafor oluyorum, Lefter ortalıyor ben gol atıyorum."
   <br/>
   <br/>
   Her çocuk gibi küçüklüğünde top oynamış elbette. Üstelik hayallerini süsleyen santrafor mevkiinde. O günlere ilişkin bir hatırasını şöyle anlatıyor: "Ramazan'da top oynarken, düştüm ve bileğim çıktı. Ağrı devam ediyor ama ben sesimi çıkartmıyorum. Acımı belli etmiyorum. Çünkü ağrımın neden olduğunu söylesem babamdan sopayı yiyeceğim. Söylemek için bir sebep arıyorum. Buldum da... Akşam sofraya oturduğumuzda su testisini sancıyan elimin yanına koydum. Birisi benden su istediğinde ağrıyan elimle kaldıracağım ve 'Ah bileğim bileğim' diyerek işi açığa vuracağım. Öyle de oldu. Top oynarken bileğimin çıktığı anlaşıldı ve babamdan sert bir tokat yedim."
   <br/>
   <br/>
   Futbola ilgisinden şikayetçi değil Kazan. Pazartesi sabahlarının değişmez konusu bir gün önceki maçın kritiği. Bu, çalışmalarını hiç bir şekilde engellemiyor. Maç seyretmeye bayılıyor. Hele bir de Fenerbahçe galip geldiyse o gün keyfine diyecek yok...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-239-allahim-ne-olur-feneri-galip-getir.html), [web.archive.org (arşiv bağlantısı)](http://web.archive.org/web/20130801151615/http://www.aksiyon.com.tr:80/aksiyon/haber-239-allahim-ne-olur-feneri-galip-getir.html)
