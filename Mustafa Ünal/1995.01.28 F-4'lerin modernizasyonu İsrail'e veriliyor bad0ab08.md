# F-4'lerin modernizasyonu İsrail'e veriliyor

*Mustafa Ünal 1995.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk Hava Kuvvetleri'nin elinde bulunan 54 adet, halk arasında fantom olarak da bilinen F-4 uçaklarının modernizasyonu için İsraü ile sürdürülen gizli pazarlıklar anlaşmayla sonuçlanmak üzere. Konuyu yakından takip eden eski bir Milli Savunma Bakanı iki try önce mutakabat anlaşmasının imzalandığını, Bakanlar Kurulu 'nda da projenin İsrail'e verilmesi için prensip kararı alındığını bildirdi.
  </font>
 </div>
 <div id="newsText">
  <font class="detail-text">
   Türk Silahlı Kuvvetleri'nin elinde bulunan demode F-4 uçaklarının modernizasyonu için İsrail ile gizli yürütülen çalışmalar son aşamaya geldi. Anlaşma için artık gün sayılıyor.
   <br/>
   Hava filomuzda bulunan 54 adet F-4 jetlerinin modernizasyonu uzun süredir Türkiye'nin gündemindeydi. Halk arasında fantom olarak bilinen F-4 uçaklarını daha etkili kullanabilmek için tek çö züm son teknolojik gelişmelere uyarlanarak, yani modernize etmekti. Ortalama 617 milyon dolar fiyat biçilen projeye ilk günlerde üç ülke teklif verdi. Bunlar' ABD, Almanya ve İsraiL. Bu arada Türkiye'den Türk Uçak Sanayii de bu büyük projeye talipti.
   <br/>
   Savunma Sanayii Müsteşarlığı ihale ile rekabet ortamı doğururak en iyi şartların oluşmasını istiyordu. İhalenin olmaması durumunda Türkiye, ekonomik olmayan bir anlaşma yapmak zorunda kalabilirdi.
   <br/>
   1990 yılında İsrail ile gizli görüşmeler başladı. SHP Kocaeli eski Milletvekili Ömer Türkçakal 1990 Şubatı'nda dönemin Milli Savunma Bakanı Sefa Giray'a, F-4 uçaklarının modernizayonu için İsrail Uçak Sanayii (IAI) ile ortak kışa bir proje yürütülmekte midir?
   <br/>
   Türk Hava Kuvvetleri'nden bir kısım personelin modernizasyon projesini incelemek üzere İsrail'e gittiği doğru mudur?, Bu ilişkilerin gizli tutulacağı, İsrail'e gidecek Türk personelin pasaportlanna giriş damgem vurulmayacağı konusunda teminat verilip verilmediği' sorularını içeren soru önergesi verdi. Şu anda SHP Kocaeli İl Başkanı görevinde bulunan Ömer Türkçakal'a böyle bir bilgiyi nereden aldığını sorduğumuzda, 'Tam hatırlamamakla birlikte muhtemelen telefonla ihbar gelmişti' dedi. Giray, Türkçakal'a yazılı olarak verdiği cevapta ise İsrail ile ilişkiye geçildiğini yalanlıyor, Savunma Sanayii'nin modernizasyon için Amerikan 'United Technologies' firması ile Alman MBB kuruluşları ile çalışmalar yapıldığını belirtiyordu. Türkçakal, Giray'ın verdiği cevabın kendisini kesinlikle tatmin etmediğini söylüyor.
   <br/>
   Giray'a, bunu sorduğumuzda konu hakkında hiç bir şey hatırlayamadığını ancak F-4 uçaklarından bir iki tanesinin tamiri için Belçika ya da Hollanda ile anlaşma yaptıklarını ifade ediyor.
   <br/>
   Tansu Çiller başbakan olunca F-4 uçaklarının modernizasyonuna daha da hız verildi. Ve bu arada bilinmeyen bir sebeple proje çalışması Savunma Sanayii Müsteşarlığı'ndan alınarak Milli Savunma Bakanlığı'na kaydırıldı. ABD ve Alman firmaları devre dışı bırakılarak görüşmeler İsrail üzerine yoğunlaştı. Savunma Sanayii Müsteşarlığı yetkilileri projenin Milli Savunma Bakanlığı'na kaydırılmasından oldukça rahatsız. İçerden sızan bilgilere göre, Bakanlıkta konuyla ilgili uzmanların bulunmamasından yakınan Savunma Sanayi yetkilileri projenin bir 01du-bittiye getirilmesinden korkuyorlar. Aİlcak tepkilerini gerekli mercilere götürmeye de cesaret edemiyorlar.
   <br/>
   İsmini vermekten kaçınan eski bir Milli Savunma Bakanı anlaşmada Türkiye'nin bazı şartlar öne sürmesi gerektiği üzerinde duruyor: Proje hangi ülkeye verilirse verilsin, Türkiye 'nin modernizasyonu yapılarak ülkeden mutlaka lisans alması ve gerekli bilgilerin ülkemize aktarılmasını istemesi lazım. Modernizasyon da Türkiye'de ve silahlı kuvvetlere ait tesislerde, Eskişehir veya Konya'da yapılmalı. Böylece bilgi, beceri ve teknoloji Türkiye'ye getirilmiş olur'
   <br/>
   Son günlerde modernizasyon için İsrail ile Türkiye arasındaki heyet trafiği gözle görülür şekilde hızlandı. Türk ve İsrailli yetkililerin ziyaretlerinde konu ele alindı ve bir an önce anlaşmanın yapılması için çalışınaların artırılması üzerinde mutabık kalındı.
   <br/>
   Konuyu yakından takip eden eski bir bakan, geçen yıl Türkiye'yi ziyaret eden İsrail Cumhurbaşkanı Weizmann'ın, Cumhurbaşkanı Süleyman Demirel'le yaptığı görüşmede Manavgat suyu karşılığinda projenin bu ülkeye verilmesinde anlaştıklarını söyledi. Aynı kaynak, Başbakan Tansu Çiller'in İsrail'e yaptığıgezide konunun ağırlıklı olarak gündeme geldiği, Çiller'in modernizasyona karşılık su ya da tekstil ürünleri teklif ettiğini, daha sonra Bakanlar Kurulu'nda modernizasyonun İsrail'e verilmesi için prensi p kararı alındığını iddia etti.
   <br/>
   İsrail ile sıklaşan heyet trafiği ilk meyvesini iki ay önce verdi ve bağlayıcıyı olmayan ancak projede dönüm noktası olacak MOU yani mutabakat anlaşması imzalandı.
   <br/>
   RP Bitlis milletvekili Zeki Ergezen üç ay önce konuyu Plan ve Bütçe Komisyonu'nda gündeme getirdi ve Milli Savunma Bakanı Mehmet Gölhan'a 'Projenin niçin İsrail'e verildiğini?' sordu. Gölhan, yazılı olarak verdiği cevapta modernizasyonun İsrail'e verilmesinin nedenlerini şöyle sıraladı:
   <br/>
   Türk Hava Kuvvetleri'nin F-4 modernizasyonu herekat ihtiyacı İsrail Hava Kuvvetleri F-4 uçakları ile büyük ölçüde benzer göstermektedir.
   <br/>
   İsrail'in kendi F-4 modernizasyonunu tamamlamak üzere olması ve dolayısıyla İsrail Havacılık Endüstrisi CAI'nın üretim hattında uçak iş ihtiyacı nedeni ile pazarlık i- . çin uygun ortam mevcuttur.
   <br/>
   Türkiye'nin milli kaynakları kısıtlı olduğundan İsrail tarafindan sağlanacak finansman paketi ile proje süratle sonuçlandırılabilecektir. Finansman karşılıklı ticaretle Manavgat suyu gibi karşılanabilecektir.
   <br/>
   Milli Savunma Bakanı Mehmet Gölhan, Ergezen'e verdiği cevapta projeyi İsrail'e vermenin sebeplerini sıralarken bizim 'Modernizasyonun İsrail'e verildiği doğru mu?' şeklindeki sorumuza 'Hayır, o konuda çalışmalar sürüyor' demekle yetindi.
   <br/>
   İsrail ile gizli yürütülen pazarlıkların sonunda F-4 uçaklarının modernizasyonu için çalışmaların sonuna gelindi.
   <br/>
   1990'lı yıllarda İsrail ile ilişkilerin gizli yürütülmesi Arap dünyasından çekinildiği içindi. Ama bugünlerde pazarlığın kamuoyundan saklanmasını anlamak zor. Eski bir bakana göre Milli Savunma Bakanlığı'ndan bir heyet önümüzdeki hafta İsrail'e gidecek ve son incelemeyi yapacak.
   <br/>
   Aynı kaynağa göre, İsrail'de projenin su karşılığında değil de para karşılığında yapılması için bir görüş ortaya çıktı. Gittikçe hakim olan bu görüş Türkiye'yi oldukça güç duruma sokacak ve dış kredi almak zorunda bırakacak. Çünkü Başbakan Tansu Çiller, kendinden önce 6-8 milyar dolar dolaylarında olan Savunma Sanayii Müsteşarlığı'nın parasını bütçeye aktararak sıfırladı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-497-34-f-4lerin-modernizasyonu-israile-veriliyor.html), [web.archive.org (arşiv bağlantısı)](http://web.archive.org/web/20130728001315/http://www.aksiyon.com.tr:80/aksiyon/haber-497-34-f-4lerin-modernizasyonu-israile-veriliyor.html)
