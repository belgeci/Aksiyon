# Bütçe'de ikinci raund

*Mustafa Ünal 1994.12.10*

<div class="pNewsDetailMainContent ctx_content" itemprop="articleBody">
 Plan Bütçe Komisyonu'nda yaklaşık bir ay süren 1995 yılı bütçe görüşmeleri Maliye Bakanı Ismet Attila'nın sunuş konuşması ile başladı. Konuşmasını bürokratları tarafından hazırlanan kitapçıktan okuyan Attila, 1995 yılı için oldukça pembe tablo çizdi: Devlet Planlama Teşkilatı'nca tüketici fiyatlarının 95 yılının ilk üç ayında yüzde 7,2, ikinci üç ayında yüzde 3,3 olmak üzere birinci 6 aylık dönemde yüzde 10,7, yıl sonunda ise yüzde 22,5 olacağı tahmin edilmekte. Yani Attila, 1995 yılı enflasyonun yüzde 20'ler dolayında dolaşacağını iddia ediyor. Maliye Bakanı'nın enflasyon tahmini komisyon üyesi milletvekilleri tarafından bir ay boyunca alay konusu oldu.
 <br/>
 <br/>
 Attila memurlara iyi haber veremedi: Memurlar ve emeklilerin maaşları 1994 Aralık ayına göre, 1995 yılının ilk üç ayında yüzde 15, ikinci üç ayda yüzde 7,5 olmak üzere birinci 6 aylık dönemde kümülatif olarak yüzde 23,6 oranında artmaktadır.
 <br/>
 <br/>
 Konuşmasını kitapçıktan titizlikle okuyan Attila'nın açılış konuşmasında hiperenflasyonu 'hipertansiyon' diye telaffuz etmesi gülüşmelere ve bakanın tansiyonla başının dertte olup olmadığı şeklinde sorular sorulmasına yol açtı.
 <br/>
 <br/>
 ANAP Artvin Milletvekili Süleyman Hatinoğlu, Maliye Bakanı hakkında ilginç bir benzetme yaptı. Attila'yı milletin sıkıntılarını görmemek için gözlük takmakla suçlayan Hatinoğlu, 'Siz sağırlara konferans veriyorsunuz, körlere filim seyrettiriyorsunuz' dedi. 1 katrilyon 325 trilyon olarak belirlenen 1995 yılı bütçesinden aslan payını 499,5 trilyonla Hazine ve Dış Ticaret Müsteşarlığı alırken, onu 284 trilyonla Maliye Bakanlığı, 152 trilyonla Milli Savunma Bakanlığı ve 135 trilyonla Milli Eğitim Bakanlığı izledi.
 <br/>
 <br/>
 198 trilyon açık öngörülen 1995 bütçesi yaklaşık 36,5 milyar dolarla Türkiye'nin borçlarının ancak yarısını karşılıyor. Bu yılın bütçesinde ilk defa SSK ile BağKur'a 26 trilyon  ve şehirleşme ile ilgili ortaya çıkan problemlerin halledilmesi için de 2 trilyon  ödenek ayrıldı.
 <br/>
 <br/>
 Istanbul'daki hava kirliliği, Sakarya'daki balık facialarında olduğu gibi son günlerde sık sık imdada çağrılan Çevre Bakanlığı'nın bütçesi ise 634 milyar olarak tesbit edildi.
 <br/>
 <br/>
 Bayındırlık ve Iskan Bakanlığı'nın bütçesinde, DYP Çanakkale Milletvekili Nevfel Şahin, ihale işlerinin ANAP döneminde daha iyi işlediğini vurgulayarak, Ihale Kanunu'nda değişiklik yapılmasını istemesi ilginçti.
 <br/>
 <br/>
 Milli Savunma Bakanlığı'nın bütçesi görüşülürken Başbakan Çiller'in oğlu Mert'in askerliği de gündeme geldi. ANAP Ankara Milletvekili M. Nedim Budak, Milli Savunma Bakanı Mehmet Gölhan'a Mert'le aynı sınıfta okuyan bir kişinin neden aynı  şartlarda askerlik yapmadığını sordu. 239. dönemin Mert sebebiyle uzatılmayacağını savunan Budak, son zamanlarda orduda yolsuzlukların arttığına dikkat çekti.
 <br/>
 <br/>
 <br/>
 <br/>
 ERGEZEN GÖRÜŞMELERIN  EN RENKLI SIMASIYDI
 <br/>
 <br/>
 <br/>
 <br/>
 Komisyonun en renkli ismi RP Bitlis Milletvekili Zeki Ergezen'di. Ergezen, en sıkıcı anlarda yaptığı ince esprilerle asık suratları gülümsetmeyi başardı.
 <br/>
 <br/>
 Iktidara ve sisteme yönelik eleştiriler yine RP milletvekillerinden geldi.
 <br/>
 <br/>
 SHP Uşak Milletvekili Ural Köklü, konuşmalarında sık sık laikliğin faziletlerinden, tarikat yurtlarından, Kemalizmden, çağdaşlıktan söz etti. Köklü, Milli Eğitim Bakanlığı'nın bütçesi görüşülürken imam hatip liseleri ile Kur'an kurslarının kapanmasını isteme cüretini gösterebildi. Köklü'ye ANAP ve RP milletvekilleri tarafından sataşmaları  Ergezen önledi: 'Bırakın konuşsun. Bu SHP'liler din üzerine konuştukça batıyor. Konuşsun da partilerinin oyları daha da düşsün'. Ergezen'i, nedense Köklü'nün annesinin de başörtülü olduğunu söylemesi çok sinirlendirdi: 'Seni ananın başörtüsü çarpsın'
 <br/>
 <br/>
 Iktidara ağır eleştiriler getirmeyi ihmal etmeyen Ergezen, Tarım Bakanı Şahin'e dönerek, 'Milletin sofrasına incir ağacı diktiniz. RP'nin oyları artınca da şaşırıyorsunuz. Millet RP'ye gelmesin de ne halt etsin' diye çıkıştı. 'Sanata tükürenlere tükürmek lazım' diyen SHP Tunceli Milletvekili Sinan Yerlikaya'ya cevap yine Ergezen'den geldi: Peki ahlaksızlık yapanlara ne yapmak lazım.
 <br/>
 <br/>
 Plan Bütçe Komisyonu'ndaki görüşmeler geçmiş yılların aksine sönük geçti. Ne Abdülkadir Aksu'nun 4 saat 15 dakika ile en uzun konuşma, ne Mustafa Taşar'ın 10 dakika ile en az konuşma, ne de aralıksız 36 saat oturum rekorları kırılabildi. Milletvekilleri bölgelerine hizmet götürebilmek için bütçeden para kapmanın  yarışını yaptılar...
 <br/>
</div>


Kaynak: [www.aksiyon.com.tr](http://www.aksiyon.com.tr:80/siyaset/butcede-ikinci-raund_500336), [web.archive.org (arşiv bağlantısı)](http://web.archive.org/web/20151018015945/http://www.aksiyon.com.tr:80/siyaset/butcede-ikinci-raund_500336)
