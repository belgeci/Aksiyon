# Fenomen mi, hayalperest mi?

*İbrahim Karayeğen - Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226152728im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152728im_/http://www.aksiyon.com.tr/resim/410/36.jpg" vspace="5"/>
  </p>
 </font>
 <font class="content">
  Kimilerine göre Uzan, yerli Berlusconi olmaya aday. Bilindiği gibi İtalya Başbakanı Berlusconi bir medya patronuydu. Keza ABD’de New York belediye başkanlığına seçilen Michael Bloomberg de. Türkiye’de ise Cem Uzan medya patronluğundan siyasete uzanan tek isim olarak göze çarpıyor.
 </font>
 <br/>
 <p>
  <font class="content">
   Rumeli Holding’in 46. yıldönümünün miting havasındaki kutlamaları kafaları karıştırıyordu ama kimse ihtimal vermiyordu. Başbakan yardımcıları ve bakanların ilgi gösterdiği bu toplantıların ardından bir akşam aniden partisinin kuruluşunu açıkladığında toplumu hem şaşırttı hem de tebessüm ettirdi. Çünkü kimse böyle bir ‘çılgınlık’ beklemiyordu. Yıllardır teşkilatlarıyla halkta taban oluşturmaya çalışan nice siyasal projenin akim kaldığını düşünenler bunun da kısa sürede kusürat oy alarak ‘partiler mezarlığı’nda yer alacağını düşünüyordu. Ancak seçimlere günler kala böyle olmadığı anlaşılıyor. Konjonktürü çok iyi değerlendiren Cem Uzan, Türkiye’nin en iyi reklamcılarını yanına alarak ortaya koyduğu performansla ‘tek kişilik’ partisi, Genç Parti(GP)’yi inanılmaz noktaya getirdi. Otoriteler seçimin sürpriz partisi olarak gösteriyor. Bütün partilerin tabanlarından oy alan GP, mevcut siyasi yapıyı çökerten virüs gibi. Bugüne kadar yapılan kamuoyu araştırmalarında AKP ile CHP’nin önde gittiği ileri sürülürken, bir üçüncü partinin barajı aşacağı yolundaki görüşler, dikkatleri bir anda Genç Parti’ye yöneltti. İşadamı, medya patronu Cem Uzan gerçekten başarılı olabilecek miydi? Bunu şimdiden kestirmek güç. Ancak başarılı olamasa bile üzerinde durulması gereken sosyolojik bir vakıa ile karşı karşıya olduğumuz kesin.
   <br>
    <br>
     <br>
      <br>
       Hedefi yerli Berlusconi olmak
       <br/>
       <br/>
       Kimilerine göre Uzan, yerli Berlusconi olmaya aday. Bilindiği gibi İtalya Başbakanı Berlusconi bir medya patronuydu. Keza ABD’de New York belediye başkanlığına seçilen Michael Bloomberg de. Türkiye’de ise Cem Uzan medya patronluğundan siyasete uzanan tek isim olarak göze çarpıyor.
       <br/>
       <br/>
       Kurduğu Genç Parti ile siyasete soyunan Cem Uzan’ın amacı 3 Kasım seçimlerine girmekti. Ancak partisinin kuruluş tarihi itibariyle bu mümkün olmayınca arayışlara girdi. Çeşitli alternatifler sonunda Hasan Celal Güzel’in genel başkanlığını yaptığı Yeniden Doğuş Partisi hedef alındı. Ancak, Uzan’ın, Yeniden Doğuş Partisi’ni (YDP) ele geçirip, seçimlere bu partiyle katılma amaçlı hülle girişimi ilk etapta engellendi.
       <br/>
       <br/>
       Yapılan olaylı kongrede, Hasan Celal Güzel’e karşı seçimi kazanarak YDP liderliğine seçilen Mehmet Ali Akgül’ün, YDP’nin adını ve amblemini Genç Parti’nin adı ve amblemiyle değiştirdiği ortaya çıktı. Ancak, bu girişim Yargıtay Başsavcısı Sabih Kanadoğlu’ndan vize alamadı. “Bu değişiklikler için tek yetkili parti kongresidir” diyen Kanadoğlu, değişikliği geçersiz saymıştı.
       <br/>
       <br/>
       Bu olaylar sonucunda Uzanların adayı Mehmet Ali Akgül genel başkan oldu. Fakat her şey bitmiş değildi. Genel başkanlığa Cem Uzan’ı getirebilmek için 23 Ağustos 2002’de Olağanüstü Büyük Kongre yapıldı ve burada Cem Uzan amacına ulaştı. YDP, Genç Parti ile birleşti; genel başkanlığa da Cem Uzan seçildi. Böylece, Uzan’ın seçimlere katılabilme yolu açıldı.
       <br/>
       <br/>
       İl sayısı 250, üniversite ise 280 olacak!
       <br/>
       <br/>
       Türkiye’de bir anda siyasetin içine düşen Cem Uzan’ın miting meydanlarında verdiği mesajlar oldukça ilginç. Hemen her kesime seslenen ve deyim yerindeyse onların bam tellerine dokunan Uzan’ın mitinglerde dikkat çektiği konuların başında il sayısı geliyor. İktidara geldiklerinde bir günde il sayısını 250’ye çıkaracaklarını belirtiyor, gençleri hiç ihmal etmiyor, Genç Parti lideri. Türkiye’de 4 yıl içerisinde üniversite sınavı diye bir şey kalmayacağını ileri sürüyor ve 77 olan üniversite sayısını yaklaşık dörde katlayarak 280’e çıkaracağını söylüyor.
       <br/>
       <br/>
       Eğitimle ilgili vaadi de doğrudan velilere dönük: Uzan, ilköğretim kitaplarını öğrencilere ücretsiz olarak vereceklerini iddia ediyor, milyonlarca işsiz için işsizlik sigortasını kendilerinin başlatacağını söylüyor.
       <br/>
       <br/>
       ‘IMF’yi kovacağız’
       <br/>
       <br/>
       Ekonomi alanında verdiği bir söz var ki hiçbir liderin yaklaşamayacağı radikallikte. GP Genel Başkanı, iktidara geldiklerinde Uluslararası Para Fonu(IMF)’nu Türkiye’den kovacakları sözünü veriyor; “Yazın bunu bir kenara! ‘Milleti soydular artık yeter! Ben buradan IMF’ye karşıyım diye haykırıyorum. Bir başka parti bunu söyleyebiliyor mu? Buradan bütün partilere sesleniyorum! IMF’ye karşıyız diyebiliyor musunuz? Haydi çıkın söyleyin! IMF’ci misiniz, değil misiniz?.. Çıkın söyleyin! Ey Türk milleti! Türkiye, IMF’yi Türkiye’den defedemezse çiftçinin, esnafın, işçinin, memurun gözyaşı dinmeyecek. En önemlisi Türkiye borç batağından kurtulamayacak. Bu milleti soydunuz soğana çevirdiniz! Yeter! Yeter! Yeter!”
       <br/>
       <br/>
       Uzan konuşmalarının çeşitli yerlerine ‘İslamiyet ve Türklük’ kavramlarını özenle yerleştiriyor. Özellikle İç Anadolu ve Doğu Anadolu il ve ilçelerinde yaptığı konuşmalarda bu temalara vurgu yapması gözlerden kaçmıyor. Buralardaki konuşmalarında bir noktanın daha altını çizmeye çaba gösteriyor; Şehit aileleri. Sık sık “Atalarına, şehitlerine, gazilerine borcu olduğunu bilen bir Türk vatandaşı olarak sesleniyorum” diyor. Konuşmalarının sonunda ise bir cümleyi ağzından hiç eksik etmiyor: “Allah’a emanet olun.” Sadece bu vurgu bile Uzan’ın hangi partilerin tabanlarına talip olduğunu ortaya koyuyor. Genç Parti’nin amblemi ise bu aşamada dikkat  çeken bir başka özellik. GP ambleminin MHP amblemi ile paralellik arz ettiği dile getiriliyor; ‘MHP’de 3 hilal bulunurken, Uzan’ın partisinde hilalin sayısı 2’ye iniyor; 3. hilalin yerine de yıldız geliyor.’
       <br/>
       <br/>
       Ancak bilgiye dayanan bazı hususlarda yaptığı konuşmalarında gaf da yapıyor, Uzan. Bunlardan birisi ekmeğin fiyatıyla ilgili. Uzan televizyondan da canlı olarak yayımlanan konserlerinden birinde Adapazarı’nda halkın karşısına çıkarak “Ey ahali, vatandaşın yediği ekmeğin KDV’si yüzde 8, gazetenin yüzde 1. Olur mu böyle adaletsizlik” demişti. Oysa, ekmeğin KDV’si yüzde 1 idi.
       <br/>
       <br/>
       Siyasetin garip cilvesi
       <br/>
       <br/>
       Cem Uzan’la ilgili kamuoyundaki tartışmalardan birisi de bir başka ülkenin vatandaşlığına Türkiye Cumhuriyeti’nden habersiz olarak geçmesi haberleriydi. Nokia davasının görülmesi sırasında Uzan’ın Ürdün vatandaşı olduğu ortaya çıkmıştı. Bu durumda yapılması gereken şey, Uzan’ın Türkiye Cumhuriyeti vatandaşlığından çıkarılmasıydı. Aynen Merve Kavakçı olayında olduğu gibi. Ama gelişmeler, farklı bir seyir takip etti. Önce Bakanlar Kurulu’nun bu yönde bir kararname hazırladığı haberleri ortaya atıldı. Ardından hazırlanan kararnameye Başbakan Yardımcısı ve MHP lideri Dr. Devlet Bahçeli’nin imza atmadığı ileri sürüldü. Bahçeli imzalamadığı için de Uzan’ın vatandaşlıktan çıkarılmasına ilişkin kararname yürürlüğe girememişti.
       <br/>
       <br/>
       Siyasetin garip cilvesine bakın ki, kamuoyu araştırmacılarının iddiasına göre Genç Parti en çok MHP tabanından oy alıyor. Genç Parti’nin mitinglerinde seslendirilen ‘Dağ Başını Duman Almış’ marşı ise bunun bir anlamda dışa vurumuydu. Kısacası, Bahçeli istemeyerek de olsa bir başka partinin kendi tabanından oy almasına elleriyle zemin hazırlamıştı.
       <br/>
       <br/>
       Çandar’ın iddiası
       <br/>
       <br/>
       Yeni Şafak yazarlarından Cengiz Çandar, Genç Parti’nin incelenmeye, üzerinde durulmaya değer bir ‘fenomen’ haline getirildiğini belirterek şöyle diyordu: “Genç Parti, en azından, ‘Türk gömleksizler’in bu ‘toplumsal öfkesi’ni ‘milis örgütlenmesi’ne değil, ‘seçim sandığı’na taşıyor denebilir. Ayrıca, sadece MHP’yi aşağıya çektiği de isabetli bir gözlem sayılmaz. ANAP, DSP, DYP ve hatta CHP’ye ve hatta hatta AK Parti’ye yönelebilecek seçmenlerden de kendisine oy çekiyor. Genç Parti, seçimin ‘büyük sürpriz’i olmaya aday. Parlamentoya girerse ve girdiği takdirde elde edeceği oy ve sandalye oranı, AK Parti’nin ‘tek başına iktidarı’na mal olabilir. Bir—iki partiyi (öncelikle MHP’yi ve ardından DYP’yi) baraj altına itme ve aynı şekilde bir AK Parti—CHP koalisyonunun kurulmasını zorlama ihtimali taşıyor.”
       <br/>
       <br/>
       Financial Times’ın ‘Uzan’ yaklaşımı
       <br/>
       <br/>
       Financial Times gazetesinin 2 Ekim 2002 tarihli sayısında Leyla Boulton imzasıyla çıkan yazıda Uzan hareketine ilişkin ilginç ayrıntılar yeralıyor: “Hırsızları cezalandırmak istiyor musunuz? Açlıktan ve yoksulluktan bıktınız mı? Uluslararası Para Fonu’ndan ve onun evetçi adamlarından kurtulmak istiyor musunuz? Türkiye’nin en tartışmalı işadamlarından biri olan Cem Uzan’ın parlak siyasi yükselişinin arkasında Türkiye’nin gözü açılmış seçmenleri arasında önemli bir azınlığın “evet”i yatıyor. 42 yaşındaki Cem Uzan’ın yürüttüğü güçlü kampanya, ailesinin sahip olduğu iki (toplam 3) televizyon kanalı ve bir gazetenin program ve haberleri ile destekleniyor. Uzan milletvekillerinin dokunulmazlığını kaldıracağına söz verse de, pek çok eğitimli Türk, dokunulmazlığın Uzan için en büyük ödül olacağını düşünüyor. Çünkü dokunulmazlık, yurtiçinde aleyhinde açılan davalara karşı kendisine koruma sağlayacak. Bu aynı zamanda Motorola ve Nokia’nın Uzan’ın sahip olduğu Telsim aleyhinde New York’ta açtığı dolandırıcılık davasını da karmaşık bir hale sokacak. Uzan tüm Telsim abonelerine oylarını ona vermeleri için mesaj gönderiyor.”
       <br/>
       <br/>
       Ayrıntılar ilginç
       <br/>
       <br/>
       Yeni Şafak’ın kulis yazarı Taha Kıvanç (Fehmi Koru) ise ünlü Forbes dergisinde Uzan ailesi ile ilgili çıkan bir yazıya dikkat çekiyordu. Dergiye göre, ‘Uzanlar, dünyanın en zenginleri listesinin 2001 yılında 351. sırasında 1.3 milyarlık servetle yer alıyor. M. Emin Karamehmet, Sabancı, Şahenk ve Koç grupları Uzanların üstünde yer alıyor. Turgay Ciner ise 445. sırada. Koru, Uzanlara sayfalar ayırılmasını önemsiyor: “Uzanların başlarının Motorola ve Nokia ile dertte olduğu biliniyor. Forbes’taki yazı da bu uluslararası ihtilâfla ilgili zaten. Uzan Ailesinin Saraybosna’dan Türkiye’ye göç ettiği biliniyor elbette, ama Forbes ‘1910 civarında göçtüler’ diye yaklaşık tarihini veriyor. Cem Uzan’ın Pepperdine Üniversitesi’nden mezun olduğunu da o yazıdan öğrendim. Bizde bazı gazetelerin inanmamızı istediklerinin aksine, Cem Uzan, zamanının çoğunu yine ABD’de geçiriyormuş.”
       <br/>
       <br/>
       Dergi, Cem Uzan’ın çocuklarından birinin New York’ta özel okula gittiğini, New York’ta herbiri milyon dolardan fazla eden en az beş dairesinin olduğunu yazıyor; “Baba—oğul, özel jetleriyle Türkiye ve Avrupa arasında mekik dokuyor, Sikorsky helikoptere biniyorlar. Cem, bir yıl önce, Buckingham Sarayı’nda, Prens Charles’in yardım yemeklerinden birine katıldı. Baba Uzan Cenevre’den işlere müdahale ediyor, Hakan ise İstanbul’da huzurlu bir hayat sürüyor.” Forbes, ailenin dört yatı ve bir adası olduğunu da belirtiyor.
       <br/>
       <br/>
       Ali Taran faktörü
       <br/>
       <br/>
       Yöneticileri arasında Yavuz Onursal ve Orhan Uğuroğlu gibi gazetecilerin bulunduğu Genç Parti ve Cem Uzan’ın son dönemde bu kadar popüler olmasının ardındaki isim, kuşkusuz Ali Taran. ‘Bu ülke için seve seve’ logosunun ve kampanyasının oluşturucusu o. Taran için yaygın olarak kullanılan bir terim ise ‘reklamsız şöhret sahibi’.  Vekil adayları holding bünyesinden
       <br/>
       <br/>
       Cem Uzan’ın partisindeki milletvekili adaylarının Rumeli Holding bünyesindeki kendine yakın kişiler olduğu öne sürülüyor. Örneğin, Manisa 1. sıra adayı Kayhan Anaral, Rumeli Holding Mali Koordinatörü, Kepez ve Çeaş yönetim kurulu üyesi. Aynı zamanda Kemal Uzan’ın kardeşi Yavuz Uzan’ın akrabası. Cem Uzan ve Rumeli Holding hakkındaki iddialar ise öteden beri dinmiyor.
       <br/>
       <br/>
       Şükrü Karaca: Kemik oy kalmadı
       <br/>
       <br/>
       DYP Genel Başkanı Tansu Çiller’e siyasi danışmanlık yapan Analitik Araştırma Şirketi’nden Şükrü Karaca, partilerin artık kemik oyunun kalmadığı görüşünde; “Seçmen kimsenin nikahlısı değil, malı değil. Bütün partilerin anlaması lazım artık. Eskiden dövsen de sövsen de bu benim gitmez diyorlardı. Kemik oy diye bir laf vardı. Göstersinler bakıyorum kemik oy neredeymiş? ANAP gibi bir parti yüzde 5’e inmiş, bunun neresi et, neresi kemik? Seçmen bütün partileri bir kalemde sildi, attı. Bu seçim bir şey yapma seçimi değil, tasfiye seçimi. Bunu büyük ölçüde Tayyip Erdoğan’ın sırtından yapıyor halk. Onun yanında da Cem Uzan’ı kullanıyor. Halk bir daha siyasette görmek istemediği kadroları gömüyor artık. İlk defa da böyle bir şey yapıyor.”  Siyasiler şimdi bedel ödeyecek
       <br/>
       <br/>
       Karaca, mevcut siyasi yapının çökmesi anlamına gelen bu durumun aslında Şubat 2001 krizinden sonra meydana geldiğini belirtiyor ve siyasetin o gün seçim kararı alması gerektiğinin altını çiziyor; “Siyasiler bunu görmediler. Faturayı esnafa, çiftçiye, KOBİ’lere çıkardılar. Herkes bedel ödedi, siyaset ödemedi.
       <br/>
       <br/>
       İki ay gibi kısa sürede çıkış trendi yakalayan Genç Parti’nin toplumsal bir taban oluşturacağına inanmayan Karaca, sadece usta bir reklam çalışmasıyla biriken öfkenin meydanlara taşınması olarak değerlendiriyor: “Çok aşırı harcamaya dayalı bir siyasi hareket bu. Para gücüyle ayakta duruyor. Buna siyasi literatürde ‘kamuoyu satın alma’ deniyor.” Halkın tercihinin irrasyonel olsa da bunun rasyonel açıklamalarının bulunduğunu belirten Karaca, Genç Parti’nin toplumsal öfkenin tercümanı olurken diğer partilerin ise bu öfkenin muhatabı olduklarına dikkat çekiyor.
       <br/>
       <br/>
       Prof. Dr. Beşir Atalay:  Seçimin sürprizi Genç Parti
       <br/>
       <br/>
       Kamuoyu çalışmalarıyla bilinen ANAR Aaraştırma Şirketi’nin kurucusu ve AKP milletvekili adayı Prof. Dr. Beşir Atalay da Genç Parti’nin yükselmesini artık kabul edilen bir vaka olarak takip ettiklerini söylüyor. “Genç Parti seçim ortamının sürprizi, diğerleri değil” diyen Atalay, toplumsal yapıdaki sıkıntının bu büyümeye yolaçtığına dikkat çekiyor: “Birkaç yıldır özellikle genç nüfustaki işsizlik, imkansızlık ve çaresizlik sıra dışı arayışa yöneltiyor toplumun belli kesimlerini. Yoğun işsizlik yaşayan genç kuşaktan ilgi var. İyi bir propaganda tekniği de uyguluyorlar. Sanatçılar katılıyor, ikramlar oluyor. Hepsi gerçekten iyi bir dizayn olduğunu gösteriyor. Farklı bir konuşma stili ve çok vaat var.”
       <br/>
       <br/>
       Prof.Dr. Seyfettin Gürsel: Konu siyaset bilimcilerin alanından çıktı
       <br/>
       <br/>
       Doç. Dr. Nuray Mert, ‘Cem Uzan’ın yükselişi beni şaşırtmadı’ derken, Prof. Dr. Seyfettin Gürsel ise ‘beni nasıl şaşırtmaz’ diyor ve ekliyor: “Artık bu, siyaset bilimcilerin tahlil noktasından çıktı. Sosyologların, psikologların, sosyo—psikologların alanına girdi, onların incelemesi gerekiyor. Nasıl oluyor anlamak mümkün değil. Buradan toplumsal bir tabanın yükselmesi nasıl olabilir ki?”
       <br/>
       <br/>
       Psikiyatrist Prof. Dr. Özcan Köknel de seçimlerde büyük bir çoğunluğun oy vermeyeceğini düşünüyor: “Sağlıklı olmayan bir ortamda seçime gidiyoruz. Buradan sağlıklı sonuçlar da beklenemez. Daha önce bizde de dünyanın başka ülkelerinde de örnekleri yaşandı. Şu anda tespit edebildiğim kadarıyla sosyal ve ekonomik olumsuzluklar nedeniyle, kırgın, küskün veya duyguları çok fazlasıyla örselenmiş insanların tepkilerinin yansıyacağı bir seçim izleyeceğiz.”
       <br/>
       <br/>
       Son olarak Türk halkının nasıl bir tercihte bulunduğuna ilişkin sosyolojik bir tespiti kaydetmekte fayda var: “Türk insanı biraz külhanbeyi, sert, zaman zaman sinirli, gerektiğinde yumruğunu masaya vuran, omuzu hafif düşük, gömleğinin iki düğmesi açık, beyaz gömlekli, delikanlı tipleri seviyor. Spor, sanat, siyaset hangi alan olursa olsun baş tacı yapıyor. Baba, imparator onlar için uygun görülen sıfatlar. Fatih Terim, Sadettin Tantan, Recep Tayyip Erdoğan, İbrahim Tatlıses ve son örnek Cem Uzan. Uzan’ın işaret parmağını ileri uzatarak kitleler adına öfkeli bir üslupla iktidardan hesap sorması çok hoşumuza gidiyor.”
       <br/>
       <br/>
       <br/>
       <br/>
       <br/>
       <br/>
       UZAN'IN ŞİRKETLERİ
       <br/>
       <br/>
       <br/>
       <br/>
       Uzan’ların telekomünikasyondan internete, inşaattan spora kadar çeşitli alanlarda şirketleri bulunuyor. Türkiye’nin iki büyük GSM operatöründen Telsim, Rumeli Holding’in.  KKTC’deki telekomünikasyon Uzan’ın elinde. Enerji alanında Çukurova Elektrik ve Kepez Elektrik, bankacılık alanında Türkiye İmar Bankası, Adabank, Rumeli Bank ve sigorta şirketleri bulunuyor. İstanbulspor ve Adanaspor da Uzanların.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1982), [web.archive.org (arşiv bağlantısı)](http://web.archive.org/web/20050226152728/http://www.aksiyon.com.tr:80/detay.php?id=1982)
