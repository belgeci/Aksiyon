# Bir gün sizin de maziniz olacak!

*İbrahim Karayeğen - Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302053640im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050302053640im_/http://www.aksiyon.com.tr/resim/416/38.jpg" vspace="5"/>
  </p>
 </font>
 <font class="content">
  Meclis Başkanlığı'na üç kez üst üste seçilen siyasetin duayenlerinden Ferruh Bozbeyli kendisine yapılan ilk nasihatı AKP'lilere hatırlatıyor; 'Bir gün sizin de maziniz olacak.' Ve ekliyor: Milletin verdiği emanetin kıymetini iyi bilin.
 </font>
 <br/>
 <p>
  <font class="content">
   Ferruh Bozbeyli... 31 yaşında milletvekili, 35 yaşında Meclis Başkanı olan ve bu görevini üç dönem üst üste gerçekleştiren, şimdilerde ise kendini okuma ve yazmaya vermiş bir siyaset duayeni. 1970 yılında Adalet Partisi lideri Süleyman Demirel’le ihtilafa düştükten sonra bir grup arkadaşı ile birlikte Demokratik Parti’yi kuran isim. 10 civarında yayımlanmış kitabı ve Türkiye Milli Kültür Vakfı’ndaki etkinlikleriyle halen kültür ve medeniyet alanında çalışmalarını sürdürüyor.
   <br>
    <br>
     İlk nasihat
     <br>
      <br>
       Ferruh Bozbeyli ilk nasihatını Meclis Başkanı olunca makamına gelen eski milletvekillerinden Ahmet Tahtakılıç’tan alır: Bursa’da bir miting vardır. Konuşmacı olarak Celal Bayar ile Adnan Menderes de katılır. Tahtakılıç ilk kez meydana çıkmasına rağmen en çok alkışı o almıştır. Bu durumu gören Bayar der ki; “Görüyorum ki en çok ilgi sana. Şunu bilmelisin, burada herkesin bir mazisi var. Ve bir gün senin de olacak.” Bozbeyli ile 3 Kasım seçim sonuçlarını, AK Parti’yi ve günümüze ışık tutacak yakın siyasi tarihimizi konuştuk.
       <br/>
       <br/>
       – Seçim sonuçlarını nasıl değerlendirdiniz?
       <br/>
       <br/>
       Bu seçimleri çok manalı, çok değerli hatta aziz bir tecelli olarak görüyorum. Vatandaş indinde şikayet ettiğimiz herşey, şikayet ettiğimiz her insan bu seçimde cezalandırıldı. Korktuğumuz bazı şeylerin korkuya değer olmadığını tesbit ettik. Seçim öncesi bir parti lideri “Bakın bana oy vermez de şuna oy verirseniz 28 Şubat geri gelir ha” diyordu. Hem kendisi korkuyor hem de milleti korkutmaya kalkıyordu. Ecevit “Çok kaygılıyım, seçimler sonrasında laik devlet tehlikeye düşebilir” diyordu. Türk milleti kendi iradesini ortaya koydu.
       <br/>
       <br/>
       – Korkularla yönetiliyoruz diyorsunuz...
       <br/>
       <br/>
       Uzun zamandan beri toplumun bir kesimi bir başka kesimini korkutuyor. Bir kısım insanlar var, laik devlet tehlikede korkusu içinde. Hatta bir kısmı cumhuriyetin tehlikede olduğuna inanıyor, bu korku içinde. Atatürk döneminde yapılan anayasada ‘Hakimiyet kayıtsız şartsız milletindir’ ve ‘Türk devletinin şekli cumhuriyettir’ deniliyordu. Usule ilişkin hiçbir hüküm bulunmuyordu. Cumhurbaşkanı kaç oyla seçilir, anayasa kaç oyla değiştirilir gibi hükümler yoktu. Bunlar Meclis içtüzüğünde vardı. Ancak 1961 ve 1982 anayasalarında bu hükümler anayasaya kondu. Neden? ‘Bu adamlar içtüzüğü bir gecede değiştirirler, anayasa için nitelikli çoğunluk gerektirdiği için değiştiremesinler’ diye.  Halbuki biz bu korkuları yenebilmeliyiz. Cumhuriyeti istemeyenlere sorsanız ne istiyorsunuz diye ne söyleyebilirler acaba?
       <br/>
       <br/>
       Yani cumhuriyet niçin tehlikeli olsun? Cumhuriyetten daha güzel bir rejim ne olabilir, krallık mı olacak yani? 12 Eylül ihtilalinden sonra çıkan Resmi Gazete’deki kararlara bakın orada kararların altında Devlet Başkanı yazar, cumhurbaşkanı yazmıyor, çünkü cumhurbaşkanı yoktur. Şunu söylemek istiyorum; Türk milletinin bir kesimi bir başka kesiminden korkmamalı. Türk milletini tehdit eden o kadar çok unsur var ki, asıl biz birlik olarak o tehditlere karşı nasıl tedbir almalıyız diye düşünmeliyiz. Oysa biz birbirimizden korktuğumuz için tedbir alıyoruz. Siz tabii bilmezsiniz, Rahmetli Adnan Menderes birgün dedi ki ‘Bu Meclis isterse hilafeti bile getirebilir.’
       <br/>
       <br/>
       – Bu sözü Menderes gerçekten söyledi mi, yoksa rivayet mi?
       <br/>
       <br/>
       Efendim biz bilgileri nereden alıyoruz, ya gazeteden ya radyodan... Ayrıca tahkikat etmedim ama söylemiş olduğunu biliyorum.
       <br/>
       <br/>
       – Bu söz tutanaklarda var mı?
       <br/>
       <br/>
       Hayır, Meclis grubunda söylediği için tutanaklara geçmemiştir. Ama bu sözü söylemesinin bir sebebi var. 1954’lü yıllarda grupta Menderes’e karşı bir kalkışma oldu, itiraz oldu. Onu teskin etmek için söyledi. Ama bakın ‘İngiliz parlamentosu erkeği kadın, kadını da erkek yapmanın dışında herşeyi yapabilir’ özdeyişi İngiliz halkında hiçbir telaş meydana getirmiyor. Ama bizim yetkililer Menderes bunu böyle söyledi diye ‘Gerçekten hilafet geri gelir mi?’ endişesinden yola çıkarak bunun tedbirini anayasaya koyuyorlar. Aslolan cumhuriyetin milli vicdanlarda destek bulmasıdır. Bunu söylemek istiyorum. Kimsenin aklından bunu değiştirmek geçmez.
       <br/>
       <br/>
       – Şimdi AK Parti seçim kazandı. Tayyip Erdoğan’dan korkmanın bir manası yok mu demeye getiriyorsunuz?
       <br/>
       <br/>
       Tabii... Evvela, Tayyip Bey’den ve onun partisinden korkan bir zümre var Türkiye’de. Bunu halen söylüyorlar. Ecevit bile kaygılarının olduğunu söylüyor. Benim memleketimin adamları bunlar. Türk milletinin seçkin insanları, benim temsilcilerim. Kaldı ki içlerindeki birçoklarını şahsen tanıyorum. Enerjisi, bilgisi, birikimi benden daha fazla olan birçok insan var içlerinde. F. Ahmet Barutçu diye sevimli bir Halk Partili vardı. Karadenizli gibi konuşur ama aklı başında, dengeli bir milletvekiliydi. 1950’de Halk Partisi 60 küsur milletvekiline düştü. Hatıralarını yazmıştı. Diyor ki “Biz o günlerde Halk Partisinin merkezinde toplantılar yapardık. Herkes birbirine derdi ki ‘Bakınız göreceksiniz, bunlar ya bir ay ya iki ay dayanırlar, gelirler bize ve efendim kusura bakmayın biz bu işi yapamıyoruz, alın siz memleketi idare edin’ derler.” Hatıralarında böyle anlatıyor. Kendilerinden başka devleti yönetmeye ehil başka birisinin olmadığını düşünüyorlar. Millet başkalarını seçince de kaygılandılar, telaşlandılar, bunlar nasıl idare edecek diye. Barutçu bunları anlattıktan sonra da “Biz böyle kaygılandık ama 10 sene idare ettiler” diyor.
       <br/>
       <br/>
       AK Parti’den çekinenler var ama...
       <br/>
       <br/>
       – Bugün de benzer düşünceler var mı sizce?
       <br/>
       <br/>
       Elbette bugün de “Bakın bunlar idare edemeyecekler” diye düşünenler var. Laik cumhuriyete karşı kafalarının ardında başka düşünceler vardır diye yorumlayanlar var. Bunu saklamıyorlar. 28 Şubat hangi korkuyla yapıldı, bir başbakan mı yoktu memlekette? Meclis mi yoktu, hükümet mi yoktu? Hepsi vardı, bir korkuyla yapıldı. Korku iyi bir rehber değildir insan için. Korkunun belki iyi bir tarafı vardır o da tehlikeyi haber verir. Yalnız bunlar da demeliler ki ‘Benim iktidarımdan korkanlar var. Ben bunları korkutmaya devam etmeyeyim’. Millet bunlara çok büyük bir emanet verdi, bunun sorumluluğunu çok iyi bilmeleri gerekir.
       <br/>
       <br/>
       – Sizce bu sonuç rasyonel mi? Türk siyasetinin ana bir damarından gelmeyen bir isme insanlar yüzde 30 oy verdiler. Bu hareket sizce kalıcı olabilecek mi?
       <br/>
       Efendim bu zor bir sorudur. Mesela ANAP kurulduğu zaman Turgut Özal’ın şahsında bir itibar topladı. Hem de kısa bir süre içinde. Adnan Menderes seçildiği zaman kim biliyordu, aynı şekilde Süleyman (Demirel) Bey’i kim biliyordu?
       <br/>
       <br/>
       – Ama her ikisi de bir geleneğin mirasçısı değil miydi?
       <br/>
       <br/>
       Anlıyorum, ama 1946 şartlarını düşünün, bir yere haber falan gitmesi mümkün değil. Kimse birşey bilmiyor. Geniş halk kitlelerinin Menderes’ten haberi bile yok. Belki Celal Bayar’ı kısa Başbakanlığı döneminde bir kısım insanlar tanıyordu. Ama kısa süre içinde iktidar oldular, hem de çoğunlukla... Yani Türk halkı güvenilir bir lidere susamış, elinden tutup güven içinde gidebileceği bir iktidara susamış. İyi rehber içimizdeki iyi duyguları seferber etmesini bilen insandır. İşte Atatürk’te bunu görüyoruz.
       <br/>
       <br/>
       – AK Parti kalıcı olabilecek mi sizce?
       <br/>
       <br/>
       Bu tamamen kendi ellerinde. Bunun tedbirlerini alırlarsa niçin olmasınlar? Bu memleketin alkışladığı 4—5 siyasetçi var. Adnan Menderes, Süleyman Demirel, Turgut Özal, kısmen olmakla birlikte Bülent Ecevit ve Tayyip Erdoğan. Menderes 1950’de büyük zafer kazandı, ardından bir seçim sonra inişe başladı. Süleyman Demirel, 1965’te seçim kazandı, 1969’da zirveye ulaştı ama hemen ardından 6 yıl sonra düştü. Ecevit 1977’de seçim kazandı 1979’da düştü. Turgut Özal 1983’te kazandı, 1987’de düştü. Bütün bunları Tayyip Erdoğan ve arkadaşlarının bilerek değerlendirmeleri lazım. Yani bu millet güvenip alkışladığı insanları aynı şekilde indirmesini de çok iyi biliyor. Bunu hiçbir zaman unutmasınlar.
       <br/>
       <br/>
       Özal, ‘İçimizde bir Bozbeyli yok’ dedi.
       <br/>
       <br/>
       – Sizin galiba merhum Özal’la bu konuyla ilgili bir anınız var.
       <br/>
       <br/>
       Evet, Cumhurbaşkanı seçildiği zaman Özal’a tüm bunları anlattım. Bana demişti ki “Bizim içimizde bir Ferruh Bozbeyli yok”. Benim Adalet Partisi’ni böldüğüm fikrinden yola çıkarak bunu söyledi, Demokratik Parti’yi kurduğumuz için. Ben de “Bu tamamen sizin tutumunuza bağlı. Bozbeyli olmaz Ahmet olur, Mehmet olur. Bir boşluk bırakırsanız bunu dolduracak birileri çıkar. Nitekim Süleyman Demirel de 1971’deki hareketten sonra ‘Keşke yanlışlar yapmasaydık demiştir” dedim. AK Parti’nin kalıcı olması, kökleşmesi, uzun süre siyaset sahnesinde kalması bu partiyi idare edenlerin tutumlarına bağlı, beceremezlerse kendilerinden öncekiler gibi olurlar. Onun için Türk milletinin yüzde 35’inin ruhunu kattığı bu iktidarın kıymetini iyi bilmeliler.
       <br/>
       <br/>
       – AK Parti’yi AP, DP ve ANAP gibi bir merkez sağ parti olarak görüyor musunuz?
       <br/>
       <br/>
       Ben Demokratik Sağ diye kitap yazan bir insanım. Sağcılık fikrini kendi açımdan okuyucuya sundum. Ama bunun dışında sağcılığın ne olduğuna ilişkin bir kitap okumadım. Herkesin kendine göre bir sağcılık tanımı var. Ama bana göre bugün sağcılık da fikirsel düzeyde değişmiştir. Ben bugün solculuğu, milleti adam etmeye çalışan ve bu düzlemde politikalar yapan bir akım olarak, sağcılığı ise milletin sorunlarını halletmek için çaba gösteren pratik yollar tercih eden bir yol olarak görüyorum. 1945’e kadar solcu yönetim ülkede üfürükçülüğün aleyhinde nutuklar atmış. Köy yolları yapılmamış, suları gelmemiş bunlarla pek ilgili değiller.
       <br/>
       <br/>
       Meclis’e müdahaleler oldu
       <br/>
       <br/>
       – Siz üç dönem Meclis Başkanlığı yaptınız. Türkiye, Refahyol hükümeti döneminde bir 28 Şubat süreci yaşadı. AK Parti iktidarında böyle bir olasılık görüyor musunuz? Ayrıca, askerlerin Meclis üzerinde dolaylı bir baskısını hiç hissettiniz mi?
       <br/>
       <br/>
       Şimdi efendim dilerim ki 28 Şubat bir daha ülkemizde yaşanmasın. Fransız siyaset adamı Duverge’nin bir sözü var; “Hukukun kuvvetinin tükendiği yerde, kuvvetin hukuku başlar.” Onun için hukukun kuvvetini tüketmemek lazım. Bu, siyasetçilerin, iktidar mensuplarının hepsinin sorumluluğudur. İkinci sorunuza gelince; ordu demeyelim ama ordu içinde bir kısım odakların Meclis üzerinde etkileri oldu, zaman zaman. Müdahalelerin dışındakileri söylüyorum tabii. Benim bazı generallerin baskısını hissettiğim olay ise 1969’da yaşandı.
       <br/>
       <br/>
       Eski Demokrat Partililerin siyaset yasağını kaldırmak için bir anayasa değişiklik önergesi Meclis’e gelmişti. Görüşmeye başladık. İsmet Paşa da ‘Kuyudan adam çıkaracağız’ diyerek değişikliğe destek veriyordu. Meclis’i ben yönetiyordum ve birinci görüşmeye başladık. Tam o sırada Meclis’in bir basın büro şefi vardı, Tekin Günaşar. Bana kürsüde iken geldi, “Başkanım Faruk Gürler Paşa, İsmet Paşa’nın konuşma metnini benden istedi ben de verdim, haberiniz olsun” diye bir not verdi. Gürler Paşa o zaman Kara Kuvvetleri Komutanı. Ben de bu notu, Demirel’e gönderdim, kavasla. Aradan 15 dakika geçti benim özel kalem müdürüm geldi, bana “Efendim Cumhurbaşkanlığından aradılar, Cumhurbaşkanı Sunay sizi yarın saat 10’da Köşk’te bekliyor. Bütün randevularını iptal edip gelsin dediler” diye bir not iletti. Bunu da not edip Süleyman Bey’e verdim. Anayasa değişikliği için birinci görüşme o sırada Meclis’ten geçti. Fakat Demirel’in bu notlardan canı oldukça sıkılmıştı. Neyse ertesi gün Sunay’a çıktım. Cumhurbaşkanı bana dedi ki “Dün akşam tüm komutanlar toplanmışlar ve bu değişikliğe karşı olduklarını bildirmişler, Memduh Tağmaç Paşa’yı da bu işle ilgili görevlendirmişler. Sizden önce de onunla görüştüm..”
       <br/>
       <br/>
       Ben hemen geldim ve bunu Demirel’e aktardım. Demirel de Saadettin Bilgiç, Mehmet Turgut gibi yakın arkadaşlarını topladı ve istişare ettik. Bu toplantıdan haberi olduğu halde Başbakana olayı aktarmayan Milli Savunma Bakanı Ahmet Topaloğlu’nu Demirel telefonda aradı ve ağır laflar etti. Ben “Efendim bu değişikliği Meclis’ten geçirelim, ama Senato’da bir halline bakalım” dedim. Ama Saadettin Bey “Bunun bir tahkikini yapmakta fayda var, gerçekten generaller toplanmışlar mı toplanmamışlar mı” dedi. Demirel bunun üzerine “Tamam beyler toplantı burada sona ermiştir, ben size haber veririm” dedi. O gün saat üçe kadar ben Demirel’e ulaşamadım. Kayıp. Neyse saat 15:00 oldu, ben fraklarımı giydim, kürsüye oturdum baktım Demirel orada oturuyor. Not gönderdim bundan sonra ne yapacağız diye. Birkaç kez gönderdim, Demirel her defasında notu okuyor ardından da cebine indiriyordu. Tepki vermiyordu. Ben zaman kazanmak için isim okutmak şekliyle yoklama yaptırıyorum, Meclis tıka basa dolu olduğu halde. Neyse baktım Demirel’den haber çıkmayacak görüşmeyi başlattım ve oylattım. Kanun kabul edilerek Senato’ya gönderildi. 14 gün içinde görüşülmesi gerekiyordu. Ne oldu biliyor musunuz, süre bitiminden bir gün önce tarihte ilk kez Meclis 26 Mayıs’ta tatile girdi. Bu değişiklik ancak 70’li yılların ortasında gerçekleşecekti...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2150), [web.archive.org (arşiv bağlantısı)](http://web.archive.org/web/20050302053640/http://www.aksiyon.com.tr:80/detay.php?id=2150)
