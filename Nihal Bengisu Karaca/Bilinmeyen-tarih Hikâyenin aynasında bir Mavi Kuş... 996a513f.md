# Hikâyenin aynasında bir Mavi Kuş...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226153028im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153028im_/http://www.aksiyon.com.tr/resim/412/blank.gif" vspace="5"/>
  </p>
 </font>
 <font class="content">
  Gözümüz 211 sahifelik bu uzuuun hikayeyi su gibi içmeye devam ededursun, Kenan’ından durmadan yediği salatalıklardan ağanın telaşına, Neşe hanımın kibrinden ayyaş doktorun gevezeliğine, kuyumcunun hezeyanından patlayan tekerin tamirine kadar her detay zihnin duvarına gerilmiş beyaz bir perdede kapalı gişe oynuyor gibi
 </font>
 <br/>
 <p>
  <font class="content">
   Mavi Kuş hem maviden hem kuştan mülhem, ama, ne mavi ne de kuş olabilen bir köy otobüsünün adı; otobüs hikayenin geçtiği, insanların lisan ve hallerle donanıp ‘karakter’ olduğu, her karakterin özgün hikayesini biraz açık edip biraz sakladığı ayaklı bir ‘platform’. Kalkması ayrı, menziline varması ayrı bir dert olan Mavi Kuş’un yolcu listesi her bir parçası ayrı renkte olan geniş bir yelpaze. Eh, hikayecinin görevi biraz da zuhuratı yavaşlatıp bileşenlerine ayırmak; zahirde olanın maskesini kaleminin ucuyla kazıyıp ardında yatan sebeplere bakmak. Otobüs ilerlerken ve hedefine yaklaşırken hikayenin kahramanlarından biriymiş gibi duran anlatıcı/yazarın müdahalesiyle açılıyor metin; delisi yiğit çıkıyor, doktoru ayyaş, ağası hayırsız, öğretmeni huysuz, kimisi kaçakçı, kimisi ajan, hatta katil...
   <br>
    <br>
     Kimi zaman hikaye geri çekilip anlatıcının üzerine dönüyor projektör. “...Taşrada fert cemiyete tahakküm edemez, cemiyet de ferdi alabildiğine ezemez. Herkes ve herşey bir ilahi hudut, bir hiyerarşi, asırların oluşturduğu bir ahenk ve düzen içinde kendine yer bulur”. Sonra hikayeyi bölmüş ve seyircinin ilgisini dağıtacağından endişe eden bir meddah gibi, muzipçe araya giriyor ses: “Yahu biz asıl anlatacağımız mevzuyu terkettik, neredeyse bir ‘ahlak risalesi’ yazmaya başladık. Hemen silkinip Mavi Kuş’a dönsek iyi olacak”.
     <br>
      <br>
       Gözümüz 211 sahifelik bu uzuuun hikayeyi su gibi içmeye devam ededursun, Kenan’ından durmadan yediği salatalıklardan ağanın telaşına, Neşe hanımın kibrinden ayyaş doktorun gevezeliğine, kuyumcunun hezeyanından patlayan tekerin tamirine kadar her detay zihnin duvarına gerilmiş beyaz bir perdede kapalı gişe oynuyor gibi. Geleneksel ilişki biçimlerinin spontane’liği/ kendiliğindenliği ile modern yaşamın ritüelleri arasındaki doku farklılığını vurguluyan, hikayenin dışavurumcu yanını güçlendiren sinema anıştırması finalde bir dinamik olmaktan çıkıp tüm hikayenin problematiği haline dönüşüyor.
       <br/>
       <br/>
       Kutlu’nun son bölümde kurguladığı sürpriz, yazarın sinema hakkındaki düşünce ve endişelerine karşılık geliyor aynı zamanda. Mavi Kuş, sinemanın, hayatı taklit edip bir şeyler göstermek isterken, ‘hem parmağıma hem parmağımın gösterdiği yere bakın’ derken takındığı iddialı tavır ile, aynı sanatın ‘sanallığın ‘ yani ‘sanki gerçek’ olmanın lüksüne ve kurmaca olmanın verdiği masumiyete dayanması arasındaki çelişkiye de dikkat çekmiş oluyor. Finalde yaşananlar, kurmaca niyeti ‘canlandırma’ya dönüştüğünde, bir set inşa edilip önceden kurgulanmış ilişkiler ağı yalancıktan da olsa devreye girdiğinde; oyun yaşamın parçası olduğunda kurgu ile gerçek arasındaki sınırın lağvolduğu söylemini doğrular cinsten. Güzel güzel akmakta olan ve metin aralarına giren anlatıcı müdahaleleriyle bakışımızı kentte duran fiziksel varlığımızdan alıp taşranın kaba ama samimi, yavaş ama dolu, gösterişsiz ama nüfuz eden sade dünyasına yakınlaştıran Mavi Kuş’un da bir kurgu olduğunu ve yazmanın film çekmekten çok da farklı olmadığını düşündüğümüzde yazarın çuvaldızı sinemaya batırırken ‘yazı’ için de bir ‘iğne’ ayarlamış olup batırmak için uygun zamanı beklediği düşüncesinden alamıyoruz kendimizi. Evet, sinema gösteren, gösterilen ve izleyen arasındaki mesafenin hemen hemen yokolduğu, izleyicinin kendi yaşamından çıkıp perdedeki geçici hayata fikse olduğu yabancılaştırıcı bir süreç. Ama yazdığı olayların gerçek, kurguladığı karakterlerin canlı olduğu hissini uyandırmak zorunda olan herhangi bir yazar, sinemanın bir ayna olduğu yanılsamasını yaratan yönetmenden çok mu farklı?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2029), [web.archive.org (arşiv bağlantısı)](http://web.archive.org/web/20050226153028/http://www.aksiyon.com.tr:80/detay.php?id=2029)
