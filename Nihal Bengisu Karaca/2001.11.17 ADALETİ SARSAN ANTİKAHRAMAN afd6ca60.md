# ADALETİ SARSAN ANTİ—KAHRAMAN

*Nihal Bengisu Karaca 2001.11.17*

<div>
 <img border="0" src="/web/20011223100813im_/http://www.aksiyon.com.tr/yazar/sinek.jpg"/>
 <p class="spot">
  Demirkubuz'un filmlerine "eğlenmek" ve "hoşça vakit geçirmek" için gitmeyin. Çünkü kendinizi kesinlikle "kötü" hisedeceksiniz, "yarınlar bizim" filan diyemeyeceksiniz filmden çıktığınızda; "her şey çok güzel olacak" diye düşünmeyeceksiniz sözgelimi.
 </p>
 <p class="metin">
 </p>
 <p class="metin">
  Güzel şeylerin istisna ve bu yüzden çok kıymetli olduklarını göreceksiniz. İnsanın varoluşunu tanımlaya—ma—maktaki acziyetine; arzu ve ihtiraslarına rağmen nasıl bir güven ve inanç arayışında olduğunu anlayacak ve bu arayıştan çıkan kadim acıları hissedeceksiniz. "Film" izleyeceksiniz kısaca; ama kitap okurken harcadığınız ciddiyeti ve emeği talep eden bir film olacak bu.
 </p>
 <p class="metin">
  Zeki Demirkubuz insanın naif ve kırılgan yanlarını anlatmaya, daha doğrusu insanın pek seslendirilmeyen gizli yanlarını anlama çabasına seyirciyi ortak etmeye devam ediyor. İtirafımdır; bu ortaklığın bir seyirci olarak ruhumda, mahremiyet içeren bir şeye bakıyormuşum duygusu uyandırdığını söyleyebilirim. Bu duygunun nedeni Demirkubuz'un yadsıdığımız, yabancılaştığımız, yoksaydığımız meselelere eğilmesi. Bunlar ne kadar ortak ne kadar kadim olursa olsun; dürüp büküp sırt çantamızın en uzak gözüne sıkıştırdığımız, dokunmak istemediğimiz, biraz da korktuğumuz için; ahkam keserken yükselttiğimiz ses tonunu zayıflatıp titreteceğinden ürktüğümüz için, kendimizden uzak tuttuğumuz, "başkalarının meselesiymiş" gibi davrandığımız meseleler...
 </p>
 <p class="metin">
  Yazgı bir işyerinde muhasebeci olarak çalışan Musa adlı bir gencin hayat karşısındaki kayıtsız tutumundan yola çıkıyor. Musa için hiçbir durum "farketmemektedir". Sırf istedi diye işyerindeki arkadaşı Sinem'le evlenmeye bile razı olacak bir tiptir Musa. Son derece nazik, kimseye zarar vermeyen, içine kapalı görünüşü bomboş ruhunun önüne gerilmiş bir perdedir sanki. Annesi öldüğünde bile ne hissedeceğini bilemez, hatta "yakınlarımızın ölümü bize az da olsa bir sevinç verir" diyecek kadar ileri gider. Bu safça itirafı başını hayli derde sokacaktır. Ama bu dertler karşısında da Musa hiç tepki vermez. Nasıl olsa, özgür olmakla hapishanede olmak arasında bir fark yoktur onun için, suçlu olmakla suçlu olmamak arasında bir fark olmadığı gibi...
 </p>
 <p class="metin">
  Yazgı, Serdar Orçin ve Deli Yürek adlı TV dizisinden sonra Vizontele ile dikkat çekmiş Zeynep Tokuş'un duru oyunculuklarının da gözalıcı olduğu bir yapım. Üçüncü Sayfa'da olduğu gibi Yazgı da amatör oyuncuların ve popülist yapımlarla ünlü ve heba olan yeteneklerin keşfedilip değerlendirildiği bir misyon üstleniyor. Filmin oyunculuk yönünü sekteye uğratan tek karakter Musa ile hayli uzun bir polemiğe giren cezaevi müdürü tiplemesi. "Adalete cinayet işletmek" gibi sarsıc
 </p>
 <p class="metin">
  ı anlamların açığa çıktığı; suçun, kötülüğün, inancın, ruhun doğası ve adaletin işlevi ile ilgili uzun bir tartışmanın yer aldığı bu bölümde altından kalkılması çok zor olan bir rolün amatör bir oyuncuya verilmesi biraz sıkıntı yaratıyor ancak bu sıkıntı bile bu tartışmanın heyecan vericiliğini sekteye uğratamıyor. Masumiyet, odaların içine pencerenin dışından bakan ve seyirciye, başka hayatlar karşısındaki "röntgenci" tutumunu hatırlatan kamerası ile; ibadet edercesine bir saygı ve tazimle TV izleyen figüranları ile ve mekan olarak Yeşilçam sinemasına ait eski bir film setini seçtiği sekansları ile bol metaforlu, bol göndermeli bir filmdi. Demirkubuz, teması üzerine daha çok yoğunlaşan, saflaşmış bir dili yeğliyor Yazgı'da. Mekan kullanımı ve kurgu açısından yetkin, ağır temposuna rağmen seyirci üzerindeki etkisini yitirmeyen bir film Yazgı. Tavsiye olunur.
 </p>
 <p class="metin">
  Not: Film, Antalya Film Festivali'nde en iyi yönetmen, en iyi üçüncü film, en iyi sanat yönetmeni ödüllerini aldığı gibi Serdar Orçin'e de Jüri özel ödülünü getirdi.
 </p>
 <p class="metin">
  Yazgı
 </p>
 <p class="metin">
  Yönetmen: Zeki Demirkubuz
 </p>
 <p class="metin">
  Oyuncular: Serdar Orçin, Zeynep Tokuş, Engin Günaydın, Demir Karahan Senaryo: Zeki Demirkubuz
 </p>
 <p class="metin">
 </p>
 <p class="arabaslik">
  Türk Dünyası Sinema Günleri başlıyor
 </p>
 <p class="metin">
  İstanbul Büyükşehir Belediyesi Kültür İşleri Daire Başkanlığı, birincisini 1998 yılında, 21—28 Kasım tarihleri arasında gerçekleştirdiği Türk Dünyası Sinema Günleri ile Türk dünyasının uluslararası şöhrete sahip isimlerini Türkiye'nin sinema ortamı ile buluşturarak bir ilke imza atmıştı. Bu tarihten itibaren de, her yıl kasım ayında düzenli olarak gerçekleştirilen Türk Dünyası Sinema Günleri ile bu özgün sinema tadının gelenekselleşmesi sağlanmıştı. Bu yıl dördüncüsügerçekleşecek olan Türk Dünyası Sinema Günleri kapsamında da yine aynısı olacak, Türk cumhuriyetlerine ait filmler, sinemaseverlerle buluşacak. Film gösterimlerinin yanı sıra sinemaseverler için Türk dünyası sinemasının bugünü ve geleceğinin tartışıldığı bir panelde, Cengiz Aytmatov, Prof. Tevfik İsmailov, Yılmaz Atadeniz ve Semir Arslanyürek'i konuşmacı olarak dinleme fırsatı doğacak.
 </p>
 <p class="metin">
 </p>
 <p class="arabaslik">
  19 Kasım Pazartesi
 </p>
 <p class="metin">
  Saat: 14.00 — 19.00
 </p>
 <p class="metin">
  "Kızıl Elma"
 </p>
 <p class="metin">
  (1975, Kırgızistan) Yönetmen: Tolomuş Okeyev
 </p>
 <p class="metin">
  Oyuncular:
 </p>
 <p class="metin">
  Suymenkul Çokmorov, 		Gülsara Hacıbeyova
 </p>
 <p class="metin">
  *Anında tercüme
 </p>
 <p class="metin">
  20 Kasım Salı
 </p>
 <p class="metin">
  Saat: 14.00 — 19.00
 </p>
 <p class="metin">
  "Dovran'ın Maceraları" 	(1969, Türkmenistan) Yönetmen: 	Anatoliy Karpuhin
 </p>
 <p class="metin">
  Oyuncular:
 </p>
 <p class="metin">
  Byaşim Atahanov, Nazik Kuliyeva
 </p>
 <p class="metin">
  *Anında tercüme
 </p>
 <p class="metin">
  21 Kasım Çarşamba
 </p>
 <p class="metin">
  Saat: 19.30
 </p>
 <p class="metin">
  "Uçan Kuşların Gözyaşları"
 </p>
 <p class="metin">
  (1991, Kırgızistan)
 </p>
 <p class="metin">
  Yönetmen: Bonnat Karakulov Oyuncular: Gurman Odukarov, Gülneziz Omarova *Anında tercüme
 </p>
 <p class="metin">
  23 Kasım Cuma
 </p>
 <p class="metin">
  Saat: 14.00 — 19.00
 </p>
 <p class="metin">
  "Bizim Mahallenin Delikanlıları"
 </p>
 <p class="metin">
  (1973, Azerbaycan)
 </p>
 <p class="metin">
  Yönetmen: Tevfik İsmailov
 </p>
 <p class="metin">
  Oyuncular: Aliaga Agayev, Nesibe Zeynelova
 </p>
 <p class="metin">
  *Azeri Türkçesiyle seslendirme
 </p>
 <p class="metin">
  24 Kasım Cumartesi
 </p>
 <p class="metin">
  Saat: 14.00 — 19.00
 </p>
 <p class="metin">
  "Uçan Kuşların Gözyaşları"
 </p>
 <p class="metin">
  (1991, Kırgızistan)
 </p>
 <p class="metin">
  Yönetmen: Bonnat Karakulov Oyuncular: Gurman Odukarov, Gülneziz Omarova
 </p>
 <p class="metin">
  *Anında tercüme
 </p>
 <p class="metin">
  25 Kasım Pazar
 </p>
 <p class="metin">
  Saat: 14.00 — 19.00
 </p>
 <p class="metin">
  ""Fujiyama'ya Çıkış" 		(1988, Kazakistan—Kırgızistan)
 </p>
 <p class="metin">
  Yönetmen: Bolat Şemsiyev
 </p>
 <p class="metin">
  Oyuncular: Sabina Kumuşalyeva, Oruzbek Kutmanliyev
 </p>
 <p class="metin">
  *Anında tercüme
 </p>
 <p class="metin">
  21 Kasım Çarşamba
 </p>
 <p class="metin">
  Saat: 18.30
 </p>
 <p class="metin">
  Dünya Türk sineması günleri
 </p>
 <p class="metin">
  "Türk Dünyası Sinemasının Bugünü ve Geleceği" Yılmaz Atadeniz, Tevfik İsmailov, Semir Arslanyürek
 </p>
 <p class="metin">
  Yöneten: İhsan Kabil Düzenleyen: Tevfik İsmailov
 </p>
 <p class="metin">
 </p>
 <p class="arabaslik">
  Korkudan kırıldık ayol!
 </p>
 <p class="metin">
  Korkunç Bir Film
 </p>
 <p class="metin">
  Orj adı: Scary Movie2
 </p>
 <p class="metin">
  Yönetmen: Keenen Ivory Wayans
 </p>
 <p class="metin">
  Oyuncular: Marlon Wayans, Shawn Wayans, Anna Faris, Regina Hall Senaryo: Shawn Wayans, Marlon Wayans,
 </p>
 <p class="metin">
  Yapım: Eric L. Gold
 </p>
 <p class="metin">
 </p>
 <p class="metin">
  Alışılmadık bir rahip olan Peder McFelly, Natasha Lyonne'un sürekli kendi etrafında dönen kafasını,  iblisten kurtarmaya ve arındırmaya çalışmaktadır. Cindy Campbell artık başarılı bir üniversite öğrencisidir. Deli bir profesör, Cindy'i ve sınıf arkadaşlarını, bilimsel deney bahanesi ile bir hafta sonu hiç de tekin olmayan bir eve götürür. Geçen yıl gösterime giren Scary Movie yer yer çok "hard" esprilerin yapıldığı, izleyicinin gülmekle yerin dibine girmek arasında bir seçim yapamadığı bir filmdi. Oldukça iyi gişe başarısı getirmiş bu ilk filmin ardından "Korkunç Bir Film 2"gösterimde.  Bu ikincide, "Hannibal"dan "What Lies Beneath – Gizli Gerçek"e, "The House On The Haunted Hill – Perili Ev"den "The Exorcist – Şeytan"a kadar pek çok film ti'ye alınıyor, korku filmlerinin popülist kültürdeki etkileri ve bu filmlere özgü klişeler epey eğlenceli bir eleştirinin kurbanı oluyorlar.
 </p>
 <p class="metin">
 </p>
 <p class="arabaslik">
  Rüyalar Şellale'ye anlatılır
 </p>
 <p class="metin">
 </p>
 <p class="metin">
  Şellale
 </p>
 <p class="metin">
  Yön: Semir Arslanyürek
 </p>
 <p class="metin">
  Oyn: Hülya Koçyiğit, Tuncel Kurtiz, Aykut Oray, Ali Sürmeli
 </p>
 <p class="metin">
  Senarist: Semir Arslanyürek
 </p>
 <p class="metin">
  Yapım: Ezel Akay
 </p>
 <p class="metin">
 </p>
 <p class="metin">
  Şellale, Cemal'in resim eğitimini bitirdikten sonra memleketine dönmesi ve çocukluk yıllarını anımsamasıyla başlıyor. Onun hayatında en kalıcı anıları kapsayan bu günler, aynı zamanda 1960 ihtilalinin hemen öncesindeki gerilimli, sıradışı günler. Biri DP'li, diğeri ise CHP'li olan Cemal'in babası ile amcası arasında, farklı partilere mensup olmaktan kaynaklanan sürekli bir çekişme vardır. İki kardeş birbirinin yüzünü bile görmek istemez ve evlerinin bulunduğu ortak avluyu yüksekçe bir duvarla ikiye ayırırlar. Ancak, "Şellale"nin öyküsü; sadece bu iki aile ve onların kavgaları ile sınırlı bir öykü değil. Filmin atardamarlarından birini oluşturan Antakya/Harbiye'deki ünlü şelalenin de, yöre halkının yaşamında nasıl önemli bir rol oynadığı, sinemanın büyülü diliyle anlatılıyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011223100813/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/363/sinema/1.htm), [web.archive.org (arşiv bağlantısı)](http://web.archive.org/web/20011223100813/http://www.aksiyon.com.tr:80/2001/363/sinema/1.htm)
