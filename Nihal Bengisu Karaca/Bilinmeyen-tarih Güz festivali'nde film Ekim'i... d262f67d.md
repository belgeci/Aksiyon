# Güz festivali'nde film Ekim'i...

*Nihal Bengisu Karaca Bilinmeyen-tarih*

<div>
 <p>
  <font>
   18-24 Ekim arasında sürecek olan mini festival yükte hafif pahada ağır bir içeriğe sahip. Beyoğlu Emek Sineması’nda gösterilecek olan 20 film sinemalı günlerin ilkbaharla filizlenen neşesini okulların, işyerlerinin, kültür sanat etkinliklerinin ve daha birçok etkinlik alanının ‘açılışına’ sahne olan güz mevsimine taşıyor.
   <br/>
   <br/>
   İstanbul Nisan ayını kucakladığında film festivali olur, iki hafta dur durak bilmeden o filmden bu filme koşup en iyisini izlemeye çalışır İstanbullu sinemasever. Uluslararası İstanbul Film Festivalini 21 yıldır sabırla ve genç kalmaya çalışan dinamik bir sinema sevgisiyle yürüten ve kuşatan İstanbul Kültür ve Sanat Vakfı seyir zevkini tüm bir yıla yayma planına imza attı. Elimizde bir haftalık, nurtopu gibi bir program var.
   <br>
    <br>
     Kuruluşunun 30. yılını kutlayan İstanbul Kültür ve Sanat Vakfı tarafından ilk kez düzenlenecek olan etkinlik Filmekimi adını almış. Adı üstünde Ekim ayının 18’i ve 24’ü arasında sürecek olan mini festival yükte hafif pahada ağır bir içeriğe sahip. Beyoğlu Emek Sineması’nda gösterilecek olan 20 film sinemalı günlerin ilkbaharla filizlenen neşesini okulların, işyerlerinin, kültür sanat etkinliklerinin ve daha birçok etkinlik alanının ‘açılışına’ sahne olan güz mevsimine taşıyor. İKSV Sonbahar Film Haftası Filmekimi’nin programı geçen yılın en önemli filmlerinden bazıları ile geçtiğimiz altı ay içinde dünya festivallerinde gösterilen yepyeni filmlerin yanısıra önümüzdeki günlerde Türkiye’de vizyon görecek filmlerin ilk gösterimlerinden oluşuyor. Bu sinema sezonu içinde ama daha ileriki tarihlerde gösterime girecek filmler Emek Sineması’nda saat 21.30’da yapılacak galalarla ‘merhaba’ diyecekler meraklılarına. Seyirciyle ilk kez buluşacak dört filmden ilki Medyavizyon’un Kasım ayında vizyona sokacağı Pedro Almodovar’ın son filmi “Hable Con Ella/Konuş Onunla”. Oyunculukta elde ettiği kariyeri yönetmenlikle perçinleyen Clint Eastwood’un yönettiği Bloodwork/Kan Borcu da yine Filmekimi galalarından biri sayesinde ilk kez izleyici karşısına çıkacak.
     <br>
      <br>
       Türkiye’de WarnerBros tarafından dağıtılacak olan film daha önce Venedik Film Festivalinde gösterilmişti. Çok satan yazar Michael Conelly’nin kitabından uyarlanan film, bir kalp nakli operasyonu geçirdikten sonra sakin bir yaşamı düşleyen emekli bir FBI ajanının yeni kalbinin asıl sahibini öldüren katilin ardına düşmesini anlatıyor. 24 Ekim Perşembe gecesi saat 21.30’da yapılacak son gala ise Umut Sanat Ürünleri tarafından vizyona sokulacak olan Filistinli yönetmen ve oyuncu Elia Suleiman’ın bu yıl Cannes’da hem jüri büyük ödülünü hem de FIPRESCI ödülünü almış olan Yadon Ilaheyya/ Kutsal Direniş filminin.
       <br>
        <br>
         Kutsal Direniş, Filistinli kadına duyduğu karşılıksız aşk ile bir türlü ilerlemeyen senaryosu arasında kalmış bir yönetmeni anlatan konusuyla Filistin–İsrail çelişkisine kara bir mizah katıyor. Program saydıklarımız dışında herbiri ikişer kez gösterilecek o lan 16 film içeriyor. Takibi kolay, hazmı zor, akıldan çıkmayacak filmler. Jean Luc Godard’ın Aşka Övgü’sü, İstvan Szabo’nun Taraf Tutmak’ı, Manoel de Oliviera’nın Evime Dönüyorum’u, Eric Rohmer’in Leydi ve Dük’ü, Emir Kusturica’nın müzik belgeseli Super 8 Öyküler’i, Amerikan Bağımsız sinemasının yaramaz çocuğu olarak bilinen Larry Clark’ın Baş Belası adlı filmi bunlardan bazıları. Bu yıl yabancı film dalında beş Oscar adayından biri olan Gelinin Oğlu adlı yapım Filmekimi kapsamında izlenebilecek olan diğer bir film.
         <br/>
         <br/>
         Geçen yıl Venedik’ten iki ödülle dönen Nefes, yılın en iyi belgeseli sayılan Savaş Fotoğrafçısı, Vietnam, İzlanda ve Inuit Eskimo bölgesinden yaşam kesitleri sunan Guava Evi, Martının Kahkahası ve Cannes Altın Kamera Ödüllü Hızlı Koşucu gibi ilginç keşif filmleri de ilgilisini bulacak olan filmlerden. Filmekimi’nin broşürü, gösterim çizelgesi ve rezervasyon formları Beyoğlu Emek Sineması ve İstanbul Kültür ve Sanat Vakfı’ndan temin edilebilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 61 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1974), [web.archive.org (arşiv bağlantısı)](http://web.archive.org/web/20050302051219/http://www.aksiyon.com.tr:80/yazdir.php?id=1974)
