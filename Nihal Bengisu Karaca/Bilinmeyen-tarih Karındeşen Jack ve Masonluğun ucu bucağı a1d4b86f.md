# Karındeşen Jack ve Masonluğun ucu bucağı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225005927im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005927im_/http://www.aksiyon.com.tr/resim/378/64.jpg" vspace="5"/>
  </p>
 </font>
 <font class="content">
  Bir yüzyılı diğerinden ayıran sadece rakamlar mıdır? Elbette hayır. Çağları birbirinden ayıran şey bir yüzyılın geçmesi kadar dönemi geriye dönüşsüz bir biçimde etkileyen olaylardı aynı zamanda; arada bir 18. yy. gibi güzel (!) başlamış ama ikinci yarısında -1789 Fransız ihtilali gibi- pırıltılı ihtişamına gölge düşürmüş ve 19 yy. “gerçekçi”liğine erken hazırlık devresi meydana getirmiş alacalı örnekler olsa da böyledir bu. Nitekim 19. yüzyıl, 20. yüzyıla “kaygı”yı hediye etmiştir. Modern zaman hastalıklarının katlanarak büyüyeceği, peşine melankoliyi ve nihilizmi de katacağı bir yangın başlamak üzeredir artık.
 </font>
 <br/>
 <p>
  <font class="content">
   “İnsanlar tarihe baktıklarında 20. yüzyılı benim başlattığımı görecekler” demiş Jack the Ripper. Tarihe Karındeşen Jack olarak geçmiş bu caninin kehaneti ayakları yere basan bir söylem. Karındeşen Jack’in on haftalık bir süre içinde işlediği birbirinden iğrenç ve törensel beş cinayet 1888 İngiltere’sinde polis soruşturmalarında kullanılan yöntemlerin gelişmesi ve medyanın üçüncü sayfa haberini keşfetmesi gibi sonuçlar doğurmuştu. Kuşkusuz bu keşifleri kutlamak için uygun bir zemin yoktur henüz. Çünkü Viktoryen dönemin baskılı ve sefil İngiltere’si bir cehennemi yaşamaktadır ve bir süre yaşayacaktır da. Eli az çok para tutan orta sınıf kamu görevlileri bile delirmekten yapay cennetlere -afyon ve içine zehir karıştırılarak kıvam bulan içki türleri ile - sığınarak korumaktadırlar kendilerini. Öylesine vahim bir uçurum ve öylesine kıyıcı bir zihinsel yozlaşma vardır ki kamunun güvenliğinden sorumlu polis teşkilatının şefi bile sefalet içinde yaşayan ve ekmek alabilmek gibi hayati bir şey için bile fuhşa yönelmek zorunda kalan kadınların öldürülmesini pek umursamamaktadır: “Aslına bakarsan azalmalarına seviniyorum.” Aynı etkili ve yetkili şefin pek tutarlı (!) önyargıları da vardır: “Esnafları araştır, kasapları ve dahası Yahudileri; cinayeti Yahudi bir terzi işlemiş olabilir. Şunu kesin olarak biliyoruz ki bir İngiliz böyle bir şey yapmaz!” Oysa yetenekli olmasının yanısıra oldukça aydınlatıcı rüyalar görme yetisine sahip olan Abberline (Johnny Depp) İngiltere’nin en yoksun bölgesinde işlenen bu cinayetlerin eğitimli hatta tıp ilmine ehil biri tarafından işlendiğini en başta anlamıştır. Yahudi bir terzinin, kasabın ya da iddia edildiği gibi “Doğu’dan gelmiş” birinin işi değil, karaciğerin ya da rahmin yerini gayet iyi bilen ve bu iş için özel aletler kullanan bir doktorun işidir bu. Ama kendisi de Yahudi olan, metafizik yetenekleri ve madde bağımlılığı nedeniyle tümüyle karanlık bir imaj veren Abberline’ın değil amirini buna ikna etmek, dönemin önemli cerrahlarından yardım almak için bile bir yetkisi yoktur. Cerrahi ve psikiyatri arasındaki sınırların bile kesin olarak ayrılmadığı bu dönemde hastalardaki şiddet eğilimlerini garip ve oldukça vahşi yöntemlerle çözdüğünü iddia eden genç, hırslı Dr. Farrel dedektifi apaçık aşağılar. Ama sonunda artık ameliyat yapamayan bir cerrahın yardım etmesini sağlayacaktır Abberline. Bu aynı zamanda Kraliyet ailesinin de doktoru olan Sir William Gull’dan başkası değildir. Manzara şudur: a) Birileri beş kadından oluşan ve hayatlarını sokaktan kazanan bu arkadaş grubunun tamamını temizlemeye niyetli görünmektedir -çünkü öldürülen kadınların hepsi arkadaştır- b) Bu kadınlar oldukça ayinsel bir biçimde öldürülmekte, organlarından bazıları alınmakta; bu da cinayetlerin gerçek amacının ne olduğu konusunu bulandırmaktadır. Bu beş kadını birbirine bağlayan bir şey vardır: Tehlikeli bir tanıklık olabilir mi? Öte yandan sırf ortadan kaldırma ve susturma amaçlı bir cinayet silsilesinin bu kadar mesaj içermesi ve bu kadar ürkütücü işlenmesi de katilin olaydan kişisel bir nedenle zevk aldığının göstergesidir.
   <br>
    <br>
     Cinayetlerdeki bu iki boyutluluk filmin niteliğine ve görevine önemli ivmeler kazandıran etkenlerin başında geliyor. Albert ve Allen Hughes Kardeşler tam da bu ayrımla katilin “meşru” gerekçesi üzerinden Viktoryen dönem İngiltere’sinin ayrımcı, ırkçı ve birbirlerine sadece sınıfsal açıdan değil çok açık bir biçimde “masonluk” gibi bağlarla bağlı olan akademik, politik ve mistik birliğin tehditkâr varlıklarını sorguluyor. Üstelik masonluğun gizli tarihinin -ki nedense artık pek bir gizliliği de kalmadı- Karındeşen Jack gibi bir karakterin zeminini hazırlayan kültürel dinamiklerine eğiliyor. Bu karanlık kültürel birikim katilin törensel cinayetlerindeki “özel zevk” faktörünün detaylarını oluşturmakta öylesine mahir, öylesine velud! Filmin masonluğun Yahudilikten çok başka bir şey olduğu, hatta Yahudilerin bu yapılanmalardan epey eziyet çektiği gibi bir altmetni de var. Gerçi masonluk hakkında fikirler veren birbirinden farklı filme (The Skulls, Eyes Wide Shut) ve telif esere bakıldığında bugünün “abalı”sının masonlar olduğu söylenebilir. Ama bu masonik teşkilatın gücünü kaybettiğine değil kendi kendini tasfiye ettiğine, kendini yenilediğine ve başka bir forma evrildiğine yorulması gereken dikkat dağıtmaya yönelik bir gelişme olarak yorumlanabilecektir hiç kuşkusuz.
     <br>
      <br>
       Hughes Kardeşler’in dikkat çekici 1993 yapımı Menace II Society’sini izlemiş olan biri aşırıya varan kareler, şiddet dozu yüksek stilize görüntülerle karşılacağını bilebilir, hatta aynı film nedeniyle agresif bir eleştiri, ırkçılık aleyhtarı yüksek ve enerjik bir ses duyacağını da tahmin edebilir. Ama Karındeşen Jack hikayesinden bu kadar sarsıcı bir dönem filmi çıkacağını kestiremez. ( Bu elbette son iki David Lynch filminde görüntü yönetmenliği yapmış olan Peter Deming’in olağanüstü kareleri ile mümkün oluyor.) From Hell/Cehennemden Gelen, karakterlerin, tarihsel verilerin ve hikayeye eklemlenen malzemenin birbiriyle son derece uyum içinde olduğu bir film, hatta bir komplo teorisi. Hughes Kardeşler, Karındeşen karakterindeki bilinemezlikleri -ki o hiçbir zaman yakalanamadı- dönemin sosyolojik özellikleri ve dedektif Abberline’ın metafizik yetenekleri arasındaki köprüyü sağlam bir biçimde kuruyor. Modern ile geleneksel yapılar arasındaki çatlağın karanlık yapılarla sıvandığı böylesi bir zeminde “bilme” ile lanetlenen Abberline’ın durumu da “insanî” olanın ancak ve ancak sahih bir hüzünle eşleştiği çağa özgü hallerden biri olarak, trajik bir doku halinde yayılıyor filmin bütününe. Küçük fantastik ögelerden yararlanan ama özde tarihsel bir inceleme yapma amacını taşıdığı izlenimini veren film söyleyeceği ve sezdireceği pek çok şeyi hiç zorlanmadan, bilgilendirme ve eğitme gibi kaygılarla kasılmadan söylüyor. Bir yanda olanca “gelenekselliği” ile varlığını dikte eden Kraliyet, diğer yanda düşüncesi çoktan tecessüs etmiş modern yapılanma. Kraliyet koruması altında ve çapı İngiltere’yi de aşan masonik yapılar eşliğinde özel işlerini bilimsel kisvelerle halleden akademik çevre; yerleşim yerlerini dumana boğan kömürlü trenlerle sanayileşme... Dr. Hannibal’in atalarını merak mı etmiştiniz? Böyle buyrun...
       <br/>
       <br/>
       Cehennemden Gelen
       <br/>
       Orj Adı: From Hell
       <br/>
       Yön: Allen ve Albert Hughes
       <br/>
       Oyn: Johnny Depp, Heather Graham, Ian Holm, Robbie Coltrane
       <br/>
       Sen: Terry Hayes ve Rafael Yglesias
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12072), [web.archive.org (arşiv bağlantısı)](http://web.archive.org/web/20050225005927/http://www.aksiyon.com.tr:80/detay.php?id=12072)
