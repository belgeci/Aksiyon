# Çin'e, Arap'a İznik Çinisi

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226005652im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226005652im_/http://www.aksiyon.com.tr/resim/395/cini.jpg" vspace="5"/>
  </p>
 </font>
 <font class="content">
  İznik çinisinin dirilişi yeni keşiflerle sürüyor. İznik Eğitim ve Öğretim Vakfı " Mangan Moru"nun bulunuşunu kutluyor şimdilerde. Elde edilmesi oldukça güç koşullarla mümkün olan Mangan Moru"nun üzerinde dört yıldır çalışılıyordu. Bir adı da "Badilcane" olan renk en son 14. yy.da Selçuklu çinilerinde görülmüştü.
 </font>
 <br/>
 <p>
  <font class="content">
   Luvr Müzesi"nin İslâm sanatları bölümündeki hanım soruyor, ifadesinde yenilgi almış mağrur bir şövalyenin hazımsızlığı var. "Pekâlâ, diyorsunuz ki çininin aslı bizde. Peki, söyler misiniz, Sultanahmet gibi bir caminin çini ihtiyacını karşılayacak onca fırın nerede?" Bayana fırınların ne olduğunu söylemenin imkanı yok. Çünkü belediye üzerlerine bina yapmış...
   <br/>
   <br/>
   <br>
    Neyse ki İznik"teki fırınlar yerinde. Ara Altun"un yaptığı kazılar sırasında yanlarında 3-4 metre çini atığıyla ortaya çıkan fırınlara bugün yeni, elektrikli fırınlar eşlik ediyor. İçlerinde anka kuşu gibi güzel, küllerinden doğan yeni İznik çinileri pişiyor. Eğer İznik Eğitim ve Öğretim Vakfı"nın 1989"dan beri süregelen çalışmaları olmasaydı, bugün 300 yıl önce kaybolmuş İznik çinisi tarihsel belleğin kıvrımlarında küçük bir hatıra olarak kalacaktı. Ama bugün bir grup dirayetli insanın azmi ve çalışkanlığıyla İznik çinisi, dünyaya açılmış durumda. Pek yakında Dubai"de birtakım girişimler olacak, Araplar Türkler"den İznik çinisi öğrenecekler. "Araplar"ın bu işe ilgisi yeni değil" diyor Vakıf Başkanı Işıl Akbaygil. "Daha önce İtalyanlar, İngilizler ve İsviçreliler"den çini satın alıyorlardı. Kendilerine neden böyle olduğunu sorduk, "Bu Anadolu"da gelişmiş, büyümüş bir sanattır, çini sanatının zirvesi Anadolu"dadır" dedik. O zaman, "Hodri meydan, bize çiniyi öğretin" dediler." Olayı eskilerin "sırların dışarıya verilmemesi" perspektifinden değerlendirmiyor Akbaygil. Çünkü 21. yy.da sanat artık kollektif, dışa açık ve paylaşımcı olmalı. "Bu minvalde bizim de Arap sanatından ve üslûbundan öğreneceğimiz çok şey olabilir".
    <br/>
    <br/>
    <br>
     Şimdi bu gönence 8. yy.da Orta Asya"da ortaya çıkmış ve en son 14. yy.da Selçuklular zamanında kullanılmış bir rengin, Mangan Moru"nun elde edilmesiyle büyüyen kıvanç eşlik ediyor. Marmara Üniversitesi öğretim görevlisi, seramik tasarımcısı ve seramik teknolojisi hocası Fehmi Demirer"in üzerinde dört yıl çalıştığı renk önümüzdeki zaman diliminde çeşitli etkinliklerle kamuoyuna sunulacak ve vakfın ürettiği çinilerde kullanılmaya başlanacak. Şimdi hedefimiz "kırmızı" diyor Demirer hoca. İznik çinisinde önemli bir renk olan ve kimya bilmediği, teknoloji kullanmadığı ileri sürülen eski ustaların demir bileşiklerinden elde ettiği o özgün "mercan kırmızısı"nı kastediyor. İznik çinisi tarihinde sadece 1500 ile 1570 yılları arasında görülmüş, son ustaların hasbel kader sırlarını aktaracak bir erkek çocukları olmadığı için kendileriyle beraber mezara girmiş bir kırmızı bu.
     <br/>
     <br/>
     <br>
      Saraydan çıktı, metroya indi...
      <br/>
      <br/>
      <br>
       İznik çinisinin quartz gibi sağlam, çok yönlü bir materyalden yapılması ona kollektif bir çehre kazandırıyor. Sağlamlığı mimari alanda, dış yapılarda da kullanımına olanak veriyor ki bu, İznik çinisini Kütahya, Çanakkale ve Kapadokya"da üretilen çini işlerinden farklı kılan en önemli özellik... Gerek quartz malzemesi, gerek üzerindeki sır tabakasının bileşimi birbirinden canlı renklerin ve desenlerin metro istasyonlarını, park ve bahçeleri, büyük iş merkezlerini süslemesini mümkün kılıyor; geleneksel sanat kendisini saklamayan, kapris yapmayan yeni ve çağdaş bir üslûpla yirmidört saat insanla beraber soluk alıp veriyor. Bir bakmışsınız kendi üslûbu ve renkleriyle Diyanet İşleri Başkanlığı binasını süslüyor, sonra Taksim Metrosu"nda kadırgaların geçişi mizanseni için minyatürle el ele veriyor, St Benoit Fransız Lisesi"nde, Montreal Barış Parkı"nda boy gösteriyor. Çini atölyesi her tür soyut tasarıma ve talebe cevap verecek bir esneklik içinde çalışıyor. İznik Vakfı"nda yıllardır omuz omuza adım adım yol alan Akın ve Işıl Akbaygil"e göre Allah"ı anmanın ve onu terennüm etmenin bir yolu olarak stilize edilmiş ve iznik çinisiyle özdeşleşmiş desenler kendi dalında bir zirve teşkil ediyorlar. O zirveyi aşmanın, o tarzda daha farklı, daha çeşnili desen çıkarmanın imkanı yok artık; yapılabilecek olan onları taklit ederek çoğaltmak, yaşatmak. O yüzden yeni, modern, soyut çalışmalara da açık olunması gerektiğini düşünüyorlar ve bunu yapıyorlar da. Koç Üniversitesi"nin yemekhanesindeki tasarım, Pizza Hut"un duvarlarındaki modern mizansen böyle bir bakış açısının sonucu.
       <br/>
       <br/>
       <br>
        Tereciye tere, Çinliler"e çini...
        <br/>
        <br/>
        <br>
         Tarihte en iyi ifadesini 16. ve 17. yy.da bulmuş olan İznik çinisi Osmanlı"nın gerileme döneminde, saraydan eskisi gibi büyük siparişler alamayan loncanın zayıflamasıyla 1730"larda ortadan kalkıyor. Pişmiş toprak kullanılarak elde edilen ve daha çok kreatif malzemeler şeklinde vücut bulan Kütahya çinisinin parlaması da bu döneme rastlıyor. Küçük çaplı spesifik talepleri karşılayabilen Kütahya çinisi kendine özgü desenleri, renkleri ile ayrı bir ekol oluyor.
         <br/>
         <br/>
         <br>
          Anadolu"daki varlığı Selçuklular dönemine kadar uzanan ve daha sonra İznik"e yerleşmiş Tebrizli ustalar sayesinde olgunlaşıp doruğa tırmanmış olan çininin asıl kaynağı,  adından da anlaşılacağı gibi Çin. Ancak Mao zamanında "kokuşmuş düzenin kokuşmuş oyuncakları" suçlamasıyla bu sanata son verilmiş ve hattâ Pekin"deki büyük sarayda ne kadar çini varsa kırılıp yok edilmiş. Oysa şimdi Çin, çinisini arıyor. Yakın zamanlarda İznik"teki çini atölyesini ve fırınlarını görmeye bir grup Çinli gelmiş, sorular sormuşlar, bol bol fotoğraf çekmişler. Akbaygiller"in İznik çinisini yaşatma ve tanıtma çalışmalarının nedeni olabilecek bir olay bu; anlamlı ve dramatik. "Bir millet zengin olabilir, başka kaynak ve kültürleri bünyesine katabilir, ama bir noktadan sonra, insan için anlamlı olan tek şey kendi kültürüdür" diyor Akbaygiller. Hele bu kültür, İslâmiyet gibi çok kültürlü yapılara kucak açan ve verdiği coşkuyla bambaşka bir his ve duyuş alanı açan aşkın bir güçle besleniyorsa... "Erken dönem Osmanlı"sında İslâm"ın özündeki birleştiricilik muazzam bir kültür zenginliği ortaya çıkarmış. İnsanların kendi isteğiyle girdikleri bir dinin coşkusu yansımış sanata, çiniye..." Geleneksel sanatların Anadolu"da karşılaşılan her tür birikimi öğütüp harmanladığı ve bunlardan bilinçli ya da iptidai olarak beslendiği bilinen bir olgu. Akın Akbaygil "Kadın, devrilmiş bir Roma sütununun üzerinde oturup, süslemelere bakarak örgü örüyor, orada gördüğü desenleri hafızasında tutup kilimine aktarıyor" diye örneklendiriyor tezini. Böyle bir sanat, akademik baskılardan bağımsız olacağı için zengin, rekabete açık ve yaratıcı oluyor .
          <br/>
          <br/>
          <br>
           İznik çinisine Rodos yaftası
           <br/>
           <br/>
           <br>
            Akbaygil çifti İznik çinisinin sadece fiziksel güzelliği ile değil ruhuyla da ilgileniyorlar; işin ruhuna vâkıf olabilmenin yolu ise sanatın "bilgisine" sahip olmaktan geçiyor. Bu nedenle yaptıkları ilk çaplı iş 80"li yılların sonunda yayınladıkları katalog olmuş. Bu katalog, kaybolmuş parçaların, unutulmuş objelerin, bugün Rodos"a mal edilmeye çalışılan İznik çinisi ürünlerinin de bir dökümü olmuş aynı zamanda. Fırınların etrafında yapılan kazılar loncanın saraya çalışmak dışında, "dış pazarlara" da gizli gizli çini yaptığını belgeliyor. Sözgelimi katalogda Batılılarca Rodos işi olduğu iddia edilen ama yapılan kazılarda kusurlu bir kopyası İznik"ten çıkan armalı bir tabak var. Akın Akbaygil sert lonca kurallarının İznik"teki ustaları dış pazarlara yönelttiğini, buradaki ustaların kaçak yollarla, İzmit yakınlarındaki Hersek limanından Rodos"a ve Malta"ya çini sattığını, Batılıların İznik çinisini Rodoslulara mal etmesinin temelinde de bu olgunun yattığını söylüyor . Yunanistan"da, Atina"da şu an iznik çini örneklerine bakılarak yapılan çiniler satılıyor. Ama ortada ne Türk ibaresi var ne de İznik! Yazının başında telaffuz edilen Luvr Müzesi sakini bayanın tavrında da olduğu gibi, pekâlâ bilinen gerçekler yaygın ve yanlış kanıların gölgesinde bırakılıyor. Yapılması gereken çini üzerindeki Türk imzası hakkında iddia sahibi olmak ve bu iddianın içini doldurabilmek; ruhu, bilgisi ve üretimi ile...Yapılan da bu zaten... Çağdaş mimari, İznik çinisine yavaş yavaş yer açıyor.
            <br/>
            <br/>
            <b>
             ÇİNİNİN ÇİLELİ YOLCULUĞU...
             <br>
             </br>
            </b>
            <br>
             <br>
              Eskilerin "ateş oyunları" adını verdiği İznik çinisinin önemi ve değeri quartz gibi sağlam, özgün nitelikleri olduğu kadar zahmetli de olan bir malzemeden yapılmasından kaynaklanıyor. Diğer çiniler dış yapıda kullanıldığı zaman ısı farklılıkları nedeniyle bozulabiliyorlar, dökülüp çatlıyorlar. Oysa İznik çinisi -45 dereceye kadar dayanabiliyor, ani ısı değişikliklerinden etkilenmiyor. Quatzım negatif enerjiyi emme ve ortamdaki radyasyon etkisini azaltma gibi bir yönü var. Kullanıldığı mekanda ışığın doğru yansımasını ve ses dalgalarının homojen dağılımını sağlaması da cabası. İznik çinisinde renkler, astar, üzerine işlenen motifler ve sır dediğimiz tabaka ateşin içinde olgunlaşıyor. Oysa quartz 800 dereceden sonra zorluklar arz eden bir malzeme aynı zamanda. Çinili bir zeminin oluşumu 60 gün alıyor. İstenen renk ve dokunun elde edilmesi uzun bir süreç sonucunda gerçekleşiyor. İznik civarından bloklar halinde temin edilen ve içinde yüzde 85 quartz mirenali bulunan taşlar öğütülerek toz haline getiriliyor önce. Cam, frit ve su ilavesiyle elde edilen hamur kalıplara dökülüyor, kuruduktan sonra kenarları zımparalanıp, astar için hazır hale getiriliyor. Quartz, kil ve fritle hazırlanan akışkan astar uygulamasından sonra kurutuluyor. Sonra 900 derece civarında ilk pişirime tâbi tutuluyor. Bisküvi olarak adlandırılan plakalar dekora hazır hale geliyor. Hazırlanan desen tasarımları iğne ile eskiz kağıdına deliniyor ve kömür tozu ile plakalara aktarılıyor. Desenler kömür tozlarının plakalardaki izleri üzerinden kontürleniyor. Dekorlanmış plakalar kuruduktan sonra sırlanarak 900 derece ısıda ikinci kez pişiriliyor. Boyalar ateşe dayanıklı doğal minerallerden üretiliyor. Ancak fırın atmosferi istenen rengin elde edilmesinde çok kritik bir önem arz ediyor. Öyle ki fırın atmosferindeki oksijenin yoğunluğu ya da azlığı yeşil olması gereken bir rengi kırmızıya, ya da başka bir renge çevirebiliyor. Seramik teknolojisi alanında uzman olan Fehmi Demirer"in anlattığına göre odunlu fırınlarla çalışan eski ustalar fırına et ve benzeri gibi oksijeni absorbe edecek organik maddeler koyarak renk dönüşümü sağlarlarmış. Kullanılan odun cinsinin bile renk üzerinde tesiri varmış. Renk üzerinde tam bir hakimiyet olmadığı için her pişirim sonrası bir çok atık olurmuş. Bu yüzden hâlâ İznik civarında bulunan fırınların yanında 3-4 m. yüksekliğinde çini atıkları bulunuyor. Bugün ise artık elektrikli fırınlar kullanılıyor ve malzemenin zayi olması bir yere kadar önlenebiliyor.
              <br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1425), [web.archive.org (arşiv bağlantısı)](http://web.archive.org/web/20050226005652/http://www.aksiyon.com.tr:80/detay.php?id=1425)
