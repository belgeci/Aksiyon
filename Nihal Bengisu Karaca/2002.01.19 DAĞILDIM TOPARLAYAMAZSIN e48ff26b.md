# DAĞILDIM, TOPARLAYAMAZSIN

*Nihal Bengisu Karaca 2002.01.19*

<div>
 <img border="0" src="/web/20020428164421im_/http://www.aksiyon.com.tr/yazar/sinek.jpg"/>
 <p class="spot">
  Giovanni ve Paola mutlu bir çift. Kelimenin gerçek anlamıyla mutlular. İtalya'nın küçük bir yerleşim yerinde, Anacona'da psikoanalistlik yapan Giovanni ve anladığım kadarıyla bir kültür merkezinde çalışan anne günlerine iki çocukları Andre ve Irene ile güzel bir kahvaltı yaparak başlıyorlar.
 </p>
 <p class="metin">
  Aile arabaya bindiğinde şarkı söyleyen ailelerden. Giovanni sağlıklı yaşam düsturlarını hiç ihmal etmiyor, jogging yapıyor; kızları Irene basketbol oynuyor, oğulları Andre ise teniste karar kılmış durumda. Giovanni'nin sakin, esnek ve biraz da sıkıcı kişiliği muayenehanesine gelen hastaların öfke patlamaları, takıntıları ile kontrast oluşturuyor bir yere kadar. Ancak hayatlarını değiştiren o olay olduğunda Giovanni tarafsızlığını kaybedecek, "coach" denilen o özel psikiyatri koltuğuna kendisi uzansa ve hastalarından yardım ummaya kalkışsa yeridir diye düşünecek seyirci. "O olay", Andre'nin ölümü. Bir pazar günü tam da Andre'yi arkadaşlarıyla buluşma planından vazgeçirip jogginge ve sonrasında "dondurma + sinema"ya ikna etmişken hastalarından birinden gelen acil bir telefonla evden ayrılıyor Giovanni. Mesleki hümanizmi ailesiyle geçireceği bir pazar gününe galip geliyor. Oğlu arkadaşlarıyla dalmaya gidiyor ve bir daha çıkmıyor. 2001 Cannes Film Festivali'nde Altın Palmiye ödülü alan film, çok sevilen birinin ölümünden sonra yaşanabilecekleri en yalın haliyle anlatmayı, izleyiciyi "kaybetmenin" trajedisine tanık tutmayı amaçlıyor. Andre'nin ölümü oldukça soğuk bir gerçekçilikle veriliyor. Ceesedin yerleştirildiği tabutun kapağının kapanması, lehimlenmesi ve vidalarının çakılması uzun bir sekansta, ölümün ne vahim bir son, ne elle tutulur bir yok—oluş olduğunu imlemek için uzun uzadıya kurgulanıyor. "Ölümü anlayamazsınız" diyor Moretti. Hele hele, hem hastalarını insanın herşeyden sorumlu olamayacağını ikna etmeye çalışan, hayatın içinde varolan "yazgısal" faktörlere teorik atıflar yapan ama aslında hiç de dindar olmayan biriyseniz. Nitekim Giovanni de o pazar gününe, hastasına gitmeseydi engel olabileceği trajediye takılıyor, durmadan o güne gidip Andre ile nasıl bir gün geçirebileceklerine ilişkin saplantılar üretiyor. O olmayan, o yaşanmamış pazar gününde oğluyla koşuyor, konuşuyor, dondurma teklif ediyor; ne yazık ki aklına oğlunun birlikte jogging yaparlarken de ölebileceği, apansız beliriveren bir otobüsün altında kalabileceği fikri hiç
gelmiyor.
 </p>
 <p class="metin">
  <img border="0" src="/web/20020428164421im_/http://www.aksiyon.com.tr/2002/372/resimler/dagil.jpg"/>
  Giovanni daha önce umursamadığı, İtalyanca özdeyişin de dediği gibi "Key sera sera—Olacak olan olur" anlayışına indirgediği kaderi sorgulamaya başlıyor. Fakat ancak inanç ve teslimiyetle halledilebilecek böyle bir konuda kendi iradesine aşırı önem atfettiği için elde ettiği öfkeden başka bir şey olmuyor. Anne acısını acı gibi yaşıyor, kızları Irene kardeşi Andre'nin yokluğunu gençliğinin verdiği bir güçle göğüslüyor ama hiçbir çaba gerçek anlamda bir "kavrayış"a gitmiyor, çünkü Moretti'nin asıl altını çizmek istediği şu: Sevdiğimiz birinin ölümü başedilebilecek bir şey değildir ve hiçbir şey onu geri getiremeyeceğine göre hiçbir şey eskisi gibi olamayacaktır. Yönetmenin Andre'nin öldüğü anda diğer aile bireylerinin hayatına serptiği işaretler ilgi çekici. Ailenin mutlu ve birarada olduğu zaman diliminde de oldukça keyifli, neredeyse özendirici bir anlatım tutturmuş Moretti. Ancak "yalan söylemek kötü bir şeydir" ya da "hava soğukken eldiven giymek gerekir" gibi zaten malum olan bir olguyu, ölümün verdiği katıksız acıyı, üzerine yeni hiçbir şey katmadan gevelemek gibi bir handikapı var filmin. Yönetmenin öykü boyunca ele aldığı hiçbir tema hayatı anlamlandırma bağlamında uygun bir yere oturmuyor. Ölümün kesifliğinin altını ısrarla çizen film "bir yakınımızın bize çok acı veren ve hayatı anlam yitimine uğratan ölümünden sonra bile , neden hâlâ yaşamaya çalışırız?"ın cevabını veremiyor. Filmin şiirsel adı "Oğul Odası", belentilere karşılık veremeyecek kadar yüzeysel bir imge olarak kalıyor. Ne diyelim, Avrupaî tadı, dingin anlatımı ve müzikleri dışında insanı yer yer gözyaşı dökmeye zorlayan, kanımca adının altında ezilen bir film Oğul Odası...
 </p>
 <p class="metin">
  Oğul
 </p>
 <p class="metin">
  Orj.adı: La Stanza Del Figlio
 </p>
 <p class="metin">
  Yön: Nanni Moretti
 </p>
 <p class="metin">
  Oyn: Nanni Moretti, Laura Morante, Jasmine Trinca, Giuseppe Sanfelice
 </p>
 <p class="metin">
  Sen: L. Ferri, N.Moretti, H. Schleef
 </p>
 <p class="metin">
 </p>
 <p class="arabaslik">
  En komik kamera arkası
 </p>
 <p class="metin">
  Son
 </p>
 <p class="metin">
 </p>
 <p class="metin">
  Yön: Levent Kırca
 </p>
 <p class="metin">
  Oyn: Oya Başar, Levent Kırca, Hakan Altıner, Atacan Arseven, Şermin Hürmeriç, Ali Sürmeli
 </p>
 <p class="metin">
  Sen: Yasar Arak, Müfit Can Saçıntı, Hüsnü Özçetin
 </p>
 <p class="metin">
  Bir film çekiminin filmlik öyküsü. Yıllardır "Olacak O Kadar" ile televizyonların bir numaralı mizah programını yapma tacını  taşıyan Levent Kırca hem yönetip hem oynadığı bir film ile karşımızda. Gençliğinde iyi bir oyuncu olan ama yıllardır hatırlanmayan Nejla Fidan eski sevgilisinden yardım alarak bir film çevirme fırsatı yakalamıştır. Kerem ise türlü üçkağıtlar yaparak para kazanmayı adet edinmiş bir adamdır. Şimdi de Nejla'nın çevireceğini işittiği filmden parsa toplamak, ya da daha doğrusu Nejla'yı dolandırmak istemektedir. Binbir dalaverenin sahne alacağı bir oyun başlar.
 </p>
 <p class="metin">
 </p>
 <p class="arabaslik">
  İyi aksiyon, çuvallayan senaryo
 </p>
 <p class="metin">
  Düşman Hattı
 </p>
 <p class="metin">
  Orj adı: Behind Enemy Lines
 </p>
 <p class="metin">
  Yön: John Moore
 </p>
 <p class="metin">
  Oyn: Gene Hackman, Owen Wilson, Joaquim de Almeida
 </p>
 <p class="metin">
  Sen: David Veloz, Zak Penn
 </p>
 <p class="metin">
  Amerikan ordusunda bir pilot olan Chris Burnett, Bosna'daki Amerikan üssünde, uçak gemisinin içinde pineklemektedir. Buraya gerçek bir savaş göreceği umuduyla gelmiş olan Burnett eğitim yapmaktan sıkıldığını ve bu yüzden ordudan ayrılacağını söylediğinde Amiral Leslie ile aralarında bir tartışma patlak verir. Ceza olarak son bir uçuş görevine çıkan Burnett, uçaktaki dijital kamera ile Sırpların yasak bölgede fotoğrafını çekince uçağı düşürülür. Fotoğrafları ele geçirmek isteyen Sırplar, Burnett'in yardımcı pilotunu öldürürler. Hayatını kurtarmak için kaçmaya başlayan Burnett, Sırplarla ilişkilerini bozmak istemeyen üst yönetimin kendisini ölüme terk etmesiyle şok olur.
 </p>
 <p class="metin">
 </p>
 <p class="arabaslik">
  Ödülü kim alacak?
 </p>
 <p class="metin">
 </p>
 <p class="metin">
  Sinema Yazarları Derneği bu yıl 34. kez Türk sineması ödülleri dağıtacak. 33 yazarın katılımıyla belirlenen 2001 yılının en iyi film adayları şöyle: Büyük Adam Küçük Aşk, Filler ve Çimen, Herkes Kendi Evinde, Vizontele ve Yazgı. Yılın yönetmenliğine aday olanlar ise: Semir Aslanyürek (Şellale), Zeki Demirkubuz (Yazgı), Handan İpekçi (Büyük Adam Küçük Aşk), Semih Kaplanoğlu (Herkes Kendi Evinde) ve Derviş Zaim (Filler ve Çimen).
 </p>
 <p class="metin">
  Senaryo dalında "Büyük Adam Küçük Aşk", "Filler ve Çimen", "Şellale", "Vizontele" ve "Yazgı" yarışacak. Görüntü dalında ise iki filmle Haik Kiakossian (Herkes Kendi Evinde— Şellale), Jurgen Jurges (O da Beni Seviyor), Erdal Kahraman (Büyük Adam Küçük Aşk), Ömer Faruk Sorak (Vizontele) ve Ertunç Şenkay (Filler ve Çimen) yarışacak. Müzik Dalının adayları Serdar Ateşer (Filler ve Çimen), Selim Atakan (Herkes Kendi Evinde), "Kardeş Türküler" (Vizontele), 'Mare Nostrum'Ulaş Özdemir (O da Beni Seviyor) ve Serdar Yalçın— Mazlum Çimen (Büyük Adam Küçük Aşk) olarak açıklandı.
 </p>
 <p class="metin">
  En iyi oyuncu adayları arasındaki yarış bu yıl çekişmeli geçecek gibi. Kadınlarda "Vizontele" ile Demet Akbağ, "Filler ve Çimen" ile Sanem Çelik, "Şellale" ile Hülya Koçyiğit, "O da Beni Seviyor" ile Lale Mansur ve "Yazgı" ile Zeynep Tokuş yarışacak. Erkeklerde "Büyük Adam Küçük Aşk" ile Şükran Güngör, "Herkes Kendi Evinde" ile Erol Keskin, "Şellale" ile Tuncel Kurtiz, "Yazgı" ile Serdar Orçin ve "Filler ve Çimen" ile Ali Sürmeli SİYAD ödülü için yarışacaklar. Yardımcı Oyuncu adayları ise kadınlarda Ayla Algan (O da Beni Seviyor), Müjde Ar (Komser Şekspir) Nilüfer Aydan (Renkli Türkçe), Füsun Demirel (Büyük Adam Küçük Aşk) ve Nurseli İdiz (Şarkıcı) olarak belirlendi. Erkek adaylar ise şöyle: Haluk Bilginer (Filler ve Çimen), Taner Birsel (Filler ve Çimen), Engin Günaydın (Yazgı), İsmail Hakkı Şen (Büyük Adam Küçük Aşk) ve Cem Yılmaz (Vizontele) . SİYAD gecesinde onur ödülü alacak olan sanatçılar da belli oldu. Mesleğinde 50 . yılını kutlayan Atıf Yılmaz, emektar oyunculardan Muhterem Nur ve Muzaffer Tema ödüle layık görüldüler. Ayrıca sinema yazarı Agah Özgüç ve AFM sinemalarının kurucusu Sedat Akdemir Yalçın Selgur ikilisine de özel birer ödül verilecek.
 </p>
 <br/>
 <center>
  <a class="anaorta" href="http://web.archive.org/web/20020428164421/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/372/sinema/1.htm), [web.archive.org (arşiv bağlantısı)](http://web.archive.org/web/20020428164421/http://www.aksiyon.com.tr:80/2002/372/sinema/1.htm)
