# Korku Edebiyatının Türkiye Ayağı Tamam!

*Nihal Bengisu Karaca 2001.09.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1) İtalyan lisesindendir bildiğim kadarıyla.
  </font>
 </div>
 <div id="newsText">
  <font class="detail-text">
   2)Levanten ve aynı zamanda eski bir İstanbul ailesinden gelen yazar, tarihçi vs. İstanbul Gizemleri adında süper bir kitabı vardır, Foucault Sarkacı'nda geçen isimleri orada da bulabilirsiniz .
   <br/>
   <br/>
   3) Türkiye'nin tek vampir avcısı. Çoğu vampir filmlerinde yer alan ihtiyar bir amca vardır, ona benzetirim ben.
   <br/>
   <br/>
   4) Amcam, dayım filan olmasını, bütün arşivini bana miras bırakmasını dilediğim tek insan.
   <br/>
   <br/>
   5)Hep sinema tarihi ve fantastik edebiyat üzerine araştırma yapıyordu, bu ara öykü de yazıyormuş, Beyoğlu Kabusları ve Diğer Öyküler adında bir kitabı yayınlanmış...
   <br/>
   <br/>
   Bunlar www.sozluk.sourtimes.org adlı web sitesinde Giovanni Scognamillo için arama yaptığınızda elde edebileceğiniz sonuçlardan bir kaçı. İçeriği, çoğu genç olan ziyaretçilerin çeşitli konulardaki izlenim ve bilgilerinden oluşan web sitesinde Giovanni Scognamillo hakkında fikir beyan eden bir sürü genç insan bulmak aslında bir sürpriz değil yazar için. Çünkü o daha çok gençler arasında okunduğunu biliyor. Dünya ve Türk sineması tarihi, İstanbul ve özellikle Beyoğlu gizemleri, fantastik edebiyat ve fantastik sinema hakkında bir çok araştırması bulunan ve ülkemizin tek "vampirolog"u olan Giovanni 72 yıllık Beyoğlu birikimlerinin kurmaca yansımalarından ve çok önceden yazdığı birtakım öykülerden oluşan ilk edebi deneyimini Okuyanus Yayınları aracılığı ile paylaşıyor.
   <br/>
   <br/>
   Beyoğlu öyküleri hiç kuşkusuz "Beyoğlu'nun böyle bir tür için çok zengin bir malzeme vermesinden "kaynaklanıyor. Kitabın arka kapağında "...yaşanmış ya da yaşandı sanılmış anlara...tanıklık ediyor" deniyor yazar için. 1940'larda bir çocuğun gözünden labirenti andıran sokakları, titrek ölgün ışıklar altında farklı âlemlerden gelen yaratıkları sergilermiş gibi görünen oyuncakçıları, ya da yıllar sonra, Tarlabaşı'ndaki yıkımlar yapılırken ortaya çıkan sefaleti, çürümüş bir koku içinde arzı endam eden insan manzaraları, fareler, sıçanlar ve diğerleri, tam ortayerinden geçen ve kimi nereye taşıdığı bazen belli bile olmayan hayalet tramvay'ı ile Beyoğlu'nda geçen yaşama gerçek bir tanıklık sözkonusu. Fantastik korku edebiyatıyla ontolojik bir yakınlaşma hali içinde olan bir mekan sanki Beyoğlu. Sözgelimi Eyüp'te geçebilir mi bir korku hikayesi? Kulağa bile hoş gelmiyor. Ama Giovanni "Olabilir, diyor, Fatih'te de, Beyazıt'ta da geçebilir bir korku öyküsü. Bu bir hayalgücü sorunudur. İstanbul'un geçmişinin zenginliğine bakarsan her semtte fantastik öykü için kullanılabilecek malzeme bulursun."
   <br/>
   <br/>
   Kitabın "..diğer öyküler" kısmı kanımca en yabana atılmayacak kısmı. Özellikle Naan bir film olmak için çok iyi bir öykü gibi görünüyor, Duvarın Ardındaki Ses ve Bir Kukla için Blues da fantastik edebiyatı ve Giovanni Scognamillo'yu takip edenlerin fazlasıyla etkileneceği öyküler.
   <br/>
   <br/>
   Fantastik edebiyat öte âlemden gelme kötücül ve lanetli tiplerden cansız bir kuklaya kadar çeşitlenen aktörlere sahip. Nitekim Beyoğlu Kabusları ve Diğer Öyküler dar sokak aralarından güzelliği ve masumiyeti tekeline almış kavramların şiddet ve tedirginlik dolu yanlarına kadar uzanıyor. Bitkiler üzerinde araştırma yapan ve fakat akıl hastanesinde sonuçlanan olaylar yaşayan bir bilimadamının yaşadıkları üzerine kurulu bir öykü olan Naan'da şöyle bir cümle var: "Tüm mitoslar bir şeyi açıklarlar ve hepsi de bir tür gerçekliğe dayanırlar." Fantastik edebiyat kendine has bir gerçekliğin resmini yapmaya çalışmaktadır sanki. Giovanni'ye göre içinde yaşadığımız ve gerçek olarak kabul ettiğimiz şeylerin dışına taşan her şeydir fantastik.
   <br/>
   <br/>
   Poe ve Lovecraft
   <br/>
   <br/>
   Yelpazesi çok geniş, bir çıkış ve bir varış noktasını saptayabilmenin oldukça zor olduğu bir alandır bu ve onun gerçekleri ve olguları bizimkiyle bağdaşmaz. Sözgelimi bizler tarihi belirli bir noktadan başlatırız. Ama fantastik tür, insanoğlunun daha yeryüzünde olmadığı zamanlardan alır karanlığını, asıl zorluk da orada başlar. Zengin, gizemli ve özgün bir atmosfer kurgulamak ve her türlü bilinmezliği ve tarif edilemezliği ifade edebilmek zorundadır yazar. "Bir Edgar Allen Poe olmak ve işi tamamen özgün bir mitoloji kurmaya kadar vardıran Lovecraft olmak kolay değildir."
   <br/>
   <br/>
   Yalnızlık da korkutur, doğa da...
   <br/>
   <br/>
   Kitaptaki öykülerde özellikle bir karakter tipolojisi dikkat çekiyor. Genellikle hüzünlü, yalnız ve yarım kalmış adam portreleri çarpıyor gözümüze. Aşk hikayelerinde bile yalnızlık hüküm sürüyor; garip, tutuk, âlemlerin ve boyutların farklı olduğu, aşkın aşk gibi dünyalar bunlar. "Bence yalnız insan karakteri çok zengin bir potansiyeldir" diyor yazar. " Hüzün de aynı şekilde çok katmanlı bir malzeme verir."
   <br/>
   <br/>
   Korku edebiyatının sızmayıp tekinsizliğini bulaştırmadığı bir alan yok gibi. Hayran hayran bakakaldığımız, masumiyetiyle bütünleştiğimiz doğaya bile gölge düşüren tasarımlarla gelir fantastik korku edebiyatı. Orayı da karıştırır, kurcalar, okuyucunun rahatını bozar.
   <br/>
   <br/>
   "Doğayı insanların ahlak kurallarına bağlayamazsınız. Doğa için iyi ve kötü yoktur. Ölçüler Allah tarafından insana getirilmiştir, doğayı bağlamaz. Ama objektif bir açıdan bakıldığında insan da doğaya benzer, ne melektir ne şeytan."
   <br/>
   <br/>
   Edebiyatın üvey çocuğu
   <br/>
   <br/>
   Fantastik edebiyat bilimden panik halinde uzaklaşmaya çalışan ileri sanayi toplumu insanlarının kuşku ve yılgınlıklarını sömürmekle suçlanan ve eleştirilen bir alan aynı zamanda. "Ben bir ara vampir romanlarını toplayayım dedim, sadece bu mitos ile ilgili olarak 1500 tane eser çıktı ortaya, bu da bir kısmıydı üstelik. Yani fantastik tür çok satan bir tür, sömürü eleştirisinin haklılık kazandığı yer de burası." Ancak olaya bütüncül bakmak ve bu türden eleştirilerin amacı aşan keskinliklerinin altını çizmek gerekiyor ona göre: " Asıl fantastik edebiyatına; gerek Alman gerekse İngiliz gotik edebiyatının kaynaklarına ve o dönemin zirvesindeki Adgar Allen Poe'ya bakıldığında, bu edebiyatın gerçek bir edebiyat olduğu görülür." Ama İngiliz edebiyatı hakkında yapılmış araştırmalarda Bram Stocker'in Dracula'sını bulamayacağımız gerçeğini de iliştiriyor sözlerine. Zira belirli bir akademik çevre için bu asıl değil türev bir edebiyat kolu. Ancak Giovanni popüler edebiyat ve aydın edebiyatı gibi bir ayrımın tarihi tersliklerine dikkat çekiyor "Acaba 19. yy.da Balzac'ın yaptığı popüler edebiyat değil miydi?" diye soruyor. Balzac kendi dönemi içinde çok satmış bir yazar. Örnekler çoğaltılıyor: Alexander Dumas ve Victor Hugo. "Bugün Sefiller'in bir edebiyat başyapıtı olduğunu bir kenara bırakıp objektif olarak ele aldığınızda aslında Sefiller'in Yeşilçam sinemasından bildiğimiz formüller üzerine kurulmuş bir melodram olduğunu görürsünüz" diyor Giovanni, türler arasında oluşturulan ayrımların ne kadar yapay gerekçelere dayandığını göstermek için.
   <br/>
   <br/>
   Dracula gerçekçidir, Frankenstein uyarıcı!
   <br/>
   <br/>
   Eylül ayının Roll dergisine yazdıklarını hatırlatıyoruz kendisine. Vampir öykülerinde kan emen yaratığın hep soylu, kurbanın da hep alt sınıftan olduğunu yazdığı metni yani. Bu temsillerin insanları, sözkonusu ilişkilerin meşru olduğu yolunda bir kabullenmeye götürüp götürmeyeceğini soruyoruz.
   <br/>
   <br/>
   "Bir mitos kuracaksanız, iyice besleyeceksiniz onu ve çekici hale getireceksiniz. Vampir ölümsüz ve yakışıklı olacak (bir ceset nasıl yakışıklı olur sorusunu sormayacaksınız) soylu, zengin ve değişken olacak. Vampir öykülerinin toplumsal bağlamda gerçekçi bir yerlere tekabül ettiğini de görmek gerekir, toplumsal temellere, feodaliteye ve köylüye kadar inebilirsin o öykülerde. Ama mesela Frankenstein'da bilimin tehdit ediciliği sözkonusudur, "Dikkat edelim, tanrıcılık oynamaya devam edersek canavarlar yaratacağız" uyarısı vardır. Pek çok mitos böylesi ilişkileri inceler, zeminine indiğinizde pek çoğunun toplumsal bir bağlantısı olduğunu görürsünüz, göründükleri kadar havai değildirler. Öte yandan bilimkurgu insanlığın geleceği konusunda hiç de iyimser olmayan bir çizgide durmuştur hep ve haksız da çıkmamıştır."
   <br/>
   <br/>
   Sırada yeni öykü kitabı var: "Kızıl". Aklında da konusu 1920'lerin İstanbul'unda geçen bir vampir romanı. Araştırma yazılarından yorulmuş ve artık kurmaca eserler verecekmiş. Giovanni Türkiye'de hâlâ olmayan bir yazın türünü, fantastik edebiyat geleneğini başlatmak istediğini söylüyor. "İlgili izleri masallara ve folklördeki zengin potansiyele kadar sürebiliyoruz. Dede Korkut hikayelerinden başlayabiliriz işe" diyor. Doğrusu bu ilk taşı atmak için de Giovanni'den başka isim gelmiyor akla...
   <br/>
   <br/>
   <br/>
   <br/>
   .........................
   <br/>
   <br/>
   <br/>
   <br/>
   Kızılok "Kumsalda"n ayrıldı
   <br/>
   <br/>
   Bugüne kadar "Zaman Zaman", "Yana Yana", "Bu Kalp Seni Unutur mu" gibi unutulmaz şarkılara imza atan besteciyorumcu Fikret Kızılok, tedavi gördüğü İstanbul Üniversitesi Tıp Fakültesi Hastanesi'nde hayatını kaybetti. 54 yaşındaki Kızılok'un ölümü, onun şarkılarıyla hüzünlenmiş herkesi yasa boğdu. 1947 yılında Kalamış'ta doğan Kızılok, profesyonel müzik yaşamına Cahit Oben Orkestrası'nda başladı. Orkestra, ilk Altın Mikrofon Yarışması'na, "Halime" adlı parçayla katıldı. 1969'da "Yumma Gözün Kör Gibi" adlı Anadolu pop türü albümü çıkaran Kızılok, bir süre Sivas'ın Sivrialan Köyü'nde Aşık Veysel'in yanında kaldı. Anadolu pop akımının ilk temsilcilerinden sayılan ünlü sanatçı, 80'li yılların başlarında dostu Bülent Ortaçgil'le beraber Çekirdek Sanatevi'ni kurdu.
   <br/>
   <br/>
   Galatasaray Lisesi'nde okurken arkadaşlarının Topal Fikret adını taktıkları Kızılok, aslında diş hekimiydi. En büyük tutkusu ise müzik ve denizdi. Ve bir de oğlu Yağmur. 1972'de Nazım Hikmet'in şiirlerinin yer aldığı "Not Defterim" adlı albümü çıkaran Kızılok, sonra "Leylim Ley"i çıkardı. Unutulmayan şarkıları arasında "Aşkın Mapusane", "Bu Kalp Seni Unutur mu", "Zaman Zaman", "Yana Yana", "Mustafa Kemal, Ben Anadolu'yum" ilk akla gelenler.
   <br/>
   <br/>
   Üniversite yılları ve doktorluğu süresince sekizi altın, 12 plak ödülü alan ve yıllar önce Bodrum'a kaçarak teknesinde yaşamaya başlayan Kızılok, son bestelerinden biri olan 'Kumsalda'yı da Sertab Erener'e vermişti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7832-korku-edebiyatinin-turkiye-ayagi-tamam.html), [web.archive.org (arşiv bağlantısı)](http://web.archive.org/web/20120827095622/http://www.aksiyon.com.tr:80/aksiyon/haber-7832-korku-edebiyatinin-turkiye-ayagi-tamam.html)
