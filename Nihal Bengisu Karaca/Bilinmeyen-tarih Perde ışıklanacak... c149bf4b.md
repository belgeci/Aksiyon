# Perde ışıklanacak...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226152932im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152932im_/http://www.aksiyon.com.tr/resim/411/28.jpg" vspace="5"/>
  </p>
 </font>
 <font class="content">
  Bir çizgi film olmasına rağmen Hz. Muhammed (s.a.v): Son Peygamber meseleyi doğru yerden almayı, nüansları vermekte baştan savmacı olmayan nazik bir anlatım yakalamayı başarıyor. “Mekke İslam’dan önce benim konumumda olanlar için yaşanılması çok güç bir yerdi” diye başlıyor hikaye.
 </font>
 <br/>
 <p>
  <font class="content">
   Malik’in kızına fedakarlığı, yardımseverliği öğretmesi, gelmiş geçmiş en mükemmel mesajı anlatabilmesi için elbette önce Hz. Muhamed’in (s.a.v) hayatını anlatması gerek.
   <br>
    <br>
     Film böyle açılıyor. Hangi film mi? The Last Prophet: Muhammad (s.a.v), yani Muhammed (s.a.v): Son Peygamber.
     <br>
      <br>
       Kimileriniz çoktan duydunuz, kiminiz için ise bu hâlâ heyecan verici bir haber. Son dinin peygamberi Hz. Muhammed’in (s.a.v) hayatı çizgi film formatında 8 Kasım’da sinemalarda olacak. Filmin gösterim tarihinin Ramazan ayının ilk cumasına isabet etmesi kuşkusuz tesadüf değil. Bu merak ve heyecanda M. Akad yapımı The Message/Çağrı’dan sonra Peygamberin hayatını konu alan başka bir filmin çekilmemiş olmasının payı büyük; çizgi film formatı ise çocukların ilgisini de kazanmak gibi önemli bir avantajı getiriyor beraberinde. Ancak birtakım handikapları da var bu formatı seçmenin. Hedef kitleye form nedeniyle yakınlık duyacak ve konu gereği ailelerinin yönlendirmeleriyle sinemaya gelecek olan çocukların anlayabileceği bir düzey yakalamak, ancak basitlik ile bayağılık arasındaki tehlikeli sınıra asla yaklaşmamak. Haberi ilk elden ve ağızdan duyasınız diye giriştiğimiz çaba sonuç verdi, filmi seslendirme aşaması henüz bitmişken, Malik’i seslendiren Volkan Severcan ve Hz. Hamza’yı seslendiren Ayhan Kahya’ nın da bulunduğu bir izlemede görme şansı elde ettik.
       <br/>
       <br/>
       Vahiy, tebliğ, hicret
       <br/>
       <br/>
       Film bir çerçeve öyküyle açılıyor ve anlatıcı rolünü üstlenen Malik karakterinin yardımıyla ilerliyor. Cahiliyye dönemi Araplarının İslam öncesi yaşamından verilen kısa ama hareketli profil oldukça başarılı. Hacıları yolunacak kaz olarak gören ve asıl derdi ‘Tanrıları parlatıp’ daha çok kazanmak olan varlıklı zümrenin ‘samimiyetsizliği’ ve iktidarı kullanma biçimleri, sosyal sınıflar arasındaki dengesizlik, toplumun kölelere ve yoksullara davranış şeklindeki üsttenci tavır aksiyon filmlerini hatırlatır bir dinamizmle ve çizgi film olanaklarının elverdiği en mükemmel şekilde yansıyor perdeye. Darünnedve'deki konuşmalar, Ebu Süfyan, Ebu Leheb, Ebu Cehil (Amr bin Hişam), Umeyye bin Halef ve peygamberimizin amcası Ebu Talip arasındaki tartışmalar bu karakterleri daha iyi tanımamızı sağlıyor; karakterler arasındaki ayırıcı özellikler ilk ipuçlarını bu sekanslar sırasında veriyorlar. Hz. Muhammed’e (s.a.v) gelen vahiy ve peygamberin tebliğe başlamasıyla anlatıcının ön plana çıktığı, didaktik yapının belirginleştiği bir anlatıma bürünüyor. Bir çizgi film olmasına rağmen Hz. Muhammed (s.a.v): Son Peygamber meseleyi doğru yerden almayı, nüansları vermekte baştan savmacı olmayan nazik bir anlatım yakalamayı başarıyor (Kuşkusuz İmage stüdyolarının filmin dublajını yaparken İslam tarihine vâkıf, İlahiyatçı bir isimden, Suat Acar’dan yardım almasının da payı var bunda). Film Mekke müşriklerinin serpilmekte olan bu yeni dine gösterdikleri tepkilerin aslında ekonomik ve siyasal üstünlüklerinin ellerinden gideceği korkusundan kaynaklandığını, çünkü yeni dinin eşitlikçi bir sosyal nizam getirmeyi hedeflediğini ince bir mizansenle verebiliyor. İlahi mesaj, insanın özgür olduğunu ve ancak Allah karşısında boyun eğmesi gerektiğini, kimsenin kimseden haksız kazanç temin etmemesini, kadınları öldürmemeyi ve ikinci sınıf insan olarak görmemeyi, hile yapmamayı, yalan söylememeyi, yardımsever ve fedakar olmayı öğütlüyor. Onu dinleyenleri büyük bir huzur ve fakat büyük bir sınav bekliyor. Çok geçmeden eziyetler başlıyor, bir grup Habeşistan’daki Hıristiyan kral Necaşi’ye sığınıyor. Ama geride kalanları bekleyen hepimizin de bildiği daha kesif acılar... İnananlar Darünnedve’den çıkan parlak (!) fikirler ve dayatmalar sonucunda bu kez de toplum tarafından dışlanıyorlar; açlık, yoksulluk ve hastalıkla mücadele ediyorlar. Yesrib’den bir elçi gelip de “Ya Rasulallah (s.a.v), size Yesrib’de ihtiyacımız var” dediğinde Allah’ın da izniyle Hicret başlıyor. Yesrib Medine adını alıyor. Mescid-i Nebevi’nin inşaası ve ardından gelen Bedir, Uhud ve Hendek savaşı ile ilerleyen asıl hikaye müşriklerin yavaş yavaş İslam safına geçmeleri ve Mekke’ye dönmeleri ile son bulurken, film Malik’in anlatımıyla verilen çerçeve hikayenin tamamlanması ile nihayet buluyor.
       <br/>
       <br/>
       Alanında bir ilk...
       <br/>
       <br/>
       Hz. Muhammed’in (s.a.v) peygamberlik serüvenini anlatan bir ilk çizgi film olması, Türkiye’de UIP gibi büyük bir şirket tarafından dağıtılması ve bunun sonucunda pek çok sinemada hem de Ramazan ayı gibi filmin ruhuna uygun bir zaman diliminde gösterime girecek olması filmi son derece önemli kılan etkenlerin başında geliyor. Ancak karşılarına çıkacak yapımın Dreamworks yapımı bir Musa Prens olacağını sananlara küçük bir, hatta birkaç uyarıda bulunalım. Film animasyon sanatının son dönemlerde kazandığı muhteşem ivmelerin göstergelerini taşımıyor. Kemera hareketleri, grafik destekleri, yakın plan çerçeveleri ile karakterleri türlü mimik ve jestle donatılmış ve mekansal malzemesi mükemmel tasvir edilmiş bir çalışma değil karşımızdaki. Hz Muhammed (s.a.v): Son Peygamber geleneksel iki boyutlu animasyon tekniklerinin kullanıldığı, perspektif ve figürlerin sade çizgilerle sağlandığı bir film. Üstelik birkaç değişikliğin dışında senaryo da neredeyse Çağrı filmiyle aynı. Ama bunlar bu filmin doldurduğu boşluk nazara alındığında ve filmin izleyiciyle temasa geçtiği anda anlam kazanacağına ilişkin olumlu düşüncelerimize gölge düşürmüyor. Badr International’ın bu filmden sonra gerçekleştireceği projeleri; “Before The Light-Zemzem suyundan Fil Yılı’na”, “Salman, The Persian-Peygamberin Arkadaşı” ve “Great Women of Islam at the Time of the Prophet Muhammad (s.a.v) - Hz. Muhammed (s.a.v) Döneminde İslam Dünyasının En Büyük Kadınları” da merakla bekliyoruz elbette. “Hz. Muhammed (s.a.v): Son Peygamber” için öncelikle teşekkür etmeli ama Çağrı filminin bazı Arap ülkelerinde yasaklanmasına neden olmuş mentalitenin bir benzeri için de birkaç söz söylemeli. Konumuzun çizgi film gibi, yapılan işi “fıkhi açılardan” rahatlatabilecek, çalışmayı daha özgür ve özgün kılabilecek bir form olması bize değinmeden geçme lüksü tanımıyor çünkü.
       <br/>
       <br/>
       Hassasiyetten maraz doğar mı?
       <br/>
       <br/>
       Badr International adlı bir Arap firma tarafından yapılan ve yapım ekibinde bir çok Amerikalının bulunduğu film El-Ezher’in ve Lübnan’daki Yüksek İslam Konseyi’nin onayından geçirilmiş.
       <br/>
       <br/>
       Müslümanların hassasiyetlerine ‘azami’ oranda dikkat edilmiş, filmi yapan ekip kendisini tartışma konusu olan yahut henüz tartışılmamış olan alanlarla bile bağlı hissetmiş; yani, şüpheli olduğu varsayılan noktalarda sınırları hiç zorlamadan ve ortaya çıkacak içerik ve estetik sorunlarını fazla umursamadan elini kısa tutmayı tercih etmiş. İzleyeceğimiz filmin, içinde Hz. Muhammed (s.a.v) olmayan bir Hz. Muhammed (s.a.v) filmi olacağını tahmin ediyorduk doğrusu, ama yapım ekibi besbelli, bizde çok beğenilen ve bir benzeri dahi olmadığı için her Ramazan ayında döndürüle döndürüle gösterilen Çağrı filminin Arap ülkelerinde gördüğü tepkilerden epey ders almış; çünkü filmin karakterleri göstermeme ‘hassasiyeti’ kimi izleyicide -sözgelimi bende öyle oldu- hayal kırıklığı yaratacak düzeyde. Çünkü Hz. Muhammed (s.a.v) ile birlikte Hz. Hatice’nin, Hz. Ebu Bekir’in, Hz. Ömer’in, Hz. Ali’nin, Hz. Aişe’nin hatta Hz. Hamza’nın ‘gösterilmemesi’, daha doğru bir ifadeyle ‘canlandırılmaması’, en yüzeysel şekilde bile bir temsillerinin sözkonusu olmayışı, filmi hem gerçek aktörlerle çalışıldığı için çekinceleri bir yere kadar makul sayılabilecek Çağrı filmine benzetiyor (çünkü bu karakterleri devreden çıkardığınız zaman kullanılabilir malzeme ancak Çağrı filmindekiyle aynı oluyor), hem de zaten basit ve yalın olmak zorunda olan senaryoyu sığ sulara sürüklenme tehlikesiyle başbaşa bırakıyor. Çünkü bu hassasiyetler siyer kitapları aracağılıyla bilinebilecek olan bazı vakaların ya da konuşmaların, sözgelimi Hz. Muhammed (s.a.v) ile bir Hz. Hatice, Hz. Ebu Bekir ya da bir Hz. Ömer arasında geçebilecek diyalogların seyirciye ‘yansıya-ma-ması’ sonucunu doğuruyor. En güzel sıfatlarla donanmış ve İslam tarihi boyunca hep örnek gösterilmiş karakterlerin yer almadığı bir Mekke ve Medine dönemi eksik bir tat olarak kalıyor damağımızda. Konunun gereksindiği tartışma platformu filmin yakında gösterime girecek olmasının önemi karşısında biraz arka planda kalıyor şimdilik. Ama sinema gibi bir iletişim aracının imkanları düşünüldüğünde sanatın sınırlarını açacak ve yeni ufuklar belirleyecek mutabakatlara ihtiyaç olduğu gerçeği gelip çalıyor kapımızı. “Hoşgeldin” mi diyeceğiz, “Elveda”mı? Oturup düşünmek gerek.
       <br/>
       <br/>
       <br/>
       Hz. Muhammed (s.a.v):  Son Peygamber
       <br/>
       Orj adı: Hz.Muhammad (pbuh): The Last Prophet
       <br/>
       Yön: Richard Rich
       <br/>
       Sen: Brian Nissen,
       <br/>
       Müzik: William Kidd
       <br/>
       Animasyon Çalışmaları: RichCrest Animation Studios
       <br/>
       Yapımcı Şirket: Badr International Corporation
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2013), [web.archive.org (arşiv bağlantısı)](http://web.archive.org/web/20050226152932/http://www.aksiyon.com.tr:80/detay.php?id=2013)
