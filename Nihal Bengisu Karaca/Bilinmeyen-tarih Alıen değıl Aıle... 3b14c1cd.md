# Alıen değıl, Aıle...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225163241im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163241im_/http://www.aksiyon.com.tr/resim/379/62.jpg" vspace="5"/>
  </p>
 </font>
 <font class="content">
  Karakterlerimiz şunlar: Yeryüzünü keşfe çıkmış bir uzaylı, bütün vaktini hastalarına bölüştürmüş bir psikiyatrist, ihmal edilen eş ve çocuklar, bir klinik dolusu özgün ruh hastası. İsmi Prot olan bir şahıs aniden beliriverir ve özel Kevin Sapacey sosu ile iyice tütsülenmiş cool tavırları nedeniyle hemen dikkat çeker; artık soluğu akıl hastanesinde alması yakındır. Çünkü günümüz toplumunda kimse Prot gibi bagajsız yolculuk etmez, kimse dünyayı böylesine şaşırtıcı ve böylesine gülünç bulmaz, kimse muzu kabuğuyla yemez.
 </font>
 <br/>
 <p>
  <font class="content">
   Prot sakin bir kişiliğe sahip olmasına ve oldukça eğitimli biri gibi davranmasına rağmen ele verir kendini. Şansı yaver gider de Dr. Mark Powell gibi, kartezyen mantığı sonuna dek içselleştirmiş ama hiç değilse şefkatli ve meraklı yanları olan bir doktorun takibine verilir.
   <br>
    <br>
     Prot uzaylı olduğunu iddia eder; işin doğrusu kişiliği bu iddialarını besleyen güçlü kanıtları da içermektedir. Gezegeni olduğunu iddia ettiği K–Pax’in yer aldığı Lyra yıldız sistemi hakkında sıradan insanların bilemeyeceği şeyler bilmektedir, gözlerinin insanlara mahsus olmayan yetenekleri vardır –ultraviyole ışınları algılamak gibi– ve bilinmeyen bir yazı türü ile sürekli not tutmaktadır. Ama İngilizceyi o kadar iyi konuşmakta ve insanlarla o kadar iyi diyalog kurmaktadır ki aklı başında olan hiç kimse onun uzaylı olduğuna inanmaz. Hastalar hariç...
     <br>
      <br>
       Yaşam pek çok olasılık barındırıyor, K–Pax de Prot’un uzaylılığı meselesini ana sorunu imiş gibi yapmakla beraber asıl olarak bu olasılıklara olan tutumumuz üzerine yoğunlaşıyor. Bu bir bıçak sırtı; çünkü önümüzde bilimin, mantığın, aklın koyduğu doğrular, karineler ve yasalar var; ya da ister yalan olsun ister gerçek Prot’un akıldışı söylemleri ve ona yaklaşanların anlamlandıkları bir varoluş felsefesi. Bu noktada en kârlı çıkanların deliler/hastalar olduğu kesin. Çünkü onların kaybedecek bir şeyleri yok. Akıl onları çoktan terk etmiş. Akıllı adamlar ise “Neden olmasın?” sorusunu sormayı bir an bile geçirmiyorlar içlerinden...
       <br/>
       <br/>
       Prot’un uzaylı mı, geçmişinde büyük bir travma olan zavallı bir insan mı olduğu sorunu sorularımızı ve cevaplarımızı bir ibre gibi ikiye bölüyor. Film her iki ihtimale ve bu ihtimaller aracılığıyla dallanıp budaklanan durumlara eşit mesafede duruyor (Finalde bile). K–Pax mükemmel, uygar ve barışçıl bir gezegen de olabilir, hiç kimsenin bir aileye sahip olmadığı sevgisiz ve yalnız bir gezegen de. Prot geçmişini kurguladığı mizansene gömmüş ve gözünü yıldızlara dikmiş zavallı bir hasta olabilir, bilgisi ve yetenekleri tesadüftür. Prot gerçekten bir uzaylı olabilir; o halde normal insanlar gibi davranması tesadüftür. Gerçek şu ki, aklını da hayatını olduğu gibi kontrol etmeye çalışan bir zihniyet sisteminin olasılıklarla işi yoktur; deliller ve emareler ne kadar çoksa şüphe o kadar çok artar. Prot’un varlığı mantıksal doğrular ve alternatif gerçeklikler arasında uzlaşma sağlanması için bir fırsat gibidir. Ama Prot’un dediği gibi en az 50 gezegeni doldurmaya yetecek kadar çok yaşam formunun sürekli birarada ve ilişki halinde olduğu tek gezegen burasıdır ve bırakalım herşeyi bir yana, insan bu ilişki organizmasının kıymetini bilmelidir öncelikle ve en çok hayatıyla uzlaşmalıdır bir an önce.
       <br/>
       <br/>
       Yönetmen ışın demetini kullanarak ve ışık hızının birkaç katı bir hızla seyahat edebilen bu karakterin imgesel karşılıklarını büyük bir başarıyla canlandırıyor. Işık kullanımı ve ışık oyunları en önemli görsel koz olarak çıkıyor karşımıza. Kevin Spacey ise Seven’deki John Doe’nun geliştirilmiş “iyi” versiyonu olarak hem tanıdık, hem de iyi. Debelenen psikiyatrist rolündeki Jeff Bridges için de en azından rolünün hakkını verdiği söylenebilir.
       <br/>
       <br/>
       Sonuç itibariyle tıpkı Spielberg’in A.I’si gibi, sevilmenin, ailenin ve ilişkilerimizin değerli olduğunu anlatmak için hayli ilginç bir yol seçmiş özgün bir film. En uzaylı aile filmi. Seyretmeye değer...
       <br/>
       <br/>
       K–Pax
       <br/>
       Yön.: Iain Softley.
       <br/>
       Sen.: Charles Leavitt.
       <br/>
       Oyn.: Kevin Spacey , Jeff Bridges, Mary McCormack, Alfre Woodard, David Patrick Kelly
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12491), [web.archive.org (arşiv bağlantısı)](http://web.archive.org/web/20050225163241/http://www.aksiyon.com.tr:80/detay.php?id=12491)
