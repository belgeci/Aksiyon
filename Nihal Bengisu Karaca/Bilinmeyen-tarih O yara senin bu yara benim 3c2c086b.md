# O yara senin, bu yara benim

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030627045636im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627045636im_/http://www.aksiyon.com.tr/resim/35/66.jpg" vspace="5"/>
  </p>
 </font>
 <font class="content">
  Uzak hayatla kendisi arasına mesafe girmiş bir adamın evinde kalan bir akrabasından duyduğu rahatsızlığı, elinde kalan son kalesini koruma adına çektiği görünmez kılıçlara, kılıcın önce onu tutanın elinde açtığı yaraya, bu tek ve ‘bir’ halet-i ruhiyeye odaklanıyor ve başarıyla anlatıyor. Sır Çocukları’nın konusu ise Uzak’takine nazaran daha toplumsal; yara aynı yara belki, ama sathı geniş, kanama daha fazla...
 </font>
 <p>
  <font class="content">
   39. Antalya Film Festivalinin en gösterişli zaferini Sır Çocukları ekibi yaşamıştı. Festivalin halk jürisi tarafından en iyi filmi seçilen Sır Çocukları, basında festival jürisinin en iyi filmi olan Uzak’tan daha fazla yer almış, sanatçının yabancılaşması gibi bireysel bir konuyu ele alan Uzak’ın aksine, sokak çocuklarını ve onların sorunlarını işleyen toplumsal bir temaya odaklanmıştı. Biri festival jürisinin diğeri halk jürisini en iyi filmi olarak çıkmış olan Uzak ve Sır Çocukları o çok kadim, sanat sanat için, sanat halk için polemiğinin temsilleri gibi karşı karşıya kalmışlardı. Ödüllerin açıklandığı basın toplantısında Sır Çocukları’nın adı duyulur duyulmaz yer yerinden oynamıştı; tümü orada hazır bulunan ekibin gösterişli sevincinde hem başarılı bir iş yapmış olmanın hem de mesajlarını geniş halk kitlelerine duyuracak olmanın coşkusu vardı. Festivallerden ödül almaya alışan ve zaten o sırada bir festival nedeniyle yurtdışında bulunan Uzak’ın sevinci ise fazla efendi ve utangaçtı diğerine oranla. Başrol oyuncusu M. Emin Toprak’ın ölümünün ardından o ana baktığımda bu sevincin artık öksüz bir sevinç olduğunu da söyleyebilirim.
   <br/>
   <br/>
   Sır Çocukları gösterime girecek diğer festival filmlerinden ve hatta festivalin asıl ödülünü almış olan Uzak filminden daha fazla gişe yapacak bir film. Hatta bu ‘daha fazla’ ibaresi mütevazı oldu; doğrusu şu, eğer tanıtım imkanları doğru kullanılırsa –vakit hâlâ çok geç değil– Sır Çocukları arayı epey açar, hem bu kapasiteye sahip olduğu için, hem de konu gerçekten toplumca içimizi sızlatan bir meseleye dair olduğu için. Daha az izlenecek, daha az gişe yapacak olması Uzak’ı kötü mü yapıyor? Bir filmin iyi film olması ayrı, ticari başarısı ayrı. Uzak Nuri Bilge Ceylan estetiğinin tavan yaptığı kareler için bile izlenebilir demem yeterli. Konusu, yani, yaşama sevincine, sanatına kendisine ve doğal olarak kökenine yabancılaşmış bir aydının sıracalı hali dolayısıyla filmle özdeşleşme imkanı bulmakta zorlananlar; kendisini görkemli İstanbul resmine yapıştırmakta zorlanan kasabalı gençle mutlaka özdeşlecekler. Filmimizin başkarakteri fotoğraf sanatçısı adam, değer verdiği şeyleri,  sanatını ve evliliğini ‘hayatından çıkarırken’ bunlarla birlikte kendisinin de ‘hayattan çıktığını’ ne kadar biliyordu meçhul. Ama artık biliyor, ‘benden sonrası tufan’ deme hali var üzerinde, kurulu düzenini kan bağı hiyerarşisine bozdurmaya hiç niyetli değil. Kasabasından bir gemide iş bulma hevesiyle kopup gelmiş genç ise bir akrabasının yanına yerleşmiş olmaktan memnun. Bir baltaya sap olmanın ne kadar zor bir süreç olduğunun farkında değil, yanında kaldığı adamın ritüellerine düşkün, rahatsız biri olduğunun da farkında değil. Büyük şehir onu hem cezbetmekte hem de korkutmakta. Karla kaplı bir sahilde yarısı tamamen sular altında kalmış gemi hem plan itibariyle hem de karakteri bekleyen iç ve dış tehlikeleri sezdirmede yönetmenin yıldızını parlatan bir etki gücüne sahip.
   <br/>
   <br/>
   Nuri Bilge’nin filmi ilk etapta sadece ‘yabancılaşmış sanatçı’ portresini anlatıyormuş yanılsaması yaratıyor. Oysa filmin anlattığı biri sanatçı diğeri işsiz kasabalı genç, iki karakter, biri hevesli diğeri isteksiz bir halde, aynı acının kulvarında yol alıyorlar: Hayata eklemlenmeyi başaramamış, ya çok geç kalmış, ya erken vazgeçmiş olmanın kulvarında. Aralarındaki fark fotoğrafçı olanın bunu bilmesi. Bilmekle yalnızlaşması, yalnızlığını anlaşılabilir ama tevazudan yoksun bir sevimsizlikle yaşaması. Uzak’ı, aldığı ödüllerin sevinci soğumadan toprağa verilen fakat vefatı ‘sanat çevresi’ denilen klana dahil olmadığı için haber değeri taşımayan M. Emin Toprak nedeniyle de anlamlı buluyorum. Bu onun ‘son’ filmiydi, gözlerinin önünden bir film şeridi geçti mi, bu film kendi filmi miydi, ‘son’ yazısını gördü mü, sorabilmek isterdim.
   <br/>
   <br/>
   Uzak
   <br/>
   Yön: Nuri Bilge Ceylan
   <br/>
   Oyn: Muzaffer Özdemir, Mehmet Emin Toprak, Zuhal Gencer Erkaya, Nazan Kırılmış, Ebru Yapıcı
   <br/>
   Sen: Nuri Bilge Ceylan
   <br/>
   <br/>
   <br/>
   ARTIK SIR DEĞİL....
   <br/>
   <br/>
   Sır Çocukları:    Yön: Aydın Sayman, Ümit Cin Güven   Oyn: Fırat Tanış, Halil İbrahim Aras, Özgü Namal, Mehmet Ali Alabora, Nur Sürer, Volga Sorgu, Serdar Orçin, Mustafa Uğurlu   Sen: Aydın Sayman, Ümit Cin Güven
   <br/>
   <br/>
   Sır Çocukları en savunmasız çağında geri dönüşsüz bir iklime mahkum olan sokak çocuklarını anlatıyor. Bakışını çoğunlukla içeriden, kimi zaman medyanın vizöründen yönlendirerek çeşitlendiriyor. Çok karakterli uzun bir film Sır Çocukları, uzun olması filmin en büyük handikapı. Üvey baba şiddetine dayanamayıp evinden kaçarak İstanbul’a gelen 10 yaşındaki Cemil’in, sokak çocukluğundan sokak adamlığına terfi etmiş iyi kalpli Velid tarafından sahiplenilmesi ile başlıyor hikaye. Anne Münevver oğlunu aramak üzere İstanbul’a geliyor fakat ilk eşinin kardeşleri tarafından namus meselesi gerekçesiyle aranıyor. Velid Cemil’i memleketine gönderebilmek için gereken parayı toplamaya çalışıyor ama sokaklarda zorluklar da kötülükler de bitmiyor. Gerçi aşk da var buralarda, dostluk ve inanç da var, ama hükümleri ateşin yanında ancak ona üşüşen pervanelerin cürmü kadar...
   <br/>
   <br/>
   Filmin sevme nedenlerimden biri yanlarından biri neredeyse trajik denebilecek bir olguyu ‘arabesk’ bir düzlemden olabildiğince uzakta durmaya çalışarak anlatması olmuştu. Diğer nedeni ise ‘onlara para vermeyin, para verirseniz tinere harcarlar’ efsanesini çok açık biçimde olmasa da yalanlıyor oluşu. Durum şuydu çünkü: Bu çocuklar evlerindeki kötü koşullar yüzünden kaçıyorlar ve sokağa sığınıyorlardı, birileri ellerine para tutuşturmadığında açtılar, o kadar basit. Fakat para vermek çok açık tabirle sadece ‘ölmemelerini’ sağlıyordu, paranın fazla gelen kısmının tinere ya da haraç kesen sokak arası kabadayılarına gitmesi de güncel bir gerçekti. Ne yapmalıydı o halde? Öncelikle onları tanımalıydı, başka bir gezegenden ışınlanmadıkları, bu bünyenin kendi kendine ‘sokak çocuğu’ yaptığı bilinmeliydi. Nasıl sokak çocuğu olunuyordu mesela? Haydarpaşa tren garına beş kuruşsuz inip simitçinin önünde saatlerce yalandıktan sonra, ona acıyan ve yiyecek veren kıdemli sokak çocukları tarafından sahiplenilmekle... Sonra ne oluyordu sokak çocuğu? Genelde dayanışma halinde olduğu benzerleriyle birlikte dolaşıyor, yaşça büyük olanlar tarafından ya korunuyor ya da sömürülüyordu. Sokak çocuğu sokak çocuğunun hem kurtarıcısı hem belasıydı yani. En iyi ihtimalle Velid olunuyordu. Sokaklar hem vatanı hem de cehennemiydi çocuğun. Hayatları böylesi bir paradoksun makası arasında sıkışmış bulunan sokak çocuklarını konunun içerdiği gözyaşı potansiyeline yaslanma kolaycılığına kaçmadan işleyen Sır Çocukları sırf bu nedenle kutlanmaya ve övülmeye değer. Bu başarıda Sır Çocuklarının hikayesini yazarken onları uzun bir süre gözlemiş olan senarist Ümit Cin Güven’in ve sokak çocukları ile ilgili projelerde ismi ilk akla gelen kişi olan Yusuf Ahmet Kulca’nın payı büyük. Fırat Tanış’ın Antalya Film Festivali’nde en iyi erkek oyuncu ödülünü aldığını da belirtelim.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2227), [web.archive.org (arşiv bağlantısı)](http://web.archive.org/web/20030627045636/http://www.aksiyon.com.tr:80/detay.php?id=2227)
