# SONSUZA KADAR ÇİRKİN KALDILAR...

*Nihal Bengisu Karaca 2001.06.30*

<div>
 <img border="0" src="/web/20020220113303im_/http://www.aksiyon.com.tr/yazar/sinek.jpg"/>
 <p class="spot">
  Bir peri masalından ne beklenir? Nazik ve alımlı karakterler herşeyden önce, sonra asgari oranda görgü kuralları, sevecen bir dünya görüşü; yakışıklı bir şövalye, güzel bir prenses, öpüldüğünde prense dönüşecek bir kurbağa, yine öpüldüğünde mutluluk bahşedecek uykucu bir güzel ve dahası ve dahası.
 </p>
 <p class="metin">
 </p>
 <img border="0" src="/web/20020220113303im_/http://www.aksiyon.com.tr/2001/343/resimler/sonsuz.jpg"/>
 <p class="metin">
  Masal kahramanlığı kadrosunun Pinokyo, Parmak çocuk, Çizmeli kedi gibi kusurlu ya da zaten insan olmayan karakterlerle dolabileceğini masal tecrübelerimizden biliyoruz, ama en bilinen masallarda "baş rollerin" Hollywood'un büyük prodüksüyonlarında olduğu gibi güzel aktrisler ve yakışıklı aktörlerlerce paylaşıldığı genellemesini de yapabiliriz pekala.
 </p>
 <p class="metin">
  Shrek'i ilginç bir masal yapan, umudu, hayalgücünü, kahramanlığı salık verirken hayatın dilini değil, kurmaca için seçilmiş yapma bir dili tercih eden masal aleminin oynamaz taşlarına bir tos vurması. Shrek çirkin, yeşil, yalnızlığına düşkün bir dev. Kendine has bir mizah anlayışı ve felsefesi var. Bir gün masasında uyuyan güzeli buluyor,  yatağında da kırmızı başlıklı kızın büyükanne taklidi yapan kurdunu; yedi cüceler ise kapıyı tekmeliyorlar. Lord Farquaad' ın kurallardan, kontrolden ve itaatkar tebasından mürekkep "kılpıranga" ülkesinden, bu ülke için fazla atipik ve saçma kaldıkları için kovulan masal kahramanları devin yaşadığı bataklığa üşüşmüşler.  Shrek çözüm umuduyla, yanına başına bela olmuş geveze bir eşeği de alarak   Lord Farquaad'ın sarayına doğru yola çıkıyor.   Masal dünyasından sadece Pamuk Prenses'in üvey annesine ait şu malum aynayı alıkoymuş olan Lord ise kendisini kral yapacak evliliğin aday güzellerini seçmekte. Shrek ile bir anlaşma yapıyor Lord; eğer ejderhanın şatoda tuttuğu prenses Fiona'yı kurtarabilirsen sessiz bataklığına yeniden kavuşabilirsin! Bu arada konuşan akıllı aynanın bir uzaktan kumandasının, video kayıt cihazı gibi görüntüyü ileri geri saran tuşlarının olduğunu da belirtelim. Fiona'yı esir alan Ejderha da bildiğiniz ejderhalardan değil, alev saçan bu vahşi şey bir dişi ve aşk ateşiyle yanacağı günü bekliyor. Shrek'in güncellemesine de diyecek yok zaten, Fiona'nın çok bilmiş Robin Hood ve askerleriyle giriştiği dövüş Matrix'deki Trinity'nin aksiyon sahnelerine taş çıkarıyor, ti'ye almaktan geri durmuyor.  Prenses dövüşür mü, demeyin. Fiona, kendisini şatodan kurtaran şövalyesinin bir dev olduğunu anladığında hafif bir depresyon geçirecek kadar naif ama aynı zamanda pek "flexible" bir karakter. Shrek'in ardından geğirmekte gecikmiyor sözgelimi, onun şişe dizip pişirdiği ot sıçanlarını yemekte beis görmüyor, bunu romantik bile buluyor. Karakterlerimiz anlaşıldığı gibi vejetaryen değiller, ormanda hayvanlar ile birlikte huzur içinde yaşayan, kuşlar ve börtü böcek eşliğinde şarkılar söyleyerek vakit geçiren hayvansever tiplere de benzemiyorlar. Kimi stereotiplerden bağımsız da değiller hani. "Ancak gerçek bir aşkın öpücüğü" ile bozulacak bir büyü sözkonusu örneğin. Ancak prensese çocuk iken yapılmış ve onu günbatımında dönüştüren büyü de bildik sürecin tersinden işliyor, büyü ortadan kalktığında prenses büyük prodüksüyonlu bir Hollywood yapımında rol alma şansını yitirmiş ancak kendi hayatının kendi aşkının başrolünü kapmış "şanslı" bir insan oluyor.
 </p>
 <p class="metin">
  Shrek'i Eddie Murphy, Eşek'i Mike Meyers, Fiona'yı ise Cameron Diaz seslendirmiş. Filmi dikkatle izleyenlerin yeşil iri devde Eddie Murphy'nin, Fiona'da Cameron Diaz'ın hatta Eşek'te Mike Meyers'in mimik ve ifadelerini görmeleri mümkün. Filmde karakterlerin kasları üzerinde özel bir animsyon çalışması yapılmış. Önce kemikler oluşturulmuş, kaslar kemikler üzerine yerleştirilmiş. Sonuç: Mükemmel.
 </p>
 <p class="metin">
  Çoluklu çocuklu, keyifli yeşil seyirler....
 </p>
 <p class="metin">
 </p>
 <p class="arabaslik">
  Parti başlıyor...
 </p>
 <p class="metin">
  Delik
 </p>
 <p class="metin">
  The hole
 </p>
 <p class="metin">
  Yön: Nick Hamm
 </p>
 <p class="metin">
  Oyn: Thora Birch,Keira Knightley,Desmond Harrington, Daniel Brocklebank
 </p>
 <p class="metin">
  Sen: B.Court, Caroline Ip
 </p>
 <p class="metin">
  Yapım: Lisa Bryer
 </p>
 <p class="metin">
 </p>
 <p class="metin">
  Okulun dört öğrencisi kaybolur. 18 gün sonra dört gençten biri olan Liz ortaya çıkar, korkmuştur ve yalnızdır. Masum bir yaramazlık dehşet veren şeytani bir oyuna dönüşmüş, eğlence sona ermiştir. Takıntılı bir gencin aşık olduğunda neler yapabileceğini anlatan film sağlıksız, hazırlıksız bir bilincin aşk gibi bir muamma ile nasıl raydan çıkacağını gösteren bir hikayeye sahip. Başrolde, bence haksız yere Mena Suvari'yi öne çıkaran American Beatuy'nin gerçek kızı Thora Birch de var. Film yönetmenin ilk sinema projesi.
 </p>
 <p class="metin">
 </p>
 <p class="arabaslik">
  Çılgın şehir
 </p>
 <p class="metin">
 </p>
 <p class="metin">
  Paramparça aşklar köpekler
 </p>
 <p class="metin">
  Amores Perros
 </p>
 <p class="metin">
  Yön ve yap: Alejandro Gonzales İnarritu
 </p>
 <p class="metin">
  Oyn: Emilio Echevarria, Gael Garcia
 </p>
 <p class="metin">
  Bernal,Goya Toledo,Alvaro Guerrero
 </p>
 <p class="metin">
  Sen: Guillermo A. Jordan
 </p>
 <p class="metin">
  Meksika'da üç kişinin can verdiği ölümcül bir trafik kazasının hemen ardında insan tabiatının karanlık iç yüzü fışkırır. Genç bir delikanlı kardeşinin karısı ile kaçmaya karar verir. Köpeği Kofi beraber kaçmalarına yardımcı olacak paranın elde edilmesinde rol oynayan zalim bir aracı olur. 42 yaşındaki Daniel güzel bir model Valeria ile olabilmek için karısını ve kızlarını terkeder. Keşmekeş, kısır döngü, acı ve umut. Bir tezatlar şehrinde tabiatına yenik düşen ya da onun üstesinden gelmeye çalışan yaratılmışın gerçekçi ve yalın hikayeleri. Film İstanbul Uluslararası Film Festivalinin beğeni toplayan filmlerinden biriydi.
 </p>
 <p class="metin">
 </p>
 <p class="arabaslik">
  Genç Hannibal
 </p>
 <p class="metin">
  Kuzuların Sessizliği'nden öncesini anlatacak olan Red Dragon için görüşmeler başladı. Variety'ye göre filmi yakın bir zamanda gösterime girmiş olan Nicolas Cage'li Aile Babası/The Family Man'in de yönetmeni olan Brett Ratner yönetecek. 1986 yılında Michael Mann tarafından Manhunter adıyla sinemaya aktarılan Red Dragon romanı, Hannibal Lecter'in gençlik günlerini, yani bugünlere nasıl gelindiğini bir katilin nasıl oluştuğunu anlatıyor.
 </p>
 <p class="metin">
  Filmde yapımcılar yine Anthony Hopkins'in rol almasını istiyorlar. Daha genç gözükmesi gerekli olan Hannibal Lecter için Hopkins'in yaşı bir problem olmayacak. Eğer Hopkins oynamayı kabul ederse "Erasure" adlı bir bilgisayar tekniği kullanılacak. Bu teknik sayesinde Hopkins'in daha zayıf ve genç gösterilmesi sağlanabilecek. Eee, iki filmden sonra Hannibal Lecter rolünde bir başkasını görmek hem Anthony Hopkinsseverler için hem de Lecter'den "nefret eden" hayranların hiç hoşuna gitmez elbette, kafalardaki imaj zedelenir, devreler kopar.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220113303/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/sinema/1.htm), [web.archive.org (arşiv bağlantısı)](http://web.archive.org/web/20020220113303/http://www.aksiyon.com.tr:80/2001/343/sinema/1.htm)
