# Korku sineması “cin”leri keşfetti

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226075248im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075248im_/http://www.aksiyon.com.tr/resim/401/64.jpg" vspace="5"/>
  </p>
 </font>
 <font class="content">
  Katil kendine göre nedenleri olan esrarengiz bir yabancı değildi; İngiliz teen slasher, küçük bir fark küçük bir mutluluktur sloganına özdeş bir ışıkla açılıyor, İslam inanışına özgü doğaüstü bir varlığı kent merkezine çekiyordu; müziğin, dansın, uyuşturucunun dünyasına... Kültür şoku yaşanır mıydı? “Teen slasher”, korku filmi türüne Amerikalıların yaptığı bir katkı. Wes Craven’in Elm Sokağı Kabusu I-II-III-IV’ de çalışıp Scream/Çığlık serisi ile start verdiği, peşisıra çekilen I Know what did You Last Summer/Ne Yaptığını Biliyorum serisi, Faculty/Fakülte, Urban Legend/Gerçek Efsaneler, The Hole/Delik, The Final Destination/Son Durak gibi filmlerle iyice perçinlenen bu janra İngiltere de kayıtsız kalamadı.
 </font>
 <br/>
 <p>
  <font class="content">
   Korku filmlerinde gayet iyi bir sicili olan İngilizler bu işi bir de gençlerle denemeye karar verdiler. İşin adabı gereği gençler önce çılgınca eğlenecekler, sonra vahşice öleceklerdi. Üstelik hiçbir ayırım gözetilmeyecek, kimseye torpil yapılmayacak, kimse filmin en sevimli karakteriyim diye ölmemezlik edemeyecekti. Olay, ‘club’lerin adrenalin enjekte eden atmosferinde, gençlik kültünün her dem diri tutulduğu Londra’da geçecekti. Katil kendine göre nedenleri olan esrarengiz bir yabancı değildi; İngiliz teen slasher, küçük bir fark küçük bir mutluluktur sloganına özdeş bir ışıkla açılıyor, İslâm inanışına özgü doğaüstü bir varlığı kent merkezine çekiyordu; müziğin, dansın, uyuşturucunun dünyasına... Kültür şoku yaşanır mıydı?
   <br>
    Karakterler tek çarenin euzu besmele çekmekte, nas ve felak suresini okumakta olduğunu farkedebilirler miydi! Ne yazık ki hayır... Karakterlerimiz pek çok kötü korku filminde olduğu gibi,”bunları bir sapık yapıyor”, “hayır bunları doğaüstü bir güç yapıyor” didişmesi içinde kendilerini harap ettiler, sadece “rasyonel”olanları değil, görünebilen âlemin ötesi olduğuna az çok inanan karakterlerimiz dahi kıpırdayamadı. Filmin konusu bu hareketsizlik ve ona neden olan bilinen/bilinemeyen ikilemi olsaydı ortada iyi bir konsept olurdu. Ama yönetmen bu ilk filminde klişelere tutunmayı ve yeni şeyler çıkarmaktansa test edilmiş lezzetleri tekrarlamayı daha güvenilir buluyordu. Film ilerliyor, Sam Raimi’nin Evil Dead/Kötü Ruh filmlerine özgü bir cin, bir sürü eksik ve yanlış sıfatı yüklenmiş bir halde anglosakson kültürün kötücül yaratıklarını taklit ede ede yol alıyordu.
    <br>
     Konuyu biraz daha açalım: Sekiz öğrenci her zaman takıldıkları gece klübünde yeterince dağıttıktan sonra ‘deneyim’ denilen geniş skalanın hep aynı yelpazesinde otlamış bulunduklarını farkedip yeni bir ‘heyecan’ yaşamak gerektiğini idrak ederler. Klübün bodrum katında yuvarlak bir cadı tahtası etrafında ellerini birleştirmiş sekiz kişi vardır şimdi. Çağırdıkları ruha sorular sormaya başlarlar. “Sen kimsin?” sorusu “Djin” diye cevaplanır. “Geleceği bilebiliyor musun?” sorusuna ise “Evet, hepiniz öleceksiniz!” yanıtı gelir. 13. Cuma filmlerini izlemiş olanlara bu “Hepiniz öleceksiniz” nidası epey tanıdık gelecektir. Gelen epey korku filmi izlemiş bir ruh olsa gerektir. Ama o gerçekten ruh mudur? Müslümanların kesin bir biçimde yanıtladıkları gibi: Hayır. Gelen cindir; bu sefer bir İngiliz korku filmi tarafından da onaylandığı gibi. Grubun en zeki karakteri Lucy baktığı kitapta ‘djin/cin’in İslam inanışında geçen tehlikeli bir tür güç olduğunu, ateşten yaratılmış olduğunu okur. Cin kendisini çağıranlar ölmedikçe özgürlüğüne kavuşamayacaktır, bu yüzden hepsi ölecektir! Nitekim teker teker ölmeye başlarlar. Yukarıda da belirtiğimiz gibi Jaime Lee Curtis’in aslında bakire olduğu için hayatta kaldığı eski muhafazakâr korku filmleri gibi değildir teen slasher’ler, çünkü ortada zina yapmış-yapmamış ayrımının sözkonusu olabileceği, Hıristiyan değerlerine bağlı genç kalmamıştır; zenciler önce ölmez; eşitlik vardır, şişmanlar hayatta kalacak diye bir şart yoktur -ki çağımızın kriterleri bağlamında şişman birinin iyi bir club’te bakışlardan rahatsız olmadan eğlenebilme ihtimali Prens Charles’ın sığır gütme ihtimaline denk olduğundan şişman bir karakterimiz de yoktur zaten- dahası araştırma yapmak, birtakım bilgilere ulaşmak keyfe kederdir; bilgi zafer vaadetmemektedir artık... Değişmeyen şey, kayıtsızlığın ve sorumsuzluğun cezalandırılmasıdır. Korku filmleri eğlence düşkünlerine ve eylemlerinin sonuçlarını düşünemeyecek kadar sorumsuz olanlara hiç de hoşgörülü değildir.
     <br>
      Bir korku filminin en faydalı yanı bizi karakterlerin kriz anından sonra geçirdikleri kişilik evirimine tanık etmesidir. Kriz gerçek bir turnusol kağıdıdır çünkü; karizmatik karakterlerin tek hamlede göçebildiğini, ‘cool’ tiplerin kontrolden çıkıp saldırganlaşabildiğini, ezik, kendini ifade edememiş, zekasını ve yeteneklerini ortaya koyamamış gölge adamların harika çözümler üretebileceğini; ‘iyi’ adamların içine şeytan girebileceğini ancak korku (ve savaş) filmlerinde bu kadar net görebiliriz. Ama sözüm karakterlerin doğru bir biçimde ortaya konabildiği ve onların mutlak kurbanlar olarak kurgulanmadığı filmler için geçerli. Öldüren Oyun çerçeve ve ışık gibi teknik detaylarda iyiye yakın notlar alan bir film. Ancak yönetmenin klişelerdeki ısrarı, peşine düşebileceği yenilikleri bile görmezden gelmesine neden olmuş. Bir izleyen pişman bir de izlemeyen....
      <br>
       <br/>
       <br/>
       Öldüren Oyun/ Long Time Dead
       <br/>
       Yön: Marcus Adams
       <br/>
       Oyn: Alec Newman, Joe Absolom, Lukas Haas, James Hillier, Marsha Thomason, Melanie Gutteridge
       <br/>
       Sen: Danziel Bronzite
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1659), [web.archive.org (arşiv bağlantısı)](http://web.archive.org/web/20050226075248/http://www.aksiyon.com.tr:80/detay.php?id=1659)
