# TAHTA BACAKLI ATLETLERİN ÜLKESİ

*Nihal Bengisu Karaca 2001.12.15*

<div>
 <img border="0" src="/web/20020101235718im_/http://www.aksiyon.com.tr/yazar/sinek.jpg"/>
 <p class="spot">
  İranlı yönetmen Moshen Makhmalbaf, Buda heykellerini yıkan Taliban'a ateş püsküren ama oradaki insanla hiç mi hiç ilgilenmeyen Batılı'nın ayağına bir yolculuk hikayesi götürüyor.
 </p>
 <p class="metin">
 </p>
 <img border="0" src="/web/20020101235718im_/http://www.aksiyon.com.tr/2001/367/resimler/tahta.jpg"/>
 <p class="metin">
  Kandahar, nedeni sadece Taliban olmayan, nedeni sadece gelenekler olmayan pek çok etkenin pek çok sonuçla ilintilenebileceği; determinist kafa yormalarla açıklanamayacak bir sefaletten belgeler sunuyor. Makhmalbaf elinde teybi, olanı biteni sürekli kaydeden Afgan asıllı Kanadalı vatandaş Nafas aracılığıyla ve çerçeve içine girdiklerinde mikrofon uzatılmışçasına dertlerini anlatmaya başlayan tek bacaklı oyuncularıyla, çoklukla kurgusal yapının dışında bir anlatımı benimsiyor. Bu da İran sinemasının diline aşina olanların yadırgamayacağı bir üslup.
 </p>
 <p class="metin">
  Babası ve kardeşiyle beraber Afganistan'dan kaçmaya çalışırlarken kardeşinin mayın yüzünden bacağını kaybetmesi nedeniyle başka bir aileye emanet edilerek tek başına Kanada'ya iltica etmiş bir kadın Nafas. Kardeşini Afganistan'dan kurtaramayan Nafas bir süre sonra ondan trajik bir haber alır: Kızkardeşi baskılardan yıldığını ve yüzyılın son güneş tutulması sırasında intihar edeceğini yazmıştır.
 </p>
 <p class="metin">
  Gazeteci olduğu için bürokratik engellemelere takılan ve ancak 25 gün sonra Afganistan'dan içeri girmeyi başaran Nafas kardeşine ulaşabilmek için ciddi bir mücadele vermek zorunda. Çünkü çaresizliğin kol gezdiği ülkede, varolan koşullara bir de kadınlara getirilen kısıtlamalar eklendiğinden tek başına yol alması imkansız gibi. Öte yandan insanlar Nafas'a vekalet etmek için her defasında sıkı bir pazarlığa girişmekte, ancak sözlerini yerine getirememekteler. Çünkü hem yolculuk şartları çok ağır, hem de Kandahar herkesin uzak durmaya çalıştığı bir yer... Yol boyunca bir sürü ilginç karakterle tanışır Nafas. Bir ailenin yanında yolculuk eder önce; sonra Kur'an okuyamayan,  sadece makamını taklit eden uyanık bir çocuktan yardım ister. Çocuk 50 dolar için anlaşılan yolun yarısında Nafas'tan 101 dolar almayı başarmıştır ama ona hâlâ bir cesetten çaldığı yüzüğü satmaya çalışır. Allah'ı ararken kendisini Afganistan'da Ruslara karşı savaşırken bulan, sonra yine Allah istiyor diye Taciklerin ve Peştunların safında çarpışmış olan bir Amerikalı ile karşılaşır sonra. Yönetmen besbelli radikal İslam söyleminin ne denli evrensel bir kışkırtıcılığı olduğunu vurgulamaktadır.  Film dramaya daha yakın duran ilk yarıdan sonra belgesel formuna dönüyor. Kabul etmek lazım ki kimilerinin oldukça sürrealist bulduğu ancak yaşamın zaten "sürrealist" boyutlarda akıp gittiği Afganistan gerçekliği içinde son derece normal sayılabilecek paraşütlü "protez bacaklara doğru -son sürat!-koşan bir yığın tahta bacaklı adam" sekansı eşi bulunmaz imgesel bir estetik içeriyor. Yine çöl ıssızlığında Bnuelvari bir biçimde beliren ve tef çalarak yol alan gelin alayı rengarenk burkalarıyla filme gözalıcı ve belgesel gerçekçilikle fazlasıyla çelişen bir sekans armağan ediyor. Fakat Nafas'ın kardeşine Afganistan'da yaşamaya değer şeyler olduğunu kanıtlamak gibi neredeyse düşsel bir kaygısı var, ülke nüfusunun görünmeyen yüzleri de olsalar gelin götürürken şarkı söyleyen kadınlar da, bir protez bacak için değme atletlere taş çıkartacak tahta bacaklı adamlar da hem Nafas'ın kardeşine götüreceği umud birikintilerine hem de Makhmalbaf'ın ironisine uygun seçimler oluyor. Moshen Makhmalbaf trajedinin içine bir parça iyimserlik katmaya çalışıyor. İran sinemasının özgün dilinden farklı bir yerde duran gerçeküstücü sekanslar olaylara hep aynı açıdan, hep sadece "göründüğü gibi" bakılamayacağını, yolculuğun amacının araçları -malzemeyi-belirleyebildiğini göstermeye çalışması bağlamında önemli bir yere oturuyorlar.
 </p>
 <p class="metin">
  Yanıbaşında olup bitenlere, hele ki Taliban elinin bir dönem İran'daki muhaliflerine bile uzandığı düşünüldüğünde, bir sanatçının duyarsız kalması beklenemez. Öte yandan kadın hakları konusunda diğer İslam toplumlarına oranla oldukça hassas olan (İran İslam devrimini yapan Ayetullah Humeyni'nin sık sık kadınları onore eden sözler söylediğini hatırlayalım) İran'dan çıkan bir yönetmenin yine bir İslam toplumu olan Afganistan'daki kadınların kıstırılmışlığına ve esaretine değğin bir film yapması kadar doğal bir şey yok. Ancak yine de filmin kahramanı Nafas'ın bir dönüşüm geçirmiş ve gazeteci kimliğini de takınmış olarak Kanada'dan gelmesi ve filmin başında modern giysileriyle görünmesi; Batılı izleyicinin filmle özdeşleşebilmesi için yapılmış bir karakter seçimi. Kadın kahramanını bir yolculuğa çıkarırken Batılılara da benzeri bir çağrıda bulunuyor Makhmalbaf. Bu kadınların esareti sizin de esaretinizdir! Niyeti konusunda yargıda bulunamayacağımız, ancak tahmin yürüteceğimiz yönetmenin tercihi "İlkel toplumların""insan hakları ihlalinin" sanat karşılığı ile ilgilenen sinema çevrelerinin dikkatini çekmek ve ödüllerini toplamak gibi bir amaçla da ilintili olabilir tabii, ama kanıtlanana kadar, kimse böyle bir şey iddia edemez, etmemeli.
 </p>
 <p class="metin">
  Haber bültenlerinde duyduklarını anlamlandıramayan ve insan faktörünü ıskalayan Batılı vicdan sahiplerine şimdi çok daha vahşi bir atmosferi solumakta olan Afganistan insanından bir ses götürdüğü için her koşulda kutlamalı Makhmalbaf'ı.
 </p>
 <p class="metin">
  Kandahar
 </p>
 <p class="metin">
  Orj adı: Safare de Gandahar
 </p>
 <p class="metin">
  Yön: Moshen Makhmalbaf
 </p>
 <p class="metin">
  Oyn: Niloufar Pazira, Hassan Tantai, Sadou Teymouri, Hayatalah Hakimi
 </p>
 <p class="metin">
  Sen: Mohsen Makhmalbaf
 </p>
 <p class="metin">
  Yapım: Makhmalbaf Film
 </p>
 <p class="metin">
  House&amp;Bac Films
 </p>
 <p class="metin">
 </p>
 <p class="arabaslik">
  Mutfakta biri mi var?
 </p>
 <p class="metin">
  Haydut
 </p>
 <p class="metin">
  Bandits
 </p>
 <p class="metin">
  Yönetmen: 	Barry Levinson
 </p>
 <p class="metin">
  Senaryo: 		Harley Peyton
 </p>
 <p class="metin">
  Oyuncular: 	Bruce Willis, Billy
 </p>
 <p class="metin">
  Bob Thornton, 	Cate Blanchett
 </p>
 <p class="metin">
 </p>
 <p class="metin">
  Aynı hapishanede arkadaş olan Joe ve Terry bir fırsatını bulup kaçmayı başarırlar. Bundan sonraki hayatlarını rahat geçirmek için banka soymaya ve yeterince para kazandıktan sonra işi bırakmaya karar verirler. İlginç bir plan yaparlar: Soymayı planladıkları bankanın müdürünün evine bir gece önceden gidecekler ve geceyi orada geçirdikten sonra sabah kimse gelmeden müdürle beraber gidip bankayı soyacaklardır.
 </p>
 <p class="metin">
 </p>
 <p class="arabaslik">
  Burada kural böyle!
 </p>
 <p class="metin">
  Training Day
 </p>
 <p class="metin">
  Yönetmen: 	Antoine Fuqua
 </p>
 <p class="metin">
  Senaryo : 	David Ayer
 </p>
 <p class="metin">
  Oyn:Denzel Washington, Ethan Hawke, Scott Glenn
 </p>
 <p class="metin">
 </p>
 <p class="metin">
  Jake Hoyt, dedektif olma arzusuyla yanıp tutuşan genç bir polistir. Birgün Jake'in hayalleri gerçekleşir, kendisini efsanevi polis Alonzo'ya kanıtlamak için onunla beraber bir gün geçirme şansına sahip olur. Alonzo, önceleri Jake'in herşeyi kitabına uygun yapmak isteyen tavrından hoşlanmaz. Çünkü ona göre suçluları yakalamak için sokakları hissetmek, duymak ve hatta tatmak gerekmektedir. Alonzo'nun gözüne girmek için herşeyi yapmaya hazır olan Jake ise zamanla ne büyük bir cehennemin içine düştüğünü kavrayacaktır.
 </p>
 <br/>
 <center>
  <a class="anaorta" href="http://web.archive.org/web/20020101235718/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/367/sinema/1.htm), [web.archive.org (arşiv bağlantısı)](http://web.archive.org/web/20020101235718/http://www.aksiyon.com.tr:80/2001/367/sinema/1.htm)
