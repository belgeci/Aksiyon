# Kaderimi bana bırak

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226080255im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080255im_/http://www.aksiyon.com.tr/resim/408/68.jpg" vspace="5"/>
  </p>
 </font>
 <font class="content">
  Milyar dolarlık yatırımları uzayın boşluğuna neden gömer insan? Misyonunu tamamlamış ve yeryüzü sahnesinden çekilmiş dinozorları yeniden canlandırma gibi çılgın fikirlere nereden kapılır? (Bu hiç kuşkusuz sadece Spielberg’in aklından geçen bir şey değildi.) Neden genetik kodlarla oynayarak inanılmaz hayvan (?) türleri elde etmeye çalışır? Uzayda gerçekleştirilen Pepsi ve Ferrari kırmızısının reklamları kime gövde gösterisi içindir?
 </font>
 <br/>
 <p>
  <font class="content">
   İnsanoğlunun teknoloji, arkeoloji, fen bilimleri, gen bilimleri ve daha bir çok konudaki amansız hırsının ardında yatan sadece gelişme ve insanlığa faydalı olma amacı mıdır?
   <br>
    <br>
     Elbette hayır... Kanımca yapabildikleri gözlerini kamaştırmış insanın Tanrı’yı oynama, O’nun gibi olma histerisinden başka bir şey değildir bu. Varlığını ampirik yöntemlerle kanıtlayamadığı için karanlık ve anlaşılamaz bir bölgeye hapsettiği ‘Tanrı’sını orada tutar, inanmaz; ama geçmişe, geleceğe, olabileceklere O’nun gibi müdahale edebilmeye öykünür. Hemcinslerini ve hatta olguları ‘meydana getirme’ gücüne sahip olmak gibi bir tutkuyla alevlenir aksiyon ateşi. Gerçeği, mevcut ve ihtimal dahilinde olabilecek olguları kurgulayarak ‘olmakta olandan ‘ farklı bir gerçeklik yaratan sinema bunun en masum formu. Gelecek daha bir çok çılgınlığa gebe...
     <br>
      <br>
       Minority Report /Azınlık Raporu geleceğin insan muamelesi görmeyen birtakım kahin+teknik destekle ‘görülebildiği’ ve hemen müdahale edildiği bir gelecek tasırımını ele alıyor. 2054 yılının Washington’u suç oranının insanın özgür iradesine paralel olarak neredeyse sıfırlandığı, temiz ama karanlık bir yer... Suç öncesi birimi varlığını ve etkinliğini tapınak adlı bir yerde biyolojik beslenme sıvısı dolu bir tankta tutulan ‘kahin’lerin cinayetleri öngörebilme yetisine borçlu. Teknolojik imkanlar inanılmaz boyutlarda, kahinlerin görebildikleri cinayet anları ekranlara yansıtılabiliyor ve suç öncesi birimin ehil uzmanları eliyle ayıklanıp düzenleniyor. Sonuç olarak potansiyel suçlunun cinayeti işlemesi olay mahalline tam zamanında varan ekipler sayesinde engelleniyor, fakat bir garabet var: potansiyel suçlu ‘ o suçu mutlaka işleyecek olduğu için’ eylemini tamamlamış bir suçlu gibi muamele görüyor, suçun tamamlanmış olması, suçtan bir zarar doğmuş olması gibi ilkeler tarihe karışmış...
       <br/>
       <br/>
       Geleceğin görülebilir ve kontrol edilebilirliği, insanın hayat üzerindeki hakimiyetinin rakamlarla ifade edilebilir olduğu bu düzenin sebebi hikmeti ise Spielberg’in hoşuna gidecek türde bir paradoksa dayanıyor; bu ‘mükemmel insan yapısı düzen aslında tehlikeli bir uyuşturucunun hamile kadınlarda yaptığı yan etkiden kaynaklanmakta. Üç kahin de bu uyuşturucuyu kullanmış olan kadınlardan doğmuşlar. Gücün cüz’üne sahip olduğunda tamamını isteyen insanoğlunun reel hayat üzerinde kurmaya çalıştığı iktidar ile insanı kendi düş evreninin hakimi yapan uyuşturucu maddenin sağladığı sanal iktidar birbiriyle ilinti halinde, bir tevriye sanatı düzleminde el ele vermiş ilerliyorlar.
       <br/>
       <br/>
       Programın başarıya ulaşması için canını dişine takmış bölüm şefi John Anderton’un onulmaz bir yarası var; oğlu. Altı yıl önce kaybolan ve artık sağ olmasından ümit kesilen Sean’un sapladığı acı Anderton’un bu programı sorgulamaksızın savunmasının en önemli nedeni. Ancak her büyük devrim önce kendi çocuklarını yer. Anderton sistem kendisini bir numaralı katil zanlısı ilan ettiğinde anlayacak bunu. Koş Anderton, koş...
       <br/>
       <br/>
       Büyük bilimkurgu yazarı Philip K. Dick’in hikayesinden uyarlanan film geleceğe ilişkin antropolojik detaylar konusunda, Spielberg ise o detayları görselleştirmekte başarılı. Anderton’un nezdinde çağın trajedisini sade bir ironiyle betimleyen cümle oldukça manidar: Herkes Kaçıyor....’Nereye’ sorusunun hiçbir cevabı yok. Çünkü kimlik taraması için gözbebeklerinin yeterli olduğu, alışveriş merkezlerindeki hareketli panoların en çok baktığnız ürünlere göre yeniden düzenlenip şahsınıza özel hale geldiği bir zaman bu. Herkes kaçıyor ama. Kaderlerinden, başlarına çorap örebilecek yaşam’dan.... Bir cinayeti iş olsun diye, öylesine tasarlamak bile ciddi tehlikelere yol açabilir. İzleniyorsunuz, sadece yaptıklarınız değil henüz yapmadıklarınız bile mercek altında.
       <br/>
       <br/>
       Film, özgür iradeye, akla ve muhakemeye sahip en komplike varlık olan insana dair hiçbir öngörünün kesin olamayacağı, bu noktada insanı aşan tek gerçeğin onun ‘özgün’ ‘yazgısı olacağı mesajıyla varoluşunu ilahi kaynaklarla irtibatlandırmayı başarıyor. İnsana ve onun manevi sorunlarına ilişkin durumları belli mekanizmalara bağlamanın yol açtığı ikilem finale doğru gerçekten etkileyici bir hal alıyor. Spielberg’in ilk Amerikalılardan kalan ve zamanında ‘bölücü zihniyetlere’ karşı kullanılmış olan sembolik antika silahı filmin kötü adamının eline vermesi de oldukça anlamlı.  Azınlık Raporu için tam 481 efekt kullanılmış ama planların çoğu gerçekten çekilmiş, hatta bazıları için koskoca bir sokağın yeni baştan inşa edilmesi gerekmiş. Seyircinin kendisini hiç de parlak olmayan ama sanki yarın gerçekleşecekmiş gibi görünen, olağanüstü aygıtlar ve imkanlarla dolu olmasına rağmen ‘alelade’ , tatsız tuzsuz bir geleceğin içinde hissetmesi işten bile değil. Ancak yavanlıklar yok değil. Öyle ki ne hikaye ve ele aldığı sorular, ne de görsel donanım filmin gediklerini örtmeye yetebiliyor. Spielberg evlendikten sonra ‘salan’ eşler gibi, finale doğru ‘izleyiciyi bağladım, şimdi ne versem yer’ moduna giriyor sanki. Bayan Anderton’a yüklenen kurtarma misyonu B tipi filmlerden aşina olduğumuz sekansları anımsatıyor. Bundan başka programın ‘ulusallaşması’ gibi bir hikaye dönüyor ama bunun nasıl mümkün olduğuna dair bir ipucu yok. Elinde sadece biri yetenekli üç kahin bulunan Suç Öncesi Birim ‘hadi bakalım görev alanınız genişledi, şimdi tüm ülkedeki cinayetleri ‘önceden’ göreceksiniz, marş marş!’ mı diyecek? En önemlisi film tıpkı A.I / Yapay Zeka’da olduğu gibi iyimserlik gerekçeleri ve çözümleri kurguladığı kötücül gerçekler kadar inandırıcı olmayan bir yapıya sahip. A.I’den aklımda kalan küçük robot çocuğun ‘sevgi’ sayesinde cici bir insan çocuğa dönüşmesi değil, öyle bir varlık tasarlayıp sonra çöpe atan gerçek insanların ‘kötülükleri’ oldu. Azınlık Raporu’ndan kalan ise Spielberg’in Orwell’i bile dehşete düşürecek gelecek tasarımı ve bu tasarımın insana hediye ettiği ikilemler olacak. Spielberg’in filmi için görüş alanıma giren ‘gelecek’ bu kadar...
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1910), [web.archive.org (arşiv bağlantısı)](http://web.archive.org/web/20050226080255/http://www.aksiyon.com.tr:80/detay.php?id=1910)
