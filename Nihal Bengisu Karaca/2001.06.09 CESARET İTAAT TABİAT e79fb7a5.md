# CESARET, İTAAT, TABİAT

*Nihal Bengisu Karaca 2001.06.09*

<div>
 <img border="0" src="/web/20020427113428im_/http://www.aksiyon.com.tr/yazar/sinek.jpg"/>
 <p class="spot">
  Himalaya dağlarının   dimağa  sonsuzluk duygusu aşılayan   duru güzelliği insanlarını asla şımartmıyordu. Çünkü verdiği kadar alıyordu bu dağ, tattırdığının arasında toprak kadar tuz, gökyüzü kadar ölüm, sevgi kadar düşmanlık, tevazu kadar inat vardı.
 </p>
 <p class="metin">
 </p>
 <img border="0" src="/web/20020427113428im_/http://www.aksiyon.com.tr/2001/340/resimler/cesaret.jpg"/>
 <p class="metin">
  Bir gün deniz seviyesinden 5 bin metre yükseklikteki Dolpo bölgesinin unutulmuş bir köyüne sığırlar üzerinde bir ceset getirildi. Yaşlı reis Tinle'nin oğlu Lhakpa'ydı bu, ölümü bir kazanın sonucuydu ama Tinle buna inanmıyor, Lhakpa'nın yakın arkadaşı Karma'nın reisliği ele geçirmek için bunu planladığını iddia ediyordu. Torunu Passang ne yazık ki daha çok küçük yaşta olduğundan reisliği kendi ailesinden birine devretmeye yeminli huysuz ihtiyar iyi bir lama olması için manastıra gönderdiği oğlu Norbua'yı ziyaret etti ve onu ağabeyinin yerini alması için zorladı. Kehanetleri dinlemeden yola çıkan Karma'nın peşine düştü Tinle, yanında ölen oğlunun karısı, torunu, büyük oğlu ve ikna etmeyi başardığı köylüyle birlikte. Şimdi, sığırlara yüklenmiş tuzu satmak ve karşılığında tahıl almak amacıyla yola düşmüş iki kervan vardı sarp Himalaya'nın eteklerinde.  İki jenerasyonun, itaatin ve aklın, geleneğin ve gençliğin, tanrıların ve düz mantığın yarıştığı bu serüvende kimlerin galip geleceğini belirleyecek olan "bilinmezlik"ti. Hesap edilebilen gerçeklik konusunda yanılan Karma olacaktı, ama tabiatın engellerini aşma noktasında yaşına tezat bir başarı sergileyen ihtiyar Tinle'nin de kader hakkında öğreneceği şeyler vardı daha.
 </p>
 <p class="metin">
  Himalaya muhteşem görüntüleri ve Nepal köylerinde akıp giden yaşamın seyri konusunda birkaç belgesele yetecek kadar  malzemeyi   oldukça başarılı bir senaryo ile çevreliyor. Ortaya belgesel sevenlerin bayılacağı, sevmeyenlerin ise hikaye nedeniyle bigane kalamayacağı dört dörtlük bir film çıkıyor.  Coğrafyanın ve kadim bir kültürün etkilediği insan yaşamını dışarıdan fotoğraflamakla kalmıyor, o bölge insanının alışkanlıklarına, yiyeceklerine, dini inançlarına, cenaze merasimlerine, manastır resimlemelerine ve hayatında hiç ağaç görmemiş bir çocuğun ağaç tahayyülüne kadar inerek, olabildiğince zengin ve ilginç yaşanımlar sunuyor seyirciye. Kimi zaman akılla kimi zaman kehanetle  anlaşılmaya çalışılan doğa ise kadere benzer bir gizemle kâh gazaba geliyor, kâh sarıp sarmalıyor.  Küçük Passang büyüklerin anlam dünyasını kuşanma çabası ile,  Norbua olan herşeyin, olması gerektiği gibi olduğuna duyduğu müthiş tevekkül ile, Karma kendi doğrularını bulma yolunda kanıksanmış ve gelenekselleşmiş anlayışlara karşı çıkma kararlılığını göstermesiyle, Tinle ölümü hiçe sayan yaşam enerjisiyle şimdiye kadar çevresiyle pek irtibat kuramamış küçük bir köyde bile birbirinden ne kadar farklı anlayış ve meşreplerin olabileceğini mükemmelen kanıtlıyorlar. Bize de müthiş doğa görüntüleri eşliğinde akıp giden bu öyküyü kâh gülümseyerek kâh heyecan duyarak izlemek düşüyor.
 </p>
 <p class="metin">
  Himalaya
 </p>
 <p class="metin">
  Orj adı:  Himalaya — l'enfance d'un chef
 </p>
 <p class="metin">
  Yönetmen: Eric Valli.
 </p>
 <p class="metin">
  Oyn: Thilen Lhondup, Gurgon Kyap,
 </p>
 <p class="metin">
  Lhakpa Tsamchoe, Karma Wangel,
 </p>
 <p class="metin">
  Karma Tensing
 </p>
 <p class="metin">
  Senaryo : Nathalie Azoulai, Olivier Dazat.
 </p>
 <p class="metin">
  Görüntü Yön: Eric Guichard, Jean—Paul Meurisse.
 </p>
 <p class="metin">
  Yapım: National Studios,Bac Films,
 </p>
 <p class="metin">
  Antelope
 </p>
 <p class="metin">
 </p>
 <p class="arabaslik">
  Sürpriz çikolata
 </p>
 <p class="metin">
  Sıcak Çikolata
 </p>
 <p class="metin">
  Orj adı: Merci Pour Le Chocolat
 </p>
 <p class="metin">
  Yön: Claude Chabrol
 </p>
 <p class="metin">
  Oyn: Isabella Hupert, Jacques Dutronc, Anna Mouglalis, Rudolphe Pauly
 </p>
 <p class="metin">
  Sen: Claude Chabrol
 </p>
 <p class="metin">
  Yapım: Marin Karmitz
 </p>
 <p class="metin">
 </p>
 <p class="metin">
  Charlotte Armstrong'un romanından uyarlanan, film ince işçilikli polisiye bir gerilimin Fransız tarzı mizahla birleştiği ilginç bir film. Büyük İsviçre çikolatası şirketinin yönetimini miras yoluyla üstlenen Marie Claire Müller, yirmi yıl önce kısa bir süre evli kaldığı ünlü piyanist Andre Polonski'yle yeniden evlenir. Andre boşanmalarının ardından Lisbeth adlı bir kadınla evlenmiş ve onuncu yıldönümünde Lisbeth'in bir trafik kazasında yaşamını yitirmesi üzerine oğulları Guillaume'u tek başına büyütmek zorunda kalmıştır. Andre'nin sık sık anlattığı hikayelerden biri Guillaume'un doğumdan hemen sonra hastanede başka bir bebekle yer değiştirmesine ramak kalmış olmasıdır. Bir gün Jean Polet adlı genç bir piyano sanatçısı Andre'yi ziyaret eder, o gün hastanede yanlışlıkla Polanskilerin evine gelecek diğer bebeğin kendisi olduğunu ileri sürer.
 </p>
 <p class="metin">
 </p>
 <p class="arabaslik">
  Bağlılık ve şüphe
 </p>
 <p class="metin">
 </p>
 <p class="metin">
  Kayıp Ruhlar
 </p>
 <p class="metin">
  Orj adı: Lost Souls
 </p>
 <p class="metin">
  Yön: Janusz Kaminski
 </p>
 <p class="metin">
  Oyn: Winona Ryder, Ben Chaplin, Philip Baker Hall, Elias Koteas
 </p>
 <p class="metin">
  Sen: Pierce Gardner
 </p>
 <p class="metin">
  Yapım: Nina R. Sadowsky, Meg Ryan
 </p>
 <p class="metin">
 </p>
 <p class="metin">
  Kayıp Ruhlar iyi ve kötünün ezeli savaşını anlatan ve vizörünü yine şeytana ve şeytan çıkarma konusuna çeviren bir film. Kayıp Ruhlar, cinayet romanları yazan bir adamı ve bu adamın şeytani birtakım hesaplaşmaların hedefi olduğuna inanan dindar bir kadını içine alan, sürükleyen bir macerayı anlatıyor. Kaminski şeytanın varlığına bile inanmayan adam ile onun karşısında dindar fakat kırılganlığını kaybedecek kadar kötücül olaylar yaşamış kadının üzerinden realizmi ve gizemi gerçeklemeye çalışmış. Yönetmen, birbirine zıt bu iki yaklaşım ve gücü doğaüstü bir fonda buluşturarak etrafımızdaki ruhani krizleri, sofistike ve korkutucu olayları duyumsamamızı sağlayacak kaliteli bir film yaptığı görüşünde.
 </p>
 <p class="metin">
 </p>
 <p class="arabaslik">
  Aşk ve savaş
 </p>
 <p class="metin">
 </p>
 <p class="metin">
  Pearl Harbor
 </p>
 <p class="metin">
  Yön: Micheal Bay
 </p>
 <p class="metin">
  Oyn: Ben Affleck, Josh Hartnett, Kate Beckinsale,
 </p>
 <p class="metin">
  Cuba Gooding JR. Tom Sizemore
 </p>
 <p class="metin">
  Sen: Randall Wallace
 </p>
 <p class="metin">
  Yapım: Jerry Bruckheimer
 </p>
 <p class="metin">
 </p>
 <p class="metin">
  7 Aralık 1941 tarihi hiç kuşkusuz Amerikan tarihinin en yıkıcı günüdür. O müthiş günde yaşananlar ve sonrasında meydana gelen olaylar 2001 yılının en hatırı sayılır filmlerinden olan Pearl Harbor'da bir kez daha hatırlanıyor. Film dünya uluslarının barıştan iyice uzaklaşarak savaşa doğru yıkıcı bir adım daha attığı günlerde yaşanan bir aşk öyküsü üzerinde yoğunlaşıyor. Amerikan Hava Kuvvetleri'nde pilot olan Rafe, Birleşik Amerika Donanması'nda görev yapan güzel ve cesur hemşire Evelyn Start'a âşık olmuştur. Ancak bu aşkın karşılık bulup filizlendiği sıralarda Japon uçakları Pearl Harbor'a baskın yapar; hem ikisinin, hem de dünyanın kaderi değişecektir. Film uluslararası arenada tarihi ve gerçeği çarpıttığı gerekçesiyle ağır eleştiriler aldı.
 </p>
 <br/>
 <center>
  <a class="anaorta" href="http://web.archive.org/web/20020427113428/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/sinema/1.htm), [web.archive.org (arşiv bağlantısı)](http://web.archive.org/web/20020427113428/http://www.aksiyon.com.tr:80/2001/340/sinema/1.htm)
