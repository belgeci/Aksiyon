# Ben de her operayı sevmiyorum

*Nihal Bengisu Karaca Bilinmeyen-tarih*

<div>
 <p>
  <font>
   Shapplin yaşamı, yükselişi, hayata ve müziğe bakış
açısındaki relax tavrıyla operanın elitist ve üst
sınıf müziği imajına  sevimli bir çehre
kazandırıyor. Onun müziği sıcak,ilginç ve günümüz
insanının beklentilerini hesaba katan bir müzik;
fantastik, tarihi ve edebi dokular içermesine rağmen.
   <br/>
   Shapplin'e rock müziği de yabancı değil. Geçmiş
yıllarda bir rock grubunda söylemiş, rhtym and
blues bile denemiş. Ama müzik hayatı operayla
başladığı için kan çekmiş adeta, içten içe özlediği
"opera"sına dönmüş yine. Ama Shapplin'in sevilen
bir isim olmasına neden olan opera başka formlarla
zenginleştirilmiş bir tür. Carmine Meo'da da ikinci
ve yeni albümü Le Notte Eterna'da da opera
formunun yanısıra pek çok şeyin izini sürmek
mümkün.
   <br/>
   <br/>
   Ses, insan vücuduna yerleştirilmiş muhteşem bir enstrüman. Kimileri bu enstrüman
konusunda fazlasıyla torpilli, yeni albümü La notte etterna'nın tanıtımı için ülkemize
gelmiş olan Emma Shapplin bu torpilli grubun başını çekenlerden. Carmine Meo adlı
albümü rock ya da pop dışında bir şey dinlemeyen genç nüfusu ve hatta incelmiş bir
müzik zevki olan dinleyicileri bile epey şaşırtmış, sonra bu şaşkınlığı sevgiye
dönüştürmüştü. Onun için kullanılan sıfatlardan biri operayı halka sevdiren genç diva. Bu
sıfat, operayla hemen hemen hiçbir bağ geliştirememiş, hatta onu aşağılanacak,
mümkünse ti'ye alınacak bir olgu olarak görmüş Türk insanı için özellikle doğru. İlk
albümü Türkiye'de 100 bin kopya satan Shapplin; sesini modellik, hosteslik ve telefon
operatörlüğü yaparak biriktirdiği paralarla eğiten ve "buralara" kadar getiren sevecen
bakışlı idealist bir Fransız. Geleceğin Maria Callas'ı.
   <br/>
   <br/>
   Eski İtalyancanın büyülü kelimeleri
   <br/>
   <br/>
   Klasikleri yeniden yorumlamıyor Shapplin, tüm klasik çağrışımlarına rağmen şarkı
sözü ve besteleri ile tamamen yeni olan eserleri seslendiriyor. Müzikal platforma
yansıtacağı buluşlar yapmaktan hoşlanıyor. Sözgelimi yeni albümün adında bulunan
"Etterna" kelimesi sadece Dante tarafından böyle, iki "t" ile kullanılırmış. Bu Emma
Shapplin için önemli, iki "t" de öyle, Dante de öyle. Dante ile Shapplin'in "14. yy.
İtalyancası ile şarkı söylemesi"arasındaki bağı yeri gelmişken aydınlatalım. 14. yy.
İtalyancası aynı zamanda Dante'nin ve Petrarca'nın İtalyancası, bu aynı zamanda artık
kimsenin konuşmadığı bir İtalyanca. Dante ve Petrarca'yı bir esin kaynağı olarak
kullanması Carmine Meo'nun yapım aşamasına, Shapplin ve eski prodüktörü Jan Patrick
ile yaptıkları ilginç işbirliğine dayanıyor. Söylediğine göre Carmine Meo'yu oluşturan
parçaların sözleri Emma'nın duygularını anlatması ve Patrick'in bunları kağıda
geçirmesiyle şekillenmiş. Bu işbirliği sırasında eski İtalyan yazarların bulunduğu bir
ortamda Petrarca'nın hayat hikayesini okumuş prodüktörü. Bu hayat hikayesi Emma
Shapplin'i etkilemiş ve bundan sonraki sözler tümüyle Dante ve Petrarca'dan esinlenilerek
yazılmış. La Notte Etterna'da ise sadece duygusal bir esinlenme değilmiş sözkonosu olan.
Shapplin "Ondan kelimeler de aldım bu sefer " diyor.
   <br/>
   <br/>
   Fransızlar bilindiği gibi kendi dillerini kulanmakta abartılı hassasiyet sahibi bir
millettir, hatta bazıları inatla yabancı dil öğrenmez. Shapplin'in böyle kaygıları yok,
sadece Dante'nin ve Petrarca'nın dili olduğu için değil kelimelerini büyülü bulduğu için de
seviyor  İtalyancayı, bu dilde şarkı söylemek istiyor.  Bu eski dilin kendi içinde bir müziği
var, hayalgücünü zorlayan bir müziği... Emma Shapplin'in istediği de bu, dinleyicinin
hayalgücünü çalıştırmak. Söylenilen şarkılar her zaman tek bir şeyi anlatmıyor.
"Etterna'da bir kelime bazen birkaç anlama geliyor."  Sanatçı bunun bir avantaj olduğunu
düşünüyor. Çünkü o müziğin en önemli vasfının kişinin hayal gücünü çalıştırmak
olduğuna inanıyor ve bu gerekçeyle dinleyiciyi şarkının hikayesinden olduğu gibi kendi
kafasında beliren hikayeden bile uzak tutmak istiyor. "Ben kafamdaki hikayeyi
aktarmaktan ziyade onların kendi hikayelerini kurmalarını istiyorum." 14. yy.
İtalyancasının trajik, şiirsel bir tınısı var ve bu Shapplin'in vurguladığı "hikaye"nin
özüne uygun düşüyor.
   <br/>
   <br/>
   Rock dinliyor, Santana ile dans ediyor
   <br/>
   <br/>
   Shapplin'e rock müziği de yabancı değil. Geçmiş yıllarda bir rock grubunda söylemiş,
rhtym and blues bile denemiş. Ama müzik hayatı operayla başladığı için kan çekmiş
adeta, içten içe özlediği "opera"sına dönmüş yine. Ama Shapplin'in sevilen bir isim
olmasına neden olan opera başka formlarla zenginleştirilmiş bir tür. Carmine Meo'da da
ikinci ve yeni albümü Le Notte Eterna'da da opera formunun yanısıra pek çok şeyin izini
sürmek mümkün. Yaşıtları "yağ satırım bal satarım" modeli üzerinden pirim yaparken
Shapplin "Benim müziğimde her şey var" diyecek kadar iddialı. Bu albümde çığlıklar,
ıslıklar, konuşmalar, ritim, davul, çocuk sesleri, ağaç hışırtıları var. Klasikten çok
newage türüne yakın duran sentezi tek bir isimle tanımlamak zor.
   <br/>
   <br/>
   Şarkıları hüzünlü bir elektrik yayıyor . Ama genç sanatçı hüzünlü bir insan olmadığını
söylüyor: "Eğlenmeyi, gülmeyi severim ve yeri geldiğinde palyaço bile olabilirm." Ancak
şu var ki o, "neşe içinde, konsantre olmaya gereksinim duymadan kolayca şarkı
söyleyebilen şarkıcılardan" da değil. Şarkı söylemek özel bir şey ve şarkı söylediği anlar
da özel olmalı. Bu yüzden söylemeden önce bir hazırlık evresi geçirdiğini ve çevresinden
olumlu enerji alabiliyorsa iyi bir performans gösterebildiğini söylüyor.
   <br/>
   <br/>
   Operayı sevmeyenleri anlayabiliyorum
   <br/>
   <br/>
   "Türk insanı, belki de pek çok ülkenin insanı operayı sevmez " dediğimizde "Onları
anlayabiliyorum" diyor gülerek. "Ben de her operayı sevmiyorum, içlerinde çok sıkıcı
olanlar var." Emma'ya göre insanlar artık hayattan çok hızlı, kesin ve basit sonuçlar talep
ediyor ve müzik tercihlerini de en kısa yoldan keyif alacağı türlere yöneltiyor. "Oysa bir
opera içinde ancak iki ya da en fazla üç tane keyif alınacak arya olur, geri kalan bölüm çok
komplike, ancak yoğun bir konsantrasyon ve çaba gerektirecek şekilde düzenlenmiştir.
İnsanların ise buna zamanı yok, bence opera bu yüzden insanların çoğuna itici geliyor."
   <br/>
   <br/>
   Bu noktada operadan uzak duran insanların neden Emma Shapplin'i sevdiği
noktası önem kazanıyor. Shapplin yaşamı, yükselişi, hayata ve müziğe bakış açısındaki
relax tavrıyla operanın elitist ve üst sınıf müziği imajını sarsarak ona sevimli bir çehre
kazandırıyor. Ancak o kendi müziğine duyulan ilgi ile operaya duyulan soğukluk
arasındaki farklılığı bir başka şekilde açıklıyor bize: "Opera çok geniş bir yüzey,
büyük, dolu ve biraz göz korkutucu. Benim müziğim bu yüzeyden alınmış bir parça, ama
derinliği, hacmi olan bir parça bu." Derinlik konusunda 14. yy. İtalyancasının verdiği
tarihsel ve edebi dokuya yeniden dikkat çekiyor. Kullanılan kelimelerin çok
anlamlılığından, çağrışımlarının zenginliğinden dem vuruyor. Gerçekten de Shapplin'in
"Benim müziğim" dediği tür eni boyu hesaplanabilir, daha yakın, daha sıcak, bugünün
insanının iyi kötü davranış kalıplarını hesaba katan ama her halukârda kaliteden taviz
vermeyen bir yapı.
   <br/>
   <br/>
   Universal müzikten çıkan La note etterna için o sadece benim albümüm değil diyerek
Londra Filormani Orkestrası'nın payını hatırlatıyor. Gerekeni yapmış, artık ne olduysa
olmuş, şimdi yapılacak tek şey konserlere hazırlanmak ve albümün sevilmesini umut
etmekmiş. Sanatçı Yapı Kredi Sanat Festivali kapsamında 20 Temmuz'da Cemil
Topuzlu'da sahne alacak ve sevenlerini sihirli alaşımı ile mest edecek.
   <br/>
   <br/>
  </font>
 </p>
 <p>
  <font>
   (Bu yazı 115 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1206), [web.archive.org (arşiv bağlantısı)](http://web.archive.org/web/20050228022618/http://www.aksiyon.com.tr:80/yazdir.php?id=1206)
