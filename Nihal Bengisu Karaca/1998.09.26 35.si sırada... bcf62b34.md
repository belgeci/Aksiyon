# 35.si sırada...

*Nihal Bengisu Karaca 1998.09.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Altın Portakal mevsimi. 18 Ekim 1998 tarihleri arasında, 35. si düzenlenecek olan Antalya Altın Portakal Film Festivali bünyesine yeni bir bölüm de ekledi.
  </font>
 </div>
 <div id="newsText">
  <font class="detail-text">
   Ulusal film yarışmasının yanında bir uluslararası film yarışması da var artık. Gerek gösterim imkanları gerekse organizasyonu ile sınırlı olanaklara sahip olan festival yönetimi bu yeniliğin altından kalkabilecek mi, şimdiden yorum yapmak yanlış olur. Ama her işimiz biraz böyle değil mi?  "Az olsun temiz olsun" culuk bize göre değil, "öyle ya da böyle, ille olmalı" deriz biz... İnşallah yüzümüz kara çıkar ve sinemaseverler özenli bir organizasyonla  karşılaşır, izleyecekleri filmlerin tadını çıkarırlar.
   <br/>
   <br/>
   Uluslararası film yarışmasının yanısıra ayrı bir kategoride yedi adet çocuk filmi gösterilecek bu yıl.  Festival komitesi Kısa FilmVideo Yarışmasına gösterilen ilginin yıldan yıla arttığını kaydediyor. Çok çeşitli ülkelerden ve Türkiye'den yapılan başvurunun sayısı 300'ü geçmiş. Yarışma bölümünde ise kısa film dalında 20, video dalında ise 26 yapıt yarışacak.
   <br/>
   <br/>
   Uluslararası film yarışması sekiz film ile siftah yapacak. Pilar Tavaro imzalı "Yerma" Fransa'dan geliyor. Yerma, Frederico Garcia Lorca'nın oyunundan sinemaya uyarlanmış. "Balkanisateur" 1997 Selanik Film Festivali'nde En İyi Film ödülünü almış bir Yunan filmi. "La Seur Des Palmes / Hurma Ağacı" Radvan el Kashef imzalı bir Mısır filmi. "The Powder Keg / Barut Fıçısı" Yugoslavya'dan katılıyor. "Yom Yom / Günden Öte" 1998 Kudüs Film Festivali'nde birincilik ödülü almış bir Fransız yapımı. Amos Gitai imzalı film, Arap asıllı Musevi bir ailenin parçalanmışlıklarını ve fertlerin "ait olma" etkisiyle karmaşıklaşan yaşamlarını konu alıyor. "The Hornet / Eşek Arısı", Saraybosnalı bir yönetmenin filmi; dördü uluslararası alanda olmak üzere pek çok ödüle layık görülmüş. "West Beyrouth / Batı Beyrut" bir LübnanFransa ortak yapımı. Ziad Doueri'nin filmi Cannes'da Özel Gösterim Bölümünde yer almış. Son olarak "Mektup", ABD'den ülkesine dönüş yapan genç Kazablankalı doktorun yaşadığı olaylar sonrasında hayatındaki değerleri yeniden keşfedişini anlatıyor. Fas yapımı film 1997'de Fas'ta En İyi Film ödülünü almış.
   <br/>
   <br/>
   Yine de festivalin en renkli bölümü Ulusal Film Festivali bölümü. Renk kelimesinin altını farklı açılardan bir kaç kere çizmek lazım. Ödül töreni ile tören sonrası ödül spekülasyonları, ulusal yarışma bölümü nedeniyle gelen sanatçıların katıldığı kortej ve festivalin açık kapalı magazinel tarafı vs. vs.
   <br/>
   <br/>
   Yarışacak film sayısında bir artış gözlenmiyor. Yıllık film üretimi ononbir civarında donduğu için olsa gerek. Yine de ülkemizde film yapma koşullarından az çok haberdar olduğumuz için nicelik değil, nitelik diyoruz ve razı oluyoruz ağzımıza sürülecek bir parmak bala...
   <br/>
   <br/>
   Bir Tunç Başaran filmi olan Kaçıklık Diploması, yazarı Ayşe Nil'in gerçek yaşam öyküsüne dayanıyor. Uçurtmayı Vurmasınlar ve Piyano Piyano Bacaksız ile pek çok ödül alan Başaran'ın bu filminde Demokrat Partili bir adamın kızı olan Nur'un öğrenci kantinlerinde söylev vermekle yükümlü Murat'la yaptığı evlilik sonrası girdiği bunalım konu ediliyor. Başrollerde Ayda Aksel ve Selçuk Yöntem var. Yara Yılmaz Aslan imzası taşıyan bol oyunculu bir film. Yine bir kadın, bunalım ve ziyaret edilen psikiyatri klinikleri... Kahramanımızın adı Hülya. Laleli'de Bir Azize, Kudret Sabancı tarafından yönetilmiş. Başrolünde geçtiğimiz yılın Altın Portakal En İyi Film ödülünü alan Masumiyet'in başarılı oyuncusu Güven Kıraç'ı görüyoruz. Ona İştar Gökseven, Cengiz Küçükayvaz, Emin Gümüşkaya eşlik ediyor. Film, Laleli'de, bu büyük suç aleminde patronlarından habersiz 'iş çevirmeye' kalkan üç arkadaşın hikayesinden oluşuyor. Gemide İstanbul Kanatlarımın Altında ve Yorgun Savaşçı gibi pek çok önemli filmde yönetmen yardımcılığı yapmış Serdar Akar'ın ilk uzun metrajlı filmi. Eski Fotoğraflar'da tiyatrodan ve medyadan aşina olduğumuz bir isim çıkıyor karşımıza. Necef Uğurlu ve Jülide Övür'ün yönettiği filmin başrollerinde Ahmet Uğurlu ve Bennu Yıldırımlar var. Necef Uğurlu ve Jülide Övür yapım hakkında şöyle diyorlar: "Bu, Tiyatro metinlerindeki samimiyet ile sinemanın coşkusunu örgünselleştirme çabasıdır." Yaşama Hakkı herşeyin yolunda gittiğine inanan mutlu bir aileyi trajedinin eşiğine ve sonrasına kadar takip ediyor. Filmin başrollerini Yalçın Dümer, Filiz Taçbaş, Erol Taş ve Fikret Hakan paylaşıyor. Leopar'ın Kuyruğu, adını, "Leoparın kuyruğunu sakın tutma, tutarsan da sakın bırakma" şeklindeki bir Afrika atasözünden alıyor. Hikaye 1970'lerde geçiyor. Yönetmen Turgut Yasalar. Sevda Yavuz Yalınkılıç tarafından yönetiliyor. Başrollerinde Ali Şakar, Şermin Karaali, Kazım Kartal, Fatma Belgen var. Uzunca bir dönem gösterimde kalan M. Altıoklar imzalı Ağır Roman, Erden Kral'ın Avcı'sı ve kamuoyundan umduğu ilgiyi bulamayan Karışık Pizza da Antalya'da yarışacaklar arasında.
   <br/>
   <br/>
   "İz" den sonra merakla yeni yapıtını beklediğimiz Yeşim Ustaoğlu'nun filmi ise katılacağı duyurulmasına rağmen gelemiyor.
   <br/>
   <br/>
   Locarno Film Festivalinde beğeni toplayan ve biri Türk olan üç oyuncusunun da En İyi Aktör ödülü aldığı "Kısa ve Acısız"ın Türkiye'deki ilk gösterimi 35. Antalya Film Festivalinde yapılacak. Yönetmenliğini Fatih Akın'ın yaptığı film, etnik kökeni farklı üç gencin hayata tutunma çabasını konu almış. Toplumsal olaylar sevgi, şiddet, ölüm ve günah gibi temalar eşliğinde sorgulanıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4175-35si-sirada.html), [web.archive.org (arşiv bağlantısı)](http://web.archive.org/web/20120829040955/http://www.aksiyon.com.tr:80/aksiyon/haber-4175-35si-sirada.html)
