# Acı 'sınıfsal' bir olgu mudur?

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031027074946im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031027074946im_/http://www.aksiyon.com.tr/resim/451/54.jpg" vspace="5"/>
  </p>
 </font>
 <font class="content">
  Yönetmenin, ölüm, dirim, merak ve üzüntünün kesiştiği noktaları harmanlayıp dikkat dağıtması filmi sahicileştiriyor. Bu sahiciliğin bizi, 'acı'nın algılanımı bile 'sınıfsal' bir mevzudur gibi bir noktaya götürmesi ise incitici boyut arzediyor.
 </font>
 <p>
  <font class="content">
   Festivalin en beğenilen filmi birkaç haftadır vizyonda. Paramparça Aşklar, Köpekler ve Dokuz Kraliçe’den sonra Güney Amerika’nın insanı ve iklimi kadar ateşli ve sıcak ‘suç’ olgusuna bakan, hatta ciğerini okuyan bir film daha. Tanrıkent, Brezilya’nın bir hükümet projesi olarak oluşturulmuş mahallellerinden birinde arabesk tabirle “hayatın gerçeği” olmuş ‘beşikten mezara’ suç olgusunu deşiyor. Adını andığımız diğer filmlerle birlikte yeni bir üslubun altını da dokunaklı bir şekilde çiziyor. Brezilya, Meksika, Arjantin gibi ülkelerdeki suç, sinemanın, edebiyatın ya da sosyologların şöyle bir değinip geçiverecekleri bir şey değil. Suç ve onun barınağı şiddet şehrin kartpostal manzarasının dışına itilmiş, fakir gettolarda kötü insanların seçtiği bir yol değil artık, bir ana arter. Haydut olmaktan kurtulduğunu sananlar, yalnızca bir süreliğine ‘ara vermiş’ veya hava almak için dışarı çıkmış olanlar: Çünkü şiddet iyi ya da kötü ayırdetmeyen büyük ve kanlı bir kartopu gibi. Ya kartopunun içindesin, ya da geçtiği yolun üzerinde ezilmek üzere; kartopu son kozunu oynayıp eriyiverdiğinde kendini bir kan göletinde kulaç atarken bulabilmen olası. Kaçış yok. Dua için mi, bıkkınlığın verdiği bir meydan okumayla mı bilinmez, ‘Tanrı’nın Şehri’ adı verilen bu mahallede ‘kötü’lük haydutun çevresine verdiği acının dozunu artıran bir ‘derece’ sadece. Küçücük çocuklara bile rol verilen bu cehennem orotoryosunda dayanışma, aile, dostluk gibi şeyler var elbette; ama bir güvenlik alanı olabilmek için fazlasıyla yetersizler. Filmin açılış sahnesi ise fazla uzun yaşayamayan küçük çocuk ve genç çete üyelerinden müteşekkil suç organizasyonunu ele vermek gerekli doneleri veriyor aslında. Mutfaktan kaçan bir tavuğun peşinden koşan irili ufaklı gençler tavuğu yakalamak için silah kullanıyor ve bunu yaparken son derece eğlenebiliyorlarsa bu bölgede ‘yaşamak’ ne menem bir şey olabilir? Çiroz bir tavuk ve onun yakalanması değil de, bir soygun ve elleri titrediği için kasayı bir türlü açamayan adam sözkonusu olduğunda bu gençlerin olası tavırları ne olacaktır?
   <br/>
   <br/>
   Yönetmen, 1960’larda inşa edilmiş ve 80’lerin başında Rio De Janeiro’nun en tehlikeli mahallelerinden birine dönüşmüş sosyal konutlardan oluşan mahalleyi anlatırken, olaylara ve onların doğurduğu ‘acı’ya bizim zaviyemizden bakmıyor. 60’larda soygun çapında olan 70’lerde uyuşturucuya ağırlık veren organize suç, dışarıdan bir gözün hayret ve acıma içeren bakışı eşliğinde değil, suç ile arasında en iyi ihtimalle sadece ince bir sınır kalmış olanların, şiddeti ve ölümü içselleştirmiş olanların bakış açısından anlatılıyor. Filmin en iyi karakteri Rocket’in gözleri yerde yatan ölü arkadaşından, doğruca fotoğraf çeken gazetecinin kamerasına kayabiliyor ve hülyalara dalabiliyor; yönetmenin bunu yargılamaması, ölüm, dirim, merak ve üzüntünün kesiştiği noktaları böyle ustalıkla harmanlayıp dikkat dağıtması filmi bir ‘acılı adana’ olmaktan kurtarıp sahicileştiriyor. Bu sahiciliğin bizi ‘acı’nın algılanımı bile ‘sınıfsal’ bir mevzudur gibi bir noktaya götürmesi ise hem incitici hem tehlikeli bir boyut arzediyor. Çünkü bu nokta onu “izleyen’’ cephesinde genellikle iki şekilde tezahür ediyor. İlki ‘bir çocuğun ölümünün gereken infiali yaratmadığı, insanların artık gerektiği gibi ‘acı’ duyamadığı bir hayat insanlık dışıdır ve insanlık bundan sorumludur’ yorumunu gereksinen tezahür. İkincisi ise bombalanan Irak halkının pazara gittiğini, İngiliz pilot avlama derdine düştüğünü görenlerin vicdanını yatıştıran şu tezahürle aynı kulvarda olanı: “Ohoo, adamlar belayı kanıksamış, acıya alışmışlar. Dolayısıyla onlar için çok fazla üzülmeye değmez, çünkü onlar ‘acı’yı benim gibi algılamıyorlar”. Filmde yine aynı ‘içeriden bakma’ yöntemine uygun olarak iyi ve pasif çocuk Rocket’in ‘iyiliği’ gerekli fiziksel güce ve cesarete sahip olmaması ile ilintileniyor; filmin fotoğrafçı olmak isteyen bu çocukla ilgili yargısı, öldürmenin tadını aldığı günden beri sınırsız bir liderlik hırsı ile daha çok yanıp tutuşan yaşdaşı ve mahalle arkadaşı Ze’nin ona olan bakışı ile aynı paralelde. “İyiler zayıf oldukları için iyidirler, ama zayıf olmak da bazen iyidir, göze çarpmaz ve hayatta kalırsın” düsturu yönetmenin değil, filme içerik sağlayan hayat biçiminin alt metni. Bu alt metnin saflığı ve etki gücü tartışılmaz, ama yukarıdaki gerekçeden dolayı, şerh konulması gereken bir metin bu aynı zamanda. Kötülüğü anlamak, iyiliği küçümsemek ve ‘acı’nın ‘görecelik’ üzerinden yeniden tanımlanabileceğini söylemek ahlaki açılardan tartışılması gereken şeyler.
   <br/>
   <br/>
   Tanrıkent, kimilerince MTV stilini yani video klip estetiğini benimsemiş olmakla eleştirildi. Toplumcu gerçekçi olmak, gerçeklik duygusunu verebilmek için ille de ‘uzun planlar’ kullanılması gerektiği gibi bir ön kabulden çıkıyor bu eleştiri. Tanrıkent, bağlam doğru konulduğu vakit, aynı sonuca farklı stillerle de varılacağının bir kanıtı. Ne Kurşun Zamanı gibi Matrixvari efektler, ne de tekrarlanan kısa planlar ve hızlı attaraksiyonlar filmin yarattığı gerçeklik duygusunda bir zedelenme oluşturmuyor. Aksine karakterlerin algı ve heyecan düzeyleri ile ilgili psikilojik altyapının iletilmesine yadımcı oluyor.
   <br/>
   <br/>
   Tanrıkent, İstanbul Film Festivalinin en beğenilen filmleri arasındaydı. Gördüğü ilgiyi sonuna kadar hakeden filmin ‘gerçek bir yaşam öyküsünden’ yola çıktığını da belirtmeliyiz.
   <br/>
   <br/>
   Tanrıkent / Cidade de Deus
   <br/>
   Yön: Katia lund, Fernando Meirelles
   <br/>
   Oyn: Matheus Nachtergaele, Seu Jorge, Alexander Rodriguez
   <br/>
   Sen: Paula Linz
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2815&yorum_id=1), [web.archive.org (arşiv bağlantısı)](http://web.archive.org/web/20031027074946/http://www.aksiyon.com.tr:80/detay.php?id=2815&yorum_id=1)
