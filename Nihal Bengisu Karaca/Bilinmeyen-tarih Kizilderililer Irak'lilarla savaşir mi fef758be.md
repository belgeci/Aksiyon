# Kizilderililer Irak’lilarla savaşir mi?

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050224094905im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094905im_/http://www.aksiyon.com.tr/resim/402/28.jpg" vspace="5"/>
  </p>
 </font>
 <font class="content">
  Savaş tarihte çok yer kaplar ama çoğu pek hayırla yadedilmez. Pekala bilinir ki insan yalnız ölür ve ölmekte olan birinin aklından geçen son şey ölümün ne berbat bir şey olduğudur. Ne yapmalı o zaman? Savaşı ‘bunlara rağmen’ anlamlı kılmanın başka yolları bulunmalı, filmler buna göre çekilmeli.
 </font>
 <br/>
 <p>
  <font class="content">
   UFO gerçeği(!) hakkında ileri sürülen tezlerden biri şudur: “Uzaylılar dünyamıza belli amaçlarla gelmektedirler. Yakın bir zamanda dünya onların olacaktır; bizleri bu gerçeğe ‘filmlerle’ ısındırmaktadırlar. Çünkü daha önce yüzlerce uzaylı filmi izlemiş biri, gördüğü garip uzaylıyı da, onun dünyayı elde etme iddiasını da yadırgamayacaktır.”
   <br>
    <br>
     Uzaylı diye bir şey var ya da yok, bu bizi şu an için ilgilendirmiyor ama uyguladıkları söylenen stratejinin dünyayı ele geçirmiş bir başka güce ilham verdiği, onun da aynı yöntemle; filmlerle, insanları nihai sona hazırladığı ve bizleri bu nihai sonun ‘hayırlı’ olduğuna ikna etmeye çalıştığı çok açık... Pearl Harbour, Kara Şahin Düştü, Bir Zamanlar Askerdik, Şeref ve Cesaret Kurşun yağmuru İsmi ‘hafıza-i beşer nisyan ile malüldür’ sözü gereği anılamayan birkaç yapım da cabası. Oysa daha ‘İngiliz Hasta’nın oryantalist bakış açısı bile sıcak, Er Ryan’ı Kurtarmak’ın kanı daha soğumadı....
     <br>
      <br>
       Halkaya bir de ‘Rüzgarla Konuşanlar’ eklendi. Kendileri ‘süper’ görüntülerden müteşekkil bir savaş filmi değiller. Aksine dikkat çeken husus, John Woo gibi bir yönetmeni, Nicholas Cage, Christian Slater gibi aktörleri bulunan filmin insanda ‘alelacele’ çekilmiş izlenimi uyandırması. Saçmasapan kamera hareketlerini, yönetmenin ‘tarzı’ diye yorumlamak oldukça zor; bir savaş belgeselinden aşırılmış hissi veren görüntüler ise insanı gerçekten şaşkına çeviriyor.
       <br/>
       <br/>
       ABD bu filmlere ne kadar prim veriyor, boxoffice rakamları gerçeği ne kadar yansıtıyor, ‘halk’ bunları beğeniyor mu, bilmiyorum. Ama 11 Eylül’den bu yana izlediğimiz bu ‘büyük prodüksiyonlu’ savaş filmlerinin kemiyet ve keyfiyetleri, dünyanın dört bir yanında gösterime girmesi sağlanan bu filmlerin ilmek ilmek dokunan bir politikanın uzantıları olduğunu düşündürüyor.
       <br/>
       <br/>
       Rüzgarla Konuşanlar bir tabur askerin sefil olmasına neden olmuş ama yine de gümüş bir madalyayla onurlandırılmış bir subayın artık kişisel bir hal almış savaşı üzerinden dallanıp budaklanıyor. Fonda bütün haşmetiyle süren İkinci Dünya Savaşı; Japonlar her şifreyi çözmekte ve Amerikalıların büyük yenilgi almasına neden olmakta. İsmi Erders olan şahsın yeni görevi şifreci olarak eğitilmiş bir grup Navajo yerlisinden nasibine düşeni, Yahzee’yi korumak. Zavallı Kızılderililerin bilmediği gerçek ise, korumanın aslında “şifre”yi içerdiği; görevin, eğer Yahzee ya da bir diğer askere emanet edilmiş Charles’ın Japonların eline geçmesi ihtimalinde, bu iki yerlinin oracıkta öldürülmesini de kapsadığı... Görev, ‘yeri geldiğinde adamını vur’ diyor; savaş ise zorlukların, sıkıntıların çemberinden geçen ilişkilerin dostluklara dönüşmesine ‘neden oluyor’. Enderson ne yapacak, dostunu öldürecek mi, yoksa Yahzee’nin ele geçmesi ihtimalinde şifreyi bir şekilde almayı başaracak Japonların binlerce askeri katletmesine göz mü yumacak?
       <br/>
       <br/>
       Asker de, Yahzee de kendine biçilen kaderi senaryo gereği yaşayacak. Ya mesajın hikayesi? Bir hikayenin içinden çıkmıyor olsa bile, besbelli bir kriter zincirinden süzülüyor bu tavır; ‘ikisi birarada’ bu sayfalarda... Buyrun.
       <br/>
       <br/>
       Kural 1: İnsanlık hallerine duyarlı ol
       <br/>
       <br/>
       Savaş filmleri giderek daha fazla paradoks içeriyor. Kollektif menfaatlerle bireysel menfaatlerin çatışması, “birilerinin hükümet etmesi adına yok olan küçük hayatlar” teması duygu dozunu yükselten dramatik unsurlarla belirginleştiriliyor. En militarist, en propagandist savaş filmlerine bile ucundan kıyısından bir savaş eleştirisi koymak Hollywood yapımcılarının mutad davranışlarından biri haline geldi. (Saving Private Ryan/Er Ryan’ı Kurtarmak’dan, The Patriot/Vatansever’e, The Last Castle/Son Kale’den, Şeref ve Cesaret’e, Black Hawk Down/Kara Şahin Düştü’ye kadar) Bu eleştirilerin Terence Mallick’in 1999 yapımı Thin Red Line/İnce Kırmızı Hat adlı filminde olduğu gibi bir söz söylemek adına, tutarlı bir tavır alma şeklinde olmadığı ortada. Son zamanlarda nicel olarak artış kaydeden savaş filmleri hepi topu “halden anlama” ya da “biz de biliriz abi, savaş korkunç bir şey, insanlar ölüyor, var mı başka izah tarzı” şeklindeki harc-ı âlem bağlamlarla yetiniyor. Bunun sebebi elbette politik gereklilikler; ABD “barış için” bile savaş çıkarabilecek kadar usta bir demagog iken ve bahanelerini sürekli güncellemekte iken yapılacak olan elbette içinden mesaj akan filmin debisini ‘değirmenin suyunun geldiği yere’ göre ayarlamak.
       <br/>
       <br/>
       Kural 2: Ortak paydaları iyi kullan
       <br/>
       <br/>
       Bugün ‘ulus bilinci’ “en” gelişkin olanın, vatanın çakıl taşını en vermeyecek olanın ya da orada bir sömürge potansiyeli var uzakta, o potansiyel bizim olmalıdır ihtirası taşıyanının bile bildiği iki gerçek var: 1) Savaş tarihte çok yer kaplar ama çoğu lanetle yadedilir. 2) Pekala bilinir ki insan yalnız ölür ve ölmekte olan birinin aklından geçen son şey ölümün ne berbat bir şey olduğudur.
       <br/>
       <br/>
       Ne yapmalı? Savaşı övmenin, savaşı ‘bunlara rağmen’ anlamlı kılmanın başka yolları bulunmalı... Şeref denmeli adına, “Ben ailemi koruyorum” denmeli (The Patriot/Vatansever) ve aile değerlerinin kutsallığına gönderme yapmalı, patlayan bombaların arasına büyük bir ‘aşk’ konulmalı ve dikkatler dağıtılmalı (Pearl Harbour), ‘Savaş kötü ama cephede bulunmanın, bir asker gibi savaşabilmenin insana kattığı erdemler muhteşem’ denmeli (The Last Castle/ Son Kale), kendine kahramanlık maletmiş bir milletin geçmişi bir ululama ile, hayırla yadedilmeli (We Were Soldiers/ Bir Zamanlar Askerdik), işe ne kadar değer varsa karıştırmalı, hatta en son, bu değerlere ‘Kızılderili azınlıklarımız’ı dahi katacak kadar ileri gidilmeli... En sahici dostlukların savaş arenasında oluştuğu, en bıçak sırtı deneyimlerin savaşta yaşandığı ve en güzel hikayelerin kahramanlık hikayeleri olduğu söylenmeli; toprak gibi kutsal bir ortak paydanın geçmişin yaralarını sarabileceği ve tüm Amerika birlik olup savaşırsa, Kızılderili Acı Su Köyü bilmem ne Klanı bile İkinci Dünya Savaşında yer aldıysa.... Oohooo, alimallah, maazallah, kimsenin fazla şansı olmadığı vurgulanmalı... (Wind Talkers/Rüzgarla Konuşanlar)
       <br/>
       <br/>
       Kural 3: Eleştir, kafası karışsın
       <br/>
       <br/>
       Ama belirttiğimiz gibi, kanacak olanların ağzına bir parmak bal mahiyetinde, küçük bir tutam “savaş eleştirisi” sihri unutulmadan... Çünkü millet bir kez gördü Full Metal Jacket’ı (Stanley Kubrick), bir kez uyandı, bu savaşların ‘kendi savaşı’ olmadığına (Doğum Günü 4 Temmuz/Oliver Stone)... Şöyle fiyakalı sekanslar olmalı artık, savaşın ne olduğunu iliklerde hissettiren, ilk yirmi dakikası döne döne izlenen Er Ryan’ı Kurtarmak misali... Yahut Son Kale’nin hasbelkader hapishaneye düşmüş generali silah koleksiyonu yapan hapishane müdürünü aşağılamalı hafiften: “Savaşı gerçekten görmüş biri bunları güzel şeylermiş gibi saklayıp, sergilemez”. Pearl Harbour olayından sonra yapılan baskını adil bir karşı saldırı olarak gösteren ama Hiroshima ve Nagazaki’den hiç bahsetmeyen “süfli” filmin içine bilgece konuşan ve “...uyuyan bir devi uyandırdık” diyen bir Japon yetkilisi oturtmalı (Aaaa, Japonlar aptal değil miydi?).
       <br/>
       <br/>
       Yahut, izlediğim son filmde, Rüzgarla Konuşanlar’da olduğu gibi, aşağıladığı Navajo yerlisi tarafından kurtarıldığı için şoka giren sert Amerikalı’nın baktığı gibi bakmalı biraz da olaya: “İnsan düşünüyor, bugün iğrendiğim bir yerli hayatımı kurtardı, bir elli yıl sonra Japonlarla aynı masada kağıt oynamayacağımız, sake içmeyeceğimiz ne malum?” Olabilir tabii... Doğru bir açı ve yerinde bir tesbit... Savaş olgusuna zamanın dengeleri değiştirebilme gücü açısından bakmak ve bu gücün o an içinde bulunulan kıyımı nasıl anlamsızlaştırdığına dikkat kesilmek ister istemez “farkında” kılacaktır insanı... Saçmalığın ve kötülüğün farkında olma hali... Ne yazık ki bu küçük uyanışlar ve farkındalığın ayrıcalıklı hali her zamanki gibi -Hollywood yapımı çoğu savaş filmindeki gibi- güçlü dip akıntı tarafından etkisizleştirilecek! Sonuçta savaşı kişisel bir meseleye dönüştürmüş Erders korumakla -ve gerekirse öldürmekle- görevli olduğu şifreci Yahzee ve ailesi tarafından kutsanacak; güncel bir dış tehdit sözkonusu ise yılarca ‘öteki’ muamelesi görmüş ve elimine edilmiş acılı yerliler bile ‘küllerinden’ doğabilir imajı yaratılacak...
       <br/>
       <br/>
       Rüzgarla Konuşanlar ıskalanamayacak pek çok tematik zenginliğe ev sahipliği yapıyor, belli noktalarda duruyor, düşünüyor, kaşıyacak gibi yapıp bırakıyor... Eleştiri, hakim savaş mantalitesinin üzerinde patlamıyor, aksine propaganda görmekten sıkılmış ve işin içinde bir bit yeniği arama duyarlılığını kazanmış seyircinin kalkanlarını indirmesini sağlıyor. Seyirci savunmasızdır artık, hak vermiş, etkilenmiş ve kaybetmiştir. Yaşasın ana arter, yaşasın hakim paradigmanın ‘izafiyet, azınlık, dostluk” sosuyla yoğurulup tek lokmalık köftelere dönüştürülmüş hali...
       <br/>
       <br/>
       Hollywood bunu hep yapıyor, siz siz olun ‘yemeyin’....
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11803), [web.archive.org (arşiv bağlantısı)](http://web.archive.org/web/20050224094905/http://www.aksiyon.com.tr:80/detay.php?id=11803)
