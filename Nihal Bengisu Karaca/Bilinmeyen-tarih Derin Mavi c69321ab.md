# Derin Mavi

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20041027031530im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027031530im_/http://www.aksiyon.com.tr/resim/443/70.jpg" vspace="5"/>
  </p>
 </font>
 <font class="content">
  Gemideki adamların duydukları sesler ‘vicdan’ları olmasın? Vicdan’ı temsil etmek için huzursuz bir ‘hayalet’ten daha iyi bir metafor bulunabilir mi? Tabiatın bir aritmetiği olması gerektiğine inanan ve bu aritmetiği verecek sayıyı arayan matematikçinin migren krizleri eşliğindeki macerası ‘Pi’ hâlâ belleğimizde.
 </font>
 <p>
  <font class="content">
   Gürültüsüz patırtısız gösterime giren ama kendi seyircisini bulmakta hiç zorlanmayan Pitch Black/Derin Karanlık da öyle. Bu iki sıradışı filmin yönetmenleri bir araya gelmişler ve ortaya ‘uyum’ içindeki bir çalışmanın süzgecinden geçtiği her halinden belli olan bir gerilim filmi çıkarmışlar. Gerilim ve takıntıyı ne kadar ustaca anlattığını ‘Pi’den bildiğimiz Darren Aronofsky yazmış. Pitch Black’teki performansıyla, bir macera—bilimkurgu filmini korku, vicdan ve grup psikolojisinin de analiz edildiği bir sürece dönüştürmeyi başarmış olan David Twohy yönetmiş. Bu kez mekan gündüzü yirmi, gecesi yirmi yıl süren ve gece dönemi kanatlı korkunç yaratıklarla cehenneme dönen bir gezegen değil. Ama ona yakın bir şey; kapakları kapatılıp, dibe daldıktan sonra tümüyle savunmasız ve yalnız kalan bir ‘denizaltı’. İnsanın kendi benzerine, onun bilmediği canavarlıklarına ve tanımadığı karanlıklarına mahkum olduğu; daha kötüsü “kendine” mahkum olduğu bir yer. Kaçacak yer yok. Üstelik, davetsiz misafirler sözkonusu. Kaptanın seyir defterindeki eksik sayfalarla ilgili misafirler. Mürettebattan gizlenen bir gerçeğin denizaltına ‘zoom’ yapmış görüntüleri. ‘Derinlik sarhoşluğu’ mu bu, yoksa sarhoş olan hemcinsini kendisine düşman belleyip savaşa durmuş ‘yüzeydeki’ liderler mi?
   <br/>
   <br/>
   Olaylar 2. Dünya Savaşı sırasında Atlas Okyanusu’nda Alman denizaltılarını kovalayan USS Tiger Shark’ın Connecticut’taki üssüne doğru yönelmesiyle başlıyor. Uzun ve tehlikeli bir görevin ardından mürettebata, torpido ile batırılmış bir İngiliz hastahane gemisinden kurtulan üç kazazedeyi almaları emrediliyor. Kazazedelerden birinin bir hemşire olduğunu gören mürettebat, denizaltıya bir kadının binmesinin uğursuzluk getireceğine dair batıl inançlarını dile getiriyor. Talihsizlikler de o andan itibaren yakalarına yapışıyor. Denizaltı hayalet gibi beliriveren bir düşman gemisinin markajından kurtulamıyor, yüzeye çıkamıyor, giderek oksijeni tükeniyor, kazaların ardı arkası kesilmiyor. Sesler, görüntüler ve ‘uyarılar’ mürettebatın durumu anlamalarını güçleştiriyor. Gemi lanetli midir? Yoksa aslında düşman gemisini batırdıklarını sanarken kendileri mi batmışlardır? Gemi midir ‘deliren’ yoksa kendileri mi?
   <br/>
   <br/>
   Twohy’nin çıkışsızlığa ve kuşatılmışlığa olan ilgisi Derin Karanlık’taki kocaman gezegeni klostorofobik bir ortama çevirebilmiş olmasından okunabiliyordu. Aronofsky’nin takıntılar, saplantılar, kesin inançılılık ve sanrılara, psikolojik baskının yolaçtığı psikosomatik vakalara olan eğilimine ise mükemmel bir turnusol kağıdı oluyordu ‘Pi’. Below/ Diptekiler ise bu iki yönetmenin ‘meseleleri’ni harmanlayan, klostrofobiyi sinematografik malzemeyle çok daha ileri bir noktaya taşıyan; sanrı, takıntı ve baskıyı ise bireysel olmaktan çıkarıp kollektif bir düzleme oturtan bir yapım; dozlar yerli yerinde, kıvam korku ve gerilim filmlerini sevenlerin hoşlanacağı bir akışkanlıkta. Pitch Black/Derin Karanlık’ı çarpıcı yapan temalardan biri olan ve Twohy’nin kıta sahanlığı içinde kalan mevzu: ‘Başkalarının hayatından sorumlu olma durumunun ahlaki boyutu’, Diptekiler’in ana meselesi. Gemideki adamların duydukları sesler ve üslerine geri dönmelerine engel olan şey insanoğlunun savaş gibi en zor anlarda bile yok edemediği sadece biraz daha geriye ittiği ‘vicdan’ı olmasın? Vicdan’ı temsil etmek için huzursuz bir ‘hayalet’ten daha iyi bir metafor bulunabilir mi?
   <br/>
   <br/>
   Diptekiler/Below
   <br/>
   Yön: David Twohy
   <br/>
   Oyn: Bruce Greenwood, Matthew Davis, Olivia Williams, Scott Foley, Holt McCallany
   <br/>
   Sen: Darren Aronofsky, Lucas Susman, David Twohy
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2628), [web.archive.org (arşiv bağlantısı)](http://web.archive.org/web/20041027031530/http://aksiyon.com.tr:80/detay.php?id=2628)
