# “İdeal iyiliğin yolu kötülüğü anlamaktan geçiyor”

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050227031321im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031321im_/http://www.aksiyon.com.tr/resim/363/46.jpg" vspace="5"/>
  </p>
 </font>
 <font class="content">
  “Eğer iyilik yarın gerçekleşmesi umulan bir istisna ise yalnızca ve kötülük bir kuralsa, bunun farkına varalım ve yaşadığımız gerçekliğin kötülükleri ve günahlarıyla yüzleşelim. Bunu itiraf etmemiz “ideal” olan için bir başlangıç olabilir”
 </font>
 <br/>
 <p>
  <font class="content">
   Zeki Demirkubuz ismi filmlerini takip edenler için sinemadan fazla bir şey ifade ediyor. Yönetmen insanlık durumunun naif ve kırılgan yönlerine bakışındaki sahicilik ve sadelikle, sinemanın ışık, asistan, montaj, kostüm vs.den müteşekkil bir şey olmadığının canlı kanıtı oluyor. C Blok, Masumiyet ve Üçüncü Sayfa’dan sonra “ Karanlık Öyküler” adı altında yaptığı iki filmden biri olan Yazgı şu sıralar gösterimde. Senaryosu Camus’un “Yabancı” romanından esinlenerek yazılmış film Demirkubuz müdahaleleri ile Dostoyevski etkileri taşıyan bir bilinçlenme halinin vurgularını taşıyor. Yazgı hiçbir şeye gerçek bir ilgi beslemeyen kayıtsız bir kahramanın hiçbir şey yapmadan değerler sistemini alt üst etmesi üzerine bir film. Sözü fazla uzatmadan Sine—k bölümünde ayrıca ele aldığımız filmin yönetmeniyle yaptığımız röportaja geçiyoruz....
   <br>
    — Önceki filmlerinizde de karanlık vardı. Sokaktaki yüzlerce insandan birini alıyor ve derinlerinde yeşeren karanlığa tutuyordunuz vizörü. Bu karanlık merakı neden?
    <br>
     Edinilmiş bunca bilgiye ve keşifler çağında olmamıza rağmen insanın kaderi ve ruhu ile ilgili bir çok şeyin hâlâ karanlıkta olduğunu düşünüyorum. İnsan sonuçları ortada ama sebepleri halen karanlıkta olan bir varlık. Karanlığı kötülüğü ifade etmek için kullanmıyorum. Ama kötülüğün hakkını da veriyorum; bizi meraka teşvik eden kötülüktür. Kötülüklere bakıp ya da onlar nedeniyle acı çekerken başlar anlama çabası. Bu anlama çabasının kaynağı olması nedeniyle kötülük olgusuna ilgi duyduğumu söyleyebilirim. Hatta daha da ileri gidip bugün insan hayatına yön veren anlamların tümünün kaynağında kötülük olduğunu düşündüğümü söyleyebilirim. Çünkü kötülük olmasaydı Hz. İsa olmazdı, kötülük olmasaydı Hz. Muhammed gönderilmezdi, kötülük olmasaydı Marksizm ortaya çıkmazdı. Herşey kötülükle yüzleştiğimiz anda bir soru olarak ortaya çıkıyor, ya da bir kuşku olarak beliriyor. Kötülük son derece sorgulayıcı ve insan olmanın anlamını belirginleştirici bir şey.
     <br>
      — Yoksa iyilik anlatılmaya, gösterilmeye kalkıldığında “sıkıcı” bir şeye mi dönüşüyor?
      <br>
       İyiliği sıkıcı bulmuyorum. İyilik, soruları —şüpheleri olmayan, kendisini fazla hissettirmeyen bir duygu durumu ya da kavram. İnsanlar iyilikle kurdukları ilişkide bir üst bilinç oluşturmazlar, ama kötülükle ilgilenmek her anlamda daha farklı bir üst bilinç oluşturmayı gerektirir, kötülük dominanttır.. İyiliğe daha mesafeli yaklaşıyorum. Dostoyevski’nin verdiği esinle, iyiliğin anlamlı bir biçimde yaşanabilmesinin ancak kötülüğün özgürleştirilmesi ile mümkün olabileceğini düşünüyorum ben. Kötülüğün bir ideal olarak savunulmasından bahsetmiyorum. En başından beri olduğu gibi ve hep olabileceği gibi kötülük yapan ve bunu gizleyen insanlar olarak yaşamanın kötülüğünden bahsediyorum.
       <br/>
       — İtiraf dediğimiz şeye itibarın iade edilmesi mi kasdettiğiniz? Yani yaptığı eylemin sorumluluğunu bu dünyada ve şimdi üstlenebilmeyi, işlediği kötülüğün sorumluluğunu alabilecek güçte bir vicdanın, bir bilincin oluşması mı?
       <br/>
       Evet söylemek istediğim şey bu. Kötülükle olan teşrik—i mesaim, kötülüğün meşrulaşmasını arzulamamdan ileri gelmiyor elbette. Kötülükle ilgilenmeyi sadece peygamberlerin, ermişlerin, düşünürlerin sırtına yükleyip zahmetsizce yaşam sürmenin de büyük bir kötülük olduğunu düşünüyorum. İnsanlık günah içinde yaşıyor ve bu durum günaha karşı tavır alınmış toplumlarda da, günah gibi bir derdi olmayan toplumlarda da böyle. Ben bunun sebeplerini anlamaya çalışıyorum. Eğer iyilik yarın gerçekleşmesi umulan bir istisna ise yalnızca ve kötülük bir kuralsa, bunun farkına varalım ve yaşadığımız gerçekliğin kötülükleri ve günahlarıyla yüzleşelim. Bunu itiraf etmemiz “ideal” olan için bir başlangıç olabilir.
       <br/>
       — Yine de iyiliği pek duyumsamıyor oluşumuzun nedeni iyiliğin daha genel, kötülüğün daha istisna olduğunun bir delili değil mi?
       <br/>
       Bence değil. Bugün bir şeyin kötü olduğunu anlamamız için somut kriterler var. Ama bugünkü anlamıyla —ideal anlamında değil— iyiliğin hiçbir kriteri yok. İyilik şemsiyesi altına girmek için özel bir kişilik ve özel bir vicdan gerekmiyor bugün. Yaşadığımız kötü hayatları iyilik vaadedenlere borçluyuz. Yaşananların sorumlusu olduğunu itiraf edebilecek kapasitede birini göremiyorum etrafta. İyilik öyle bir maske ki, bugün bu ülkede herşey bir iyilik adına yapılıyor. Okul kapılarında bekletilen türbanlı kızlar da bir iyilik adına içeri alınmıyor, Kur’an kursunda sûreyi ezberleyemeyen çocuk da bir iyilik adına dayak yiyor. Hiçbir polis kötülük adına işkence yapıyorum demiyor, iyilik adına işkence yapıyor. Bir sürü adı var iyiliğin..
       <br/>
       — Kötülük, adli makamların meselesi olmayacak kadar ciddi diyorsunuz...
       <br/>
       Hukuki tanımlamalar ve çözümler hayatımızı başkalaştıran, meseleye nicel olarak yaklaşan, acil çözümler üreten ama özdeki şeyi anlamamıza yardımcı olmayan küçük tamponlardır. İnsanlığın bu anlamda bir yol katettiğine inanmıyorum. Nietzche’nin ve Dostoyevski’nin söylediği benim de dahil olmak istediğim şey bir yüzleşmenin sağlanabilmesi. Bir mahkeme kurarak, bir cezaevi inşa ederek bu meseleyi halletmiş olmuyoruz. İdam sehpaları ertesi gün için bir önlem olamıyor. Sinema gibi bir referans benim için burada ortaya çıkıyor, ikinci bir dile ihtiyaç duyma meselesi.
       <br/>
       — Önceki filmlerinizin —Masumiyet’in ve Üçüncü Sayfa’nın mesela— tiplemeleri daha alacalıydı. Adli anlamda suçlu idiler ama bir yerde masumdular da. Musa ise hayata karşı o kadar “kayıtsız” ki hiçbir sabıkası olmamasına rağmen çok negatif bir elektrik veriyor. Musa’nın adaleti bile zor durumda bırakan kayıtsızlığını nereye oturtmalıyız bu anlama çabasında?
       <br/>
       Bu hepimizin kayıtsızlığı. Problem istememe gibi bir ideolojimiz var. Musa bunu daha açık yaşıyor sadece. Musa kendisini suçlu olmadığı halde suçlu hisseden biri. Bugüne kadar çektiğim filmlerde bildiğimiz anlamda suç işleyen insanlarla masumiyeti anlatmayı denedim, Yazgı’da ise hiç suç işlememiş bir insanla suçu anlatmayı denedim. Musa’nın kayıtsızlığı önem verdiğimiz pek çok şeyin anlamını darmadağın ediyor. Eşinin kendisini aldatmasına kayıtsız kalarak ihaneti anlamsız kılıyor, işlemediği bir suça boyun eğerek suçun ve adaletin anlamını darmadağın ediyor. Musa’nın kayıtsızlığı onu yargılayanların dünyasının adaletinin ne denli basit, ne derece “adaletsiz” olduğunu anlatmak için bir imkan sundu bana. İnsanlığın tüm serüveninden edindiği hayat bilgisinin ne kadar naif olduğunu göstermek istedim. İnsanlığın katettiği bütün yol bu. İnsanlığın serüvenine ideolojilerin ve ideolojikleşip dünyalılaşan dinlerin bakış açılarından bakmıyorum. Bir ilerleme ya da gelişmeden sözedilemez. Çünkü ne zaman bu insanlık birikimi denen şeyi sınamaya kalksanız tuzla buz oluyor.
       <br/>
       — Garip bir şey. Bizi çepeçevre saran şeyleri Musa ruhundaki boşlukla anlamsız kılıyor. Ama aynı sonuç dünyanın bir konaklama yeri olduğunu bilen bir sufinin “ruh doluluğu” nedeniyle de sözkonusu olabilir. O da müthiş bir teslimiyetle, “neylerse güzel eyler” deyip boyun eğerek anlamsız kılabilir ihaneti ve adalet sisteminin çabasını...
       <br/>
       Evet. Ben bu anlamların karşısına “boşluk”u çıkardım. Bunu ruhsuzluğa ya da kötülüğe kendi başına mutlak bir değer atfettiğim için değil, ideal bir ruha ve inanca duyduğum özlem yüzünden yaptım.
       <br/>
       — Yazgı esinlendiği eseri, “Yabancı”yı aşan kimi unsurlara sahip. A. Camus kahramanına cinayeti işletiyor, kahramanın sorgulamalarının mesnedi bizzat kendi eylemi oluyordu. Yazgı’nın kahramanı Musa ise suç işlemediği halde suçu reddetmeyerek durumu daha da zorlaştırıyor.
       <br/>
       Bu, “Yazgı” ile ilgili olarak hep duymayı istediğim bir soruydu. Kahramanıma cinayet işletmeyişimin iki sebebi var. Birincisi teknik bir şey. Tuhaf kaçabilir ama en sevdiğim romanlardan biri olmasına rağmen Yabancı’nın cinayetin gerçekleştiği yerden sonrasını zayıf bulmuşumdur hep. Derin bir anlama çabasına rağmen Camus’un tavrı dünyalı bir tavır. Önce komünist partiye sonra daha hümanist mücadelelere girmiş, dünyanın verili durumları içinde adalet arayışı olmuş biri Camus. Böyle olunca da romanın birinci bölümünde ortaya koyduğu ruh halini ikinci bölümde fikirlerini deklare etme adına dünyevileştirmiş. Camus kahramanını idam cezasına mahkum ederek onun mazlumluğuna yoğunlaşıyor, hatta idam cezasını bile sorgulamış oluyor böylelikle, ama bu sefer o cezayı verenlerin ruhuna haksızlık ediyor.  Camus varolan tartışma biçimlerine biraz teslim olmuş oluyor bence.. Ben cevabını verememe pahasına bile olsa sorgulamayı ve şüpheyi önemsiyorum. Çünkü ele aldığım konular maneviyatla ilgili ve bu konu neden ve sonuç ilişkileriyle anlaşılacak bir konu değil. İkinci sebebim ise   kahramanın annesinin ölümüne üzüntü duymaması hatta sevinç duyması meselesini ön plana çıkarmak istemem. Hayatımızı yönlendiren sistemin, büyük yasaların, hayat bilgisinin suçsuz bir insanın bir anlık hissedişi karşısında nasıl alabora olduğunu, nasıl darmadağın olduğunu gösterebilmem için bana imkan tanıyan bir duygu durumuydu bu.
       <br/>
       — Camus’ün romanındaki kahraman sona doğru “anladım ki dışarıda bir hafta kalan biri hapishanede bir ömür geçirebilir, yaşadığı anları saniyelerine ayırır, onları tekrar yaşar tekrar üretir ve hiç canı sıkılmaz” gibi bir yere varıyordu. Yani hayatın her aptal anı bile değerlidir gibi hayat adına umut içeren bir mesaj vardı romanda. “Yazgı”nın kahramanı için ise hapishane böyle bir deneyim olmuyor. Umuda yeşil ışık yakmıyorsun.
       <br/>
       Camus böyle yaparak kendisini ideolojik olarak okunmaya müsait bir hale getiriyor. Umut bence insanlığın en büyük ve en karşı çıkılması gereken ideolojisidir. İyilik nasıl her kapanın elinde kalan basit, kişiliksiz ve ikiyüzlü bir olguysa günümüzde, umut da böyle ikiyüzlü bir kavram. Oysa, bir şeyin gerçek ve sahici olmasının kriterleri olmalı. Sahip olunmak istenen, kendisine sahip olmayı isteyenden bir bedel istemeli. Umut en büyük inançsızlıkların da sebebidir, buna en iyi örnek de Aydınlanma felsefesidir bence.
       <br/>
       — Yazgı’nın kahramanı Musa, kimilerince, yaşadığımız coğrafya itibariyle fazla “modern” ve fazla trajik bulundu. Gerçekten de herşeye rağmen inanca, geleneklere dair bir takım ritüellerin olduğu bir toplumda bu kadar sevgisiz ve bu kadar yalnız kalmış birinin olması mümkün mü?
       <br/>
       Filmlerimi yaparken karakterlerimin en az ciddiye aldığım unsurları sosyal, kültürel, dinsel, ulusal, sınıfsal özellikleridir. Bunlar biçimsel şeylerdir, kimlik olgularıdır. Ben kişilikle ilgileniyorum ve bu kişiliğin toplumsal hayatın en başından bugününe kadar gelmiş özü ile: Aşkla, acıyla, ihtirasla, suçla... Bunların tarihi de insanlık kadar eski.
       <br/>
       — Fakat bu kişilik özelliklerini deklare etmek için karakterlerinizi genelde belli bir sınıfın insanlarından seçiyorsunuz; umursanmayan, tutunamayan ve maddi anlamda da zayıf olan karakterleriniz var çoğunlukla.
       <br/>
       Bu tamamen bir tesadüf... Hatta bunu doğrulamak için Üçüncü Sayfa’daki İsa’yı örnek verebilirim. İsa büyük bir dayak sonrası ve ertesi günü gerçekleşecek bir tehditin etkisiyle intihar etmeye kalkıyor; yapamıyor, ama ihaneti anladığı anda tak diye sıkıyor beynine kurşunu. Yoksulluk, zenginlik kapitalizmin koyduğu standartlardır ve insanı böyle algılamaya çalışmak insanlık adına bir şey bilmeyi istememek anlamına gelir. Filmlerimde bu insanları anlattığım doğru. Ama bu insanlara ait gözlemlerimin, ilgimin ve acıma duygumun daha fazla olmasından kaynaklanıyor bu durum.. Bir burjuva hayatı çok ilgimi çekmiyor ama burjuva, aristokrat ya da yoksul diye bir kategoriyi bu anlama çabası bakımından yanlış buluyorum. Filmlerimin özünde inanç arayışı var. Sosyolojik anlamda bu arayışın daha çok yoksullarda olduğu söylenebilir belki, ama bu bir kural değildir kesinlikle. Eğer kural olsaydı zengin kişilerin bir arayışlarının, bir sınavlarının olmadığını söylemeye kadar varır bunun sonu ki, kimsenin böyle bir genelleme yapmaya hakkı yoktur kanımca.. Sınıfsal, etnik, dinsel durumları sosyolojik olarak ele alan bir film yapmam. Bunlar bir durumu açıklar ama açıkladıkları şey sadece insanlığın bir yanıdır. Ben bir çile adına sinema yapıyorum. Sahip olduğum birikime tümüyle ihanet ederek böyle bir dünyalığın peşine düşemem.
       <br/>
       — Evet, üretim ilişkilerine ve trendlere teslim olmayan bir sinemanız var. Mevcut ortamda nereye konumlandırıyorsunuz, kendinizi, sinemanızı?
       <br/>
       Sanat da iyilik gibi, umut gibi tutanın elinde kalan, kriteri olmayan bir yapı bugün. Benim yaptığım sinema değil bence, sinema diğeri. Yani bu insanların yaptığı şey sinema ise benimkinin sinema olmaması gerekiyor. Ben kriterlerimi koymak istiyorum. Bu kriter de şu: Benim için sanat maneviyatın ta kendisi. Kısıtlamaları olan keyfi özgürleşmeler yerine çileyi esas alan, anlatılmayanın peşinde olan bir şeydir sanat. İnsanların aklına, klişelerine, bilgilerine değil insanlık durumlarına yönelen; güçlü yanına değil zayıf yanına seslenen, itirafkâr bir şey. Bu çizgide kalmak istiyorum. Ancak böylesi aracısız ve gösterişten uzak bir çizgiyi de seyirci affetmiyor, bunun farkındayım. Masumiyet’ten bu yana seyircinin ilgisinde büyük bir düşüş var. Bu benim kişisel anlamda doğru yolda, toplumsal anlamda ise yanlış yolda olduğumu gösteriyor tabii ki. Ama elbette kişisel doğrularımı seçeceğim, beni film yapmama noktasına getirecek olsalar bile.
       <br/>
       <br/>
       .........................
       <br/>
       <br/>
       Adaletı sarsan antı—kahraman
       <br/>
       <br/>
       Demirkubuz’un filmlerine “eğlenmek” ve “hoşça vakit geçirmek” için gitmeyin. Çünkü kendinizi kesinlikle “kötü” hisedeceksiniz, “yarınlar bizim” filan diyemeyeceksiniz filmden çıktığınızda; “her şey çok güzel olacak” diye düşünmeyeceksiniz sözgelimi. Güzel şeylerin istisna ve bu yüzden çok kıymetli olduklarını göreceksiniz. İnsanın varoluşunu tanımlaya—ma—maktaki acziyetine; arzu ve ihtiraslarına rağmen nasıl bir güven ve inanç arayışında olduğunu anlayacak ve bu arayıştan çıkan kadim acıları hissedeceksiniz. “Film” izleyeceksiniz kısaca; ama kitap okurken harcadığınız ciddiyeti ve emeği talep eden bir film olacak bu.
       <br/>
       <br/>
       Zeki Demirkubuz insanın naif ve kırılgan yanlarını anlatmaya, daha doğrusu insanın pek seslendirilmeyen gizli yanlarını anlama çabasına seyirciyi ortak etmeye devam ediyor. İtirafımdır; bu ortaklığın bir seyirci olarak ruhumda, mahremiyet içeren bir şeye bakıyormuşum duygusu uyandırdığını söyleyebilirim. Bu duygunun nedeni Demirkubuz’un yadsıdığımız, yabancılaştığımız, yoksaydığımız meselelere eğilmesi. Bunlar ne kadar ortak ne kadar kadim olursa olsun; dürüp büküp sırt çantamızın en uzak gözüne sıkıştırdığımız, dokunmak istemediğimiz, biraz da korktuğumuz için; ahkam keserken yükselttiğimiz ses tonunu zayıflatıp titreteceğinden ürktüğümüz için, kendimizden uzak tuttuğumuz, “başkalarının meselesiymiş” gibi davrandığımız meseleler...
       <br/>
       Yazgı bir işyerinde muhasebeci olarak çalışan Musa adlı bir gencin hayat karşısındaki kayıtsız tutumundan yola çıkıyor. Musa için hiçbir durum “farketmemektedir”. Sırf istedi diye işyerindeki arkadaşı Sinem’le evlenmeye bile razı olacak bir tiptir Musa. Son derece nazik, kimseye zarar vermeyen, içine kapalı görünüşü bomboş ruhunun önüne gerilmiş bir perdedir sanki. Annesi öldüğünde bile ne hissedeceğini bilemez, hatta “yakınlarımızın ölümü bize az da olsa bir sevinç verir” diyecek kadar ileri gider. Bu safça itirafı başını hayli derde sokacaktır. Ama bu dertler karşısında da Musa hiç tepki vermez. Nasıl olsa, özgür olmakla hapishanede olmak arasında bir fark yoktur onun için, suçlu olmakla suçlu olmamak arasında bir fark olmadığı gibi...
       <br/>
       <br/>
       Yazgı, Serdar Orçin ve Deli Yürek adlı TV dizisinden sonra Vizontele ile dikkat çekmiş Zeynep Tokuş’un duru oyunculuklarının da gözalıcı olduğu bir yapım. Üçüncü Sayfa’da olduğu gibi Yazgı da amatör oyuncuların ve popülist yapımlarla ünlü ve heba olan yeteneklerin keşfedilip değerlendirildiği bir misyon üstleniyor. Filmin oyunculuk yönünü sekteye uğratan tek karakter Musa ile hayli uzun bir polemiğe giren cezaevi müdürü tiplemesi. “Adalete cinayet işletmek” gibi sarsıcı anlamların açığa çıktığı; suçun, kötülüğün, inancın, ruhun doğası ve adaletin işlevi ile ilgili uzun bir tartışmanın yer aldığı bu bölümde altından kalkılması çok zor olan bir rolün amatör bir oyuncuya verilmesi biraz sıkıntı yaratıyor ancak bu sıkıntı bile bu tartışmanın heyecan vericiliğini sekteye uğratamıyor. Masumiyet, odaların içine pencerenin dışından bakan ve seyirciye, başka hayatlar karşısındaki “röntgenci” tutumunu hatırlatan kamerası ile; ibadet edercesine bir saygı ve tazimle TV izleyen figüranları ile ve mekan olarak Yeşilçam sinemasına ait eski bir film setini seçtiği sekansları ile bol metaforlu, bol göndermeli bir filmdi. Demirkubuz, teması üzerine daha çok yoğunlaşan, saflaşmış bir dili yeğliyor Yazgı’da. Mekan kullanımı ve kurgu açısından yetkin, ağır temposuna rağmen seyirci üzerindeki etkisini yitirmeyen bir film Yazgı. Tavsiye olunur.
       <br/>
       Not: Film, Antalya Film Festivali’nde en iyi yönetmen, en iyi üçüncü film, en iyi sanat yönetmeni ödüllerini aldığı gibi Serdar Orçin’e de Jüri özel ödülünü getirdi.
       <br/>
       Yazgı
       <br/>
       Yönetmen: Zeki Demirkubuz
       <br/>
       Oyuncular: Serdar Orçin, Zeynep Tokuş, Engin Günaydın, Demir Karahan Senaryo: Zeki Demirkubuz
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12365), [web.archive.org (arşiv bağlantısı)](http://web.archive.org/web/20050227031321/http://www.aksiyon.com.tr:80/detay.php?id=12365)
