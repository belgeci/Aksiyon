# Hastalıkta, sağlıkta, yalancıktan, gerçekten

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302230346im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230346im_/http://www.aksiyon.com.tr/resim/292/61.jpg" vspace="5"/>
  </p>
 </font>
 <font class="content">
  The Story of Us/ İkimizin Hikayesi, Susan Sarandon ve Ed Harris’li Step Mom/Üvey Anne, yahut özürlü bir çocuğu ve hüzünlü annesini anlatan The Mighty gibi, kerametini insanoğlunun ailevi acı, endişe ve mutluluklarından  alıyor.
 </font>
 <br/>
 <p>
  <font class="content">
   Dolayısıyla hedef kitlesini de baştan belirliyor. Sadakat, sevgi, fedakârlık gibi tırnak içinde erdemleri yitirmek istemeyen ama bir yandan da kaç yıl daha yaşayabileceğini hesaplayıp muhtemel heyecanlardan randevu alan modern insan bu. “Ben ve O”dan oluşan sığınak aslında soluk alabildiğimiz ve sahici olabildiğimiz tek yer. Beraberimizde sürüklediğimiz rollere rağmen hem de, geçmişten sürüklediğimiz “evcilik” oyunlarının yalapşap modelleri içimizde yürürken. Çemberi daraltalım; tek tük sorunlara rağmen birlikte sinemaya gelebilecek kadar “diyalog” halinde olan, “ilişki”yi önemseyen ve Amerikalıların şu “insan ilişkileri” denen şeyi iyi kıvırdıklarını düşünen orta/üst sınıf ailedir bu; “incelikler” konusunda hep kırılgan olan ve daha çok kırılacak olan bir kadın ve eve geldiğinde ilk sorusu “yemekte ne var?” olan, neşeli ve biraz vurdumduymaz bir erkek...
   <br>
    <br>
     Katie ve Ben Jordan iki çocuklu sıradan bir ailedir. İlişkileri darboğaza girdiğinde Venedik’in romantizminden ilham almayı deneyen, bahçeli bir evde oturan ve çocuklarına karşı mutlu anne—baba numarası yapan aşınmış bir çifttir Jordan’lar. Nitekim çocukları kampa gönderip ayrılma planları yapmaya başlarlar. Birbirlerine duydukları sevgi “değişmemiştir” aslında; ancak her şeyin sorumluluğu Katie’ye fazla gelmektedir artık, yıpranmıştır ve ilişkiyi sonlandırmak istemektedir.
     <br>
      <br>
       The Story of Us/İkimizin Hikayesi aşk, evlilik, tahammül ve duyarsızlaşma arasında olması gereken ilişkiyi sorguluyor/sorgulayacağı hissini veriyor, ancak benzeri Hollywood yapımlarında da olduğu gibi yemi atıp arkasını getirmiyor. “Bir aşk ömür boyu sürer mi?” diye soruyor. Kim istemez ki bu sorunun cevabını bulmayı? “İlişki birlikte geçirilen her dakikaya anlam atfetmeyi gerekli kıldığına göre” diye düşünürken “Bir kaşık evliliğin hangi safhasında sadece kaşık olur?” diye soran Pfeiffer’a dikkat kesiliyoruz. Fakat Willis faktörü devreye girdiğinde anlıyoruz ki film konunun zorluklarını en kolay yoldan savuşturacak türlü etkenle donatmış kendisini. “İkimizin Hikayesi” ikili ilişkinin ve toplumun en kadim “kurum”larından olan evliliğin yumuşak karnını karakterlerin şahsından neş’et eden romantik süslerle örtbas ediyor; ele alacağını düşündürttüğü çatışmaların yüksek gerilim hattına çıplak ayakla basamıyor.
       <br/>
       <br/>
       Birbirini halen seven ve fakat aşırı belirleyici ve kuralcı olan Bayan Jordan ile, geçmişinde bir dönem “çiçek çocuk” olarak görev yapmış “havâî” Bay Jordan ‘ın “stil” farklılıklığından doğan anlaşmazlıkları sözkonusu olan. Bir kaşığın ne zaman öylesine bir kaşık olduğu sorusunun cevabı verilemiyor ne yazık ki; artan yaşam bıkkınlığı karşısında azalan, ama gerçekten azalan bir şeylerin trajik tarafı üzerinde de durulmuyor pek. Çünkü yapımcılarımız finalde hoş ve hakkı yenemeyecek şekilde doğru tarafları olan müthiş bir monologla mutlu sona bağlanmayı kafalarına koymuşlar; Michelle ve Bruce gibi iki az bulunur kimyanın birleşiminden doğan bu güzel birlikteliği bozmak “rasyonel” olmadığı gibi şık da değil... Bilumum Julia Roberts filmlerinde olduğu gibi yıldız finali belirliyor yine, Soderberg bile katılmış bu zincire, Rob Reiner nasıl koruyabilir kendini?
       <br/>
       <br/>
       Film, sinema yazarı ne derse desin kendi izleyicisini toplayacak bir film. Ancak “yeni yetmelere”, bekârlık sultanlıktır diyenlere, “ilişki” dendiğinde aklına tek bir ilişki türü gelenlere, “ben bunları aştım”cılara, Amerikan ailesi imajından özel olarak nefret edenlere iyi gelmeyeceğini baştan söyleyelim. Bruce Willis’in berbat oynadığını da... Romantik—komedi olarak lanse edilen filmin romantik kısmını Michelle Pfeiffer götürüyor, Willis ise komedi kısmı için bir şeyler yapmaya uğraşıyor. Filmin terapistlerle ilgili kısmı oldukça eğlenceli, Katie Jordan’ın finalde yaptığı brifing ise “ailevi” değerleri önemseyenlerin bîgâne kalamayacakları hoş tasvirler içeriyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14210), [web.archive.org (arşiv bağlantısı)](http://web.archive.org/web/20050302230346/http://www.aksiyon.com.tr:80/detay.php?id=14210)
