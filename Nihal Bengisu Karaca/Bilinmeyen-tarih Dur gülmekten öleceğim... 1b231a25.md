# Dur, gülmekten öleceğim...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302225117im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225117im_/http://www.aksiyon.com.tr/resim/294/blank.gif" vspace="5"/>
  </p>
 </font>
 <font class="content">
  Film içinde film esprisinden yola çıkan bir film Cut/Haykırış. Tek esprisi de bu değil; isminden de anlaşılacağı üzre bol kesikli yaralı, kan akışlı bir öyküsü var.
 </font>
 <br/>
 <p>
  <font class="content">
   Lanetli bir korku filmini tekrar çekmeye karar veren genç yönetmen ve ekibi etrafında gelişen “Cut”, yönetmenin “Cut!” yani “Kes!” komutuyla da ilintileniyor ilk sekansta. “Haykırış” ismi ise Scream/Çığılık’ a nazire olsun diye konulmuş (bizimkiler tarafından); filmin yer yer Scream’e gönderme yapan doneler içermesi de bu tercihte etkili olmuş sanırım. Ama Scream’in, yüksek volümlü çığlıklardan zevk alan, Matisse’den esinlenme maskesinin yerini ağız kısmı tamamen dikilmiş “suskun” bir maske alıyor bu sefer. Bu cani —diğerinin aksine— kurbanının acısına karşılık teşkil edecek bir imge taşımıyor yüzünde, onun her türlü acısı karşısında dilsiz, duyarsız ve ketum olacağını söylüyor peşin peşin.
   <br>
    <br>
     Bir grup yeniyetme sinema öğrencisi, başlarında “geleceğin Jane Champion”u olarak görülen yetenekli Raffy olmak üzere, bundan 15 yıl önce başlanılan ama bir türlü bitirilemeyen bir korku filmini tamamlamaya karar verirler. Filmin ilk yönetmeni Hillary öldürülmüş, ondan bir kaç yıl sonra filmle ilgilenen bir yapımcıyı cereyan çarpmış, iki yıl sonra filmi izlemek isteyen bir yönetmen ise sinema salonunda gırtlağı kesik olarak bulunmuştur. Kısacası “Hot Bloded/Sıcak Kanlı” peşine düşenlere ölümlerden ölüm beğendiren bir filmdir. Ancak kikirdek gençlerimiz özellikle Halloowen ve 13. Cuma filmlerinden hatırlayacağımız “klişesel” bir şekilde epey hafife almaktadırlar laneti. Ormana kamp yapmaya giden, yahut perili bir evde tatil yapmayı düşleyen, söylence ve efsanelere gülüp geçen eğlence delisi her “aptal ve sapkın genç” gibi göreceklerdir hanyayı konyayı!
     <br>
      <br>
       Sözü fazla uzatmayalım, bizce “Cut” görülmesi gereken bir film! Neden mi? Çünkü gördüğünüz, göreceğiniz en ciddi ve en komik korku filmi bu. 2000 yılında çekilmiş olacağına inanası gelmiyor insanın. Rahmetli Ed Wood’u göz yaşları içinde “Ruhun şad olsun” diyerek anmanın erdemine vâkıf oluyor kişi.
       <br/>
       <br/>
       Karakterlerin havada sallanacak kadar hafif; handiyse “karton” bile değil, “kâğıt”tan oluşları işin ayrı bir cephesi. Diyeceğiz ki, korku filmlerinde dikkat, olabilecek bir cinayete o kadar yoğunlaşır ve seyirci öylesine bir olay, kan ve atmosfer teneffüsü beklentisi içindedir ki, yönetmen karakterleri olgunlaştırma gereği duymaz, çoğu zaman bunu önemsemez. Orta karar bir korku filminde kahramanın, katilin ya da kurbanın çocukluğunda geçen olayları, intihara meyli olup olmadığını, annesinin ve babasının ayrı yaşayıp yaşamadığını bilmemiz yeterlidir. (Herkes Alfred Hitchcock gibi tadına doyulmaz, tekinsiz ve rüyalara sirayet edecek karakterler yaratacak değil ya!) Ama hiç bir yönetmen karakterlerini ne yapacağı konusunda kararsız kalma ve bu karasızlığı da böylesine acıklı bir yoksullukla perdeye yansıtma lüksüne sahip değildir kanımca. Gerçi Kimble Rendall oyuncu/karakterlerini yönetmemekle ve kuramamakla değil, berbat bir senaryoya hayat vermekle daha baştan kaybediyor. Doğrusu ilk sekanslar “bir korku filmi setinde oluşabilecek negatif enerji” konusunda bizi yeterince uyarıyor ve umut veriyor. İnsanların birbirini azarladığı ve korkunç derecede aşağıladığı bu ortamdan şeytani şeyler çıkacağı fikrini sabitlemek ilk 4 dk.’sını alıyor yönetmenin. İyi, hoş da bu “negativite” filmin sonunda “filmde toplanmış yaratıcı gücün birikimi” gibi bir “felsefe”yle ikame olmuyor mu, gülmekten yere yapışıyor insan.
       <br/>
       <br/>
       Velhasılı sonu, başı bilmem nesi için değil 2000 tarihini taşıyan ve epey ciddi bir film yanılsaması içinde olan bir “kitsch” olduğu için izlenmeli Cut. Bana başrollerinde Steve Martin ve Eddie Murphy’nin olduğu, binbir eziyetle film yapmaya çalışan bir ekibin hikayesini anlatan “Bowfinger” adlı komediyi hatırlattı. Hatırlanacağı gibi geçtiğimiz yıl gösterime girmişti “Bowfinger” ve “Tombul Damlalar” isimli geri zekalı bir senaryoya bel bağlamış, kifayetsiz bir yönetmen etrafında dönüyordu hikaye. Nedense, “Cut”ı çeken ekibi merak ettim. Ortaya çıkan “Tombul Damlalar”dan daha beter bir şey olduğu için belki. Belki de insanları ürünlerinin gerçekliğine böylesi yabancılaştıran o serüveni ilgi çekici bulduğum için; muhtemelen olağanüstü bir çaba, emek ve terden müteşekkil o süreci...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14165), [web.archive.org (arşiv bağlantısı)](http://web.archive.org/web/20050302225117/http://www.aksiyon.com.tr:80/detay.php?id=14165)
