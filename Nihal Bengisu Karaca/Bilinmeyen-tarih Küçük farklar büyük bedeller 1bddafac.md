# Küçük farklar büyük bedeller

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225163018im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163018im_/http://www.aksiyon.com.tr/resim/375/64.jpg" vspace="5"/>
  </p>
 </font>
 <font class="content">
  Henri-Frederic Blanc’ın “Uyku İmparatorluğu” adlı  kitabında, uykunun bir direniş biçimi olduğu söylenir. Sistem alabildiğine üzerimize çökmüşken ve aslında bize ait olmayan bir hayatı yaşıyorken kendimizi kendimiz olarak kalabileceğimiz en güvenli yere, zamandan ve uzamdan soyutlanmış “bize özel” bir dünyaya çekeriz.
 </font>
 <br/>
 <p>
  <font class="content">
   Kuşkusuz tamamen temiz değildir o dünya, stresin, gürültünün, samimiyetsiz ilişkilerin, iktidar hırsının sızdığı, günden kalan tortuları taşıyan kirli bir evdir; ama bizim evimizdir sonuçta. Koca bir ülkeye, bir uzay üssüne, ya da bir imparatorluğa dönüşmesi an meselesidir üstelik. Acı veren, mutluluk hissiyle donatan, dalga geçen rüyalar vardır orada; rüyaların en güzel yanı, önceden belirlenemez olmalarıdır ve bir şekilde onları o yerde bırakıp uyanabilmenizdir. Ya herşey farklı olursa? Ya “Uyku İmparatorluğu”nun kralı değilseniz veya bu imparatorluğu gerektiği gibi yönetemiyorsanız? Hayatınız ve rüya haliniz arasındaki mesafe flulaşmışsa?..
   <br>
    <br>
     David Aaemes, ailesinden tevarüs eden medya krallığına pek de uygun olmayan bir karaktere sahip. O çok zengin ve yakışıklı ama aslında zengin ve yakışıklıların ille de melun tipler olması gerekmediğinin canlı bir kanıtı. Düzensiz yaşamını renklendiren en önemli unsurlardan biri beş parasız bohem yazar adayı arkadaşı. “Hayatımın ekşileri olmasa tatlı yanlarını keşfedemezdim, iyi ki ekşiler var” diyen mutlu bir arkadaş. Kulağa hoş geliyor bu söz ve uzun vadede de anlamlı. Ama sürekli tatlıya alışmış bir damağın ekşileri tolere etmesi güçtür. David Aames gibi boğazına kadar varsıllığa batmış ve sonunda aradığı aşkı bulmuş birinin o makus kazadan sonrasını yok saymak ve hiç yaşanmamış kılmak istemesi gibi, geriye alamayacağımız zamanın bahtımız üzerine dizdiği acılara çeşitli şekillerde mukavemet ederiz. Hiç kuşkusuz direncin ölçülü olanı makbuldür, değilse insan, hiç uyanamadığı bir rüyada, çok katmanlı bir gerçek-sanal deneyiminde hatta verilen en küçük bir kararın birçok olasılığı etkilediği paralel bir evrende bulabilir kendini. Üstelik rüyadaki kalite ile hayat kalitesi arasında hiçbir doğru orantı yoktur.
     <br>
      <br>
       Adını Monet’in bir tablosundan esinlenerek alan Vanilla Sky bir aşk ve bilim kurgu filmi olmanın yanısıra Tom Cruise’un yaralı bir yüzle, gerçekten çirkin göründüğü bir film olmak gibi bazı ilginçliklere sahip. Vanilla Sky medyaya yansıyan büyük bir aşkın; Penelope Cruz ve Tom Cruise aşkının filizlenmesine neden olan film aynı zamanda. Köklerini ise bir Avrupa filminden hatta baş rolünde yine Latin oyuncu Penelope Cruz’un rol aldığı Open Your Eyes filminden alıyor. Köklerini diyoruz çünkü filmin senaryosu iki yıl kadar önce bizde de gösterime giren Open Your Eyes ile aynı. Zekasını Avrupa’dan almış, görüntüyü ise Amerikan tarzı ile kurtarmış bir yapı var karşımızda: Tıpkı Cruz-Cruise aşkı gibi.
       <br/>
       <br/>
       Yönetmen medya dünyasının içinden bir karakter olan David’in yaşamından ve görüş alanından verdiği enstantaneler ile popüler kültür imgeleri arasında anlamlı ve estetik bir uyum sağlamış. David’in savruk hayatını değiştirecek nitelikte olan Sofya’nın varlığı ve onların New York kriterlerine göre değil, “ruh arkadaşlığı”nı ve “bir ömür boyu birlikte olma” romantizmlerini içeren sekanslar pitoresk tablolar eşliğinde, bu duygusal atmosferin vurgusunu kuvvetlendirecek görsel donanımla veriliyor. Cameron Diaz, David’in hayatını karartacak olan yumuşak başlı Julie karakterinde oldukça başarılı. Sevdiği adam için sürekli taviz verirken ve nevrotik kişiliğini gizlemeye çalışırken Glenn Close’vari bir femme-fatale tipi çizmiyor Diaz. Open Your Eyes’dakinin aksine buradaki Julie’nin güzel bir kadın olması ise kanımca eleştirildiği gibi bir zaaf değil, alacalı bir karakter olan Julie’nin David’e olan bağlılığını daha sahici ve daha karmaşık hale getiren olumlu bir faktör. Aman aman bir film değilse bile, dramanın bilim kurguyla alaşımını merak edenlere cazip gelebilecek bir senaryoya ve kurguya sahip Vanilla Sky.
       <br/>
       <br/>
       <br/>
       <br/>
       Vanilla Sky
       <br/>
       <br/>
       Yönetmen: Cameron Crowe
       <br/>
       <br/>
       Oyuncular: Tom Cruise, Penelope Cruz, Cameron Diaz, Kurt Russel, Jason Lee, Noah Taylor
       <br/>
       <br/>
       Senaryo: Cameron Crowe
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12154), [web.archive.org (arşiv bağlantısı)](http://web.archive.org/web/20050225163018/http://www.aksiyon.com.tr:80/detay.php?id=12154)
