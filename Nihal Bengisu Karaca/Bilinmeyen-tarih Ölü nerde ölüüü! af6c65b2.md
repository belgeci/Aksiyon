# “Ölü nerde ölüüü!”

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050227160834im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160834im_/http://www.aksiyon.com.tr/resim/355/24.jpg" vspace="5"/>
  </p>
 </font>
 <font class="content">
  Üzeyir Garih’in öldürülmesi, Taksim’deki patlama ve 11 Eylül New York uçak saldırıları... Ardı ardına aldığımız, daha birinin tesiri soğumamışken bir diğeri ile sallandığımız üç ayrı haber.
 </font>
 <br/>
 <p>
  <font class="content">
   Duyup gördüklerimizi seçme, anlama ve belli bir bağlama oturtma yeteneğinden yoksun kaldığımız bir haber bombardımanının ortasındayken bile seçilebiliyor manzara. Reel düzlemde yarattıkları dehşet ve şaşkınlık duygusundan başka bir ortak noktaları olmayan olayları tek bir metinde incelemeyi gerektiren şey “haberleştikleri” anda ortaya çıkıyor. İki ayrı medyanın, iki ayrı anlayışın içiçe geçtiği fotoğraf karesinde görülenler kadar görüle—me—yenlerin de konuştuğu bir tablo bu.
   <br>
    <br>
     Medyanın yozlaştırdığı “ölüm”
     <br>
      <br>
       Yer: Eyüp Mezarlığı. Üzeyir Garih bıçaklanarak öldürüldü. Yayın organlarımızı ve bu organların karşısına konuşlanan izleyicileri günlerce meşgul etti olay. Meşgul etmesi anormal değildi, Garih önemli biriydi, medya da bu önemli ve sevilen büyük adama karşı gereken tüm sorumluluğunu yerine getirdi! Öyle ki topluca Üzeyir Garih adlı şahsın vücudundaki bıçak darbelerinin kaçar adet olduğunu, nereden nereye kadar sürünerek hareket ettiğini, bu hareket edişin mezarlık yakınlarındaki izlerini bir bir sayabiliriz artık... Türkiye meseleleri üzerine, Türkiye’nin dış platformlardaki imajı hakkında fikir yürüten ve çözüm önerileri getiren bir adamın son derece mahrem olan cesedi hayatta olsa hiçbir şekilde razı olmayacağı bir biçimde çekirdek çitletilen, çay içilen meclislere salınıverdi. Yorgunluk ve rehavetten yamulmuş ve kendisini öylece çekyatın üzerine atıvermiş pijamalı bedenlerin arasına,  elektrik–su faturalarının, toplanmamış sofraların üzerine fırlatılıverdi görüntüler. İnsanın bir zamanlar kendine ait olan bir şey hakkında artık karar veremeyecek olması hazindi kuşkusuz ama daha hazini bunu medya mensuplarının da bilmesiydi. Artık yetki kullanamayacağınız, “lütfen bırakın, bu benim cesedim!” diyemeyeceğiniz, bir miktar saygı için iki çift laf edemeyeceğiniz için malüldünüz. Ölüm kendi haline bırakıldığında hiçbir zaman “küçük düşmek “ anlamına gelmeyecekti, ama elinde kamera veya fotoğraf makinesi tutan adam ölümün tarifini değiştiriyordu işte. İnsanın yazgısı öldükten sonra bile devam ediyordu bu tam teçhizatlı haber delileri yüzünden. “Biliyor musunuz, şurasında da şöyle bir iz vardı” diye konuşan dedikoducu ölü yıkayıcılara benziyordu medya. Elinde olsa ve haber çıkacağını bilse işi oraya kadar vardırırdı hızlı haberşörler, kaç altın diş var, kaç protez, kaç dolgu. Bilgilenirdik ve hiçbir şey kaçırmamış olurduk (!) bundan şüpheniz olmasın.
       <br/>
       <br/>
       Malzemeyi hazır lop veren ve belli ki “ses getirmek”, “üzerinde düşünülmesini sağlamak” için yaptığı protesto eylemiyle gündeme gelen Uğur Bülbül olayında da elini hiç kısa tutmadı medya. Aftan yararlanarak tahliye olan Bülbül beraberimde kaç adet “düzen adamı” götürürsem o kadar kâr’ın hesabına ekranlara bildik şekilde yansıyacak eylemin getireceği sesi de katıyordu büyük ihtimalle. Oysa her ne kadar medyanın neredeyse iddia ettiği gibi “Aç, aç, aç” tezahüratları yapmıyorsa da, tümden masum değildi seyirci. Bülbül’ün eyleminin cezaevlerindeki protestolarla ilgili olduğunu bir şekilde duyacaktı duymasına ama haberin diğer ayrıntılarını içeren perfore fonda okunurken o kaldırım taşlarına yapışmış organ görüntüleriyle ilgilenecekti: Hangi el polise, hangi bacak canlı bombaya ait?
       <br/>
       <br/>
       Derken Twin Towers’a ve Pentagon’a çakılan uçakların haberiyle sarsıldı dünya, Türkiye... İkinci uçağın çarpma anı canlı yayında gerçekleşti. Binada mahsur kalanlar kimbilir hangi engelleri aşıp pencerelere vardılar ve mendillerini ve ellerini sallayarak yardım beklediklerini ifade ettiler. Birkaçı olayın vehametini kavramışçasına boşluğa bıraktı bedenini. Saldırının kendisi dışında, insana dair ilk ve son trajik görüntüler de bunlar oldu. Koca koca binalar yanlarındaki blokları da altlarına alıp çöktükten sonra kan ve ceset görme refleksiyle bir şeyler aradı Türk izleyicisinin gözleri; kurtarma çalışmalarında kepçelere takılan veya bir ucundan çekiştirile çekiştirile gün ışığına çıkarılan toza bulanmış, pelteleşmiş bedenleri mesela, yardım edin diye bağıran ama bir türlü kendisine ulaşılamayanların çaresizliğini, patlayıp etrafa saçılan parçaların biçip ortada bıraktığı kanlı vücutları, sinir krizi geçiren, ağlayan dövünen kadın ve erkekleri, kaosa dair tüm dehşet manzaralarını... Bir şeylerin eksik olduğu ortadaydı! Oysa olay yerinde olan Türk televizyonları ve gazeteleri olsa   ‘İstatistiki bağlamdaki ölümlerin önemi yoktur, ama bir kişinin ölümü trajiktir’ sözünü de işin içine katarak ve bir iki şedde ekleyerek başlarlardı işlerine, sızlamadık burun direği bırakmazlardı, bunun kişilerin münhasıran şahsa bağlı haklarına tecavüz olabileceğini hiç umursamadan hem de, “işte sayın seyirciler dehşetin boyutları böyle yani” gibi ufuk açıcı açılımlar yaparaktan....
       <br/>
       <br/>
       İlkesizliğin mazereti: İzleyici
       <br/>
       <br/>
       Kuşkusuz izleyicinin olaylara “tanık”lığının sağlanmasıdır medya mensubunun en önemli sorumluluğu; ne yazık ki diğer sorumlulukları bertaraf etme pahasına yerine getirilir bu sorumluluğun gerekleri.  Oysa TV ekranları tarikiyle meydana gelmiş olan bu mesai, izleyicinin konumunu “tanıklık” bağlamında hayli tartışılır kılmaktadır. İzleyici bir olaya tesadüfen yakın olan bir “tanık” ile aynı zaviyede değildir; izleyici TV’sini her açışında “bakalım” bugün neler var diyerek ellerini oğuşturup verileni emmeye hazırlanan bir tüketicidir olsa olsa.  Bir olayın oluşum ve gelişim safhasına sırf şahitliği nedeniyle dahil edilmiş biri de değildir izleyici; böyle birinin her koşulda taşıması gereken “objektif sorumluluk” duygusu yoktur onda, hiçkimseye bir söz vermemiş ve kendisinden elini vicdanına koyması,  intibalarının nihai anlamda son derece değerli olduğu söylenmemiştir. Şımarık ve oyunbozandır da; elindeki kumanda aleti de bu şımarıklığın ve oyunbozanlığın teminatıdır. İlkesiz yayıncılığı adet edinmişlerin yayınlarına devam edegelmelerindeki en önemli gerekçe de izleyicinin elindeki bu güçtür, ya zaplarsa?!
       <br/>
       <br/>
       Görünmeyenin Gösterdikleri...
       <br/>
       <br/>
       Şiddet Batılı medya anlayışının bize kakaladığı ama kakalamakla kurtulamayıp kendisinin de pek çok kere muhtaç olduğu bir reyting mıknatısı... Ama ne var ki modernleşme süreci ile modern hastalıklara yakalanma hızı paralel olmayan, virüsün yayılmasını ve kansere dönüşmesini kontrol edemeyen bizimki gibi zayıf bünyeler, sözkonusu hastalık bağlamında da arayı bir hayli açmış durumdalar. Amerikan haber kaynaklarından alamadığımız her görüntü bizde, habercilik başlığı altında vefat etmiş bir adamın, Üzeyir Garih’in naaşına yapılan saygısızlığı daha da görünür kıldı. Gelişmiş medya etiği bir kadını soyunurken pencereden gizlice görüntülemekle ölmüş bir adamın cesedi üzerinde pervasızca çekim yapmak arasında bir fark olmadığının ayırımında. Bu etik, yazılı olsun olmasın, şu an elleriyle yüzünü kapatamayacak olan bedenin bir süre önce anlamı kendinden menkul bir hayatı taşımakta olduğunun bilgisini de içeriyor. Sadece ölen kişinin haklarına  değil, mağdurun yakınlarının da gereksindiği bir duyarlılığa; onu bellek albümlerine seçtikleri bir anıyla ve en güzel haliyle yerleştirmeyi seçecek olanların bu son ve tek tesellilerine tecavüz etmeme terbiyesini de içeren bir tavır bu. İnsanların oluşturduğu kurumlara duyulacak güvenin onlara saygı göstermekle sağlanacağını pratize etmiş, böyle durumlarda “kendini tutup” eser miktarda saygı göstererek son kertede pragmatist de olsa insani çizgilere yaklaşmayı başarmış bir medyanın etiği bu. Gerçi Amerikalıların son olaydaki görüntüler konusundaki hassasiyetleri tüm ulusu etkileyen bir olaya milliyetçi bir açıdan  yaklaşmalarından da  kaynaklanıyor.   Edilgen ve “izlenen” vatandaşlarının aciz bedenlerini “izleyen”in görece üstünlüğüne peşkeş çekmeyen, onu nesneleştirmeyen medyanın bu davranışının arkasında  ulus olma bilincinin gerektirdiği bir duruş da sözkonusu.
       <br/>
       <br/>
       Bazı Amerikalılar binalardan atlayanları defalarca gösterip vicdanları tahrik ettiği için CNN’i eleştiriyorlar ve hatta şu aralar Arap/Asya asıllı Müslümanlara saldıran ırkçıların hareketlerinden CNN’i sorumlu tutuyorlar. Kendi medyamızın infial yaratması gereken yayınları ile “kuzu kuzu” izleyicileri arasındaki tuhaf dengenin hal—i pürmelalini anlayamamış olan bizlerin hafsalası ise medya için öngörülen böylesine idealize edilmiş bir sorumluluk anlayışını idrak etmekte yetersiz kalıyor, Allah için....
       <br/>
       <br/>
       nihalbengisu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12838), [web.archive.org (arşiv bağlantısı)](http://web.archive.org/web/20050227160834/http://www.aksiyon.com.tr:80/detay.php?id=12838)
