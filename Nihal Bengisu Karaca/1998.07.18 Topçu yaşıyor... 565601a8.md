# Topçu yaşıyor...

*Nihal Bengisu Karaca 1998.07.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Göz yaşları günahlarımızı yıkadı. Gözyaşları yedi kat gökler gibi gözlerimizin önüne gerilen vehimleri yıkayarak eritti.
  </font>
 </div>
 <div id="newsText">
  <font class="detail-text">
   Hayal olan eşyanın arkasındaki hakikat gözüktü; yaşlı gözlerle Levhi Mahfuz okundu...". "Çile Tanrı lokmasıdır" diye devam ediyordu yazısında "...hazır değilsen hazmedemezsin." Aşkın sultanları safına geçmek isteyenler çilenin serdarı olmalıydı.
   <br/>
   <br/>
   Genç kuşak onu Dergah dergisinin arka sayfalarındaki denemelerinden tanıdı daha çok. Bir yirminci yüzyıl mistiğinin aynı zamanda güzel sanatlara olan tutkusunun yansıdığı yazılardı bunlar. Aşkın sultanı olmaya giden yolda aşkı, sabrı, merhameti ve idealizmi layıkıyla taşıyan ve sağduyu ile donanmış bir coşku ile kitlelere aktarmaya, aktarırken söylediğini içselleştirmeyi elden bırakmamaya ahdetmiş, içinde yaşadığı toplumun ızdıraplarını o toplumun fertlerinden daha fazla hissetmişti. Gelenektir ya, her çileli muallim gibi İsmail Kara'nın deyimiyle "Bugün hâlâ, siyaset, eğitim, felsefe, tasavvuf ve kültür gibi konularda aşılamamış..." olmasına rağmen uzunca bir fetret dönemine girdi eserlerinin yayılımı ve yayımı. Eserleri yirmi yılı aşkın bir süre basılmadı. Dergah Yayınları 1995'te "İsyan Ahlakı" ile son verdiği bu unutuşa, üzerine basa basa yenilerini eklemeye devam ediyor. "Var Olmak", "Ahlak Nizamı", "Yarınki Türkiye" ve "Türkiye'nin Maarif Davası"na altı yeni eser daha eklendi: "İslam ve İnsanMevlana ve tasavvuf", "İradenin davası devlet ve demokrasi", "Bergson", " Kültür ve medeniyet", "Büyük fetih" ve "Mehmet Akif".
   <br/>
   <br/>
   İlle de hareket...
   <br/>
   <br/>
   "Yarınki Türkiye'nin kurucuları, yaşama zevkini bırakıp yaşatma aşkına gönül verecek, sabırlı ve azimli, lakin gösterişsiz ve nümayişsiz çalışan, ruh cephesinin maden işçileri olacaklardır."  Yaşatma aşkı "var olmak"tır Topçu'nun nazarında. Ruh cephesinin maden işçiliği, kendi kendisini ve başka varlıkları değiştirebilme yetisinden geliyordu. "...Hareketten önce hürriyeti var kılacak başka bir hadise mevcut değildir" derken kısır olmayan, kör doğmayan ve millet için verimsiz olmayacak hareket için kriterler getiriyor: "Kainatın bütününe bağlanmayan, sonsuzluktan cevap getirmeyen hareket gerçek hareket değildir." Her hareket mutlaka "düşünce" ile nihayetlendiğinden düşüncenin gerçek düşünce olması da aynı kriterlere uygun olmasıyla mümkündür Topçu'ya göre. Ancak insanın çevresinde "derin yaşayışlar" da keşfetmesi gerekmektedir. "İnsan ruhu aleme doğru yayılırken kendi içinde derinleşmelidir. Dimağın ve kalbin darlıklarından sıyrılmalı, içinde yaşattığı vehimlerden kurtulmalıdır. Başka varlıkların kendinde metafizik tecrübesine yer bırakmak için, bizzat kendi kendisinden boşalmalıdır. Şüphesiz ki bu hal azaplıdır, öldürücüdür, lakin hakikatlere kendinde hayat vericidir. Varlığı ölümden kurtarıcı, sonsuz ve ebedi yapıcıdır."
   <br/>
   <br/>
   Salt bir "Milliyetçilik" nitelemesinin onu ifade etmediği, tanımlamaya yetmediği ortadadır. Gerçi tarihi kültürel ve sosyal yapımıza uygun manada bir milliyetçiliği ortaya koyandır kendisi. Ancak kavramın ırkçılıktan batılı manada bir milliyetçiliği öngören pek çok varyasyonu barındıran bir skala haline geldiği ülkemiz şartları için bu çekinceyi koymak gerekiyor. Çünkü milliyetçilik' batı medeniyetinin kendi ihtiyaçlarını karşılamak için geliştirdiği bir model iken Topçu'nun çıkış noktası İslam düşüncesi ve medeniyetidir. Topçu milliyetçiliği bir milli kültür meselesi olarak algılar. Değişen toplum yapısının dinimilli temeller üzerine yeniden inşasını gerekli görür. 196675 yılları arasında daha güçlü bir biçimde ortaya koyduğu "yeni nizam"ın açılımı, pozitivizm, materyalizm ve kapitalizm ile mücadelede ve özellikle komünizm ve kapitalizm gibi iki güç odağı arasında "cemaatçi" bir nizamın zaruretini içermektedir. Milliyetçiliği Tanzimat ya da Meşrutiyet ile başlatan görüşleri eksiklikle suçlamış, kendisini resmi milliyetçilikten ayırt etmiştir. Ona göre bir milletin mazi içindeki yerini kavramak bir insan olma gereğidir. "Eski dediğimiz mazi bizim karakterimizin sanatkarı, hatta şuurumuzun yaratıcısıdır. Mazinin bittiği yerde millet biter, insan biter." İslam, Türklüğün hayat damarlarını dolduracak olan yegane güçtür.
   <br/>
   <br/>
   Sanayileşme çabalarının, makina tapıcılığının resmi ellerle güdüldüğü bir dönemde insanları kaybolan ruhlarını aramaya çağırır. Çünkü insan bilmemektedir, "...makinenin ne ilmi ne aşkı vardır ve her sahada makineleşmek, aşka da hikmete de veda etmektir". Cemiyeti hangi ruh yuğuracaktır öyleyse? Cevabı üstadın milliyetçiliği hangi bağlamda ele aldığını da tekrar netleştirecek nitelikte: "Cemiyeti yuğuracak ruh, eski Asya'nın hikmetiyle Kur'an'daki ilhamı kendinde birleştirdiği halde, garbın dört asırlık ilmine hayran, zihniyetine sahip, felsefesine aşina olacak Anadolu dervişinin ruhudur."
   <br/>
   <br/>
   Vefatının 23. yılında Nurettin Topçu'yu rahmetle anıyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3938-topcu-yasiyor.html), [web.archive.org (arşiv bağlantısı)](http://web.archive.org/web/20130820201328/http://www.aksiyon.com.tr:80/aksiyon/haber-3938-topcu-yasiyor.html)
