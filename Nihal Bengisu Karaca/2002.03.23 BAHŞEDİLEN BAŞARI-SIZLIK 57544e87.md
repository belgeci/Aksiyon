# BAHŞEDİLEN BAŞARI-SIZLIK

*Nihal Bengisu Karaca 2002.03.23*

<div>
 <img border="0" src="/web/20020408000236im_/http://www.aksiyon.com.tr/yazar/sinek.jpg"/>
 <p class="spot">
  "Hayatın saçma olduğunu anlamazsan, ona bir anlam yükleyemezsin" demişti biri. The Shipping News'i görünce "bu" dedim. Lasse Hallström'un diğer filmleri kadar başarılı olmaması o kadar önemli değildi.
 </p>
 <p class="metin">
 </p>
 <p class="metin">
  Önemli olan saçmalık ve anlam arasında kuramadığım o "bağ"ın perdede cereyan ediyor olmasıydı. Yaşamımıza sınıfsal, fiziksel ve zihinsel sınırları çizilmiş bir yerden başlıyor, bu sınırları çoklukla aşamıyor, başarısızlığın ve başımıza gelenlerin kırgınlığıyla, bahşedilmiş olanın, bizi özel yapan niteliklerin de üzerini örtüyorduk. Yapıp etmelerine bir anlam verebilenler "hayat böyle işte" deyip, bir yerden başlayabilenler, daha önce başlayıp bitiremediklerine sünger çekebilenler ve yeniden başlayabilenlerdi. Mahallenin zengin kızına, yakışıklı takım arkadaşına, patronunun cüzdanına, şu adamın cesaretine, bu adamın yükselişine ve hatta kendi geçmişine, soykütüğüne de aldırmadan, dünyanın pek de hoş bir yer olmadığı bilgisini bir kere anlamış olmakla mümkündü insanın kendisi olabilmesi. "Sorgulamanın ve didiklemenin fazlasından Allah'a sığınırım" diyerek "şimdi ben ne yapabilirim?" sorusuna dikkat kesilmeliydi insan. Trajedinin farkında olup onu küçümseyebildikçe açılıyordu saklı bahçeler; dünya komik, iyi insanlarla karşılaşılabilen ve hatta hoş sürprizler hazırlayan bir yer olabiliyordu o vakit. Bir sınav arenası için bu kadarı bile fazlaydı aslında.
 </p>
 <img border="0" src="/web/20020408000236im_/http://www.aksiyon.com.tr/2002/381/resimler/bahsedilen.jpg"/>
 <p class="metin">
  New York'ta bir matbaada "mürekkep ayarcısı" olarak çalışan Quayle için babasının ölüm haberini aldığı ve eşinin altı yaşındaki kızlarını da alıp kaçtığı gün başlıyordu herşey. Gerçi o daha çok vurgun yemiş bir dalgıca, sudan çıkmış balığa benziyordu şimdilik. Suyla ilgili iyi anıları da yoktu; (film babasının kendisine zorla yüzme öğretmeye çalıştığı ve küçük Quayle'ın boğulma tehlikesi geçirdiği sekansla açılmaktaydı) aslına bakarsanız hiçbir konuda iyi anısı yoktu Quayle'ın. O hiç yüksek not almamış, yüksek okulu bitirememiş, hiç doğru dürüst bir işte çalışmamış, nasılsa güzel bir kadın olan Petal ile evlenmiş ama kendisini sürekli aldatmasını engelleyememiş bir adamdı. Petal kızıyla da ilgilenmiyordu, sevgilisiyle araba kazası yaptığında üzerinde bulunan faturadan kızını küçük çocukları evlatlık olarak satan yasadışı bir kuruma sattığı anlaşılmıştı. Quayle kızına kavuştu ama üstüste gelen ölümler ve ihanet onu öylesine sarsmıştı ki adamın gerçek bir "kaybeden" olarak kaybedecek hiçbir şeyi yoktur artık. Kızıyla birlikte hayatında ilk kez o gün gördüğü esrarengiz halasının peşine takıldı ve bir zamanlar büyük büyük akrabalarının yaşadığı küçük bir balıkçı kasabası olan Newfoundland'a gittiler.
 </p>
 <p class="metin">
  Ülkemizde The Cider House Rules/Şeytanın Eseri Tanrı'nın parçası ve Chicolate/Çikolata ile dikkat çekmiş olan yönetmen Hallström yine bir edebiyat uyarlaması yapmayı tercih etmiş. Ancak göründüğü kadar küçük olmayan roman filme uyarlanırken çıkabilecek aksaklıklar hesap edilememiş sanki. Film kuzeyde bulunan bir kasabanın rutubetini ve sabahtan akşama dek su içinde olan çoğu balıkçı insanların ıslaklığını hisettirmekte oldukça başarılı. Lasse Hallström, mekan kullanımında ayrıntılara önem veren bazı nesneleri (elma, çikolata; burada ise tepedeki eski ev) imgeselleştirerek atmosfere eklemleyen yönetmenlerden. Shippng News'de küçük bir kasabanın bir hayatı nasıl değiştirebileceği konusu üzerinde duruyor daha çok. Gazetedeki arkadaşlarından biri "haberin kalbini görmeye çalışmasını" salık verdikten sonra aynı mantıkla kendi hayatının kalbini aramaya başlıyor Quayle; bu bakış açısı geliştirme süreci Quayle'ın başalam yeri, filmin de en hoş yanlarından biri. Seven/Yedi 'de inançlı biri olmak ile acımasız biri olmak arasında gezinen, Amerikan Güzeli'nde yozlaşma ve aydınlanma eşiklerinden hiç renk vermeden atlayan Kevin Spacey, Quayle'ın zavallı biri olmaktan kurtulma evrelerinde de üzerine düşeni yapıyor. Ancak filmin senaryodan kaynaklanan bir yarım kalmışlık hissi uyandırdığını söylemeden geçemeyeceğiz. Yönetmen ne yazık ki kasaba halkından ya da bizzat Quayle ailesinden öne çıkan karakterlerin işlenmesinde, bağımsız gelişen hikayelerin birbirine bağlanmasında çizgiyi tutturamıyor. Yine de vurdusu kırdısı ve iddiası olmayan edebiyat mood'unda filmleri sevenlerin, Kevin Spacey ve Lasse Hallstörm hayranlarının işin içine Julianne Moore ve Judi Dench gibi oyuncular da girince kayıtsız kalamayacakları bir film.
 </p>
 <p class="metin">
 </p>
 <p class="arabaslik">
  Koyun can derdinde...
 </p>
 <p class="metin">
 </p>
 <p class="metin">
  Tarafsız Bölge
 </p>
 <p class="metin">
  Orj. Adı: No man's land
 </p>
 <p class="metin">
  Yön: Danis Tanovic
 </p>
 <p class="metin">
  Oyn: Branco Djuric, Rene Biterajac, Filip Sov Agovic, Georges Slatidis, Katrin Cartlidge
 </p>
 <p class="metin">
  Sen: Danis Tanovic
 </p>
 <p class="metin">
 </p>
 <p class="metin">
  Uluslararası sinema çevrelerinde epey ses getirmiş ve katıldığı festivallerden toplam 14 ödül kazanmış olan film bu yılın En İyi Yabancı Film Oscarı'na aday. Bu, 1993 yılında Bosna Savaşı'nda, kendilerini düşman hatları arasındaki tarafsız bölgede terk edilmiş bir siperin içinde bulan Bosnalı Ciki ve Çera ile Sırp Nino'nun öyküsü. Sisli bir havada bir grup Bosnalı asker düşman hatları arasındaki tarafsız bölgede kaybolurlar. Sırp askerlerinin kendilerini fark etmesi sonucu bir sipere sığınırlar. Çıkan çatışmada sadece Boşnak Ciki ve Sırp Nino sağ kalır. Sırp askerler ölmeden önce Çera'nın cesedinin altına bubi tuzağı yerleştirmeyi başarmışlardır. Ancak Çera ölmemiştir, kendine geldiğinde hem Nino hem de Ciki büyük bir tehlike ile karşılaşırlar; Çera kıpırdayacak olursa ikisi de ölecektir. Böylece hem birbirlerini yok etmek için fırsat kolladıkları hem de zorunlu olarak işbirliği yaptıkları bir zemin oluşmuştur. Birleşmis Milletler'in ve uluslararası basının da işin içine girdiği bu çılgınlıkta üç asker hayatta kalmanın yollarını ararlar.
 </p>
 <p class="metin">
 </p>
 <p class="arabaslik">
  Dahilikten düşkünlüğe...
 </p>
 <p class="metin">
 </p>
 <p class="metin">
  Tenenbaum Ailesi
 </p>
 <p class="metin">
  Orj ad?: The Royal Tenenbaums
 </p>
 <p class="metin">
  Yön: Wes Anderson
 </p>
 <p class="metin">
  Oyn: Gene Hackman,Anjelica Huston, Bill Murray, Gwyneth Paltrow, Ben Stiller
 </p>
 <p class="metin">
  Sen: W. Anderson, O. Wilson
 </p>
 <p class="metin">
 </p>
 <p class="metin">
  Royal Tenenbaum ve karısı Eheline uzun yıllardır ayrı yaşamaktadırlar. Tenenbaum çiftinin Chas, Richie ve Margot isimli üç yetişkin çocukları vardır ve bu çocukların hepsi ilk gençlik yıllarında çok önemli sayılabilecek başarılar elde etmiştir. Ancak başarı pırıltıları yerini başarısızlıklara ve hayal kırıklıklarına bırakmıştır. Bunun sebebi de ailenin son 20 yılının ihanetler ve felaketlerle geçmesidir. Hataların çoğu da babalarından kaynaklanmaktadır. Yıllar sonra ve beklenmedik şekilde aile yeniden bir araya gelmektedir. Dahilerle dolu bir ailenin çöküşü ve yeniden birleşmesi komedi tarzında anlatılmış.
 </p>
 <p class="metin">
 </p>
 <p class="arabaslik">
  Boşanmış erkeğin korkulu rüyası
 </p>
 <p class="metin">
  Yakın Tehdit
 </p>
 <p class="metin">
  Orj adı: Domestik Disturbance
 </p>
 <p class="metin">
  Yön: Harold Becker
 </p>
 <p class="metin">
  Oyn: John Travolta,Teri Polo,Vince Vaughn, Matt O'Leary
 </p>
 <p class="metin">
  Sen: Lewis Collic
 </p>
 <br/>
 <center>
  <a class="anaorta" href="http://web.archive.org/web/20020408000236/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/381/sinema/1.htm), [web.archive.org (arşiv bağlantısı)](http://web.archive.org/web/20020408000236/http://www.aksiyon.com.tr:80/2002/381/sinema/1.htm)
