# KASIM SIKINTISI

*Nihal Bengisu Karaca 2001.05.19*

<div>
 <img border="0" src="/web/20020525062754im_/http://www.aksiyon.com.tr/yazar/sinek.jpg"/>
 <p class="spot">
  Sistem insana sorumluluk verir ve onu sıkıcı biri haline getirir, oysa saçma sapan şeyler yapmak ve öylece aylaklık etmek   daha çok mutlu kılabilir insanı. Sokağın ortasında durursun ve hayatın mükemmel olduğuna karar verirsin, heyhat yalnızca mutlusundur ve hayat, veren ve alan meleklerin uzlaşması eşliğinde kusurlu ömrünü tamamlayacaktır, sen olsan da olmasan da.
 </p>
 <p class="metin">
 </p>
 <img border="0" src="/web/20020525062754im_/http://www.aksiyon.com.tr/2001/337/resimler/Kasim.jpg"/>
 <p class="metin">
  Sweet November bir ikinci çevrim. İnsanların sahip oldukları yaşamı burada ve şimdi, dolu dolu yaşamaları gerektiğine dair bir içerikle ve The End yazısını gördükten sonra zihnimizde oynaşmaya başlayan yukarıdakine benzer anlamlarla çok kez karşılaştık, çok kez uğraştık. Hani taraflardan biri hayatı aşırı ciddiye alır, erken yatıp erken kalkar, bir yumurtayı sütle çırpar, başarılıdır, paralıdır ve ah, fakat o durum; mutsuzdur. Sonra hayatına biri girer, genelde bir kadın olur bu, şefkatli, takıntısız, son derece rahat, çekici, kendinden emin. Bunlar, bizim mutsuz adamın aşağılamasını ve her nedense pek uzun sürmeyecek olan bir dönemi göze almaya yatkın tiplerdir. Kadın iseler Julia Roberts, Juliet Binoche, Barbara Streisand, Winona Ryder, erkek iseler Robin Williams, Bruce Willis gibi olacakları kaçınılmazdır. Dağınık, pasaklı ve vurdumduymazdırlar. Ancak anlaşılır sonra işin rengi/kötü değildir bu insanların niyeti/hayat yaşanacaksa güzeldir/onlar bu sırrı bilmektedir. Bizim soğuk nevalelere düşen tek iş "anlamak"tır, sonra biraz gevşemek ve akmayı öğrenmek. Netekim olayımızda da böyle olur. Sara ile Nelson trafik sınavında karşılaşırlar, Sara her nasılsa Nelson'un aslında iyi yönleri bulunan ama işten başka meşgalesi olmadığı için potansiyelinin farkına varamamış bir adam olduğunu anlar, kancayı takar. Ondan sadece bir ay ister. Ekim bitmektedir ve eğer Nelson Kasım ayını Sara ile geçirirse hiç fırsatını bulamadığı şeyleri yapacak, bol bol gülecek ve aylaklığın zevkini çıkaracaktır. Nelson kabul etmez ama bir şekilde kendisini bu anlaşmanın içinde bulur, çünkü kafası kâr zarar hesaplarına iyi çalışan bu genç reklamcı agresif bir davranışı yüzünden kapı dışarı edilmiştir, nasıl olsa kaybedecek bir şeyi yoktur.
 </p>
 <p class="metin">
  Sweet November bilmem kaçıncı kez izlediğimiz tema ve konusu ile Keanu Reeves ve Charlize Theron dışında pek bir tat vermiyor. Bir zamanlar bir şirketi ve düzenli yaşamı olan Sara'nın bu hayatı seçişinde kaderle açıklanabilecek bir zaafın olması filmin başında taşıdığınız umudu yerle bir ediyor. Zira filmin Jack Kerouac, Tom Robbins  gibi yazarlardan tanıdığımız bir dünyayı; plazalara, para piyasalarına ve borsaya uzak, çiçeğe, böceğe, kitaba, aşka ve yalınlığa yakın durmayı salık veren, yolculuğun her çeşidini kucaklayan, doğadan ve günlük hayattan kopuk bir yapılanmayı değil, neşeyi, düşünceyi ve özgürlüğü önemseyen bir felsefeyi taşıdığını sanıyorsunuz önce, ama yanılıyorsunuz. Oldukça açık göndermelerden sonra Sara'nın Nelson'un mantıklı sorularını geçiştiriyor, hiç bir diyaloğun içi dolmuyor, Sara'nın Nelson'a sunduğu şey "kaçamak için iyi bir fırsat"tan öte gitmiyor. Kuşkusuz böylesi, pembedizi sever izleyicinin daha çok hoşuna gidiyor ve Sara'nın anormalliği bu izleyici gözünde aklanıyor. Ama böylesi tatlı Kasımların neden bu kadar dokunaklı ve hüzünlü olduğu meselesi hiç aydınlanmıyor. Konusu itibariyle çok yakınlarda gösterilen Richard Gere'li, Winona Ryder'lı "Autumn in Newyork" a benzeyen film olsa olsa para ve iyi bir standart gibi kentli değerler arasında sıkışmanın gerçek bir "yaşam kalitesi" vermeyeceği, aksine bağımlılıkları artıracağı, kişinin acısı ve tatlısıyla kendi "sahici" yaşamını kurgulaması  gerektiği fikrini tekrar ediyor. Kendi adıma sözkonusu fikri geçtiğimiz yaz gösterilen Hugh Hudson imzalı "I Dreamed Africa/Benim Afrikam"daki gibi bir dramatizasyonla almayı tercih ederim. Zira hayatıyla ilgili köklü bir karar alan ve Afrika'da yaşamaya karar veren Kuki Gallman'ın (Kim Basinger) bedel ödeyerek ve kararının ardında durarak elde ettiği kişisel gelişim eninde sonunda malul olacağını bilen Sara'nın cahil cüretiyle seçtiği arkadaşlarına körebe oyunu ile yapabileceği katkıdan çok daha bilinçli ve anlamlı görünüyor bana.
 </p>
 <p class="metin">
  İntikam almak istediğiniz biri filmlerde ağlamaya yatkın görünüyorsa hiç durmayın, Sweet November'e iki bilet alın. Bu sıradışı durum haricinde önerebileceğim özel bir durum ve kitle yok.
 </p>
 <p class="metin">
  Kasımda aşk başkadır
 </p>
 <p class="metin">
  Orj adı: Sweet November
 </p>
 <p class="metin">
  Yön: Pat O'Connor
 </p>
 <p class="metin">
  Oyn: Keoysa anu Reeves, Charlize
 </p>
 <p class="metin">
  Theron, Jason Isaaacs, Greg Germann
 </p>
 <p class="metin">
  Sen: Kurt Voelker
 </p>
 <p class="metin">
  Dağıtım: Warner Bros
 </p>
 <p class="metin">
 </p>
 <p class="arabaslik">
  Çok altın az adalet
 </p>
 <p class="metin">
  At hırsızları, kovboylar, hukukçular ile dolu eski Batı Amerika hikayelerindeki en bariz faktör sözkonusu toprakların yeşerttiği umutlardır. California da altını bulalı beri çok değişmiş, dünyanın en çok etnik farklılık barındıran yeri olmuştur adeta. Amerika'nın diğer bölümlerini bırakın, Çin ve Avusturya'dan gelen insanlar bu milyon dolarlara konmak için California'ya, altın'da ve ilkellikte limitin olmadığı bu yere gelmişlerdir. Zaman 19. yüzyılın ortasını göstermektedir ve California her zamankinden fazla heyecan, rüya, açgözlülük, hırs, zenginlik, romantizme tanık olmaktadır ve Gold Rush devrinin bu garip çılgınlığı Kızılderililerin topraklarından sökülüp köleleştirilmelerine kadar varacaktır. Yönetmen Winterbottom bir ahlaki farklılıklar tablosu olarak algıladığı dönemi dinamik bir western anlatımı içinde kurguluyor.
 </p>
 <p class="metin">
  İhtirasın Bedeli
 </p>
 <p class="metin">
  Orj adı: The Claim
 </p>
 <p class="metin">
  Yön: Micheal Winterbottom
 </p>
 <p class="metin">
  Oyn: Wes Bentley,
 </p>
 <p class="metin">
  Milla Jojovich, Nastasia Kinski, Peter Mullan
 </p>
 <p class="metin">
  Sen: Frank Cottrell Boyce
 </p>
 <p class="metin">
  Yapım: Andrew Eaton
 </p>
 <p class="metin">
  Dağıtım: Umut Sanat
 </p>
 <p class="metin">
 </p>
 <p class="arabaslik">
  İlişkiler...
 </p>
 <p class="metin">
  Özgür Duygular
 </p>
 <p class="metin">
  Orj adı: La Fidelite
 </p>
 <p class="metin">
  Yön: Andrzej Zulawski
 </p>
 <p class="metin">
  Oyn: Sophie Marceau, Pascal Greggory,
 </p>
 <p class="metin">
  Guillaume Canet
 </p>
 <p class="metin">
  Sen: Andrzej Zulawski
 </p>
 <p class="metin">
  Dağıtım: Özen Film
 </p>
 <p class="metin">
 </p>
 <p class="metin">
  Clelia, McRoi'nin yanında çalışan yetenekli ve başarılı bir fotoğrafçıdır. McRoi ise La Verite adlı gazetenin zengin ve güçlü patronudur. Clelia bir gün ortayaşlı çocuk yayınları editörü Cleve ile tanışır. Cleve parası için McRoi'nin kız kardeşi ile evlenme hazırlıkları içindedir. Clelia, Cleve'i bu fikrinden vazgeçirtir. Cleve Clelia'ya aşık olur, evlenme teklif eder, teklifi kabul edilir. Ancak bir başka fotoğrafçı Nemo ortaya çıkar, bir yanda Cleve ile yapılacak saygı dolu nezih bir evlilik diğer tarafta genç ve ilgi çekici Nemo. Film klasik bir Fransız edebiyatı örneği olan The Princess of Cleves'den uyarlanmış.
 </p>
 <p class="metin">
 </p>
 <p class="arabaslik">
  Rahibi Çağırın!
 </p>
 <p class="metin">
  Mumya Geri Dönüyor
 </p>
 <p class="metin">
 </p>
 <p class="metin">
  Orj adı: The Mummy Returns
 </p>
 <p class="metin">
  Yön: Stephen Sommers
 </p>
 <p class="metin">
  Oyn: Brendan Fraser, Rachel Weisz, John Hannah, Arnold Vosloo
 </p>
 <p class="metin">
  Dağıtım: UIP
 </p>
 <p class="metin">
 </p>
 <p class="metin">
  Kuzey Amerika'da daha açılış haftasında 43.36 milyon dolarlık rekor bir hasılat elde etmiş ve dünya sinemalarından 414 milyon dolar toplamış olan Mumya, tüm zamanların hasılat listesinde 31. sırada yer almayı başarabildi. Şimdi yeni bir hasılat için geri dönüyor, aynı light müzik ve espriler, aynı çılgınlıklar ve biraz daha zengin bir oyuncu kadrosu ile... Konu kısaca şöyle: Rick ve Evelyn'in rahip Imhotep'in mumyasıyla karşılaşmalarının üzerinden 10 yıl geçmiştir. Onlar artık evli bir çifttirler ve sekiz yaşında bir de oğulları vardır. Londra'nın millerce uzağında, Sahra çölünün kumları altında ise başka bir kabusun tohumları atılmaktadır. Tanrı Anubis'e ihanet ettiği için lanete uğrayan Scorpion King adlı savaşçı 6000 yıllık uykusundan uyanmak üzeredir ve o uyandığında pek iyi şeyler olmayacaktır. İşin tuhaf tarafı onu durdurabilecek tek şey rahip Imhotep'tir.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020525062754/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/sinema/1.htm), [web.archive.org (arşiv bağlantısı)](http://web.archive.org/web/20020525062754/http://www.aksiyon.com.tr:80/2001/337/sinema/1.htm)
