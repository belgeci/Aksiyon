# Hayatın ipleri

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302225523im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225523im_/http://www.aksiyon.com.tr/resim/295/59.jpg" vspace="5"/>
  </p>
 </font>
 <font class="content">
  Sinemanın tamamıyle eğlencelik bir hal aldığı, “iyi filmlerin iyi atlara binip gittiği” şu atmosferde yalnızca serin ve sempatik olması bile izlenir kılıyor 28 Days / 28 Gün’ü.
 </font>
 <br/>
 <p>
  <font class="content">
   Filmin baş kadın karakteri Gwen için yapılan tesbit Sandra Bullock için de geçerli, Bullock da, “kötü” olduğu zaman bile dikkat çekmeyi başaran tiplerden. Kendisini The Net, A Time to a Kill, Forces of Nature, Hope Floats, While you were Sleeping, Practical Magical gibi filmlerden hatırlayacaksınız. Kimi zaman uzman, kimi zaman sevimli bir cadı, kimi zaman dağınık ve içine kapanık bir kız, aldatılmış mahzun bir kadın yahut deli dolu çılgın bir maceracı olan Bullock sihirli şapkadan her çıkışında muhteşem oyunculuğuyla değil garip bir ışıltıyla donanmış oluyor. Sıradan, ulaşılabilir bir “komşu kızı güzelliğine” sahip olan Bullock’ta farklı olan şey beyaz perdeyle yüzde yüz uyum içinde olan kimyası olsa gerek...
   <br>
    <br>
     28 Gün, gece hayatıyla fazlasıyle haşır neşir olan ve bazı diyaloglardan aslında yazar olduğunu anladığımız genç bir kadının etrafında gelişiyor. Gwen sevgilisi Jasper ile yaşadığı eğlenceli günlere ara vermek zorundadır. Çünkü kız kardeşinin düğününde çizmeyi aşmış, pastanın üzerine düşmüş, limuzinle bir evin içine dalmış, neredeyse küçük çaplı bir terör örgütünün vereceği kadar çok zarar vermiştir. Hakim ya cezaevi ya da 28 gün rehabilitasyon demiştir ve Gwen kendisini el ele tutuşup şarkı söyleyen “kafadan çatlak” bir grubun içinde bulmuştur. Fakat zamanla bu insanların sadece “bağımlı” olduklarını görür, çünkü içkinin ve hapların olmadığı bu dünyada kendi gerçeğiyle yüz yüze gelir ve onlardan çok daha “çatlak” olduğunu bizzat tecrübe eder.
     <br>
      <br>
       Filmin hoş yanı rehabilitasyonun “Gwen’in mutluluğunu sağlamak” anlamına gelmediğini açık seçik ortaya koyması. Aksine Gwen kafa dengi sevgilisi Jasper ile yaşadığı bu serkeş hayattan son derece memnun. Fakat ölçü insanın kendini iyi hissetmesi değil, kendini iyi hissettiği dakikalarda “kendi” olması. Eğlenceye ya da sürekli “mutluluk” hissine endeksli mentalite yapay yollardan doyurulmaya karşı çıkmadığından insan için son derece elzem olan bir şey uçup gidiyor hayattan: Onur... Üstelik sentetikleşmiş ve artık size ait olabilmesi bir hayatı kontrol edebilmek mümkün olmuyor artık. 28 gün boyunca kendilerini göklerde uçurtan “dozu aşmış” bağımlılıklarını kontrol altına almayı öğreniyor insanlar; hayatlarını özgür bırakmaya çalışıyorlar. Rehabilitasyon merkezinin müşteri portföyü de oldukça zengin. Futbolcusundan doktoruna, yazarından oyuncusuna; erkek, kadın; genç, yaşlı, eşcinsel, her meslek, tür ve cinsten insana rastlamak mümkün; küçük Amerika burası... Film zor durumda olan, hatta hayatlarının ne kadar kötüye gittiğini anlamayacak kadar kötü durumda olan insanların kendilerine gelip silkindikleri bir yer olarak tasarlıyor merkez atmosferini, “light” bir atmosfer bu, ama on kişiden ancak üçünün “başarılı” olabildiğini herkes biliyor bu bilgi bazen trajik sonuçlara neden olabiliyor. Hatta bağımlılıklardan kurtulmak isteyenlerin “bu gibi yerlerde” yeni bağımlılıklar edinmesinin de mümkün olduğu esprili bir biçimde ima ediliyor. (En çok sözü edilen şeylerden biri pembe dizi Santa Cruz’dur burada).
       <br/>
       <br/>
       Sözün özü, o filmi izlemek amacıyla değil, o gün sinemaya gitmeyi programlamış olanların izlemekten çok fazla pişman olmayacakları, yer yer duygulanıp, zaman zaman gülümseyecekleri bir film 28 Gün. Malum fazla seçenek yok...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14141), [web.archive.org (arşiv bağlantısı)](http://web.archive.org/web/20050302225523/http://www.aksiyon.com.tr:80/detay.php?id=14141)
