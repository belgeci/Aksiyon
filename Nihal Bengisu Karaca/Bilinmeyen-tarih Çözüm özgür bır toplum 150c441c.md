# Çözüm özgür bır toplum

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225163127im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163127im_/http://www.aksiyon.com.tr/resim/374/48.jpg" vspace="5"/>
  </p>
 </font>
 <font class="content">
  “Sizlerin inandığı Allah’a inanıp sizler gibi basit bir vatandaş olmak istiyorum. Ama içimdeki Batılı yüzünden kafam karışıyor.” (Kar/ sayfa 101)
 </font>
 <br/>
 <p>
  <font class="content">
   Romanın kahramanı olan şair Ka intihar eden kızlar üzerine bir araştırma yapmak ve eskiden beri tanıdığı İpek’e evlenme teklif etmek için Kars’a gider; kar yağar, yollar kapanır. Ka’nın kafası kıstırılmışlık duygusu ve mutluluğun şimdiki zamanda donduğu hissini aynı anda idrak edip yarıştırırken şehir garip bir oyuna “sahne” olmaktadır. Orhan Pamuk, Vatan Yahut Türban adlı oyunu oynamak amacıyla Kars’ta bulunan -asker ve bürokrat destekli- bir tiyatro grubunun yolların kapanmasını fırsat bilerek yaptığı darbe ile Kars şehri imgesi üzerinden bir Türkiye modeli oluşturuyor. 28 Şubat’ın postmodern darbesini andıran bu hayali süreçte artık mutlu olmak istediğine karar veren ve Kars’a geldiğinden beri içini bir Allah inancı doldurmaya başlamış olan eski solcu şair Ka, jakoben sanatçı-aydınlar, yerel gazetenin pek bildik karakterdeki sahibi, bürokratlar, Şeyh Saadettin, imam hatipli gençler, başörtülü kızlar sırası geldikçe konuşuyor, kimliklerinin gerekçelerini sunuyorlar. Kendisinin de karakterlerden biri olduğu bu darbe, kumpas, ihtilal sürecinde inanç, Batılılaşma, aydınlanma, jakoben tavır ve siyasal İslam arasındaki gerilimi “dürüst” bir yaklaşımla ele almaya çabalıyor Orhan Pamuk. Karakterlerin iç ve dış duruşları, düşüncelerin söylenen ve söylenmeyen kısımları arasına sinmiş psikolojik doku romanın tadı, tuzu, biberi oluyor. Hiçbir tarafa ait olmama kaygısı kimi zaman güçlü kılıyor romanı, kimi zaman ise bu konumun verdiği ayrıcalıklı yerin üsttenci bakışından kurtaramıyor kendini; sonra bazen bakışının zaviyesinden suçluluk da duyuyor yazar, bir yazının bir acıyı ne kadar anlatabileceği, bir roman kahramanının gerçek insanı ne kadar temsil edebileceği gibi felsefi sorunlara da göz kırpıyor.
   <br>
    <br>
     Siyasal mı, apolitik mi?
     <br>
      <br>
       -Darbe, siyasal İslam, jakobenler, Kürtler işin içinde olunca roman siyasal roman kategorisinde anılmaya başlandı. Oysa kitabın hiçbir sesin mikrofonluğunu yapmamak, ortada durmak gibi bir kaygısı da var. Hatta apolitik mesajlar içerdiği bile söylenebilir...
       <br/>
       <br/>
       Ben kitabın anlattığı şeyi pratik bir şekilde anlatabilmek için siyasal roman diyorum. Yoksa, eski siyasal romanlardan ayrı bir tarafı var elbette. Bir kere yazarın kafasındaki siyasi düşünceyi savunmak için yazılmış bir kitap değil bu. Ben ülkedeki siyaseti değil, ülkenin içinde yaşadığı kültürel dokuyu anlatmak istiyorum. Siyaseti bir araç olarak kullanıyorum. Zihinsel konumu bana yakın olan Ka aslında siyasi hiç bir inancı kalmamış, siyasetle birbirini boğazlayan insanlar arasından canını kurtarmak, âşık olduğu kızla birlikte çekip gitmek istiyor. Onun için de biraz sinik, tatsız bir hali var.
       <br/>
       <br/>
       - Lacivert adlı İslamcı militan genç, Mesnevi’den pasajlar aktarabilen biri olarak kurgulanıyor; imam hatipli genç bilimkurgu romanı yazıyor. Jakobenleri tasarlamak için fazlasıyla birikime sahipsiniz . Ama gerçekte Lacivert gibi, Necip gibi kişilerle, Kadife gibi başörtülü kızlarla tanıştığınızı sanmıyorum. Öyle kimseler olmadığı için değil, onlara ulaşma şansınız çok fazla olmadığı için.
       <br/>
       <br/>
       Gazeteciyim, panellere giderim, insanlarla tanışırım, yazarları okurum... Kafamda bir şeyler oluşuyor bu süreçte. Ama elbette önemli olan onların ne düşündüğünü hayal edebilmek, daha da önemlisi insanın kendini, tanımadığı öteki’yle özdeşleştirmesi önemli. Bu romanda pek çok karakter gerçek hayatta karşılaştığım tiplemelerin biraz değiştirilmesi, geliştirilmesi, sonra da onun izlerinin silinmeye çalışılması yoluyla doğdu. Karakter gerçek hayattaki tiplemeye benzer başta, giderek ondan kopar; yaşamaya başlar. Zaten kitabımın yaptığı da biraz bu. Siyasal İslamcı militan ile fanatik Marksist militanın ya da fanatik jakobenin aslında aynı kültürel dokudan, aynı söylemlerden, aynı öfkeden, aynı buyurgan bakış açılarından, aynı adanma kültüründen geldiğini göstermeye çalışıyorum. Kitabımın elma ve armut gibi birbirine benzeyen iki karakteri Sunay Zaim ve Lacivert’tir. Sunay taviz vermez jakoben, diğeri taviz vermez siyasal İslamcı. Bütün kahramanlarım kuşku duymalarına rağmen o kahramanlar hiç kuşku duymazlar ve ben kendimi o tip kahramanlara o kadar yakın hissedemem. Ben imam hatipli Necip gibi Allah’ı çok sevdiği halde bazen gözleri dolarak imanından şüpheye düşen, kendinden kuşkulanan karakterlerimi severim.
       <br/>
       <br/>
       -Özellikle Kadife gibi, Hande gibi başörtülü karakterlerle ilgileniyorum. Erkek kahramanlarınızı medyadan esinlenerek oluşturabilirsiniz belki ama başörtülü kızlar hep dolaylı olarak temsil edildiler medyada, arka planda kaldılar. Onların dünyasına girmek için bir hazırlığınız oldu mu?
       <br/>
       <br/>
       Sizce inandırıcılar mı?
       <br/>
       <br/>
       -İnandırıcı olmayan tarafları da var.
       <br/>
       <br/>
       Bir karakterin inandırıcılığı, gerçek hayattakinin tıpatıp kopyası olması ile ilgili değildir ama. Gerçek hayattan alınmış unsurların yazmakta olduğunuz metnin bütünlüğü ile uyuşabilmesi önemlidir. Bir karakter “Orhan Pamuk havasındaki bir romanda” yaşayabiliyorsa, özellikleri gerçek hayattaki özellikleriyle aynı olmasa bile romanda inandırıcı gözükür. Önemli olan romanın dünyası. Başörtülü bir kız karakterini tasarlamak tabii ki kendi çevremde yaşayan birini tasarlamaktan daha zor. Ama unutmayın ki ben hayatımda hiç görmediğim bir 16. yüzyıl nakkaşını elimdeki üç cümleye dayanarak tasarlamayı başardım.
       <br/>
       <br/>
       -Hiç konuştunuz mu başörtülü kızlarla?
       <br/>
       <br/>
       Konuşmadım ama onların kendilerini nasıl ifade ettiklerini biliyordum. Yazılanları okudum. Bilakis iki üç kişiyle konuşmanın faydadan çok zarar getirdiğini düşünüyorum. Çok etkilenirsiniz, karakteriniz ille de ona benzesin istersiniz. Ama başörtülü kızların davalarını anlatan şeyleri çok okudum. Bazıları düşük düzeyli, bazıları iyi metinlerdi. Ama şunu da söyleyeyim, zaten benim başörtülü kızım tipik bir başörtülü kız değil.
       <br/>
       <br/>
       -Evet, en çok Kadife’nin dünyasına giriyorsunuz. Kadife’nin sonradan örtünmüş biri olması işinizi kolaylaştırıyor.
       <br/>
       <br/>
       Babası eski tüfek solcu olan bir kız. Bu benim girebileceğim, yakalayabileceğim bir dünya. Muhafazakar olan bir ailenin kızını anlatamazdım ben, gerçekten o hiç tanımadığım bir dünya çünkü. Merve Kavakçı gibi yaşadığı hezimet bir yana bir şekilde “star” olmuş bir başörtülü de bana uzak geliyor. Siyasette “kaybeden”lerle kendimi özdeşleştirebiliyorum. Başörtülü kızlar hakkındaki fikrim onların da “kaybedenler” safında olduğudur.
       <br/>
       <br/>
       -Kaybeden lafı ağır geldi. (İnsanın yüzüne de söylenmez ki...)
       <br/>
       <br/>
       Türkiye’nin laik jakoben erkekleri ile siyasal İslamcıları kadınlar üzerinden bir savaş yaptılar. Onlara fazla bir zarar gelmedi. Bunu en iyi örnekleyen kişi Süleyman Demirel’dir. İmam hatip okulu açmakla övünen, başörtülü kızlara belki cesaret veren Demirel sonra imam hatipleri kapatıp kızların ezilmesine göz yumdu. “Böyle yapılmalıdır, doğrusu budur” havasına girdi. Kitapta alttan alta giden mesajlardan biri bu.
       <br/>
       <br/>
       -Burada doğru olan, başörtülü kızlara daha baştan hiç cesaret vermemek miydi; yoksa sayıları kaça varmış olursa olsun varlıklarını soğukkanlılıkla karşılamak mı?
       <br/>
       <br/>
       Çözüm özgür bir toplumdur, çözüm kimsenin korkmamasıdır. Ama bir kere korkular ve yasaklar başladı mı din de siyasallaşır. Dinin siyasallaşmasını da açıkça doğru görmüyorum; ama şunu da biliyorum, din de durup dururken siyasallaşmıyor.
       <br/>
       <br/>
       Kararsızlık uzlaşmayı getirir
       <br/>
       <br/>
       -Karakterlere ve temsil ettikleri görüşlere saygıyla yer açıyorsunuz. Birilerine torpil yapıp bir başkasının sesini kısmak gibi bir eğilimden olabildiğince kaçınıyorsunuz. Ama bu dengeyi tehdit eden bir önkabul var kitapta. Usulen şöyle böyle kanıtlandıkları ama aslında kamu vicdanını tatmin edecek şekilde aydınlatılmadıkları halde kimi laik yazarların ölümünü siyasal İslam olgusuyla bağlantılamışsınız.
       <br/>
       <br/>
       Böyle bir önyargım var. Yanılıyor da olabilirim; ama zaten siyasal cinayetlerin en önemli özelliği de budur: Bir korku yaratmayı başarması. Belki Üsame bin Ladin, İkiz Kuleler’e hiç saldırmadı; ne yazık ki bunları hiç bilemeyeceğiz. Ama şunu biliriz, böyle bir tehdit var. Şunu biliriz; din konusunda, maneviyat konusunda ayağının çamuruyla insanların temiz evlerine girer gibi haldır huldur davranırsan kafana bir kurşun yiyebilirsin. Bunu siyasal İslam mı yaptı bilemem, ama atmosferde böyle bir şeyin olması yetiyor. Benim gibilerin içinde böyle bir korku vardır. Ama aynı şey diğer taraf için de sözkonusu; askerler seni alır, Kürtçüsün, Atatürk’e küfrettin diye suçlarlar, bu nedenle paniklediğim günler oldu geçmişte. Bu baskıyı her iki taraf da yapıyor. Siyasetle ilgilenmeyen, tek derdi mutlu olmak olan kahramanım Ka bile bu ortamda zor durumda kalıyor.
       <br/>
       <br/>
       - Kahramanların büyük bir kısmına uzunca bir süre güvenemiyoruz, güvenmemekte ne kadar haklı olduğumuzu da anlıyoruz sonra. Bir gerilim ve çelişki hakim romanın dokusuna. Kar bile sessiz sessiz yağan, huzur veren bir mucize iken bazı anlarda sinsi bir işbirlikçiye dönüşüyor.
       <br/>
       <br/>
       Aslında yavaş yavaş romancılığım oraya gidiyor. Sözünü ettiğiniz gerilim yalnızca romanın geçtiği ortamdan ve halka ateş eden “tiyatro darbecilerinin” meydana getirdiği vehametten değil, romancılığımın gittiği yönden kaynaklanıyor. Bana göre hiçbir şey sadece kendisi değil. En inançlı gencin içinde zaman zaman kuşkular uyanabilir, en Marksist, materyalist genç bir manevi arayışa gidebilir. Öte yandan duygular sürekli değil. İnsanlar düşüncelerinin tam tersi olan şeyler söylüyorlar, durum bambaşka bir mecraya sürükleniyor. Eskiden romanın bir çekirdeği vardı ve roman o çekirdekten ilerler ama her safhada biz o çekirdeği, o merkezi görmek zorunda kalırdık. Bütün 19. yüzyıl romanının -aralarından çok şahane şeyler çıkmış olsa da- en zayıf yanı bu çekirdeği çok göstermesidir. Bu romanın fikri ne, bu romanın mesajı ne sorusu çok sorulmuştur. Oysa ben çekirdeği olmayan bir şey yazmaya çalışıyorum. Bence hayat da böyle bir şey.
       <br/>
       <br/>
       -Gerçek hayatta insanı dengesiz ve tutarsız kılacak zaafları, karakterlerinizi zenginleştirmek, onları ilgi çekici yapmak için kullanıyorsunuz. Entelektüel Turgut Bey’in Marianna dizisine bağlılığı, başörtülü kızın yıldız falı merakı gibi.
       <br/>
       <br/>
       Aslında bu bir meslek sırrı, söylememem lazım. Karakterler çelişkili bir şey yaptıkları zaman ben onları geleneksel Türk yazarları gibi, ya da geleneksel üçüncü dünya yazarları gibi mahkum etmiyorum. Onların yaptığı çelişkileri seviyorum bilakis. İnsanları küçümsemiyorum, anlamaya çalışıyorum. İnsanları kendilerinden daha çok anlamayı romancılığımın bir sırrı olarak görüyorum. Siyasal İslamcı, Kürt milliyetçisi, başörtülü ya da eski solcu ne olursa olsun insanları kendi resmi söylemlerinin ötesindeki nedenlerden dolayı sevmek bence en büyük romancılık hüneri. Bizimki gibi çok kültürlü kaotik insanların neyin doğru neyin yanlış olduğunu -benim gibi- bilmediği bir ortamda romanı merkezden uzaklaştırmak istiyorum, doğal olanı bu. Roman bir fikrin yayılma aracı değil, bir karasızlığın tasviri olmalı. Kararsızlıklarımızı, kuvvetli olmayan ikinci- üçüncü düşüncelerimizi ortaya çıkarırsak gerçeğe yakınlaşırız.
       <br/>
       <br/>
       -Bunun politik sonucu ne olur?
       <br/>
       <br/>
       Daha az buyurgan, daha uzlaşmacı kişiler oluruz. Kitabım sert ve buyurgan düşüncelere sahip olanları eleştiriyor. Sertliğin ve buyurganlığın arkasında güvensizlik ve kuşku var. Bunların arkasında başarısızlıklar, gerçekleşmemiş aşırı idealler, kısaca erkeklerin dünyası var. Kadınların ise ayakta durma, kendilerine sahip olma dertleriyle ilgileniliyor. Kitabın en cesur yanlarından biri feminist söylemlerin başörtülü kadınlarca dillendirilmesi.
       <br/>
       <br/>
       -Romanda bir jakobene “Allah, meselenin bir akıl ve iman sorunu değil, bir hayat sorunu olduğunu bilecek kadar adildir” gibi bir cümle söyletiyorsunuz. Bunun anlamı ne?
       <br/>
       <br/>
       Bunu söyleyen zeki bir jakoben. Tiyatro darbesini yapan Sunay Zaim, kahramanımız Ka’nın Müslümanlara sempati duyduğunu fark edince onu kendisiyle işbirliğine zorlamak için böyle yaklaşıyor. Ka ise darbe yapanlarla işbirliği yapmanın doğru olmadığını bildiği gibi, Almanya’dan geldiğinden beri bir manevi ihtiyaç içinde. Ka dinin gereklerini yerine getirmek istiyor; ama İslamın Türkiye’deki ritüellerini yerine getiremiyor. Bunun yanısıra Ka’da solculara has bir suçluluk duygusu var. Halk gibi olmak istiyor Ka. Sunay Zaim bunu kullanıyor ona karşı: “Suçluluk duyduğun, halka benzemek istediğin için Allah’a inanmaya başladın” diyor. Ama sadece onların maneviyatını paylaşarak onlar gibi olamazsın; onlar gibi yemek, onlar gibi düşünmektir halk gibi olmak. Sunay ona halktan kopukluğunun Allah’a inandım, halk gibi oldum demekle geçiştirilemeyeceğini hatırlatıyor.
       <br/>
       <br/>
       Sol dini hep bir alt kültür olarak gördü
       <br/>
       <br/>
       -Kitap, Batılılaşma taraftarlarının manevi eksikliklerinin “yoksullarla aynı Allah’a inanmayı gurur meselesi yapmak” gibi bir gururlanmadan kaynaklandığını söylüyor.
       <br/>
       <br/>
       Modernleşmeyi halkı ezmek için kullananlar için geçerli bu. Ben de modernleşmeciyim ama modernleşmenin ritüellerine ve sembollerine sahip olan kitlenin madem ki bunlara sahibiz o zaman biz sizi ezeriz tarzındaki tutumuna, sözgelimi “Biz Beethoven’den hoşlanırız o halde bu ülkeyi biz yönetmeliyiz” anlayışına da karşıyım. Kitapta dikkati çeken kahramanımız tekkeye gitmekle sadece manevi bir şey yapmıyor, siyasi de bir şey yapmış oluyor aynı zamanda. Armani’den giyinen biri birden Mahmutpaşa’dan giyinmeye başlarsa bunda politik bir mesaj da aramaya başlarız. Nitekim Sunay Zaim de bu tesbiti yaparak uyarıyor arkadaşını. Bu tesbit doğru bir tesbit ama ahlakî yanı zayıf bir tesbit tabii.
       <br/>
       <br/>
       -Bu tesbite bakarsak kimse kendi sınıfını temsil etmeyen hiç bir maceraya katılamaz, hatta içindeki sesi bile dinleyemez.
       <br/>
       <br/>
       Ka’nın derdi de bu. Din marka, statü, siyasi sistem aracı olmamalıdır, benim Allah’la birebir ilişkim olmalıdır diyor. Ama bir türlü bulamıyor onu da. Çünkü bir saflaşma aracı olabilecek tekkede bile bir sürü dinleme aygıtı var.
       <br/>
       <br/>
       -Oysa bir dönem Batılılaşma taraftarları aynı zamanda işçiyi yücelten ve gelirin paylaşımını esas alan Marksizme, sol düşünceye yakın hatta içiçeydiler. Bunu nasıl anlamalıyız, aynı gururlanma burada neden devreye girmiyordu?
       <br/>
       <br/>
       Türkiye’de sol, halkın ekonomik taleplerini yansıtıyor ama maneviyatını paylaşmıyor.Türkiye’de sağ halkın maneviyatını paylaşıyor ama ekonomik taleplerini temsil etmiyor (Ancak Demirel’in ve Menderes’in bir dönemlerindeki büyüme sürecinde halkın ekonomik talepleri kısmen de olsa karşılanabilmiştir). Hep eleştirdim, Öteki Renkler’de de yazdım, Türkiye’deki Avrupalılaşmış modernleşmeci sol için ne yazık ki din hep bir alt kültür olmuştur! Onunla ilgili bir şey yapmaktan çekinirler, hem bilmedikleri bir şey olduğu için hem de alt kültürle ilgili bir şey olduğunu düşündükleri için.
       <br/>
       <br/>
       Herkes gaza basıyor:
       <br/>
       <br/>
       “Nasılsa asker kurtarır!”
       <br/>
       <br/>
       -Darbeden sonra günlük hayat gibi kompozisyonlar çıkıyor ortaya. İnsanlar darbe sonrası ramazan akşamlarında olduğu gibi biraraya geliyorlar, birbirlerine yakınlaşıyorlar. Halk can sıkıntısı dağıldığı, ilgilenecek bir şey bulduğu için olaya eğlence gözüyle filan bakıyor. Neredeyse ah nerede o eski darbeler gibi bir nostalji bile sözkonusu.
       <br/>
       <br/>
       Evet böyle bir şey var. Darbelere alışma ve onları karşılama kültürü oluşmuş. Bunu insanlar söylemeye utanıyorlar ama gerçek bu. Darbe akşamları şenlikli geçer. Zaten bu ülke halkı sözgelimi bir 12 Eylül 'ü asla felaket olarak karşılamadı. Solcusu için de sağcısı için de böyle oldu bu. Hapse giren 250-300 bin kişi ve onların aileleri dışında ülkenin geri kalanı bu işi göbek atarak karşıladı. Sol kesim olsun sağ kesim olsun bir vurulma endişesi sözkonusu olduğu için herkes gizli gizli memnun oldu. Bugün 12 Eylül’ün yanlış bir şey olduğunu, askeri darbenin yapılmaması gerektiğini düşünüyor ve söylüyoruz ama olduğu gün çoğunluk benimsemişti.
       <br/>
       <br/>
       -Kitaptan şöyle bir sonuç çıkıyor: Müslamanlar dinle gönüllerince ilgilenebilmek için seküler bir kesime muhtaç, devlet gönlünce yönetebilmek için din korkusunun yayılmasına muhtaç, asker meşruiyetini korumak için siyasi kavgalara muhtaç. Çok tuhaf bir işbölümü bu.
       <br/>
       <br/>
       Toplum jakoben eylemlerle, askeri müdahalelerle demokrasinin kesilmesine o kadar alışılmış ki, en sonunda artık askerin siyasete karışmasını doğal karşılar hale gelip ona göre şekillenmiş. Artık asker müdahale etmese bile toplumsal kurumlar müdahale edileceği bilgisi ve alışkanlığına göre işliyor. Siyasal İslamın kabadayıca erkeklenmesinin de, halkın maneviyatının üstüne üstüne gidilmesinin de arkasında bu askere güvenme olayı var. Siyasal İslamcıların sonunda iktidar olmayacağını bilen ve bu yüzden bütün ülkenin ihtiyaçlarını karşılamaya yönelmeyen ve bazı kesimleri korkutan ve telaşlandıran söylemlerinde de bunu görebilirsiniz. Bu tür sorumsuzluk merkez partilerde, tek tek bütün milletvekillerinde bile var; genel bir olgunluk eksikliği sözkonusu. Ülkenin sorumluluğunu askerlerin de hissetmesi insanların dillerindeki uzlaşıcı yönü azaltmış durumda. Herkes gaza basıyor, nasılsa asker kurtarır... Sadece Halk Partili, bürokrat, darbeci zihniyetli dediğimiz bir kültürün içinde değil, tepkisel olarak siyasal İslamcı söylemde de askerin varlığını idrak eden, kabul eden bir yan var. Kitap aslında bu konuları işliyor: Yok etmek istediği karşıtıyla uzun bir süre yanyana yaşamaktan düşünce tarzları ve davranışları birbirine benzeyen taraflar uzlaşmanın gereksindiği dili geliştiremedikleri için asker zoruyla dövüle dövüle uzlaşırlar; çekilen onca acıya rağmen darbe “vatana millete hayırlı uğurlu olsun” ile karşılanır. Toplum, askeri darbelerin kurbanı olduğu kadar suç ortağıdır aynı zamanda.
       <br/>
       <br/>
       -Kahraman gazetecilik bahanesiyle gidiyor Kars’a; aslında İpek’le evlenmek istiyor, aslında annesini yeni toprağa vermiş; bir aile özlemi var. Bu yüzden çocukluğunun İstanbul’unda evlerinde bulunan eşyaların benzerlerini Kars’ta bulabileceğini öngörüyor, haksız da çıkmıyor. Ka, aslında mutluluk istiyor. İlerlememizi, Doğulu yanlarımızı törpülememizi, “dünya tarihine katılmamızı” öngören akıl ile bizi kendi ilkel, kişisel arka bahçemize -Doğu’ya- çağıran mutlu olma arzusu ters orantılı  gibi, ne dersiniz?
       <br/>
       <br/>
       Evet çok doğru. Ama ikisi arasında şöyle bir ilişki de var: Bunlar birbirinden kopuk değil. Dünya tarihine katılmak aklın önerdiği bir yol ise, bunu yapamayışımız nedeniyle çocukluk eşyalarımıza dönüyoruz biraz da. Çocukluk eşyalarımızın bu kadar kıymetli olmasının, durup durup sonradan altın çocukluk yıllarına dönmemizin bir nedeni hayattan almak istediğimiz şeyleri alamamış olmamız. Aslında biz çocukluğumuzu geride bırakmak için bir hamle yapıyoruz ama sonra mutlu olamıyoruz ve tekrar oralara dönüyoruz.
       <br/>
       <br/>
       -Aşk, darbe, kumpas fonda ilerlerken dışarıda kimsenin kendisinden rol çalamayacağını bilen bir kar yağıyor. Allah’ı hatırlatan bir kar olduğunu söylüyorsunuz bunun. Ka, hissettiği bu uyanmayı sonuna kadar götüremiyor lakin, daha doğrusu bu macera kesintiye uğruyor.
       <br/>
       <br/>
       Almanya’da yaşayan ve kendisini çok yalnız hisseden Ka manevi bir eksiklik hissediyor. Şair olmasına rağmen edebiyat onu manen doyurmuyor. Zaten dört yıldır şiir de yazamıyor. Dini bir arayış içinde. Ama Batılı tarafı, dinin Türkiye’deki yaşanış şekli ile, camilere ayakkabısız girilmesi, kadınların kapanması gibi ritüellerle çelişiyor. Ama bundan sonra ne olur? Bu romanda mevcut sorunları tesbit etmekten öte gidemiyoruz. Ka’nın “Evet, ben inanmak istiyorum, dini bir hayat istiyorum ama Türkiye’deki dinin ritüelleri benim Batılılaşmış kafama uymuyor, şimdi ben ne yapayım?” sorunsalı çok yeni ve belki de ilk defa söyleniyor. Bunu biraz da bu yüzden utana sıkıla, çekine çekine söylediğimi hatırlatayım.
       <br/>
       <br/>
       Hem ‘Deniz Gezmiş’, hem ‘uzlaşma’ olmazŞimdi bazı arkadaşlar da diyor ki: Bu ülkede yıllarca solcular çile çekti; sen kalkmış İslamcıların dertlerini yazmışsın. Öbür taraf da diyecek ki sistem beni eziyor, asıl sindirilen, acı çeken benim, sen ise jakobenlere haklılık payı içeren sözler söyletiyorsun. İki tarafta da birbirinin sorunlarını ciddiye almama, bu sorunları hayatî bulmama arazı var. Gariptir siyasî görüşlerini bir amigo gibi savunan yazarlar gibi yapmayıp ılımlılık tavsiye ettiğim için yüzlerce kez vatan haini ilan edildim . Toplum kendi içinde barışsın, demokrasi olsun, insanlar kimlik taleplerinde diretmesin, uzlaşma olsun dediğim için... Marjinal olmak harikadır tabii! Sivrilik, inançlarına sonuna kadar bağlı olmak gibi erdemler bir hava katar insana. Ama radikal görüşlere iyilik güzellik atfettiğimiz ölçüde uzlaşacağımız orta alanı daraltır, demokrasiyi köreltiriz. O yüzden hem Deniz Gezmiş gibi, kitabımdaki Lacivert gibi tiplere hayranlık duyup hem de açık toplumu ve demokrasiyi istemek samimi bir tutum değildir.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12172), [web.archive.org (arşiv bağlantısı)](http://web.archive.org/web/20050225163127/http://www.aksiyon.com.tr:80/detay.php?id=12172)
