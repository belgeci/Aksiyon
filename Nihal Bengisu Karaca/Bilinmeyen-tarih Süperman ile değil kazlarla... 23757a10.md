# Süperman ile değil kazlarla...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226080009im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080009im_/http://www.aksiyon.com.tr/resim/406/20.jpg" vspace="5"/>
  </p>
 </font>
 <font class="content">
  Kimlerle uçmadık ki? En başta Superman, Batman, Dracula ve bilumum akrabası ile. Hepsi iyi kötü idare ettiler ama özdeşleştiğiniz kahramanın blue box önünde ve aslında halının üzerinde manevra yaptığını düşündüğünüz an hızla çakılıyordunuz yere, "gerçek" alışılageldiği şekilde görevini yapıyor, büyüyü bozuyordu.
 </font>
 <br/>
 <p>
  <font class="content">
   Sinema düş gücünün ürettiklerini sanal bir zeminde de olsa gerçekleştirmeyi kendine görev bilmiş bir alan... "İnsan neyi düşler?" sinemanın her daim meselesi olmuş bir soru. "Uçmak" ise cevaplardan oluşan "Top Ten" listesinin ilk beşi arasında... Kimlerle uçmadık ki? En başta Superman, Batman, Dracula ve bilumum akrabası ile. Hepsi iyi kötü idare ettiler ama özdeşleştiğiniz kahramanın blue box önünde ve aslında halının üzerinde manevra yaptığını düşündüğünüz an hızla çakılıyordunuz yere, "gerçek" alışılageldiği şekilde görevini yapıyor, büyüyü bozuyordu. Oysa şimdi bugüne kadar umursamadığımız bir gerçek büyünün kaynağı olacak; uçmak olgusuna göbekten bağlı bir canlı türü ile uçacağız çünkü. Superman gibi komik giysili bir adamın pelerinine tutunarak değil, tüy kadar hafif bir uçağın kanatlarına tünemiş yetenekli bir kameraman sayesinde; burun deliklerine kadar yaklaşacağız bu muhteşem yaratıklara ve kanat hışırtıları eşliğinde, onlardan biri olduğumuz uzun bir yolculuğa çıkacağız. Amacı hayatta kalmak olan estetik ve teknik bir koreografinin içinde yer alacağız.
   <br>
    <br>
     Onlar, kuşlar... Yardımcı yönetmen Michel Debats"ın "İnsan olsaydın bir kahraman olurdun" dediği cesur yaratıklar. Yakından baktığınız anda ürperdiğiniz, onu doğal mecrasında ve en iyi olduğu işi yaparken; uçarken görmeyi şimdiye dek hiç önemsememiş olduğunuz için utanacağınız "ciddi", istikrarlı yaratıklar.
     <br>
      <br>
       Kuşlarla ilişkisi kafeste beslediği ve artık çoktan uçmayı unutmuş olan kanaryalara bakmakla ya da şehir içi yolcu vapurlarına yaklaşan martılara simit atmakla sınırlı olan kent insanı başının üzerinde olup bitenlerden habersiz, gündelik işlerinin rutin akışına paralel bir uyurgezerlik halinde. Çoğumuz, gökyüzü görmeyen apartman dairelerinde yaşayan ve bu standartlarımızla insan doğamızı diğer canlı türleriyle dostluk kurma gereksiniminden mahrum bırakan bahtsızlarız. Neyse ki bu bahtsızlık, National Geography, Discovery Channel gibi uyaranlarla deliniyor, Jacques Perrin dehasıyla avantaja dönüşüyor. Görmekle kalmıyor, gördüğümüz hareketlere anlam yükleyebilmemizi sağlayacak bilgiyle de donatılmış oluyoruz.
       <br/>
       <br/>
       Jacques Perrin Microcosmos ve Himalaya"dan sonra bir başka uzaklığı yakınlaştırıyor. Microcosmos"da böceklerin gözle görülemeyecek kadar küçük âlemlerini detaylandıran, Himalaya"da ise hayat mücadelesinin km.lerce uzakta yaşanan evrensel ifadesini beyazperdeye taşıyan Perrin"in Kuşlar: Kanatlı Uygarlık"ta yaptığı ise biraz daha farklı. Perrin kimi fiziksel ve coğrafi engellerle bakamadığımız bir dünyayı değil, baktığımız ama göremediğimiz bir olguyu deşifre ediyor; zihnimizde değersiz bir kesit olarak yer almış bu "av hayvanları"nın inceliklerden mürekkep dünyalarını bir bütün olarak kuşatıyor ve bize getiriyor. Şaka değil, 300 kişilik bir ekip hem daha yakın planlar çekebilmek hem de daha yoğun görüntüler elde etmek için kuşları mevsimden mevsime aldıkları göç yolları üzerinde takip etmiş, hem de 1998"den 2001 yılına kadar... Büyük bir bölümü yabanıl kuşların çekimlerinden oluşan filmin yapımı için kaz, ördek, turna ve leylek gibi tam elli farklı türden kuşun özel olarak inşa edilmiş bir kuş barınağında insan anne babalarına alışması gerekmiş. Gökyüzündeki çekimler için çok hafif uçak kullanılmış ve özel bir donanım inşa etmek gerekmiş, kameraman bu donanım sayesinde pilotun önünde havada asılı duruyormuş ve 180 derecelik bir açı sağlayabiliyormuş. Her türlü kuş için farklı bir çekim tarzı gerekmiş; daireler çizip uçarak leylekleri balondan, pelikanları ise tekneden çekebilmiş ekip. Filmin amacı kuşları gittikleri ülkelerde görüntülemek olduğundan Afrika"nın engebeli arazilerinden Falkland Adaları"na, İzlanda"dan Arizona"ya ve Asya"nın iç bölgelerine kadar uzanan çok geniş bir coğrafyada iz sürmek düşmüş yapımcılara. Peru"da uçurum yamacına 37 m.lik bir kule yapıp kuşlar gibi tünerken de, Vietnam"da çekimler biter bitmez sessiz bir alarmla havalanan kuğularla beraberken de, asıl seyircinin kendileri değil kuşlar olduğunu fark etmiş yapım ekibi.
       <br/>
       <br/>
       Gerçekten de disiplin ve istençle hedefine varmaya çalışan bu gizemli varlıkların yabaniliklerine koşut bir "sevilme" istekleri var, bunu ifade edişlerindeki medeni, sıcakkanlı hal ise hayranlık verici. Km.lerce yol alan, üremesi için gereken insansız bölgelerde aylarca kalan ve geri dönüş yolunda arkadaşlarının çoğunu avcılara teslim eden bir varlığın sadece yolları değil, elinden yem yediği insanları da hatırlaması ve onların kendisine şefkat göstermelerine "izin vermesi" insanın kuş beyinli benzetmesini üretmekte aceleci davrandığını gösterir gibi, bunun bir nedeni aşağılama ve küçümsemenin onları avlamayı ve yemeyi kolaylaştırıyor olması sanırım.  Film insanlarla kuşların birbirine refakat eden iki dost oldukları duygusunu uyandıracak çekimlerle başlıyor ve sürüyor; özgürlük, barış sevgi gibi kavramların neden kuşlarla sembolize edildiğini anlayarak, Çaykovski"nin Kuğu Gölü"nü anarak, usta yönetmen Hitchcock"un ürküten sezgilerini ve şaşmaz pusulalarını bir kez daha görerek katılıyoruz bu maceraya. Onların müttefiki olduğumuz kadar tehlikesi de olduğumuz gerçeğini unutarak... Bir tüfek sesi bizi kendimize getiriyor; Perrin binlerce yıldır yollarını şaşırmadan Kuzey Güney ekseninde yol alan bu canlıların ölümünü kendi ölümümüz gibi algılamamızı istiyor. Utah"da bir at sürüsünden zar zor kurtuluyor yaban kazları, kızıl gerdanlı kazlar dinlenmek ve yiyecek aramak için girdikleri sanayi bölgesinde, dev makinalar, çarklar, kancalar ve kimyevi atıklar arasında Ausehwitz"den kaçmaya çalışan esirler gibi görünüyorlar. Uçmak kimilerinin kanatlarını kırıyor ve onca emek ve güzellik bir yengeç topluluğunun midesine iniyor bir öğle yemeğinde. Doğanın dengesini bozmak adına değil, doğanın doğal akışına yardımcı olmak için; yeryüzünün en akıllı canlı türü olan insana sadece müdahale etmemek, onlara çelme takmamak düşüyor aslında... İnsana sınırlılıklarını hatırlatmış ama bu sınırları aşma azmi ve coşkusu aşılamış, bilimde ve sanatta bir çok kez esin kaynağı olmuş kuşlara olan vefa borcumuz onları fark etmek ve yollarına devam etmelerine engel olmamakla ödenecek cinsten. Sizce de pek az ve pek kolay ödenebilecek bir bedel değil mi?
       <br/>
       <br/>
       Göçmen kuşlar hakkında
       <br/>
       <br/>
       Göçmen kuşların izlediği güzergah binlerce yıldır mevcudiyetini sürdürmekte, kuşlar yaşam şartları zorlaştığında başka yerlere giderek daha uygun şartlar arıyorlar. Göçün tek bir nedeni var; üremek ve hayatta kalmak.
       <br/>
       <br/>
       Çoğu kuzey-güney ekseninde hareket ediyor. Sonbahar yaklaştığında ılıman ya da kuzey bölgelerde yaşayan kuşlar daha yumuşak olan tropikal bölgelere ve Evator"a yöneliyorlar. Bu dört temel eksen şunlar: Kuzey Amerika kuşları (kar kazı, Kanada kazı, kumtepe turnaları vb.) ABD"nin güney eyaletleri ile Orta ve Güney Amerika"ya yöneliyor. Avrupa ve Asya kuşları (Avrupa turnası, beyaz leylekler, öğrenci kırlangıçlar vs.) Afrika"ya yönelerek Akdeniz"i geçiyorlar ya da İspanya üzerinden veya Ortadoğu"dan dönüyorlar. Asya kuşları (şerit başlı kazlar, Sibirya turnası vs.) Hindistan"a giderken Himalayalar"ın doğu veya batısından dolaşıyorlar ya da dünyanın çatısı sayılan tepelerin üzerinden uçuyorlar. Bir grup Asya kuşu ise Güneydoğu Asya"ya, Avustralya"ya ve Pasifik Okyanusu"na göçüyor.
       <br/>
       <br/>
       -Her bir göçmen kuş bu dört güzergahtan birini izliyor; bunu yaparken kendi sınırlarını, kapasitesini, geçmişini, kalkış ve varış noktalarını göz önünde bulunduruyor
       <br/>
       <br/>
       -Örneğin kışı Avrupa"da geçiren Avrupa beyaz leyleği, kırlangıçların aksine Akdeniz"i geçemiyor. Çünkü leylekler denizde bulunmayan termal, yukarı akıntıları kullanıyorlar; bu nedenle İspanya ya da Türkiye üzerinden geçmek zorunda kalıyorlar.
       <br/>
       <br/>
       -Bir enlemden diğerine geçerken astronomik göstergelerden faydalanıyorlar; güneş ve yıldızlardan.
       <br/>
       <br/>
       -Pusula ibresi gibi, dünyanın manyetik alanlarına karşı duyarlılar.
       <br/>
       <br/>
       -Yumurtadan çıkan küçük yavrular daha önce hiç uçmadıkları bir mesafeyi bazen anneleri bile yanlarında olmadan alıyorlar, binlerce km. uzaklıkta bulunan ve ilk kez gidecekleri varış noktalarını şaşırmadan bulmalarını sağlayan gücün gizemi bilim tarafından çözülmüş değil.
       <br/>
       <br/>
       -Sadece kanatlı olan kuşlar değil sözgelimi penguenler de göç ediyor; penguenler yüzerek inanılmaz mesafeler kat ediyorlar.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1865), [web.archive.org (arşiv bağlantısı)](http://web.archive.org/web/20050226080009/http://www.aksiyon.com.tr:80/detay.php?id=1865)
