# My name is Bond, iyilik timsali Bond...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030901230119im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230119im_/http://www.aksiyon.com.tr/resim/41/68.jpg" vspace="5"/>
  </p>
 </font>
 <font class="content">
  Son James Bond macerasıyla yeniden anlıyoruz ki ‘İyilik’ uygar milletlerin hamurunda olan bir özdür zaten. “Elmaslar üzerinde evcilik oynayan Jinx ve Bond, bu nadide bileşikleri iade etmek zorunda olduklarını hatırladıklarında şöyle derler: “İyilik yine bize kaldı”. James Bond filmlerini severim diyen çok fazla kişiye rastlanmaz. Ama James Bond filmleri iyi gişe yapar, çünkü vaadettiğini verir, ne eksik ne fazla. Misafir umduğunu değil bulduğunu yer pişkinliğinin ardına saklanmaz James Bond; bulduğunuz genellikle umduğunuzdur;
 </font>
 <p>
  <font class="content">
   en fazla damakta kalan tatta küçük farklılıklar sözkonusu olur, bu da idare edilmeyecek bir kusur değildir; sonuçta bir sofrada olması gereken her şey vardır; senaryo sıcak başlangıçtır, kurgu ara soğuk, aksiyon ana yemek; Bond’un çapkınlıkları ana yemeğin sosu, tuzu, biberidir; tuzluk ve soslukların gözalıclıkları yemeğe olan isteği artırır. Etnik birtakım aksesuarla donatılmıştır masa, purosu, suşisi, tekilası, Koresi, Çini hepsi oradadır. James Bond’un kişiliği de bir alaşımdır aslında. Bir İngilizdir; usturuplu bir beyefendi gibi göründüğü anlar yok değildir; adını söylerkenki zarafeti, ‘Ben Bond, James Bond’ derkenki yüz ifadesi olsa olsa bir İngiliz’de bulunur. Ama 5 dakika sonra. Sonra düşmanlık yapacağını izleyicinin dahi anladığı adamlara bile hemencecik gerçek adını söylemesi ‘Japon’a has bir yaklaşımdır. Çalışma arkadaşı, sekreter, katil ya da kurban fark etmez, gördüğü iyi vücutlu her bayan karşısında takındığı ‘affetmez’ tavır Yunan mitolojisinin dünya ahret bacısı kalmamış Zeus’unu örnek almış olduğunu düşündürür. Tenis raketine dönüşebilen, tüküren, kükreyen saatler yapan, çiğnendikten beş dakika sonra patlayan sakızlar hediye eden, smokin biçiminde paraşütler veren, gerektiğinde roket atabilecek, not tutabilecek, denizde yürüyebilecek arabalar icad eden teşkilat elemanı ‘Zihni Sinir’in hazırladığı kullanma kılavuzlarını okumamaktaki ısrarı ise Türk olduğunu sanmamıza yol açacak bir detaydır neredeyse.
   <br/>
   <br/>
   Başka Bir Gün Öl, James Bond’un en çok yıprandığı film. İmaj olarak değil, beden olarak. Başka Bir Gün Öl Korelileri çok rahatsız eden ve filmi protesto etmelerine neden olan zindan ve işkence sahneleriyle açılıyor. Görev sırasında ihanete uğrayan ve kimliği ortaya çıkan Koreli albay tarafından epey hırpalanıyor; akrepler, vücuduna bastırılan kızgın demirler ve batırılıp çıkarıldığı buz gibi sular filmin ‘resmen’ başladığı o grafik yüklü sekansta bilgisayar animasyonları yoluyla işkenceyi adeta estetize ediyor. ‘Die, another day’ parçasıyla ve eskrim öğretmeni Verity rolündeki figüranlığıyla kendisini bir şekilde bu filme sokmayı başarmış olan Madonna’nın işkence kısmına mı, estetik kısmına mı dahil olduğuna varın siz karar verin. Ama filmi diğer Bond filmlerinden ayıran dozlardan biri şu: Bond’un görevi gereği ziyaret ettiği ülkelerden hiçbiri bu kadar acımasız ve barbar olmamıştı, Çin bile...
   <br/>
   <br/>
   Kore’deki gizli ve ‘genç’ yapılanmanın eski yönetimin alışılmış üslubundan daha tehlikeli olduğunu fark eden sadece İngilizler değil. Elbette işin içinde Amerikan parmağı var. Oscar ödüllü Halle Berry’nin canlandırdığı Amerikan ajanı Jinx ile Bond’un flörtü, yeni dönem Bush-Blair aşkını mükemmelen temsil ediyor. Kore’nin Amerika tarafından şeytan üçgeninin bir ayağı olarak ilan edilmesinin ardındaki sebep de filmde birebir karşılık buluyor: Endişe verici boyuttaki silah yekûnu. Film bu ‘boyut’ meselesinin izdüşümlerinden hevesle fantezi çoğaltıyor. Şöyle ki: Koreliler hem çok kötüler, hem de çok becerikli. Küba’da DNA’larını değiştirip, başka birilerinin kimliğine bürünebiliyorlar (hatta tercihan bir batılının fiziğine), Ikuras projeleriyle uzaya dev aynalar yerleştirip geceyi gündüze dönüştürebiliyorlar; aynı aygıtı yeryüzünden kumanda edilen büyük bir savaş makinesi gibi kullanabiliyorlar. Bu DNA dönüşümü meselesinde de şöyle bir iç ses var sanki: “Batıda eğitim görebilirsin; Batıyı çok iyi bilebilirsin ve artık genetik devrim sayesinde DNA dönüşümüyle (?) bir Batılı gibi görünebilirsin. Ama ‘milliyet’ dediğimiz şey kökü teknoloji ile kazınamayacak bir kodlamadır. Azgelişmiş, kinci ve barbar kökenler fırsatlarını eninde sonunda ‘kötü’ye kullanırlar”.
   <br/>
   <br/>
   Bond’un sahiplerinin bu ülkelere ve onların azgın önderlerine müdahale etmeleri ise neredeyse diğerkâm bir sorumluluk duygusunun eseri. Albayın oğlunun Harvard ve Oxford’da okuduğu, Batıyı çok iyi tanıdığı, Batılı zevkler edindiği (pahalı araba koleksiyonu gibi) özellikle vurgulanıyor. Bu sorumluluk duygusu da şöyle okunacak türden: ‘Bu adamlara silahı bizim vermemizden kaynaklanmıyor mesele; bu maymunlara güzel coğrafyamızın güzide okullarında eğitim verdik. Onlara yol yordam öğretmekle en büyük suçu biz işledik’. Son James Bond macerasıyla yeniden anlıyoruz ki ‘İyilik’ uygar milletlerin hamurunda olan bir özdür zaten. “Elmaslar üzerinde evcilik oynayan Jinx ve Bond, bu nadide bileşikleri iade etmek zorunda olduklarını hatırladıklarında şöyle derler: “İyilik yine bize kaldı”.
   <br/>
   <br/>
   Anlayacağınız James Bond yine kötü bir şaka gibi. En iyi tarafı ise en çok dalga geçilen planları. Yani Bond’un en az 300 m.’lik uçurumdan düşerken aşağıda deniz olduğunu fark edip bir paraşüt bulmayı akıl ettiği ve hurdaya dönmüş arabasının bir parçasını sörf tahtası olarak kullanabildiği sahneler. Delicesine bir aksiyon yoğunluğu, görünmeyen arabalar ve DNA transferleriyle iyiden iyiye bilimkurguya dönüşüp kolaylaşmış bir ajanlık macerası, ‘bizim tarafta’ olan bayanların ölmesine izin vermeyen bir centilmenlik anlayışı ve ardı adına yinelenen bir ölüm kalım zinciri. Bond işte, ondan başka ne beklenir ki?...
   <br/>
   <br/>
   <br/>
   Başka Gün Öl / Die Another Day
   <br/>
   Yön: Lee Tamahori
   <br/>
   Oyn: Pierce Brosnan, Halle Berry, Toby Stephans, Rosamund Pike, Judi Dench, Rick Yune,Will Yun Lee, Kenneth Tsang
   <br/>
   Sen: Geoff Freeman
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2357), [web.archive.org (arşiv bağlantısı)](http://web.archive.org/web/20030901230119/http://www.aksiyon.com.tr:80/detay.php?id=2357)
