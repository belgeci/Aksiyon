# Doğayla yanyana...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302225424im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225424im_/http://www.aksiyon.com.tr/resim/298/71.jpg" vspace="5"/>
  </p>
 </font>
 <font class="content">
  Rüyamdaki Afrika, yaşlanmaya başladığı her halinden belli olan Kim Basinger’in gölgelenmiş güzelliğine inat Afrika’nın vahşi cazibesini gözler önüne seren ve doya doya seyretmenizi sağlayan bir film.
 </font>
 <br/>
 <p>
  <font class="content">
   Doğrusu Kim, hiç de kötü bir fon teşkil etmiyor; aslanlar, kaplanlar, filler, yerliler ve beyaz uzun boylu bir kadın... Geçirdiği trafik kazasından sonra hayatta kalmasını büyük bir şans olarak gören ve sırf bu yüzden hayatına anlam katmayı her zamankinden daha fazla isteyen bir kadın... The Crow: City of Angels ‘dan hatırlayacağımız Vincent Perez ise Paolo rolünde ve çok hayati olan bu noktada devreye giriyor, kaza sonrasında arkadaşı Kuki’yi yalnız bırakmıyor, birbirleri için önemli olduklarını da o andan sonra farkediyorlar: Evleniyorlar.
   <br>
    <br>
     Kuki ile Paolo’yu en az kaza kadar yakınlaştıran başka bir sebep daha var: Afrika. Kuki çocukluğunda dedesinden dinlediği Afrika hikayelerini unutamıyor, Paolo ise kısa bir süre bulunmuş olduğu Afrika’ya “kesin dönüş” yapmak istiyor. Kararı Kuki tarafından merak, beklenti ve umutla karşılanınca yanlarında Kuki’nini 7 yaşındaki oğlu da olmak üzere Kenya’ya yerleşiyorlar. Yeni bir hayat başlıyor...
     <br>
      <br>
       Film gerçek bir hikayeden, Kuki Gallmann’ın yaşadıklarından yola çıkılarak yazılmış bir senaryoya sahip. Bu hikayenin pek çok açıdan bir “güzelleme”ye dönüşmesini engelliyor; filmin gerçeğe çok yakın bir Afrika ortaya koymasını sağlıyor. Bir kere doğayla beraber olmanın mesafeleri ihlal etmek anlamına gelmediğini tutarlı bir biçimde vurguluyor film. Doğayı sevmek TRT’nin Pazar sabahı filmlerinde olduğu gibi “Aslan kardeş, ver elini tokalaşalım” cinsinden insanlararası ilişkilere özgü yakınlaşmalarla olmuyor Afrika’da. Doğayla iç içe olmaktan çok, doğayla yan yana olmak var ve bu sana saldırmayan aslanın yanından geçip gitmen; çiftliğine kadar gelmiş olanını ise tüfekle korkutman anlamına geliyor. Kuki kocasının çıktığı uzun seyahatlerde hayli korkuyor, korkuyu inkâr etmiyor, korkunun kendilerini diri tuttuğunu yaşamlarına ayrı bir lezzet kattığını biliyor. Kuki, Paolo ve küçük Emmanuella sıradışı bir hikayenin, dünyanın başlangıcına özgü ayrıcalıklı bir evrenin göbeğinde olmanın tadını çıkarıyorlar. Fakat bir anlık dikkatsizliğin büyük bedellere mâl olduğu bu diyarda sahip oldukları mutluğun hiç de karşılıksız olmadığını anlıyorlar bir süre sonra... Afrika verdiği kadarını alıyor, büyük mutluluklar eşittir büyük acılar gibi kısa ve basit bir denklem ile özetliyor yaşamı. Metropoldeki kadar karmaşık ve simülatif değil hiç bir şey, metropoldekinin tam tersi: kent kariyer, iyi sevgili ve para ile “değerli” olma arasında sahici olmayan bir bağ kuruyor ve durmaksızın sahip olmaya/ edinmeye kışkırtıyor. Afrika’da ise ne kadar çok şeye sahipsen o kadar beladasın demektir ve burada değerli olan tek şey saniyeleri duyumsayabilmektir.
       <br/>
       <br/>
       Verdiği mesajların yerindeliğine rağmen senaryo aşamasında halledilebilecek pek çok sıkıntı içeriyor Rüyamdaki Afrika. Karakterlerin birbirlerine oranla çok da doğru konumlanmadıkları görülüyor. Sözgelimi daha afiş çalışmasında bile Afrika rüyası ve fikrinin Kuki’den çıktığı izlenimi veriliyor, oysa fikir Kuki’nin yeni eşi Paolo’ya ait. Kuki’nin duyguları başlarda bir acemi hevesinin ötesinde değil; hatta bir süre sonra bu heves yerini huzursuzluk ve tedirginliğe bırakıyor, Kuki’nin Afrika’yı gerçekten çok sevdiğini anlamamız için ikinci yarıya başlamamız gerekiyor. Filmin görüntü yönetmenliği ne kadar iyiyse anlatımı bir o kadar yavan; dişleri için öldürülmüş iki fil ve bir gergedanı benzer açılardan üç kere görüyoruz, her defasında da karakterlerimiz aynı tepkiyi veriyor...
       <br/>
       <br/>
       İçerdiği görsel malzemeye ve mesajlara rağmen vasatın üzerine çıkamıyor “Rüyamdaki Afrika”. Kısacası bir pazar günü tv’de izlemekten hoşnut olacağınız bir film. Ancak haftanın diğer gösterime girenleri ile kıyaslandığında iyi bir yerde durduğunu söylemek de mümkün. Öte yandan İstanbul’da oturanlar için bir “sinema şenliği” alternatifi var, tercih size kalmış.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14069), [web.archive.org (arşiv bağlantısı)](http://web.archive.org/web/20050302225424/http://www.aksiyon.com.tr:80/detay.php?id=14069)
