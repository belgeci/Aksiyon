# Sinema ve Tarih el ele...

*Nihal Bengisu Karaca 1999.12.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sinema en iyi kışın izlenir derler. O halde Aralık ayını Ocak'a bağlayan günlerden daha iyisi olamaz. TÜRSAK'ın  düzenlediği  Uluslararası Sinema Tarih Buluşması ikinci kez seyircisiyle buluşuyor
  </font>
 </div>
 <div id="newsText">
  <font class="detail-text">
   Bu yıl ana temalarından birini Osmanlı İmparatorluğu'nun kuruluşunun 700. yıldönümü dolayısıyla "Sinemada Osmanlılar"a ayıran buluşmada, 23 tarihsel temalı Türk filmi gösterilecek. Sözkonusu sinema ve tarih gibi iki kapsamlı alan olunca bu kadarla yetinilmeyecek tabii. Buluşmayı takip etmek isteyenlerin 27 Aralık6 Ocak arasında sürecek olan bir sinema maratonu ile karşı karşıya olduklarını bilmeleri gerekiyor. Çünkü Festivalin  "Uluslararası Uzun Metrajlı Film Yarışması", "Belgesel Yarışması", "Ustalara Saygı" ve "Yüzyıla Bakışlar" gibi dört bölümü daha var ve bu bölümlerde dünya sinemasının ünlü yönetmenlerinin yapıtları yer alacak. Buluşma bu yıl yoğun bir programla izleyici karşısına çıkıyor. Festivalde gösterime girecek tüm filmler İstanbul'daki 7 ayrı merkezde ücretsiz olarak sunulacak.
   <br/>
   <br/>
   Festival tarihle bugün arasında bir bağ kurmayı ve sinema aracılığıyla toplumda tarihsel bir bilinç yaratmayı hedefliyor. Ulusal ve uluslararası tarihsel temalı filmlere eklemlenen yan etkinlikler; söyleşiler ve konferanslar farklı pencereler açma işlevini üstleniyorlar.
   <br/>
   <br/>
   Festival altı ana başlıktan oluşuyor: 1) Türk sinemasında Osmanlılar 2) Uluslararası Yarışmalar  3) Ulusal Yarışmalar 4) Yüzyıla Bakışlar 5) Ustalara Saygı 6) Yan etkinlikler.
   <br/>
   <br/>
   Festivalin Osmanlı bölümünde genç neslin pek görme imkanı bulamadığı 35 mm. kopyası yeniden basılan yönetmenliğini Sami Ayanoğlu'nun yaptığı 1952 yapımı "Yavuz Sultan Selim Ağlıyor", Lütfi Ö. Akad'ın Ömer Seyfettin hikayelerinden gerçekleştirdiği dörtlemesi "Ferman", "Pembe İncili Kaftan", "Diyet" ile "Topuz" bu bölümün önemli filmleri arasında yer alıyor. Danışmanlığını Prof.Dr. Sami Şekeroğlu'nun, yönetmenliğini ise Tunca Yönder'in yaptığı "Osmanlı'dan Sinemamıza Yansıyanlar" belgeseli de T.C Kültür Bakanı İstemihan Talay'ın katılımıyla sunulacak.
   <br/>
   <br/>
   Festivalin uzun metraj yarışma bölümünde beş kıtadan on film yarışıyor. Ünlü fransız yönetmen Regis Wanier'in son filmi East West, yönetmenliğini Fernando Trueba'nın yaptığı 1998 yapımı "Rüyaların Kızı" ilgi çekici yapımlardan. Ferzan Özpetek'in Harem Suare'si de bu bölümde yarışacak olan filmlerden.
   <br/>
   <br/>
   Uluslararası belgesel film yarışması bölümündeki on beş film Goethe Enstitüsü salonlarında yarışacaklar. 1987 yılında bir antikacı dükkanında bulunan ve Ghetto yaşamını yansıtan fotoğraflardan yola çıkılarak hazırlanan "Fotoğrafçı", İtalyan sinema tarihinin ünlü diva'larının öyküsünü anlatan, "Acılar Tanrıçası", 2. Dünya Savaşı sırasında Nazilerin gasp ettiği sanat eserlerinin hikayesini anlatan "Nazilerin Hırsızlığı" bu bölümün ilgi çeken yapımlarından.
   <br/>
   <br/>
   Nasıl bir buluşma?
   <br/>
   <br/>
   2. Uluslararası Sinema Tarih Buluşması'nın en önemli özelliklerinin başında, tüm filmlerin halka ücretsiz olarak gösterilmesi geliyor. Festivale büyük destek veren Kültür Bakanlığı ve Türkiye İş Bankası, TÜRSAK ile sanat ve kültür adına işbirliğine girerek, sivil toplum kuruluşudevletözel sektör dayanışmasını bir başka platforma taşımış oldular.
   <br/>
   <br/>
   Osmanlı'nın 700. Yıldönümü'nü ana tema olarak seçen festivalde gösterime giren filmler arasında 2. Dünya Savaşı'na gönderme yapanlar dikkat çekiyor. Bu temaya sahip 2 uzun metrajlı, 3 tane de belgesel film var. FransızAlman ortak yapımı olan "Volkan" filmi çarpıcı görüntülere sahip. Filmin yönetmeni Ottokar Runze, festival konukları arasında yeralıyor. Roland Suso Richter'in "After The Truth"u (Gerçeğin Peşinde) ise, 2. Dünya Savaşı'nı sorgularken, yargıda bulunmayı da ihmal etmiyor. Film Savcı Peter Rohm ve gazeteci eşi Rebecca'nın doğum günü kutlaması sırasında gelen bir paket ile hayatlarının nasıl değiştiğini ilginç bir kurguyla aktarıyor. 2. Dünya Savaşı temalı belgeseller ise; Eyal Sivan'ın "Specialist"i, yönetmenliğini Polonyalı Dariusz Jablonski'nin yaptığı ve 2. Dünya Savaşı fotoğraflarının yeraldığı "Photographer" ile Marc Van Dessen'in "Stolen By Nazis"(Naziler'in Hırsızlığı" programın "Yüzyıla Bakışlar" adlı bölümünde ise sinema ustalarının gözünden 20. yy'ın bir panoraması sunuluyor. John Boorman'ın Hope and Glory/ Umut ve Zafer'ini, Chen Kaige'den Elveda Cariyem'i, Ken Loach'tan Ülke ve Özgürlük'ü, Terrence Malic'in Thin Red Line/ İnce Kırmızı Hat'ı, Milcho Manchevski'den Yağmurdan Önce'yi, Jan Troell'den Hamsun'u, Oliver Stone'dan Nixon'u bu bölüm kapsamında izlemek mümkün olacak.
   <br/>
   <br/>
   Festivalin konuğu ise Macar yönetmen Peter Bacso. 71 yaşındaki Bacso, Macaristan Görsel Sanatlar Akademisi'nde 1951'den beri ders verirken, 1963'ten beri de film çekmeye devam ediyor. 1973 ile 1991 yılları arasında ünlü Dialogue Stüdyosu'nun artistik direktörlüğünü yapan Bacso'nun ünlü filmi Tanık, 50'li yılların politikasına alaycı bir yaklaşım getirdiği için 10 yıl yasaklanmıştı. 2. Uluslararası Tarih Buluşması, Uluslararası Yarışma Jüri'sinde yeralacak olan Bacso'nun "Tanık", "Yeniden Tanık" ve "Titania Titania" adlı filmleri festivalin "Ustalara Saygı" bölümünde sinemaseverlere ulaşacak.
   <br/>
   <br/>
   35 yaşındaki Kamboçyalı yönetmen Rithy Panh, 2. Uluslararası Film Festivali'nin uluslararası yarışma bölümüne 1998'de çektiği "Savaş Sonrası Bir Akşam Üstü" filmiyle katılırken, kendisi de festivalin konuk yönetmenleri arasında yeralıyor. 1975'te Kızıl Kmerler tarafından rehabilitasyon kamplarına gönderilen Panh, 1979'da 15 yaşındayken Tayland'a, bir yıl sonra da Paris'e ulaştı. Fransız Ulusal Sinema Okulu'nda eğitim gören, 1989'da gerçekleştirdiği ve Kamboçyalı mültecileri anlattığı "Site 2" adlı belgeseli, uluslararası festivallerde birçok ödül kazandı. Panh'ın KamboçyaFransızİsviçreBelçika ortak yapımı "Savaş Sonrası bir Akşam Üstü", yeni gerçekçi FransızKamboçya sosyal draması. Bu dramaya, Güney Doğu Asya'da geçen bir başka dram eşlik ediyor.
   <br/>
   <br/>
   2. Uluslararası Sinema Tarih Buluşması'nın Oscar ödüllü bir konuğu hatta jüri üyesi var. 73 yaşındaki bu ustanın adı Walter Lasally. Ünlü Yunan yönetmen Michal Cacoyannis ile birlikte çektiği "Zorba" hem kendisine, hem yönetmenine, hem de filmin başrol oyuncusu Antonhy Quinn'e birer Oscar heykelciği kazandırmıştı. Oscar kazandıktan sonra da ilk gözağrısı olan belgesel filmlere devam eden Lassally, birçok sinema okulunda ders verdi. Bir çok uluslararası festival jürisinde yeraldı. 1987'de anılarını bir kitapta toplayan Lassally 70 uzun metrajlı film ve TV filmi yaptı. Lassally, halen "Zorba" yı çektiği Girit'te yaşıyor.
   <br/>
   <br/>
   Gösterimlerin sempozyum ve panellerle desteklendiğini belirtmiştik. "Sinemada Ulusal Kimlik", "İmparatorlukların Çöküşü ve Milliyetçiliğin Yükselişi", "Sinemada Tarih Yorumları" başlıklı söyleşiler ilk bakışta göze çarpanlar.
   <br/>
   <br/>
   Gösterimler İstanbul'da beş merkezde; Beyoğlu Alkazar Sineması, Goethe Enstitüsü(Alman Kültür Merkezi), İstanbul Atatürk Kültür Merkezi (AKM), Fransız Kültür Merkezi, Bilgi Üniversitesi ve Kadıköy Bahariye Sineması'nda gerçekleştirilecek. Filmlerin gösterim gün ve yerlerini belirten ayrıntılı çizelgeler adı geçen yerlerden temin edilebilecek. Ayrıca ayrıntılı bilgi için  0212 251 67 70 / 244 52 51 ve 251 84 81 numaralı TÜRSAK telefonları aranabilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5671), [web.archive.org (arşiv bağlantısı)](http://web.archive.org/web/20130103120727/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5671)
