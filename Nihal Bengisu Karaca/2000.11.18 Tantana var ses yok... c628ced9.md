# Tantana var, ses yok...

*Nihal Bengisu Karaca 2000.11.18*

<div>
 <img border="0" src="/web/20010718135708im_/http://www.aksiyon.com.tr/yazar/sinek.jpg"/>
 <p class="spot">
  Guy Ritchie adını tek bir filmle, ülkemizde Ateşten Kalbe Akıldan Dumana gibi bir isimle oynayan Lock&amp;Stock and Two Smoking Barrels ile duyurdu.
 </p>
 <p class="metin">
 </p>
 <img border="0" src="/web/20010718135708im_/http://www.aksiyon.com.tr/2000/311/resimler/Tantana.jpg"/>
 <p class="metin">
  Kapışma
 </p>
 <p class="metin">
  ORİJİNAL ADI: SNATCH
 </p>
 <p class="metin">
  YÖNETMEN: GUY RITCHIE
 </p>
 <p class="metin">
  OYUNCULAR: BENICIO DEL TORO, BRAD PITT, DENNIS FARINE, VINNIE JONES
 </p>
 <p class="metin">
  SENARYO: GUY RITCHIE
 </p>
 <p class="metin">
  YAPIM: MATTHEW VAUGHN
 </p>
 <p class="metin">
  DAĞITIM: WARNER BROS
 </p>
 <p class="metin">
  Geçtiğimiz günlerde gösterime giren Snatch/Kapışma ile pek çok ortak nokta taşıyan bu film yönetmene hatırı sayılır bir hayran kitlesi kazandırmaya yetti. Ateşten kalbe....yi beğenenlerin Kapışma'yı da seveceklerini söylemek yersiz bir iddia olmayacak. Seyirciler bu iki film arasında epey ortak nokta bulacaklar; benzer mekanlar, aynı türden karanlık ilişkiler, suç, örgüt ve bozuk para gibi harcanan hayatlar ve mizah. Tek farkla ki, artık burada gangster dünyasına tepetaklak düşen hayli çiğ elemanların yerine yeraltı dünyasının inceliklerine(!) az çok vakıf olmuş meslek erbabıyla işimiz. Birbirinden renkli kahramanlardan oluşan bu oldukça gürültülü hikayenin bir bölümü şöyle: Elmas hırsızı Dört Parmak Franky, elmasları teslim etmek üzere Londra'ya gelir. Ancak kendini tutamaz ve Bıçak Boris'le bahse girer. (Seyirci Bıçak Boris rolündeki Rade Sherbedgia'yı yine aslen bir klip yönetmeni Milcho Manchewski'nin "Before the Rain / Yağmurdan Önce' filminden hatırlayacaktır) Boris'in amacı Franky'yi soymaktır. Bu arada çaylak ve de lisanssız boks maçı organizatörü Türk ile ortağı Tommy, yasadışı boks maçı düzenleme konusundaki en büyük isimlerden Tuğla Kafa'yı bir "oyuncu değişikliği"ne ikna etmeye çalışmaktadırlar. Plana göre Mickey isimli İrlandalı çingenenin ringe çıkması fakat nakavt olması gerekmektedir. Ancak Mickey tek yumrukta rakibi yere serer, işler karışır. Bu arada şehrin bir yerlerinde başka bir koşuşturma sürmektedir, Boris kesik bir kola kelepçelenmiş siyah bir çanta ile dolaşmaktadır, İngiltere'den nefret eden Yahudi iş adamı Avi elmaslarına kavuşmak istemektedir, üç siyah adamın başı Tuğla Kafa'yla beladadır, bir köpek işleri daha da çıkmaza sürükler, Türk ve Tommy çingenelerle yaptıkları her anlaşmada kazık yerler; herkesin hayatı tehlikededir, herkes bir diğeri için tehdittir.
 </p>
 <p class="metin">
  Guy Ritchie polisin uzak durmak isteyeceği türden karmaşık bir suç zincirine el atmış. "Farklı ve taze bir bakış açısı"nın peşinde olan yönetmen reklam ve müzik kliplerine özgü dinamik bir tarzı filmin karmaşık dokusunu daha da girift hâle getirecek yöntemlerle uyguluyor Snatch/Kapışma'ya. Suçluların, kirli işleri meslek hâle getirmişlerin birbirlerine dar ettikleri dünyadan bütün karakterleri kapsayan bir mizah çıkarıyor, torpil yok, merhamet yok. Bunu yaparken karakterlerin iç dünyalarına hatta sertlikleri, eblehlikleri ve üçkağıtçılıkları dışında kalan herşeylerine bilinçli bir mesafede duruyor. Böyle yapması gerekiyor zaten, çünkü filmin hikayesi ve kurgusu bir "başroldeki oyuncular" kategorisini imkansız ve gereksiz kılacak kadar renkli, dolambaçlı. Snatch'i hem ilginç hem de komik yapan zaten bu dolambaçlılık, bu "kimin eli kimin cebinde belli değil"lilik hâli. Hepsi aynı dünyaya ait bu kaçkınlar topluluğu çıkarlarının örtüştüğü ve ayrıldığı noktalarda biraraya geliyorlar, birbirlerine eziyet ediyorlar, şantaj yapıyorlar, sonra kaldıkları yerden devam ediyorlar yaşamaya ve koşuşturmaya, tabii hâlâ hayatta iseler... Bir başrol oyuncusu ya da oyuncuları olmayınca kahramanlardan birini ya da bir kısmını filmin en azından bir bölümünde hayatta tutma zorunluluğu da olmuyor doğal olarak. O yüzden karakterlerin vizyonumuza girdikleri gibi çıkması yönetmenin inisiyatifi dahilinde işten bile olmuyor. Anti—kahramanlar hiç de kahramanca olmayan şekillerde ve belki kahramanca olmadığı için "komik" olması gereken absürd ölümlerle yokoluyorlar, çizgi film aleminde olduğu gibi, ölümün ölüm olmadığı, ölümün yeterince önemli bir şey olmadığı bir dünya bu, Guy Ritchie'nin "içerde" kalarak oluşturduğu bakış açısını belirleyen dünya. Gariptir, yaşıyor olmanın ancak ve ancak bir ayrıcalık olduğu bu dünyada ölümün sıradanlığı söze dökülürken trajik, Ritchie'nin vizöründen peliküle düştüğünde "komik" oluyor, üstelik kara komedi filan değil düpe düz komedi, basbayağı karikatür.
 </p>
 <p class="metin">
  Snatch/ Kapışma'yı Tarantino tarzının üzerine serpiştirilmiş Bregoviç olarak nitelemek mümkün. Yer yer Kara Kedi Ak Kedi'yi, yer yer Rezervuar Köpekleri'ni ve Pulp Fiction'ı çağrıştırdı bana. Ama yine de Ritchie'nin bu sayılanlardan daha farklı bir şey yaptığı ortada; şahsım adına ortaya çıkan bu yeni şeyi sevmediğimi itiraf edeceğim. Kurgudaki ve kamera hareketlerindeki bir kaç ilginç atraksiyonu hesaba kattığımızda bile olgun bir anlatımla karşı karşıya olduğumuzu söylemek çok güç. Dinamizme, hıza ve şaşırtmaya gereğinden fazla pirim veren bir yönetmenle karşı karşıyayız, baş döndürücü olmayı anlamlı bir şeyler söylemeye tercih eden bir sinema adamıyla.
 </p>
 <p class="metin">
 </p>
 <p class="arabaslik">
  Sırlar ve sorular
 </p>
 <p class="metin">
  Melekler Evi
 </p>
 <p class="metin">
 </p>
 <p class="metin">
  YÖNETMEN: ÖMER KAVUR
 </p>
 <p class="metin">
  OYUNCULAR: TALAT BULUT, HANDE ATAİZİ, AYTAÇ ARMAN, ARSLAN KACAR
 </p>
 <p class="metin">
  SENARYO: ÖMER KAVUR
 </p>
 <p class="metin">
  FERİDE ÇİÇEKOĞLU
 </p>
 <p class="metin">
  YAPIM: ÖMER KAVUR
 </p>
 <p class="metin">
  DAĞITIM: ALFA FİLM LTD.
 </p>
 <p class="metin">
 </p>
 <p class="metin">
  En son Akrebin Yolculuğu filmiyle sinemaseverlerin karşısına çıkan Ömer Kavur, Eurimage destekli, Türkiye, Macaristan, Romanya ortak yapımı olan Melekler Evi ile geldi. Antalya'da dört ödül alan Melekler Evi'nin "Film Noir" türünün Türk filmindeki ilk izdüşümü olduğu söyleniyor. Şiddet, tutku, aşk, çaresizlik ve umutsuzluk; hepsi birarada. Savaş muhabiri Ahmet açacağı bir sergi için Şanlıurfa'daki bir Kervansaray kalıntısında bir cinayete tanık olur. Katil tarafından farkedilir, yaralanır, gözlerini açtığında bir tekkededir. Arkadaşının kaçırılması üzerine emniyete götürülür, gördüğü cinayeti anlatmak zorunda kalır. Ancak gördüğü katil iki yıl önce bir trafik kazasında ölmüştür. Kısa bir süre sonra katilin kızı ile karşılacaktır Ahmet, aralarında bir aşk başlayacaktır. Karabasan dolu macera uzar gider.
 </p>
 <p class="metin">
 </p>
 <p class="arabaslik">
  İlla ki kahraman
 </p>
 <p class="metin">
  U-571
 </p>
 <p class="metin">
  YÖNETMEN: JONATHAN MOSTOW
 </p>
 <p class="metin">
  OYUNCULAR: MATTHEW McCONAUGHEY
 </p>
 <p class="metin">
  BILL PAXTON
 </p>
 <p class="metin">
  HARVEY KEITEL
 </p>
 <p class="metin">
  JON BON JOVI
 </p>
 <p class="metin">
  DAVID KEITH
 </p>
 <p class="metin">
  SENARYO: JONATHAN MOSTOW
 </p>
 <p class="metin">
  GÖRÜNTÜ YÖN.: OLIVER WOOD
 </p>
 <p class="metin">
 </p>
 <p class="metin">
  Yıl 1942, aylardan Nisan. Hitler'in denizaltıları savaşı Amerika'ya taşımış bulunuyorlar. Alman denizaltılarının karmaşık şifreleme yöntemleri karşısında, Amerikan ordusu çaresiz. Komutan Dahlgren ve onun altında yer alan Andrew Tyler , şef Klough ve diğer askerler, Nazilerin kodunu çözmek için ölümcül bir mücadeleye giriyorlar.. Düşmanların eline düşen Amerikalılar, zamana karşı ve kendi korkularına karşı savaşmak zorundalar. The Patriot/Vatansever'den ve hâlen gösterimde olan Vur Emri'nden sonra sezonun en çok eleştirilen filmlerinden biri. Kör gözüm parmağına Amerikan milliyetçiliği yaptığı ve tarihte yaşanmış bir olayı bile Amerikalılık propagandası için saptırdığı iddia ediliyor. İddianın sahibi de tabii ki yine İngilizler...
 </p>
 <p class="metin">
 </p>
 <p class="arabaslik">
  İsmiyle müsemma...
 </p>
 <p class="metin">
  Geyik Muhabbeti
 </p>
 <p class="metin">
 </p>
 <p class="metin">
  ORİJİNAL ADI: ROAD TRIP
 </p>
 <p class="metin">
  YÖNETMEN: TODD PHILIPS
 </p>
 <p class="metin">
  OYUNCULAR: BRECKIN MEYER,
 </p>
 <p class="metin">
  SEANN WILLIAM SCOTT
 </p>
 <p class="metin">
  AMY SMART
 </p>
 <p class="metin">
  SENARYO: S. ARMSTRONG,
 </p>
 <p class="metin">
  T.PHILLIPS
 </p>
 <p class="metin">
  YAPIM: DANIEL GOLDBERG
 </p>
 <p class="metin">
  JOE MEDJUCK
 </p>
 <p class="metin">
  DAĞITIM: UIP
 </p>
 <p class="metin">
  Bazı ilişkiler aldatma sayılmazmış, mesela farklı alan koduna sahip ayrı kentlerde yaşanıyorsa, olay bir türlü hatırlanamıyorsa —çünkü hatırlanamayan şey olmamış sayılırmış!— veya vs.vs... Ancak Josh'un başına gelen bunlardan fazlası, o tüm bu hoşgörü kuralları çerçevesinde bile sevgilisini resmen aldatmış olmaktan kurtulamıyor. Sevgilisinin kendisini affetmesi için yanına kendisi gibi kolejli iki arkadaşını da alarak Teksas'ın Austin kentine uzanan 1800 millik bir yolculuğa başlıyor. Amerikan Pie tarzının bir yol ve yolculuk filmine uyarlanmış hâli. Road Trip 21.yy. gençliğinin irrite edici serbestliğinden seyirlik bir komedi çıkarmaya çalışıyor. Filmin sunduğu gençlik tasarımı akla ve gençliğe ziyan türünden... Öte yandan bir gençlik komedisi olması yönüyle büyüklere de çok fazla hitap etmeyecek bir yapım.
 </p>
 <br/>
 <center>
  <a class="anaorta" href="http://web.archive.org/web/20010718135708/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/sinema/1.htm), [web.archive.org (arşiv bağlantısı)](http://web.archive.org/web/20010718135708/http://www.aksiyon.com.tr:80/2000/311/sinema/1.htm)
