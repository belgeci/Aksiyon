# Selimoviç’in ‘Derviş ve Ölüm’ü film oldu

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030627043557im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627043557im_/http://www.aksiyon.com.tr/resim/33/66.jpg" vspace="5"/>
  </p>
 </font>
 <font class="content">
  Bir Türk–İtalyan ortak yapımı olan “Derviş” 13 Aralık 2002 tarihinde 15 sinemada birden vizyona girecek. Derviş”, Boşnak yazar Selimoviç’in “Derviş ve Ölüm” adlı romanından sinemaya uyarlandı. Senaryo, yönetmen Alberto Rondalli tarafından yazıldı. Boşnak yazar Meşa Selimoviç’in 1966’da yayınladığı “Derviş ve Ölüm” Yugoslavya’nın kültürel hayatında önemli bir yere sahip.
 </font>
 <p>
  <font class="content">
   Değişik dönemlerde birçok eleştirmenin inceleme konusu olan “Derviş ve Ölüm” başarı grafiği zaman içinde sürekli yükselmiş bir roman. Kitabın 30 değişik dile çevrildiğini ve Yugoslavya’nın en önemli edebiyat ödüllerine lâyık görüldüğünü de belirtelim. Başarı grafiğini ve yayılma başarısını işlediği evrensel temalara bakarak anlamak mümkün. Derviş ve Ölüm tarihsel dönemlere veya koşullara bağlı özel durumlardan çok, insan doğasının zaaflarını, ihtiraslarını ve değişimlerini anlatması açısından Shakespeare dramları ile benzer bir çizgi tutturuyor.
   <br/>
   <br/>
   “Derviş”, Osmanlı döneminde küçük bir kasabadaki bir tekkede yaşayan Mevlevi şeyhi Ahmet Nurettin’in hayatını anlatıyor.
   <br/>
   <br/>
   Yönetmen Alberto Rondalli tarafından yazılan “Derviş”in senaryosu, insanın varoluşuna dair soruları, romanın başkahramanı Ahmet Nurettin’in deneyimleri aracılığı ile tartışıyor. Mutlak dinî doğrular üzerine kurulu dünyasında yaşayan Ahmet Nurettin, olaylar karşısında hep seyirci kalmış, gerçeklerden ve çelişkilerden kaçmıştır. Öte yandan, diğer insanlara yol gösterici olma iddiasındadır. Ancak yaşam, onu kaçtığı her şeyle yüzleşmeye zorlayacaktır. Nurettin’in erkek kardeşi, suçsuz yere tutuklanıp idam edilince o zamana dek iktidar sahiplerince korunduğuna inanan Nurettin’in dünyası başına yıkılır. Sağlam dünyasının temel taşları sarsılan Nurettin, bunun sorumlularına karşı müthiş bir öfkeye kapılır ve isyan eder, “kutsallık” ve “sonsuzluk” katından iner, yıkıcı duygulara sürüklenerek, gittikçe daha kusurlu ve güvensiz bir kişiliğe bürünür. Artık, düşmanlarının silâhlarıyla kuşanacaktır. İntikam hisleri ile halkı tahrik eder. Çıkan isyan sonucu Nurettin’in düşmanları öldürülür ve Nurettin, isyan sırasında öldürülen Kadı’nın yerine geçer. Artık iktidar sahibi, kendisidir. Ne var ki iktidar mekânizması, Nurettin’i, en yakın dostu Hasan’a ihanete zorlayacaktır. Ve böylece Nurettin, erkek kardeşinin ölümüne yol açan kararın aynısını, Hasan için almak zorunda kalır. Filmin zincirleme gelişen konusu, kaderin zaferi ile sonuçlanacaktır.Kapadokya’da 44 kişilik Türk ve İtalyan ekip tarafından çekilen “Derviş”te İspanyol aktör Antonio Buil Puejo ile birlikte aralarında Cezmi Baskın, Ruhi Sarı ve Başak Köklükaya’nın olduğu Türk oyuncular rol alıyor. “Derviş”, Ekim 2002’de kaybettiğimiz tiyatro sanatçısı Soner Ağın’ın rol aldığı son film oldu. “Derviş”in müziğini Kemal Karaöz, kostüm ve sanat danışmanlığını ise Mehmet Fatih Çıtlak yaptı. Filmin müzik CD’si KAF Müzik tarafından Kasım 2002’de piyasaya çıkartılacak. “Derviş” Locarno Film Festivali’nde  Jüri Özel Mansiyonu, Gallio Film Festivali’nde ise En İyi Film Ödülü aldı.  Filmin, İtalyanların çok sevdiği oryantalizm tuzağına düşmediğini umut ediyor ve merakla bekliyoruz.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2193), [web.archive.org (arşiv bağlantısı)](http://web.archive.org/web/20030627043557/http://www.aksiyon.com.tr:80/detay.php?id=2193)
