# 74.Oscar sahiplerini buldu

*Nihal Bengisu Karaca 2002.03.30*

<div>
 <p>
  <font>
   Bu yılın hem beklenilen hem de şaşırtıcı sonucu Denzel Washington’un en iyi erkek oyuncu ödülünü almasıydı. Geçen yılki ödülüne rağmen “Akıl Oyunları”nda son yılların en iyi oyunculuk performansını sergileyen Russel Crowe’un bu ödülü almasına kesin gözüyle bakılıyordu çünkü.
   <br/>
   <br/>
   Washington Training Day—Ilk Gün’deki agresif ve yozlaşmış polis rolünde gayet iyiydi ama Sydney Poiter’dan bu yana hiçbir siyah Oscar ödülü alamamıştı, üstelik Crowe da şahaneydi doğrusu. Denzel Washington 1992’de asıl çıkışını yaptığı “Malcolm X” ile, 1999 yılında rol aldığı “The Hurricane” ile de Oscar’a aday gösterilmiş fakat kazanamamıştı. Akıl Oyunları en iyi yönetmen ve en iyi film ödüllerini toplarken Yüzüklerin Efendisi’nin bu iki büyük ödülden birini dahi alamamış olması Yüzük kardeşleri açısından üzüntü vericiydi. Peter Jackson da iyi iş çıkarmıştı doğrusu, neyse ki tamamen eli boş dönmedi, En Iyi Sinematografi, En Iyi Görüntü Efekti, En Iyi Makyaj ve En Iyi Özgün Müzik dallarında olmak üzere toplam dört ödülle ağzına bal çalınmış oldu. Nicole Kidman’ı, Judi Dench’i, Renee Zelwegger'i ve Sissy Spacek’ı geride bırakarak en iyi kadın oyuncu ödülünün sahibi olan Hale Berry’yi Kod Adı Kılıçbalığı adlı filmden hatırlayacaksınız. Hem Berry’ye hem Washington’a ödül verilmesindeki asıl niyetin Akademi’nin sicilindeki siyahi ödüllü açığını toptan kapatmak mı, 11 Eylül sonrası birlik beraberliği sağlamaya yönelik siyah beyaz el ele kampanyasının hazırlık evresi mi olduğu tartışmalı. Sözkonusu akademi olunca performans kadar mutlak yeri olan politik tavır daha bir önem kazanıyor çünkü.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 425 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21863), [web.archive.org (arşiv bağlantısı)](http://web.archive.org/web/20060527182758/http://www.aksiyon.com.tr:80/yazdir.php?id=21863)
