# Hayatım “single”...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302174320im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174320im_/http://www.aksiyon.com.tr/resim/302/65.jpg" vspace="5"/>
  </p>
 </font>
 <font class="content">
  Bir plakçı dükkanında üç kişi... Müşterileri kıl/kıl değil, satış yapılabilir/ancak ve ancak defedilir gibi gruplayabiliyor, onlara diledikleri gibi davranabiliyorlar.
 </font>
 <br/>
 <p>
  <font class="content">
   Hayat onları takdir etmiyor diye hayatı tukaka eden üç kişi... Hayat, hiç değilse o dükkanın sınırlarında durmak, “Vinil Şampiyonluğu”nun dış kapısının dış mandalında asılı kalmak durumunda. Çünkü içerdekilerin kendisiyle arası iyi değil, içerdekilerin arası, hayatla sıkı fıkı olan kimseyle iyi değil...
   <br>
    <br>
     Plak dükkanının sahibi Rob, kız arkadaşı tarafından terkedilmiş olduğu için daha bir hüzünlü. Gerçi hüzünlü olmadığı bir an olmamış gibi.... “Şarkılar mı beni böyle yaptı yoksa böyle olduğum için mi hep bu şarkıları dinledim, bilmiyorum” diye yakınıyor: “Çocuklara şiddet konulu filmler izletilmesin deniliyor, çünkü o şiddetten etkilenecekleri düşünülüyor. Peki içinde yüzlerce acı, kalp kırıklığı, kötü kader, özlem ve çaresizlik olan bu şarkıları dinlememizden neden kimse endişe duymuyor?” Herhalde aşka, acıya, kalp kırıklığına ve kedere insanı olgunlaştıran etkenler olarak bakan iyimser bir pragmatizmden dolayı... Kimi yaşlı amcalar tüm şirinlikleriyle geçmişte yaşadıklarını anlatabilsinler diye; anlatan ancak geçmişteki acılardan süzülmüş olabilecek bir samimiyeti ihtiyar yüzünde güzelce taşıyabilsin diye... Kim bilir?
     <br>
      <br>
       Bu kadar acı çekiyor olmasına ve başa bela bir ketumluğa garkolmuş olmasına rağmen içini bize dökmekten çekinmiyor Rob. Hayatının en acı beş terkedilişinin listesini çıkarıyor gözlerimizin önünde. Mahremiyet sınırlarına bir yere kadar riayet ederek, kendisini “istenmeyen adam” yapanın ne olduğunu çözmeye çalışıyor. Otobiyografisini gözden geçiriyor, sevdiği şarkılar ve edindiği plaklar eşliğinde ilişkilerinin ve yenilgilerinin kronolojik sıralamasını yapıyor. Laura’yı neden sevdiğinin, neden onu geri istediğinin normal şartlarda pek de romantik olmayan açılımlarını paylaşıyor izleyiciyle. Pek de romantik olmayan kriterler ve dinamiklerle, çünkü Rob bir otuz yaş üstü bunalımında. Alışkanlıkların, zaafların ve gelecek kaygısının gözle görülür, elle tutulur olduğu bu yaş diliminde fantezilerin, ihanetlerin ve “yeni bir başlangıç”ların gerçekliği giderek daha bir sorgulanır olmuş artık. Stephen Frears hayatı boyunca pek iyi şeyler yapmamış, yaşamının içinde gerçek anlamıyla var olmamış bu adamı olanca kaypaklığı ve yüzeyselliği içinde fakat tüm içtenliği ile sunuyor; onu sempatik yapmayı başarıyor. Ancak ne gariptir ki Rob’un beş terkeden listesinin tüm elemanları “dışarıdan” bir biçimde ve kurgusal bir bakış açısıyla ele alınıyor. Otuz yaş bunalımıyla gelen “kasedi geri sarma” süreci —Laura’dan önceki — kadınlar açısından hezimet denilebilecek bir şekilde neticeleniyor; Frears, kafası az çok çalışan ama entellektüel derinlikten yoksun, seven ama mesafeli duran, tutunamayan ve değişmeyen bu kentli adam nezdinde içeriksizleştiriyor kadın karakterlerini. Erkek bakış açısının cinsiyetçi söylemine paralel ama kadın izleyiciyi de eğlendirebilecek ve asla fazla rahatsız etmeyecek bir film çıkarıyor ortaya. Bunda küçük, dar ve sıcak mekanların, yer yer oldukça ön plana çıkan ışıklı renklerin kullanıldığı yarı İngiliz yarı Amerikan tarzının da etkisi var kuşkusuz; bir de John Cussack’ın hem aşina hem aşınmamış oyunculuk cazibesinin... Tim Robins’i, Catherina Zeta Johns’u ve Lili Taylor’u görmek de cabası.. Plak dükkanında çalışan ve birbiriyle uzlaşmaz iki ayrı karakteri başarıyla canlandıran Todd Louiso ve Jack Black’in payını da unutmamak gerek. High Fidelity/Sensiz Olmaz, komikliğin ve romantizmin bildik vurgularını taşımayan bir romantik komedi. Anılarını sevdiği/sevmediği müzik gruplarıyla, aldığı ama dinlemediği plaklarla, edinmeyip çok sevdiği şarkılarla kodlayan ve onları, yaşadığının tek delili olacak kertede fetişleştirenlerin dünyasında ayrıca karşılık bulacak bir film...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13941), [web.archive.org (arşiv bağlantısı)](http://web.archive.org/web/20050302174320/http://www.aksiyon.com.tr:80/detay.php?id=13941)
