# Saldır, korktuğunu anlamasınlar

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226075601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075601im_/http://www.aksiyon.com.tr/resim/403/64.jpg" vspace="5"/>
  </p>
 </font>
 <font class="content">
  1973’te bir İsrail savaş uçağının düşmesi sonucu çölün kumları arasına gömülen bir nükleer silahın 29 yıl sonra bir silah tüccarı tarafından ele geçirilmesi ile olaylar hızlanır. Oysa Amerika o sıralarda ani bir şekilde ölen Rusya Başkanının yerine geçen Alexander Nemerov ile ilgilenmektedir. CIA’in yarıdan fazlası bu adamın sertlik yanlısı biri olduğuna inanmaktadır.
 </font>
 <br/>
 <p>
  <font class="content">
   CIA Başkanı William Cabot bu durumu araştırması için genç analist Jack Ryan’ı görevlendirir. Jack Ryan, Nemerov hakkındaki düşüncelerin paranoyadan ibaret olduğunu düşünmektedir. Ancak Çeçenistan’ın bombalanması ve akabinde yeni başkanın bu saldırıyı sahiplenmesi Ryan’ı düşüncesinde yalnız bırakır. Gerçekte de Çeçenistan’ı vur emrini Nemerov vermemiştir, ama ona göre “suçlu görünmek aciz görünmekten yeğdir”. Oysa İsrail’de bulunan kayıp nükleer silah hepsi yetkin sanayici, işadamı, bürokrat, parti başkanı olan Avrupalı neo-nazi grubun eline geçmiştir bile. Grubun başını Richard Dressler adında zengin bir sanayici çekmektedir, amaçları aptalca hareket ettiği için kaybeden Hitler’in doğru fikirlerinin izinde kendilerine çocuk muamelesi yapan Amerikalılara hadlerini bildirmektir. Ama onlar Hitler’in yaptığı enayiliği yapmayacaklardır. Çünkü artık bilinmektedir ki ABD ile doğrudan savaşılmaz; ABD’nin başka bir büyük güçle -mesela Rusya ile- savaşması sağlanır. Rusya’nın savaşa girmesine neden olacak bir grup küskün general teyakkuza geçirilmiştir çoktan. Plan nükleer bombanın Baltimor’daki stadyumda patlatılmasıdır. Olay sonrası ABD ve Rusya arasındaki ilişkiler iyice gerilir. ABD olayı Rusya’nın gerçekleştirdiğine emin, misilleme kararı almak üzere, Rusya ise ABD’yi inandıramadığına emin; savunma mı, atak mı sorusuna cevap aramaktadır.
   <br>
    <br>
     ABD’nin muhal bir gelecekte büyük bir terör olayıyla yıkılacağına ilişkin tahminlerden biri; Tom Clancy’nin kitabından uyarlanan The Sum of All Feors/En Büyük Korku’da perdeye düşüyor. Siyasi olayları iyi takip eden ve olayları iyi analiz eden bir yazar olarak bilinen Clancy’nin aynı adı taşıyan kitabı 1991 yılında yayınlanmıştı. Film Clancy’den beklendiği gibi, senaryodan kaynaklanan bir dolulukla ilerliyor, yani karşımızda herşeyden önce teorilerini bildik kaygıları kışkırtıp, kağşamış önkabulleri kaşıma kolaycılığına kaçmadan, tutarlı tezlere dayandırarak oluşturan bir metin var; filmin en büyük kozu böyle bir metne dayanıyor olması. Temposu yüksek politik gerilim filmlerinde görülen “karakterlerin güdük ve boyutsuz kalması” sorununu Morgan Freeman, Alan Bates, James Cromwell, Ciaran Hinds ve Ben Affleck gibi isimlerle bir yere kadar çözebilmiş, ayrıntıların es geçilmediği, bağlantıların komplike ama anlaşılır olduğu bir film, En Büyük Korku. Toplumsal vicdanı ve milletlerarası karizmayı ağır şekilde zedeleyen bu tür ağır terör olaylarında tarafları nasıl derin ve elim bir korku kapladığını, bu korku ve panik atmosferinde doğru kararlar almanın imkansızlaştığını, bu anlarda yapılacak en iyi şeyin sağduyulu kararlar verilecek zeminin oluşmasını beklemek olduğunu anlatması cihetinden isabetli söylemleri var filmin. Saldırı komutunu vermek üzere olan bir ABD başkanının; vicdanı sahip olduğu yetkinin, silahlarının, mürettebatının ve aç kurtlar gibi komutu bekleyen askeri gücünün karşısında dikilmiş iken, güçlü değil, olsa olsa aciz olan bir ABD başkanının hal-i pür melali, dünyanın tepesinde olmanın Tanrı rolüne soyunmak için yeterli olmadığını gösteren etkileyici tereddüt anlarıyla vurgulanıyor.
     <br>
      <br>
       Klişeler yok mu? Torbayla... Sonuçta, kriterleri ve bakış açısı bağlamında sonuna kadar Amerikalı bir film bu. Rusya Başkanının zararsız ama tekinsiz bir adam olduğu imajı, Avrupalıların Amerika karşısında girdikleri kompeksli ve hastalıklı alt yapı gerçeklik payı taşıyan ama dikkat edilmesi gereken mizansenler olarak çıkıyor karşımıza. İyi adam kötü adam gibi keskin ayrımlar yapmasa da, Ortadoğu, Moskova, ABD ve Avrupa’yı içine alan bir yelpazede tavrını barıştan ve huzurdan yana korumaya çalışan pir-ü pak bir CIA Başkanı, acar ve gözüpek genç CIA analisti ve halkıyla iç içe sevimli espirili devlet başkanı tiplemesiyle iyi adamların ABD’de yetiştiği ve dünyayı büyük savaşlardan koruyacak olanların da bu azimli, sağduyulu ve çalışkan adamların arasından çıkacağı inancına yaslanıyor film, hiç lafı kıvırmadan hem de, çantada keklik bir kompozisyonla... Sonra film boyunca hiyerarşinin en tepesinde ve en kritik kriz anlarında bile danışma, bilgi alma ve oylama yöntemlerinin geçerli olduğu kılı kırk yarma inceliğiyle dünyaya göz kulak olması gereken en demokratik yapının tartışmasız ABD olduğu mesajı en kestirme biçimiyle veriliyor. Bu incelik haklının ahı çıkarken, güzel bir müzik eşliğinde yapılan çikolata reklamı kıvamında kurgulanan infaz sahneleriyle biraz (!) zedeleniyor gerçi.
       <br/>
       <br/>
       Kanunların sıradan halk için, bir de ABD Başkanları için bağlayıcı olduğunu düşünüyorsunuz. ABD ve Rusya başkanlarının isimleri ve kişisel özellikleri tamamen kurgusal iken Richard Dressler ‘in bir konferansta Bill Clinton’a ve onun şehvet düşkünlüğüne vurgu yapan kısa pasajı ise yere göğe sığar cinsten değil. Yine de politik gerilime ilgi duyanları tatmin edecek, zihin jimnastiğine zorlanmayı sevenlerin meraklarını film boyunca diri tutan bir film, En Büyük Korku.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1751), [web.archive.org (arşiv bağlantısı)](http://web.archive.org/web/20050226075601/http://www.aksiyon.com.tr:80/detay.php?id=1751)
