# GÖREVİNİ YAPAN MEDYA

*Nihal Bengisu Karaca 2001.06.02*

<div>
 <img border="0" src="/web/20020106014551im_/http://www.aksiyon.com.tr/yazar/sinek.jpg"/>
 <p class="spot">
  Doğu Avrupa'dan New York'a gelen iki azılı suçlu, suç işlemekle kalmazlar ve bazı şeylerin farkına varırlar: Amerika güzeldir, herkesin yaptığı yanına kâr kalmaktadır, bu biir. İnsanlar hem suç işleyip hem kameraların karşısına geçerek sorunlarını ve geçmişlerini anlatarak yığınlarca kişiyi ağlatabilirler, bu ikiii.
 </p>
 <p class="metin">
 </p>
 <img border="0" src="/web/20020106014551im_/http://www.aksiyon.com.tr/2001/339/resimler/görev.jpg"/>
 <p class="metin">
  Bazen hapse hiç uğramadan akıl hastanesinde kısa bir tatil yapmak mümkün olabilir, tekrar özgürlüğe kavuşulduğunda işlenen cinayetlerin haber, dizi ve kitap hakları büyük TV kanallarına ve yayınevlerine satılmış olacağından hayatlarına zengin biri olarak devam etmeleri işten bile değildir, bu üç... İki katil ellerinde kamerayla kenti dolaşmaya başlarlar. Oleg'in niyeti bu cinayet görüntülerinden iyi bir film yapmaktır; ama Emil daha zekice bir plan yaparak başlangıçta istemediği bu kayıtlarla medyayı manipüle etmeye başlar. Olaylar en çok, başarılı ve şöhretli bir polis olan Eddie Fleming ile yangın müfettişi Jordy Warshaw'ın hayatını değiştirecektir.
 </p>
 <p class="metin">
  15 Dakika medyanın toplumsal yapıyı, birey ahlâkını, siyasal süreci, adaleti kısaca tüm moral değerleri nasıl olup da değiştirebildiğine dair mesajlar ve eleştiriler içeren onlarca filmden biri. Hızlı ve sağlam bir aksiyonla başat giden ironi, kahramanlarımızdan birinin yersiz ve ani ölümüyle dozunu daha da artırıyor. Kendisini Frank Capra diye tanıtan Oleg'in cinayetleri çekmesi, Emil'in kitap haklarından bahsetmesi ile çifte eleştiri mekanizması çalışmış oluyor: Medya sadece ana haber bültenlerinden oluşmuyor. Büyük TV kanallarından bazılarının aynı zamanda film şirketlerinin de ortağı ya da sahibi oldukları, bir kitabın daha yazılım aşamasında film olma ihtimaline göre kaleme alındığı Oleg ve Emil'in kısa bir sürede medya çarkını ve onun sacayaklarını iyi anlamış olduklarını idrak ediyorsunuz. Haber alma ve haber verme özgürlüğü öylesine iştahlı bir izleyici kitlesi tarafından pompalanmaktadır ki haber bültenlerinde verilen şey o gün şu saatte şu şekilde olmuş olan bir şey olmakla kalmayabilir, olay sırf "haber bültenlerinde var olabilmek" için oldurulabilir! Nasılsa sınır, limit ya da ahlâk yoktur, haber olmak için tasarlanmış bir cinayet sözkonusu olsa ve bu taammüden haber yeni haberleri/cinayetleri doğuracak olsa bile... 15 Dakika işini iyi yapmak için medyadan destek alınması gerektiğini düşünen kamu görevlilerinin de ne cins bir kurt kapanı içinde olduklarını keskin bir biçimde gözler önüne seriyor. Bir parça şöhretin suçluları yakalama noktasında değil ama bürokratik engelleri aşma noktasında müthiş bir avantaj sağladığını farkeden ve medyayı amaca ulaşmak için gerekli en uygun araç olarak gören Eddie'nin yanılgısı nezdinde yeniden anlıyoruz ki, medya adalet için iyi bir araç olamaz, çünkü o bir araçtan çok yalnızca kendini amaçlamış bir organizmadır! Yıllarca beslediği yılan tarafından sokulan adamın yılandan aldığı cevap hayli aydınlatıcıdır bu noktada: "Ey adam, sen benim yılan olduğumu biliyordun." Uyarlayalım: Ben sadece görevimi yapıyorum!
 </p>
 <p class="metin">
  Tavuğun yumurtadan çıktığı varsayımıyla varlığına meşruiyet kazandırmış olan medya o yumurtanın kendisi olduğunu bilmezlikten gelir, Jordy'nin "Hadi bir açıklama yap, ben senin yanındayım" diyen anchorman'a tüm kameralar önünde bir yumruk çakması güçlü bir cevaptır, ancak diğer TV kanalları için iyi bir "malzemedir" yine.
 </p>
 <p class="metin">
  Katil Doğanlar, Truman Show, Ed TV, Zoraki Kahraman, Çılgın Şehir, Başkanın Adamları ve daha adını hatırlayamayacağımız bir düzineyi geçkin filmden anlaşıldığı üzere medyayı eleştirmek hem medyada çalışanları hem de medyayı tüketenleri rahatlatıyor, mutlu ediyor (Truman Show'un hem Truman'ın kurtulmasını isteyen hem de onu sürekli izleyerek reytinglerin artmasına/Truman'ın kıstırılmışlığına neden olan izleyici profilini hatırlayın ). Gerek medyayı izleyenlerin gerekse medyayı o şekilde kullananların bildiği bir gerçek var çünkü: Bir suç varsa bu her iki tarafın beraberce işlediği bir suç...
 </p>
 <p class="metin">
  15 dakika
 </p>
 <p class="metin">
  Orj adı: 15 Minutes
 </p>
 <p class="metin">
  Yazan ve yöneten: John Herzfeld
 </p>
 <p class="metin">
  Oyn: Robert De Niro, Edward Burns, Kelsey Grammer
 </p>
 <p class="metin">
  Yapım: Industry Entertainment
 </p>
 <p class="metin">
 </p>
 <p class="arabaslik">
  İspanya, Almanya, Sinema
 </p>
 <p class="metin">
  Rüyaların Kızı
 </p>
 <p class="metin">
  Orj adı: The Girls of your Derams
 </p>
 <p class="metin">
  Yön: Fernando Trueba
 </p>
 <p class="metin">
  Oyn: Penelope Cruz, Antonio Resnies,Neus Asensi
 </p>
 <p class="metin">
  Sen: Rafael Azconay, David Trueba
 </p>
 <p class="metin">
  Yapım: Andres Vicente Gomez, Christina Huete, Eduardo Campoy
 </p>
 <p class="metin">
 </p>
 <p class="metin">
 </p>
 <p class="metin">
  İspanya iç savaş içindedir, 1938'in olağan atmosferi içinde film endüstrisi de ikiye bölünmüştür: Cumhuriyet yanlısı stüdyolar ve cumhuriyet karşıtı Madrid ve Barselona stüdyoları. Film bu dönemde sinema yapmaya çalışan ve bunu yaparken de hayatlarını ve sevdiklerini korumak zorunda kalan bir avuç sanatseverin trajikomik öyküsünü anlatıyor. Nazi Almanya'sından kesitler, bir sanatçı topluluğuna içeriden bakış, dönemin siyasi şartları ve dünya konjonktürü filmi zenginleştiren etmenlerden. Rüyaların kızı geçtiğimiz yıl sinema tarih buluşmasında en iyi film ödülünü almıştı.
 </p>
 <p class="metin">
 </p>
 <p class="arabaslik">
  Küçük bakkal
 </p>
 <p class="metin">
  süpermarkete karşı
 </p>
 <p class="metin">
 </p>
 <p class="metin">
  Evlere Şenlik
 </p>
 <p class="metin">
  Orj adı: La verite si je mens
 </p>
 <p class="metin">
  Yön: Thomas Gilou
 </p>
 <p class="metin">
  Oyn: Richard Anconina, Jose Garcia, Bruno Solo.
 </p>
 <p class="metin">
  Sen: Gerard Bitton
 </p>
 <p class="metin">
 </p>
 <p class="metin">
  İş hayatı Paris'te de eskisi gibi değildir. Her yan mağazalarla dolmuştur ve beş arkadaş açtıkları mağaza ile bu alışveriş çılgınlığından paylarına düşeni elde etmeyi arzu ederler. Fakat tekstil piyasası bozulur, kafadarların karıları işlere karışmaya kalkar, büyük marketler zinciri tarafından dolandırılırlar ve herşey tepetaklak olur. Fransa'da büyük beğeni ile izlenen ve gişede iddialı olan film hareketli ve eğlenceli bir içeriğe sahip. Hızlı arabalar, gösterişli saatler ve parlak elbiselerden hoşlanan ama işleri ve eşleri yüzünden sıkıntıya giren arkadaşların komik öykülerini anlatan filmin konuk sanatçısı ise bizde de tanınan ve sevilen şarkıcı Enrico Masias.
 </p>
 <p class="metin">
 </p>
 <p class="arabaslik">
  Üç dev birarada...
 </p>
 <p class="metin">
  1960 tarihli ünlü filmin yeni versiyonu olan ve Steven Soderbergh tarafından çekilmekte olan Ocean's Eleven kadrosunda George Clooney, Brad Pitt ve Julia Roberts gibi dev isimler barındırıyor. 1960 yılında aynı isimle çekilen filmde Frank Sinatra, Dean Martin, Sammy Davis Jr ve Peter Lawford oynamıştı. Film zeki bir gangster çetesinin büyük bir kumarhaneyi hiç silah kullanmadan, zekaları ile soymasını eğlenceli bir biçimde anlatıyor. George Clooney gangster çetesinin başı olan Danny Ocean'ı canlandırıyor. Danny Ocean sokak soygunlarından canı sıkılmış ve daha büyük projelere (!) imza atmak arzusunda olan bir adam. Daha sonra bu projenin onlara daha büyük heyecan verecek olan bir kumarhane soygunu olması gerektiğine karar verecektir Danny. İlk filmde Dean Martin'in oynadığı Dusty Ryan rolünde ise bu kez Brad Pitt var. Julia Roberts Danny Ocean'ın ilk karısı, şimdi ise kumarhane sahibi Terry Benedict (Andy Garcia) ile evli olan Tesss rolünde. Filmin en güzel yanı öncelikle bu üç ismi yan yana getirmesi, ikincisi ise, soygunu hiç silah kullanmadan tamamen keskin bir zeka ile gerçekleştirecek olan bir çetenin hikayesini anlatması. Filmin bu yılın aralık ayında ABD'de, gelecek yılın ilk aylarında da Avrupa'da gösterime girmesi bekleniyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020106014551/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/339/sinema/1.htm), [web.archive.org (arşiv bağlantısı)](http://web.archive.org/web/20020106014551/http://www.aksiyon.com.tr:80/2001/339/sinema/1.htm)
