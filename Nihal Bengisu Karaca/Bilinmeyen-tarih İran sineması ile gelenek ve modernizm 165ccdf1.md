# İran sineması ile gelenek ve modernizm

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030630094029im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030630094029im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Son yıllarda adından sıkça söz ettiren ve saygın sinema çevrelerinde kabul gören İran sineması bu konumunu uluslararası festivallerde art arda aldığı ödüllerle perçinledi. Sınırlı imkanlarını, daha doğrusu bir ‘Batılı gibi film yapacak olanaklara sahip olmamayı’ avantaja dönüştüren İran sineması, gelenekle modernliğin çakışma anlarından elde ettiği ‘humour’u zekice ele almayı başardı.
 </font>
 <p>
  <font class="content">
   Sinemaya ‘içerden’ bakma, hatta kendi kendinin farkında olan filmler yapma İranlı yönetmenlere parlak fikirler verdi ve yaygın bir tema olarak ele alındı. Müziğin ve teknolojik imkanların kullanılmadığı, yer yer belgeselci bir kurgu mantığının benimsendiği filmler çoğunlukla amatör oyuncularla çekildi, kurgu ve mizansenin spontane geliştiği, macerasını kendi içinde saklayan filmlere imza atıldı. Abbas Kiarostami, Mohsen Makhmalbah, Samira Makhmalbaf, Ammir Naderi ve Jafar Panahi İran sinemasının önde gelen, başarılı yönetmenleri arasında. Yapı Kredi Kültür Sanat Yayıncılık 16 Mayıs-25 Mayıs arasında İran sinemasının seçkin ürünlerinden hazırlanmış bir program sunuyor sinemaseverlere. Amaç, gelenek ve modernizm arasındaki gerginliğin tartışma ya da ‘sezdirme’ alanı olan İran sinemasına kapsamlı bir açıdan bakabilmek ve bu açılardan Türk sinemasının sorunları için ne gibi dersler, elde edilebileceğine bakmak. Sadece sinema ile değil, üzerinde yaşadığımız coğrafyanın sıkıntıları ile ilgilenenler için de ufuk açıcı olabilecek bir zemin. (Bilgi için: 0 212 473 0 444. www.ykykultur.com.tr)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2560&yorum_id=1), [web.archive.org (arşiv bağlantısı)](http://web.archive.org/web/20030630094029/http://www.aksiyon.com.tr:80/detay.php?id=2560&yorum_id=1)
