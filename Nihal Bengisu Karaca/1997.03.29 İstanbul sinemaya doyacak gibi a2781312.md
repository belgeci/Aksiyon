# İstanbul sinemaya doyacak gibi

*Nihal Bengisu Karaca 1997.03.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sıkılmıştık. Her ne kadar gösterimde çok kısa bir süre kalan "Bir Kadının Portresi' gibi sıradışı olan örneklerinin tadı damağımda ise de
  </font>
 </div>
 <div id="newsText">
  <font class="detail-text">
   Amerikan sinemasının yılın bu vakitlerinde çekilmez olmaya başlayan temalarını ve artık aşinalık kesbettiğimiz anlatım biçimlerine bir ara vermek iyi olacak gibi görünüyor.  Festivallerin amacı da farklı tatlar sunmak, sinema dilinin elverdiği olanakların sınırlarına bir keşif düzenlemek. Hoş bu amacın ne kadar gerçekleştiği şaibeli. Ama herşeye rağmen yaza girdiğimiz şu günlerde İstanbul'da yapılan bu uluslararası festival  tanımadığımız ülkelerin sinemasından renkli rüzgarlar getirir,  klasik değerlere dönüşen bazı ustaları hatırlatır diye umuyoruz..
   <br/>
   <br/>
   İstanbul Kültür ve Sanat  Vakfı'nın düzenlediği 16. Uluslararası İstanbul Film Festivali  bu hafta başladı. 13 Nisan'a kadar sürecek olan festival programı  geçen yılkine nazaran pek de canlı bulmadığımız mönüsüne rağmen peşinden koşturacak. Kieslowski'nin  ünlü "Dekalog"larını da ihtiva eden yirmi üç filmlik belgesel sinemaseverlerin ajandalarında çok önceden yerini aldı. Temelini On Emir' esprisinden alan Dekalog toplam on filmden oluşuyor. 140 'a yakın filmin gösterileceği festivalde ilgi çeken bir diğer toplu gösteri ise Luis Bnuel'e ait. Sürrealist anlatımın en iyi örneklerini vermiş olan Bnuel'in "Endülüs Köpeği'', "Altın Çağ'', "Nazarin'', "Samanyolu" ve "Özgürlüğün Hayaleti" isimli yapıtları  izlenebilir..  Anısına bölümünün diğer konukları ise "Sisler Rıhtımı" ile  Marcel Carne. Elia Kazan Ustalara Saygı bölümünde yer alıyor. "Cennet Yolu", "Vahşi Nehir", "Aşk Bahçesi", "Kalabalıkta Bir Yüz" ve bizde uzun yıllardır yasak olan 1963 yapımı "Amerika, Amerika" izlemeyenler için iyi bir fırsat  teşkil ediyor, izleyenler içinse nostaljik bir tat  vaad ediyor. "Ayazda Bir Yürek" filmi ile yüreklere taht kurmuş, bazı özel gösterimlerle gündeme gelmiş Claude Sautet  de bu bölümde. Sautet  'Hayat Bağları', 'Zafer Yolu', ' Biri ve Diğerleri" ve "Kötü Evlat" filmleriyle izlenebilir. Aynı kategoride yer alan Memduh Ün'ün "Üç Arkadaş'', "Bütün Kapılar Kapalıydı" ve "Zıkkımın Kökü" isimli  filmleri gösterilecek.
   <br/>
   <br/>
   Fritz Lang 'ın 1926 yapımı "Metropolis"i ise hoş bir sürpriz olarak karşımıza çıkıyor. Geleceğin, teknoloji ile semirtmiş yüzyıl eleştirilerine dair sessiz sinema döneminden yükselen bir ses Metropolis. Filmin Gotfried  Huppertz imzalı bestesi bu yıl özel bir gösterimle orkestra eşliğinde gerçekleştirilecek (89 Nisan'da Lütfi Kırdar'da).
   <br/>
   <br/>
   Edebiyat, dünya fetivalleri ve kadınlar
   <br/>
   <br/>
   " Edebiyattan beyazperdeye" bölümünde pek çok sinema yazarının da üzerinde ittifak ettiği Kazakistan filmi var. Çeçenistan'daki direnişin anahatlarına dayanan ve olaya karşı taraftan bakan "Kafkas Mahkumu" ilginç bir tecrübe olabilir. Film Sergei Bodrov tarafından yönetilmiş. Necip Mahfuz'un bir romanından uyarlanan "Mucizeler Sokağı" ve İngiltere'deki Pakistanlı göçmenlerin sorunlarını kara mizahla ele alan "Kardeşlerin Başı Dertte' isimli filmler de ilgi çekici.
   <br/>
   <br/>
   "Sanatlar ve Sinema" bölümünde   bir  Krzystof Kieslowski imzasına daha rastlıyoruz.  "Şöyle Böyleyim" Kieslovski'nin altı filminden ve bunların çekim aşamalarından oluşan  bir belgesel niteliğinde.
   <br/>
   <br/>
   "Kadın Gözüyle Kadınlar" bölümündeki Özbekistan yapımı ise ilgi çekici. Duygusal ve içe  kapanık bir Özbek kızının yalnızlık ve hayatı anlamlandırma sürecini anlatan hikaye "Her Yer Karla Kaplıydı" adını taşıyor. Yönetmeni ise Kamara Kamakova.
   <br/>
   <br/>
   Dünya festivallerinden' bölümünde ise üslupları ile hep merak uyandırmış Paolo Vittorio Taviani kardeşlerin "Fiorilo"su var. İki yüzyıl önce Napolyon'un Toskana'ya gelmesi ile başlayan  olaylar ve Fiorille isimli bir genç kızın öç alma yeminiyle başlattığı bir lanetin, Toskana efsanesinin öyküsü anlatılıyor bu filmde.
   <br/>
   <br/>
   Geçtiğimiz yıl "Kelebek Avı"filmi ile izlediğimiz  Gürcü yönetmen Otar Iosselini'nin '96 Venedik Jüri  Büyük Özel Ödüllü 'Haydutlar VII" da bu bölümde yer alıyor. Filmde küçük bir  ülkenin yankesici hükümdarı ile saray içindeki entrikalar konu ediliyor.
   <br/>
   <br/>
   Uzun yıllar önce kaybettiği anne ve babasına karşı son görevini yerine getirmek için Hawai planlarından vazgeçmek zorunda kalan Atsushi 'nin garip yolculuğunu anlatan  İzlanda yapımı "Soğuk Ateş" 'benzersiz bir yapım' olarak nitelendiriliyor.  İsveçli "Sıfır Derece Kelvin"  de izlenmeye değer filmlerden.
   <br/>
   <br/>
   'Dünya Festivallerinden' bölümünün, hikayesi ve diğer festivallerden topladığı ödülleriyle dikkat çeken bir yapımı  "Söz'', Luc Jen Pierre Dardenne imzalı. Babasının kirli işlerine ortak olan küçük bir çocuk, işyerlerindeki bir Afrikalı işçinin ölümüne babasıyla birlikte göz yumduğu için masumiyetini yitirdiğini düşünmektedir. Film çocuğun babasından gizli olarak ölen işçiye verdiği bir 'söz' üzerine  hem sevecen hem de katı bir film.
   <br/>
   <br/>
   Hollywood'a meydan okuyanlar
   <br/>
   <br/>
   "Bağımsız Amerikan Sineması" adı altında yer alan on Amerikalı film,  Hollywood'un kalıplarından sıyrılmak, kurgu mantığı, anlatım ve dil olarak daha sanatsal arayışlara girmek isteyen yenilikçi yönetmenlere ait. Hollywood stüdyolarında çalışma ve o kaynaklardan nasiplenme fırsatını reddeden bu sinemacılara ilk kez böyle özel bir bölüm ayrılıyor.  İçlerinden "İnce Mavi Çizgi'', Medyanın Amerikan adaletiyle başat gittiği bir hikayeyi oldukça başarılı bir hicivle veriyor.  "Cenaze Töreni" ise kasvetli bir mizah, ince bir şiddet  ve karakter performası sunuyor.
   <br/>
   <br/>
   Diğer bir bölüm: Bir ülke Bir sinema: Fransa... "Ölülerle Küçük Anlaşmalar"dan hatırladığımız Pascale Ferran 'ı "Olanaklar çağı" isimli filmiyle görüyoruz. Ama bu bölümün asıl numarası  büyük yönetmen Jean  Luc Godard'ın  "Daima Mozart"ı... 1996 tarihli yapım Saraybosna'da sahnelenecek bir oyunun savaşla ve diğer aksaklıklarla mücadelesini anlatırken, yönetmen  finali  Mozart konçertosu ile yapmayı tercih ediyor. Entelektüel derinliğiyle bir Godard filmi.  Jacques Daschamps imzalı "Durgun Sular Derin Akar" ise  bölümün en iddialı filmlerinden biri olma özelliğini taşıyor.  Bertrand Tavernier' in "Yüzbaşı Conan"ı Birinci Dünya Savaşı'nı ilginç bir yaklaşımla ele alan yeni filmlerden. "Nenet ile   Boni" ise sinema yazarlarının ısrarla tavsiye ettiği bir film.
   <br/>
   <br/>
   Yarışma bölümleri
   <br/>
   <br/>
   Bu yıl biri yarışma dışı olmak üzere on Türk filmi gösterilecek. Başarılı olan yapımcı ve yönetmene birer plaketle beraber 400'er milyon TL ödül verilecek. Ulusal Yarışma bölümünde yer alan Türk filmleri şöyle: "Sen de Gitme" (Tunç Başaran), "Işıklar Sönmesin''(Reis Çelik), "Drejan" (Şahin Gök), "Akrebin Yolculuğu" ( Ömer Kavur), "Hollywood Kaçakları" Muammer Özer), "Bir Erkeğin Anatomisi" (Yavuz Özkan), "Kış Çiçeği" ( Kadir Sözen),  Ali (Cemal Şan) ve "Tabutta Rövaşata" (Derviş Zaim).
   <br/>
   <br/>
   Uluslararası yarışmada  on film yarışıyor. Aralarında geçen yıl yarışan ve "Günah Çıkarması' ile bizleri hayran bırakan Robert Lapage de var. "Yalan Makinesi" kurgu ve kamera hareketleri arasındaki eşgüdümü yakalayan ve Alfred Hitchcock esprisi ile zenginleşen "Günah Çıkarma "kadar var mıdır bilinmez ama seyretmeye değer olacağı kesin.
   <br/>
   <br/>
   "Hamsun"  ve "Düşler Köyü" dikkat çeken diğer iki film. Bir Japon yapımı olan "Düşler Köyü" nü Yoichi Higashi çekmiş. Tümü 96 yılına ait Berlin Gümüş Ayı, Flanders En İyi Film, Amiens Büyük ödüllerini almış film için 'belgeselin görsel ferahlığını içeriyor' deniyor. Başrolünde Max  von Sydow'un olduğu "Hamsun" ise  "Açlık'', "Pan" gibi kitaplarıyla tanınan 1920 Nobel ödüllü Norveçli yazar Knut Hamsun'un romanları aratmayacak hayatını anlatıyor. Filmin 96 tarihli Valladolid En İyi Erkek Oyuncu ödülü var.  Ve geçen yılki festivalde çok seçkin örnekleri olan ve kimi örnekleriyle  gelişkin bir sinema diline kavuştuğu noktasında kuşku bırakmayan Hong Kong'dan bir film: "Maskeler Kralı". Maskeler Kralı "96 Tokyo En İyi Yönetmen ve En İyi Erkek Oyuncu ödüllerine layık görülmüş.
   <br/>
   <br/>
   Evdeki hesap festivale uymaz. Sinema yazarları tavsiye etmiş, konsunu beğendim, iyi bir oyuncu var, arkadaşım önerdi derken yorgunluktan bitkin düşmek mümkündür. En iyisi az ve öz kriteriyle seçici davranmak. Yukarıdaki seçkiyi  dahi  özel tercih ve amaçlar doğrultusunda elemek. Bu arada belirtelim; film gösterileri Beyoğlu Emek, FİTAŞ 156 salonları ile Kadıköy REKS sinemalarında 12:00, 15 00, 18:00, ve 21:30 seanslarında gösterilecek. Festival 13 Nisan'a kadar sürecek .
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2426), [web.archive.org (arşiv bağlantısı)](http://web.archive.org/web/20131206144749/http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2426)
