# Sinema, kadınlık durumu ve 'dünya görüşü'

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030901231224im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030901231224im_/http://www.aksiyon.com.tr/resim/441/68.jpg" vspace="5"/>
  </p>
 </font>
 <font class="content">
  6. Uçan Süpürge Film Festivali sergileri, panelleri, kısa film gösterimleri ile hem tatmin eden hem de iki ayağı bir pabuca sokmayan rahat bir program ile devam etti, neredeyse tamamı kadınlardan oluşan festival heyetini tebrik etmek gerek. 6. Uçan Süpürge Film Festivali bitti ve ödül Şanslı Bir Gün adlı filmin oldu.
 </font>
 <p>
  <font class="content">
   Bu yılki festival uluslararası bir FIPRESCI jürisine evsahipliği yapması açısından da ayrıca önemliydi ve sergileri, panelleri, kısa film gösterimleri ile hem tatmin eden hem de iki ayağı bir pabuca sokmayan rahat bir program ile devam etti, neredeyse tamamı kadınlardan oluşan festival heyetini tebrik etmek gerek.
   <br/>
   <br/>
   Festivalin ilk ödülünü, Buenos Aires’te yaşayan ve en büyük hayali bir gün İtalya’ya gitmek olan Elsa’nın hikayesini anlatan ‘Şanslı Bir Gün’ adlı yapım almış oldu. Düşler, arkadaşlık, aşk ve gerçeklik gibi konulara nüfuz eden film bir genç kızın kurduğu hayallerle gördüğü gerçekler arasında kaderini nasıl bulacağını anlatıyor.
   <br/>
   <br/>
   Şanslı Bir Gün’ün ödül alması hoş bir tesadüf; çünkü bir festivali takip etmek de Elsa gibi ummak ile bulmak arasında bulunan kimi zaman derin bir yarığı, kimi zamansa ince bir çizgiyi andıran narin sınırda gezinmek anlamına geliyor. Şanslı gününüzde olmak için dua ediyorsunuz, bazen bu dualar tutuyor; Magonia gibi dünya tatlısı bir film izleyip, akıl hastanesinde kalan ve kendisini sık sık ziyaret eden oğluna birbirinden güzel hikayeler anlatan bir adamın öyküleri arasındaki ortak ‘düğüm noktaları’na odaklanmış buluveriyorsunuz kendinizi. Aşk ve sadakat arasındaki mesafeyi incitmeden kurcalayan, neşeli olduğu kadar kırılgan da olan öyküler anlatıcısının karakteristik özelliklerini taşıyor adeta. Yarışma filmi olmayan ama ‘Kadın Dediğin Tombul Olur’ adı ve iddiasıyla hem mizah hem düşünce içeren, kıpır kıpır, güçlü ve enerjik bir anlatımın içinde şeker gibi erimek çıkabiliyor bahtınıza. Temamız ille de ‘...aynı zamanda keyif veren filme övgü’ değil elbette, ‘Bazı Sırlar Vardır’daki dokunaklı aile gerçekleri, ‘Evli Bir Çiftin Portresi’ndeki alegorik anlatım da şanslı tarafınızın ve koku alma duyunuzun yanında yer almışlardır. Ama bir de gösterime girdiği sırada seyredemedim deyip Canan Gerede’nin ‘The Split/ Parçalanma’sını izlemeye kalktıysanız kısa devre yapmanız an meselesidir. ‘Dünya Görüşü’nün, kadınlık durumuna dayalı ortak bir duruş belirleme tavrının nasıl önüne geçtiğini/geçebildiğini görüp saflığınıza şaşarsınız.
   <br/>
   <br/>
   Dayanışma’nın ‘Parçalanma’sı...
   <br/>
   <br/>
   Film medyatik bir velayet davası olarak hatıralarımıza kazınmış meşhur İzlandalı anne— Halim Al davası ve babalarının isteği doğrultusunda tesettüre girmiş iki genç kız üzerinden tüm dindar/tesettürlü kadınları ‘korkunç görünüyorlar’, ‘beyinleri yıkanmış’ gibi ifadelerle aşağılar çünkü. Gerede ellerinde meşalelerle İsmailağa’daki dergaha yürüyen çarşaflı kadın görüntüleri gibi gerçekle hiç ilgisi olmayan oryantalist yaklaşımını finalde hepsi bir örnek giyinmiş kızlara zoom yapan kamerasıyla ‘acıma’ ve ‘şefkat’ duygusuna dönüştürür. Bu bir örnek, tesettürlü ve imam hatipli kızlar yarının kadınlarıdırlar; hepsi çağdaş Türkiye’nin yüzündeki çirkin çıbanlardır ama ne çare kadındırlar daha şimdiden, sevebilir ve anlayabiliriz belki? Ne tesadüftür ki salonda onlarca başörtülü kız vardır ve o anda hiç de sevildiklerini düşünmemektedirler. Film bittiğinde tek tek yüzlerine baktığım kızlar/kadınlar epey rencide olmuş görünmektedirler. Parçalanma filminin, yönetmeni kadın olması nedeniyle programa girmesi mantıklıdır belki, ama kendisi gibi düşünmeyen kadınların potansiyeline ve seçme özgürlüklerine hiç prim vermemesi, onlara zerre kadar inanma—ma—sı ile, aslında ‘kadın karşıtı’ bir film olması ile benim anladığım, ‘bana anlatılan’ Uçan Süpürge Kadın Filmleri konseptine aykırı bir yapımdır. Amaç erkek egemen bir yapıda yeterince sömürülen ve emeği de başarısı da görünmez bir tavana çarpan kadının ürünlerini, aynı dünyanın uyguladığı ayrımcılıkların süzgecini kullanmaksızın görünür kılmak, ortak bir bilinçlenme alanı, özgüven ortamı sağlayabilmektir; anlayamadığı için acımak, bütün şeyhlerin uzun saçlı olduğunu sanmak ya da öyle göstermek yüzeyselliğine mahkum bir paradigma ile ‘görünmez ‘ kılmak değil. Gerede’nin kızgınlığı İzlandalı anneye —bir Batılıya— bu çirkin ve ucube tesettürlüler yüzünden mahcup olduğumuz ezikliğinden mi kaynaklanmaktadır yoksa? Filme baştan sona sinmiş olan ‘Onların Türkiye’deki varlığı tümüyle hukuksuz, tümüyle yanlıştır; Türkiye biziz onlar değil’ çabasına bakılırsa öyle...
   <br/>
   <br/>
   Kadın’ın ‘vizör’ünden her tonda ayrı bir renk
   <br/>
   <br/>
   Festivalde yarışan ya da gösterilen eserlerin seçimindeki ön şart, bunların bir şekilde kadınlık durumunu, sorunlarını ya da feminizm dediğimiz kavramı inceleyen filmler olması değil. Filmin kadın bir yönetmen tarafından çekilmiş olması gerek ve yeter şart. Bu yıl bu kural Cahide Sonku belgeselinin yönetmeni Ülkü Erakalın için delindi. Ama sözkonusu olan bir kadın filmleri festivali olunca insanın ilgisi ister istemez kadın yönetmenlerin ortaya koyduğu kadın karakterlere ve özellikle kadının toplum ve ailedeki yerini sorgulayan, analiz eden filmlere kayıyor. Bu noktada Tante Rosa’dan uyarlanmış hikayesi ve Işıl Özgentürk yönetimiyle ortaya çıkan ‘Seni Seviyorum Rosa’ çizdiği sevgi dolu ve fakat sevgisine asla karşılık bulamayan kadın karakteriyle fantastik gibi görünen ama aslında çok yakından tanıdığımız öyküsüyle farklı bir tat bıraktı. Bir İran filmi olan ‘Zamanımız’ ise adaylığı hükümetçe reddedilen 48 adayı tanımamızı ve sadece yoksul ailesi için değil İran halkı için bir şeyler yapmak isteyen Arezoo’nun hikayesine dahil olmamızı sağladı. Marlen Gorris’in ilk filmi olan ‘Bir Sessizlik Korkusu’ ise feminist söylemin kadınları sömürülmekten, erkekleri ise yararlandığı nimetlerin bedelini bir gün ödeyeceği korkusundan kurtaracak uzlaşmacı ve barışçı bir feminizmi değil, hunharlık etrafında uzlaşan bir feminizmi idealize etmesiyle ‘pes’ dedirtti. Gorris’in kadın hareketlerinin hız kazandığı bir dönemde çektiği film butik sahibi bir erkeği sebepsizce öldüren kadınların tutuklandıktan sonra farklı bir direniş biçimi geliştirmeleri, eril dünyanın dilini kullanmayı reddetmeleri üzerine kurulu. Erkeklerin dilini kullanmayı reddetmek parlak bir fikir olabilir ama Gorris’in tercihi filmin cinayeti rasyonalize etmesi doğrultusunda geliştiği için şirazeden çıkmış, kof ve insani olmaktan uzak bir meydan okumadan ibaret kalmış bir filmdi ortadaki. İnsanları kadınlardan ve kadın hareketinden nefret ettirmekle kalmayacak, toplumda ifade bulamadığını ve baskı gördüğünü düşünen her eğilime entelektüel düzlemde yer bulabilecek bir aşırılık vaadeden bir yapımdı Bir Sessizlik Sorgusu.
   <br/>
   <br/>
   Sonuç itibariyle festival kamera arkasına geçen kadınların perspektifinden renkli bir gökkuşağı serpti üzerimize. Siyah ile beyaz’ın da bulunduğu skalada göz kamaştırıcı olan maviler, pembeler ve yeşiller de vardı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2590&yorum_id=1), [web.archive.org (arşiv bağlantısı)](http://web.archive.org/web/20030901231224/http://www.aksiyon.com.tr:80/detay.php?id=2590&yorum_id=1)
