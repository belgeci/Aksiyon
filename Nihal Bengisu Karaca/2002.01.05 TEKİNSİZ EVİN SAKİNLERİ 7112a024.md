# TEKİNSİZ EVİN SAKİNLERİ

*Nihal Bengisu Karaca 2002.01.05*

<div>
 <img border="0" src="/web/20020403104214im_/http://www.aksiyon.com.tr/yazar/sinek.jpg"/>
 <p class="spot">
  Anglo— sakson tarzında buz gibi bir ev, küçük sarı ışıklarıyla yarıbuçuk aydınlattığı yüzlere ürpertici tonlar serpiştiren gaz lambaları, aşılması zor koridorlar, kendi kendine açılıp kapanan kapılar, kimsesiz ve fakat gürültülü odalar, Channel Adaları'nın dinginlenemeyen sisi, evin eski sahiplerine ait son derece ilginç bir fotoğraf albümü, nevrotik ve püriten bir kadın, iki küçük çocuk...
 </p>
 <p class="metin">
 </p>
 <img border="0" src="/web/20020403104214im_/http://www.aksiyon.com.tr/2002/370/resimler/tekin.jpg"/>
 <p class="metin">
  İyi bir korku gerilim filminde olması gereken her şey var... Kötü bir korku filminde olan hiç bir şey yok: Fırtına, yağmur, kedi yok; omuz kamerasıyla elde edilmiş titrek görüntülere eklenen gıcıklayıcı bir müzik de yok, hâkezâ kopmuş kafalarını koltuğunun altına almış yürüyen hortlaklar da...
 </p>
 <p class="metin">
  Hikayemiz İkinci Dünya Savaşı'nın sonlarına yakın bir zamanda geçiyor. Eski hizmetçileri aniden ortadan yokolduğundan beri hayli gergin olan Grace yeni hizmetçilerini işe alırken uyacakları kuralları bir bir sıralıyor: Bu evde bir kapı kapanmadan ikincisi açılmayacak! Bu evde perdeler çoklukla kapalı duracak, bu evde kesinlikle gürültü yapılmayacak! Ciltleri güçlü bir ışıkla temas etmemesi gereken çocuklarına gün boyu dini eğitim veren Grace bir yandan da öldüğü söylenen kocasının savaştan dönmesini bekliyor. Grace; İncil, çocukları ve kocasının elzem olmayan bir savaşa katılmasını kendi yetersizliği olarak algılamasına neden olan değersizlik duyguları arasında gidip geliyor. Amenabar'ın korkutma gereçlerini Grace'in çıkmazları besliyor desek yeridir.
 </p>
 <p class="metin">
  The Others'ı "Diğerleri" diye değil "Ötekiler" diye tercüme etmeyi tercih ediyorum. Yönetmen sosyolojik bir ifade olan "öteki"nin muktedir olmayan, hakim yargılara göre doğru olmayan, iktidar araçlarını kullanamayan, merkezde olmayan gibi tariflerini, "canlı olmayan" gibi hayati bir niteleyene kadar yayıyor. Bu tercih dini metinlerle, kıssa ve hisselerle, resmi tarihle, ermiş menkıbeleriyle genel kabul görmüş hayat, ölüm, gerçek ve yanılsama bilgisini sorgulanabilir kılma amacını taşıyor. Bir insan öldükten sonraya nereye gider? Cennete ya da cehenneme gitmiyorsa ve a'rafta da değilse... Film "Bu bilinemez" cevabını veriyor. Öteki'ni anlamak için gereksinilen gerekçelere uygun düşüyor bu cevap: Genelgeçer kuralların yadsıdığı şeylerin insani olmadığını, iktidarın yalanladığının doğru olmadığını, yasalar tarafından belirlenmemiş hakların hak olmadığını iddia edemeyeceğimiz gibi burada da kesin bir cevap veremeyiz. Dolayısıyla "öteki" ile uzlaşma—ma—manın bir nedeni yoktur, yaşamadığını iddia etmenin de. Ölüm gerçekliğin çok katmanlı hallerinden biridir ve bir "farklılık"tır sadece. Aslen dini metinlere açık bir kuşku püskürtse de Grace'in tüm taleplerine rağmen eve bir rahibin gelememesi ve hatta evin "ölü" sakinlerinin bir rahip gelmesi ihtimalinden çekinmeleri Amenabar'ın herşeye rağmen dini belirlemeler içinde kaldığını gösteriyor. Bu, filmin zaafı olarak görülecek bir nokta olabileceği gibi Amenabar'ın kuşkuculuğunun reddiye düzeyinde olmadığı okumasını getirebilecek bir nokta aynı zamanda. "Open Your Eyes" ile çıkış yapan Alejandro Amenabar, Pedro Almodavar'ın bol ödüllü filmlerinin genel izleyici nezdinde kirlettiği İspanyol sineması imajı açısından iyi bir açılım. Amenabar'ın "öteki"si, Almadovar'ın farklı cinsel kimliklere ve tercihlere yoğunlaşan ve sapkınlığı sevimli göstermeye çalışan "öteki" duyarlılığından daha farklı ve aşkın yönlere götürüyor düşünceyi. Manevi konularda fikir yürüten ve bunu terbiyesizliğe bulaşmadan yapan yapıt değerlidir kanısındayım.
 </p>
 <p class="metin">
  Bir adam diğerini öldürmeyi aklına koyduğunda onun balkon demirine iyice yaklaşıp sırtını kendisine dönmesini bekler ve sonra koşar, arkasından ittirerek boşluğa düşürür. Finali üzerinde yorum yapamayacağımız film varoluşsal kabullere (ölümden sonra hayat gibi) yaklaşımı ve insanı sersemleten sürprizleri ile benzeri bir taktik izliyor. Mükemmel ışık, mükemmel kadrajlar, şaşırtıcı bir kurgu, iyi bir hikaye...
 </p>
 <p class="metin">
 </p>
 <p class="arabaslik">
  Kumarda kaybeden maçta kazanır
 </p>
 <p class="metin">
  Sonuna Kadar
 </p>
 <p class="metin">
  Orj.adı: Hardball
 </p>
 <p class="metin">
  Yön: Brian Robbins
 </p>
 <p class="metin">
  Oyn: Keanu Reeves, Diane Lane, John Hawkes, D.B. Sweeney
 </p>
 <p class="metin">
  Sen: John Gatins
 </p>
 <p class="metin">
 </p>
 <p class="metin">
  Conor O'Neil sorumluluk almaktan kaçınan ve zamanını spor karşılaşmalarında bahis oynayarak geçiren biridir. Yakın arkadaşı bir bankerden borçlarını ödemek için yardım istediğinde arkadaşı ona artık karşılıksız para vermeyeceğini söyler. Çalışıp para kazanması gerektiğini, eğer isterse şirketinin sponsoru olduğu beyzbol takımının küçüklerden oluşan takımının koçluğunu üstlenebileceğini bildirir. Conor istemeye istemeye kabullenir. Küçük zenci çocuklardan oluşan takım, kendisine iyi bir hayat dersi verecektir.
 </p>
 <p class="metin">
 </p>
 <p class="arabaslik">
  Tek tek "Birinci
 </p>
 <p class="metin">
  Dünya Savaşı"
 </p>
 <p class="metin">
  Erkeğin Gözyaşları
 </p>
 <p class="metin">
  Orj.adı: The man Who Cried
 </p>
 <p class="metin">
  Yön: Sally Potter
 </p>
 <p class="metin">
  Oyn: Christina Ricci, Cate Blanchett,
 </p>
 <p class="metin">
  John Turturro, Johnny Depp
 </p>
 <p class="metin">
  Sen: Sally Potter
 </p>
 <p class="metin">
  Film, Birinci Dünya Savaşı'nın insanlar üzerindeki asimile edici etkisini bir genç kızın gözlerinden anlatmayı amaçlıyor. Bir Rus köylüsü annesine ve küçük kızına onları da ileride yanına alacağını söyleyerek Amerika'ya iltica eder. Bir süre sonra kızı peşinden gelir ancak yanlışlıkla İngiltere'ye ulaşır, burada Suzie ismiyle bir İngiliz aile tarafından büyütülür. Yıllar sonra Suzie'nin şarkıcılık ve dans yetenekleri Paris'te kabul görür ve bu sıralarda Naziler Paris'e girerler..
 </p>
 <p class="metin">
 </p>
 <p class="arabaslik">
  Oklar moda dünyasına....
 </p>
 <p class="metin">
  Zırtapoz
 </p>
 <p class="metin">
  Orj. adı: Zoolander
 </p>
 <p class="metin">
  Yön: Ben Stiller
 </p>
 <p class="metin">
  Oyn: Ben Stiller, Owen Wilson, Will Ferrell, Milla Jojovich
 </p>
 <p class="metin">
  Sen: Ben Stiller, John Hamburg
 </p>
 <p class="metin">
 </p>
 <p class="metin">
  "Şundan eminim ki hayatta çok yakışıklı olmaktan daha önemli şeyler de var ve ben de bunların ne olduğunu bulacağım". Ben Stiller, "Meet the Parents" ve "There's Something About Mary" gibi filmlerin başarısının ardından moda sektörünü ti'ye alıyor. Film 1996 Vogue Moda Ödülleri'nde yer alan karakterlerden biri üzerine kurulu. Dördüncü kez dünyanın en iyi mankeni seçilmeyi beklerken, ödülü yeni yetme Hansel'e kaptıran Derek'in kendine yeni amaçlar edinmesini anlatıyor film. Derek sıradan bir "çok yakışıklı" manken olmadığını kanıtlamaya hazırlanıyor.
 </p>
 <p class="metin">
 </p>
 <p class="arabaslik">
  Lider kanı
 </p>
 <p class="metin">
  rahat durmaz
 </p>
 <p class="metin">
  Son Kale
 </p>
 <p class="metin">
  Orj. adı: The Last Castle
 </p>
 <p class="metin">
  Yön: Rod Lurie
 </p>
 <p class="metin">
  Oyn: Robert Redford, James Gandolfini, Mark Ruffalo, Steve Burton
 </p>
 <p class="metin">
  Sen: David Scarpa, Graham Yost
 </p>
 <p class="metin">
 </p>
 <p class="metin">
  Üç yıldızlı general Irwin'in kariyeri ne yazık ki hapishanede sonlanmıştır. Albay Winter, bir zamanların efsanevi generaline önce saygı duyar ama uyguladığı yöntemler konusunda aralarında bir çatışma başlar. Albay'ın Irwin'i dize getirmek için uyguladığı tüm taktikler ters teper, Irwin'in direnci artar ve hatta diğer mahkumların onun yanında yer almasına yol açar. Artık Irwin'in bir misyonu bile vardır: Hapishanenin kontrolünü ele geçirmek ve Winter'in komutanlıktan düşmesini sağlamak.
 </p>
 <br/>
 <center>
  <a class="anaorta" href="http://web.archive.org/web/20020403104214/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/370/sinema/1.htm), [web.archive.org (arşiv bağlantısı)](http://web.archive.org/web/20020403104214/http://www.aksiyon.com.tr:80/2002/370/sinema/1.htm)
