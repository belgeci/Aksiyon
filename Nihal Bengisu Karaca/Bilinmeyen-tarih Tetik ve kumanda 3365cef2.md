# Tetik ve kumanda

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031024090800im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024090800im_/http://www.aksiyon.com.tr/resim/43/56.jpg" vspace="5"/>
  </p>
 </font>
 <font class="content">
  Gündüz televizyon yapımcısı, gece CIA tetikçisi olan Chuck Hirsch Barris’in dehşetli, kirli ve tekinsiz hikayesi şöyle başlıyor: ‘Aslında sadece sevilmek istiyordum.’  Filmi izlerken hem gülüyor hem de  Umberto Eco’nun TV bombardımanına uğrayan izleyiciye önerdiği ‘gerilla savaşı’ taktiğinin ne kadar doğru bir hareket noktasına sahip olduğunu anlıyorsunuz.
 </font>
 <p>
  <font class="content">
   George Clooney’in yönettiği film şimdiye kadar pek fazla yan yana gelmemiş iki Amerikan mantalitesini ele alıyor: Televizyon ve CIA.
   <br/>
   <br/>
   Gündüz televizyon yapımcısı, gece CIA tetikçisi olan Chuck Hirsch Barris’in dehşetli, kirli ve tekinsiz hikayesi şöyle başlıyor: ‘Aslında sadece sevilmek istiyordum.’ 50’lerin ortasından ‘70’lere uzanan dönemin Amerika’sında CIA da, televiyon da iyi iş yapmaktadır; ikisi de mesleki bağlamda en ‘orijinal’ işi çıkarmak durumunda olan iki iktidar aygıtıdır ve islah olmaz bir enerjiyle doğuştan ‘pislik’ olan ruh dünyasına aynı anda sahip olan Chuck için iki alanda birden varolmak mümkündür. Chuck Barris bir yandan televizyon dünyasına birbirinden eğlenceli ve birbirinden seviyesiz “show” programları hediye eder, bir yandan da kendisiyle -bir şekilde- irtibat kuran ajan Jim Byrd sayesinde teşkilata kazandırılır. CIA araştırmış ve bulmuştur: Chuck bu ülkenin daha ‘demokrat’ olması için gereken eğlence programlarını yaparken ülkenin başına bela ‘kötü’ adamları temizleyecek kadar da vatansever biridir. Üstelik profile uymaktadır, görev için biçilmiş kaftandır; kaftan genlerinden ve geçmişinden biçilmiştir. Gizli dünyasını yükselen reytinglerle gizleyen Barris, şovunda kazanan yarışmacı çiftleri “Muhteşem Helsinki”ye, ya da “Romantik Berlin”e götürmektedir, karanlık işlerini de bu arada halletmektedir. Başı döner; eğlence, gizem, çiçekler ve kan, iki ayrı kadın, iki ayrı hayat. Olanları yazmanın aklını kabında tutmaya yarayacağını düşünür ve ortaya Chuck Hirsch Barris imzalı orijinal kitap çıkar, bizim filmimize esas olan kitap: The Confessionsof a Dangerous Mind: Tehlikeli Aklın İtirafları.
   <br/>
   <br/>
   Filmin en hoş yanı Chuck’ın buluşu olan TV ‘show’larla CIA dünyasının zorunlulukları arasındaki geçişkenlik. Chuck Barris’in televizyon dünyasına hediye ettiği reyting getirmiş proğramların ilham kaynağı CIA’nın eğitim kampları...”Gang Show”un, “The Newylwed Game”in temel çizgileri Barris’in ajanlık kariyerinde edindiği karşı tarafın ajanını diskalifiye etme ya da işkence yoluyla sorgulama gibi ‘mesleki’ bilgiler tarikiyle olgunlaşıyor. Gang Show, bizde 1992 ya da 93’te Kanal 6’da yayınlanan -yanlış hatırlamıyorsam- Aysel Gürel ve Bülent Kayabaş’ın yaptığı bir şovun orijinali. Yeteneksizler sahneye alınıyor ve jüri tahammülü kalmayınca gong’u vuruyor. Oyuncuyu diskalifiye ediyor. Böylece sahnede en uzun kalabilmiş, yani kendisine en çok katlanılabilmiş isim yarışmayı kazanıyor. Diğer oyun ise bizde ancak 2000’lere doğru moda olan,  yeni evlilerin masalara oturtulduğu ve eşleri hakkında ahret sualleri sorulduğu program. Bu arada bizde Nurseli İdiz’in sunduğu ‘Saklambaç’ adlı akla ziyan programın 60’lardaki orijinal versiyonunu görmek oldukça keyif verici. Chuck Barris’in kitabı taktikler ve oyunlar arasındaki  bu bağlantıya nasıl ve ne şekilde gönderme yapıyor bilmiyorum. Ama bu mizah ve ince zeka öğesi Kauffman senaryosunun ve Clooney yönetmenliğinin işiyse, ikisini de ayrıca kutlamak gerek. Filmi izlerken hem gülüyor hem de  Umberto Eco’nun TV bombardımanına uğrayan izleyiciye önerdiği ‘gerilla savaşı’ taktiğinin ne kadar doğru bir hareket noktasına sahip olduğunu anlıyorsunuz. İnsan bilinci ya da hayatı ajan için de, TV yapımcısı için de çok anlamlı bir şey değil. İnsan, yükselmek ya da manipüle etmek için kullanılan ve ancak sayısal bir değeri haiz olan bir ölçü birimi; hepsi o kadar.
   <br/>
   <br/>
   Film komedi ve dramı demode olmayan bir üslupla birbirine yedirmeyi başarıyor. Mizahı ustalıkla yönlendiriyor, dramatik öğeler konusunda vur-kaç tekniği uyguluyor. Chuck’ın hayatı ve şovu birbirine karıştıran hızlı ve yüzeysel algısı filmin kurgusu için mükemmel bir zemin teşkil ediyor. Chuck ile çalışmış kimselerin görüşlerinin verildiği insert’ler, filmdeki ‘gerçeklik’ paylarının altını çizme işlevini yerine getiriyor. George Clooney ‘in canlandırdığı Jim Byrd’ün filmin cicili bicili dünyasıyla çelişen ve bu yüzden başlı başına bir mizahi referans olan ‘abartılı’ ajanlığı ise ‘Olayların bir kısmı acaba Chuck’ın zihninde mi olup bitiyor?’ sorusunu sorduruyor. Brad Pitt ve Matt Deamon’un figüran olarak yer alması, Julia Roberts’in pek alışık olmadığımız şekilde hem ikinci kadın, hem de bir femme-fattale olarak karşımıza çıkması filmi ilginç yapan diğer özellikler. Filmdeki Oceans Eleven tadını, yapım sorumluları arasında Soderberg’in adını görünce anlıyoruz. Ama biraz Guy Ritchie’nin Snatch’inden, biraz Coen Kardeşler’in Big Lebowski’sinden, biraz da Peter Weir’in Truman Show’undan katılmış, iyice karıştırılıp, kaynatılmış  havası da var filmde. Tatların birbiriyle çelişmediği de kesin.
   <br/>
   <br/>
   Sonuçta bol reyting alan kötü programlar yapmış tetikçi bir TV yapımcısının vicdan muhasebesinden ‘delirmemek’ için yazdığı bir kitaptan yola çıkılarak yazılmış bir senaryo bu. Senarist Kauffman bile Chuck Barris’in bunların ne kadarını yaşayıp ne kadarını uydurduğunu bilmiyor: “Bütün gerçeklik ya da kurmacanın Chuck’ın karakterinde saklı olduğunu düşünüyorum.”
   <br/>
   <br/>
   İtiraf edince suç bölüşülmüş oluyor çünkü. Belki kitap ve sonra film hakkında sorulması gereken en önemli soru bu: Bir kitap yazınca, her şey halloluyor mu?
   <br/>
   <br/>
   Tehlikeli Aklın İtirafları/
   <br/>
   Confession of a Dangerous Mind
   <br/>
   Yön: George Clooney
   <br/>
   Oyn: Sam Rockwell, George Clooney, Drew Barrymoore, Julia Roberts
   <br/>
   Yapım Sorumluları: Steven Soderberg, Rand Ravich, Bob Weinstein
   <br/>
   Senaryo: Chuck Barris’in kitabından Charlie Kauffman
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2397), [web.archive.org (arşiv bağlantısı)](http://web.archive.org/web/20031024090800/http://www.aksiyon.com.tr:80/detay.php?id=2397)
