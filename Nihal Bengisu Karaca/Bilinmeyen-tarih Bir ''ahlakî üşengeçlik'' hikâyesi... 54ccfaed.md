# Bir ''ahlakî üşengeçlik'' hikâyesi...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030901231400im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030901231400im_/http://www.aksiyon.com.tr/resim/445/70.jpg" vspace="5"/>
  </p>
 </font>
 <font class="content">
  Şehirler ve insanlar, ancak üzüntü ve acı ile inşa olurlar; önce tahrip olmak gerekir; Anka kuşunun küllerinden doğabilmesi için önce yanması gerektiği gibi. Keskin duruşların, iyi kalite politik bir gözün, insanlık hallerinin yuvarlak ve yumuşak hatlarıyla iç içe geçebildiği, başarılı bir film 25. Saat.
 </font>
 <p>
  <font class="content">
   Şimdi biraz da ‘başka’ yaralara bakalım. Kafası iyi çalışan aktörler grubuna giren Edward Norton’un betimlemesiyle ‘ahlaki pasiflik’ yaralarına. Çoğu haksız edinimlerle sağlanmış yüksek standartların bedelini içten içe, akın akın ödeyenlerin yaraları bunlar. 11 Eylül ile içi oyulmuş, altı çizilmiş New York’un öğretmeni, yuppie’si ve uyuşturucu satıcısının, derinleştikçe boy veren üzüntüleri.
   <br/>
   <br/>
   Monty Brogan’ın 24 saati kalmış. Zaman hızla soğrulmakta; saatler ilk gün dövüleceği ve muhtemelen tecavüze uğrayacağı bir cezaevi gerçeğinin boğazından aşağı akmakta. Uyuşturucu satıcılığı sayesinde iyi bir yaşam süren Monty süre bittiğinde New York’a veda edecek. Son anlarını mesleği yüzünden kendisine meşruiyet brifingleri veren ama açtığı bar için oğlundan borç para almayı da içine sindirmiş bulunan bir baba, kendisini polise ihbar etmiş olması ihtimali bulunan kız arkadaş Naturalle, ailesinin servetine sırt çevirmiş ve kolej öğretmeni olmayı seçmiş eski dost Jacob, parayla oynama konusunda çok iddialı ve hırslı olan öfkeli yuppie—dost Slaughtery ile konuşarak, eğlenerek geçirmeye çalışıyor. Ama hiçbir şeyden emin değil. Onlara—olanlara nasıl yabancılaştığını hatırlamıyor, onların kendisi hakkındaki gerçek düşüncelerini bilmekten aciz.
   <br/>
   <br/>
   Spike Lee’nin bıraktım/yarın bırakıyorum kıvamında yaşayıp giden ama paçayı çok feci bir şekilde ele veren uyuşturucu satıcısıyla, göbeğine yediği zıpkından dünyası şaşan New York’u aynı enlemde ele alması tesadüf değil. Senaryoya sonradan eklenen 11 Eylül gerçeği, filmin hiç de sempatik olmayan ‘uyuşturucu satıcısı’ karakterine ve onun arkadaşlarının giderek sıkıntıya giren psikolojilerine öylesine güçlü bir uyumla eklemleniyor ki; Spike Lee’nin cümlesine bakıp gülmek geliyor insanın içinden: “New York’u 11 Eylül hiç olmamış gibi gösteremezdik” diyor Lee. Sormak lazım, sayın Spike Lee’ye: Bu hikaye 11 Eylül’süz bu kadar anlamlı olur muydu diye. Ben emin değilim. Çünkü Monty’nin bir barın tuvalet aynasının karşısında Eminem şarkılarını andıran bir öfke salvosu var ki, bu sahne gücünü büyük oranda 11 Eylül trajedisinden alıyor. New York’a ve onu oluşturan etnik, ekonomik, kültürel ve sosyal olguların hepsine; yuppielere, brokerlara, Korelilere, Çinlilere, Hindulara, siyahlara, Usame bin Laden’e, babasına ve arkadaşlarına küfür ettiği ve hepsine ‘canınız cehenneme’ diye haykırdığı aynanın önünden gerçek muhatabını bularak ayrılıyor Monty: “Hayır dostum, asıl senin canın cehenneme. Elinde bir fırsat vardı ama sen o fırsatı kullanamadın’. Norton’un 25. Saat’in neyi anlattığı sorusuna cevap mahiyetinde söylediği ‘ahlaki pasiflik’ burada anlamlı bir yere oturuyor. Olay yaptığı işin iyi olmadığını bilen adamın, doğru kararın ne olduğunu bilen bir adamın bu kararı almada gösterdiği üşengeçlikten ibaret. Fonda, ikiz kulelerin enkazları arasından gökyüzüne uzanan hayalet ışıklar var. Bir başka açıdan, gençleri zehirleyen ve aslında kötü bir adam olmayan uyuşturucu satıcısının üşengeçliği ile üçüncü dünyada gereksiz faaliyetlerde bulunan ve buna karşı olması gerekirken ‘hareketsiz kalan’ siyasi ve hukuki süreçlerin ahlaki üşengeçliği arasında bir paralellik sözkonusu. Pekala mümkün.
   <br/>
   <br/>
   25.Saat’in Amerikalılık durumu ne John Woo’nun Rüzgarla Güreşenler —pardon— ‘Rüzgarla Konuşanlar’ındaki kaba ‘birlik, beraberlik’ vurgularıyla, ne de Scorsese’nin ‘Bringing Out the Dead’te çizdiği naif New Yorkluluk tribinin çıldırtıcılığı ile malul. Spike Lee Amerikan tarzı hayatın, daha spesifik olarak New York’ta yaşamanın içinden samimi bir ses veriyor. Bu şehir ve hayat tarzı onlarca düşmanlığa rağmen çok güzel şeyler de içeriyor. İlk sekanslarda bu son günün Monty’ye elveda deme günü olduğunu, çünkü onun sağ kalamayacağını, kalsa bile onunla artık kimsenin görüşmek istemeyeceğini soğukkanlılıkla dile getiren Wall Street’in harika çocuğu Slaughtery’nin giderek “çözülüşü” ise filmin omurgasını oluşturan etmenlerden biri. Hayat kalitesi üzerine yüzlerce diskur çekebilen bu adamın kabuğu kalkıverince cılk yara çıkıyor altından. Bu hal bir yönüyle trajik. Ama filmin genel haline sinmiş hava burada da esintileniyor: Şehirler ve insanlar, ancak üzüntü ve acı ile inşa olurlar; önce tahrip olmak gerekir; Anka kuşunun küllerinden doğabilmesi için önce yanması gerektiği gibi. Lakin bu iş o kadar da kolay değildir, Lee’nin filmin finaline doğru, Monty’nin babasının ağzından anlattığı neredeyse folklorik ‘sıfırdan başlama’ hikayesi için artık çok geçtir. Ne Amerika için, ne de onun suçlu çocukları için kaçacak bir delik, sığınılacak ve gizli gizli varolunabilecek bir hikaye yoktur artık. Zaman yeni hikayeler dayatmaktadır; akleden için ‘sorumluluk duygusu’ nun başrol oynadığı, ‘ahlaki pasiflik’ in yarattığı gri alanların ise çürük yumurtalara boğulduğu bir metin konmalıdır sahneye.
   <br/>
   <br/>
   Keskin duruşların, iyi kalite politik bir gözün insanlık hallerinin yuvarlak ve yumuşak hatlarıyla iç içe geçebildiği, başarılı bir film 25. Saat.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2685&yorum_id=1), [web.archive.org (arşiv bağlantısı)](http://web.archive.org/web/20030901231400/http://www.aksiyon.com.tr:80/detay.php?id=2685&yorum_id=1)
