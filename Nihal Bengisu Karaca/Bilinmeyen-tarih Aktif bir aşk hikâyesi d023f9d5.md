# Aktif bir aşk hikâyesi

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302223921im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223921im_/http://www.aksiyon.com.tr/resim/291/67.jpg" vspace="5"/>
  </p>
 </font>
 <font class="content">
  John Woo’nun melodram katkılı aksiyon filmi Görevimiz Tehlike artı ve eksilerle çeşitlendirdiği not baremini yüklenmiş gidiyor.
 </font>
 <br/>
 <p>
  <font class="content">
   Uzunca bir süre gösterimde kalacak. Sıcak yaz günlerinin serin sinema salonlarında, dışarıda hüküm süren cehennemi atmosferin muadili anlar yaşatacak. Bu sıcaklığın sebebi Brian De Palma versiyonundan hatırlayacağınız gibi bir hızlı kurgu ve aktif senaryo kompleksi olmayacak. Aksine sıkça yavaşlayıp kendini dinleyen, senaryosu basit  ve yine ilkine oranla az sayıda karakter arasında geçen bir başka, bambaşka bir “Görevimiz Tehlike” var karşımızda. Ne, malum becerikli bir ekibin parmak ısırtan gövde gösterilerinden mürekkep dizi film versiyonuna; ne de başrolünde yine Tom Cruise’in olduğu Brian De Palma tarafından çekilen ilk filme benziyor. Etrafındaki kadınlarla bir “koleksiyoner” olarak ilgilenen karton James Bond yakıştırmaları özel ajan Ethan Hunt’un karakteri nezdinde havada kalıyor. Şişirilmiş aksiyon sahnelerinin James Bond filmlerini hatırlatmadığını söylemek elbette yalan olur, ama filmin ana arterini aslında bir “aşk öyküsü”nün oluşturduğu düşünüldüğünde bu iddiayı ileri noktalara götürmenin John Woo’ya haksızlık edeceği aşikar.
   <br>
    <br>
     Görevimiz Tehlike2 ‘nin terkibinde elbette  özel ajan Ethan’ın özel bir görevle görevlendirilmesive bir  dizi dünyayı kurtarma operasyonunun gerçekleşmesi ayrıcalıklı bir önem arzediyor. Ancak terkibin kimyası değişiyor bu sefer; John Woo, Mission İmpossible’in klasik imkansızlıklarını ve Türkçe deyimiyle klasik tehlikelerini patlama, çatlama, yangın ve uçan tekmelerin kapsama alanından daha naif bir odağa taşıyor. Göreve dair,  sıradan bir özel ajan duyarlılığının yetip artacağı diğer maceraların aksine burada, “mesele” aynı zamanda kişiseldir. Çünkü mesai saatinde, mesai arkadaşına âşık olmuştur Ethan....
     <br>
      <br>
       İlaç piyasasına zengin olmak için giren büyük para babasının ürettiği madde Chimera, girdiği vücutta ani hücre tahribatına neden olan ve panzehiri Bellerophon alınmazsa 20 saat içinde ölüme götüren tehlikeli bir virüstür. Ethan ve ardaşlarının görevi eski bir ajan olan ancak sonradan “kötü yola sapan” Sean Ambrose’un uçak düşürme pahasına ele geçirdiği Bellerophone’la ne yapmaya çalıştığını öğrenmektir. Burada en zor görev Nyah’a düşmektedir. Bir dönem Ambrose ile ilişkisi olmuş olan kadının onun  güvenini tekrar kazanması ve ajanlarımıza bilgi taşıması gerekmektedir. Ancak ne Ethan “vatan sağolsun” deyip taştan bir objektivite içine girecek kadar askerdir, ne de kötü adam Ambrose, Nyah’ın yeni niyetlerini anlamayacak kadar saf....
       <br/>
       <br/>
       John Woo mitolojiden esinlendiği Chimera ve Bellerophon karşıtlığını zarif bir allegoriyle aynı kadını seven iki hırslı adamın “kişisel” düşmanlıklarına  yayıyor. John Woo Brian De Palma’nın karmaşık ve anlaşılmaz olmakla suçlanan filmine  nazaran oldukça hafif bir senaryoyla, ustası olduğu kaçma kovalamaca sahneleriyle, yer yer bir müzik klibinin koregrafisini andıran aksiyon “danslarıyla”, Thandie Newton’un siyah siyah parıldayan gözleriyle ve yeni yetme güzelliğini  kemale ermiş bir yaşın yakışıklılığına transfer eden Tom Cruise’nin karizması ile çıkıyor seyircinin karşısına. Aşk elektriğinin hayli yoğun, dokunaklı ve hissedilir olduğu Woo tarzı bir aksiyon bu. Flemenko müziği, kırmızılı kadınlar, festival ritüelleri, düşsel beyaz  güvercinler ve çocuk parkında neşeyle oynayan çocuklar gözalıcı detaylar olarak eklemleniyor filme. Gerçi, Face Off/ Yüz Yüze’yi izleyen seyircinin hatırlayacağı gibi, Woo bunu hep yapıyor.
       <br/>
       <br/>
       İlk Görevimiz Tehlike’yi girift bulup eleştirenlerin, James Bond filmlerinden o karton tat ve ruhsuzluk nedeniyle uzak durmuş olanların ve  Tom Cruise sevenlerin zevkle izleyecekleri bir film. Fakat bilgisayarla arası pek iyi olmayan el emeği  aksiyon yapıp, elini de aza alıştırmadığı için dozu yüksek tutan Woo amcamızın atraksiyonlarını “suyunu çıkardınız be!” nidaları ile karşılayanlar da oldu. Bizden söylemesi...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14258), [web.archive.org (arşiv bağlantısı)](http://web.archive.org/web/20050302223921/http://www.aksiyon.com.tr:80/detay.php?id=14258)
