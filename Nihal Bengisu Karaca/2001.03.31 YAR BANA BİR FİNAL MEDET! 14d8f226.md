# YAR BANA BİR FİNAL MEDET!

*Nihal Bengisu Karaca 2001.03.31*

<div>
 <img border="0" src="/web/20020329050413im_/http://www.aksiyon.com.tr/yazar/sinek.jpg"/>
 <p class="spot">
  Elijah'a göre bir çift dikkatli göz çizgi roman fantazyası içindeki varoluşsal gerçekliği bulmaya yeter de artar bile.
 </p>
 <p class="metin">
 </p>
 <p class="metin">
  Üç ay kadar süren bir aradan sonra yeniden merhaba. Sinemaya, karanlık salonlara, film çıkışı uzayan düşünceli yürümelere ve kağıda dökmeye... Okuyucuya...
 </p>
 <p class="metin">
  ***
 </p>
 <p class="metin">
  Bu yıl, Oscar Amca'nın dağıttığı mavi boncukların tatlı telaşı sarmadı beni. Belki sinema atmosferinden geçici de olsa bir kopuş yaşadığım için, belki ödüllerin önceden kestirilebilir oluşunun sebep olduğu heyecan erozyonundan ya da ödüllerin isabet ettiği yerlerden çok "Oscar Amcayı ıskalayan" adayların daha değerli bir kategori oluşturduğunu düşünmemden, ya da, ya da...
 </p>
 <p class="metin">
  Bu ve benzeri duygular içindeyken kendim/ve dergim için en iyi tercihi yaptığıma duyduğum inançla Ölümsüz/Unbreakable'ın yolunu tuttum, fakat ne yazık ki inancımın bir kısmı kursağımda kaldı....
 </p>
 <img border="0" src="/web/20020329050413im_/http://www.aksiyon.com.tr/2001/330/resimler/Yar.jpg"/>
 <p class="metin">
  Ölümsüz'ün senaryosu aslında son derece cazip ve dikkat çekici bir noktadan hareket ediyor. Elijah (Samuel L: Jakson) halk arasında "cam insan" denilen, en küçük bir darbede kemikleri kırılan hasta (fakat karizmatik) biri. David Dunn(Bruce Willis) ise yüzlerce kişinin öldüğü bir tren kazasından sağ kurtulan tek kişi.  Yaşamı boyunca tam 54 kere kemikleri kırılmış olan Elijah Price, bir sanat galerisinde çizgi roman karakterlerinin orijinal çizimlerini sergilemekle ve bu karakterlerden "gerçeklik" adına malzemeler edinmekle kalmamış son derece ilginç bir kuram oluşturmuş.  Dünyada kendisi gibi"kırılgan" biri varsa tam karşıtı da var olmalıdır; kolay kolay incinmez, kolay kolay yenilmez, kırılmaz biri, bir kahraman ve belki David Dunn... İsminin gazetelerde yer almasından çok kısa bir süre sonra arabasına bırakılmış bir not bulur David: "En son ne zaman hasta oldun?" Eşiyle ve çocuğuyla (ve aslında kendiyle) garip sorunlar yaşamakta olan David bu sorunun cevabını hatırlayamaz. Çünkü hemen hemen hiç hasta olmamıştır.   Futboldan güvenlik görevlisi olmaya giden süreçte kendine karşı söylediği yalanlar onu teskin etmeye yetmemektedir artık.
 </p>
 <p class="metin">
  Shyamalan'ın Altıncı His'ten sonra çekeceği film merakla bekleniyordu. Film pek çok açıdan bu beklentiyi karşılıyor. Doğaüstü olaylar ve kişiler sofrasını farklı malzemelerle yeniden donatıyor Shyamalan. Bu sefer karşımızda ölü olduğunun farkında olmayan bir adam değil, ölümsüz olduğunun farkında olmayan bir adam var. (Shyamalan Elijah'ın spekturumun iki uç noktası hakkında ürettiği kuramı hayli yürekten benimsemiş anlaşılan). Filmin en hoş tarafı yönetmenin belki de doğulu kökeninden dolayı kayıtsız kalamadığı metafiziği, modern yaşamın hazmı kolay tüketim nesnesi olan çizgi romanlar aracılığıyla seyreltip sadeleştirmesi; iyilik, kötülük, adalet, güç, acı gibi kavramlara çizgi roman gibi basit bir tüketim nesnesi üzerinden bakmaya çalışması. Yaşamın bir spektrumun iki uç noktası arasındaki zıtlıktan ve bu zıtlığın oluşturduğu gerilimden oluştuğuna inanan Elijah için çizgi romanlar bir kutsal kitap değeri taşıyor adeta.  Kahramanlar ve anti kahramanlar üzerine gelişen mücadele modern insanın ayakta kalma savaşına ne kadar da benzemekte!
 </p>
 <p class="metin">
  Shyamalan'ın renk ve mekan seçimi, kamera kullanımı gibi sinematografik faktörler bakımından Altıncı His'e nazaran daha da derinleştiği gözlemleniyor. Kötülük kasırgası estiğinde insanın doğası gereği başını ufkun öbür tarafına çevirdiğini; gelişmiş toplumların da tıpkı zayıf ve güdümlü toplumlar gibi bir "kahraman" beklentisi içinde olabileceklerini, klasik dini argümanları kullanmadan vermeyi başaran Shyamalan'ın filminin en önemli sorunu, sonu.  Shyamalan güçlü ve etkili finallere ihtiyaç duyuyor. Asıl malzemeyi sona sakladığını ve o sonu filmi başından itibaren tekrar düşünmeyi gerektirecek kadar etkili kotardığını Altıncı His'si izlemiş olanlar layıkıyla hatırlayacaklar. Fakat ne yazık ki bu final fetişizmi, ilginç çıkış noktası, bir takım klişeleri yıkması (Elijah Price'in annesinin bu hasta çocuğu sosyal yaşama alıştırmak için geliştirdiği yöntemlere dikkat edin) ve pek tabii iki büyük oyuncusuna rağmen katlediyor filmi. Finalde bir patlama yaratmayı kafasına koymuş olan Shyamalan planlı olduğu kadar titiz davranmıyor bu noktada. Asıl gerçeğin açığa çıktığı noktada "Ben senin babanım yavrum", "Nasıl yani?" tarzında bir Yeşilçam repliğine tanık oluyoruz neredeyse. İşin garibi filmin başından beri işlenen temanın can damarı olabilecek ve "kahramanlık" dediğimiz şeyi sorgulamak için uygun bir zemin verebilecek bir final bu. Aynı zamanda oyuncuların çuvalladığı, ritmin bozulduğu ve sekansın sapır sapır döküldüğü bir final... Altıncı His'in ensenize yürüttüğü karıncaları pis bir gülümsemeyle kovan başarısız bir final...
 </p>
 <p class="metin">
 </p>
 <p class="arabaslik">
  Unutkan serseriler
 </p>
 <p class="metin">
  Hey abi, Arabam Nerde?
 </p>
 <p class="metin">
  Orj adı: Dude, Where is my car?
 </p>
 <p class="metin">
  Yön: Danny Leiner
 </p>
 <p class="metin">
  Sen: Philip Stark
 </p>
 <p class="metin">
  Oyn: Ashton Kutcher, Seann William
 </p>
 <p class="metin">
  Scott, Jennifer Garner
 </p>
 <p class="metin">
  Dağıtım: Özen Film
 </p>
 <p class="metin">
 </p>
 <p class="metin">
  İki kafadar bir sabah uyanırlar ve hiçbir şey hatırlamadıklarını farkederler. Arabanın yerini hatırlamadıkları için sevgililerine aldıkları hediyelere de ulaşamamaktadırlar örneğin ve hiç hatırlamadıkları bir takım adamlar onları takip etmektedir. Senaryo yazarına göre bu tipik bir arkadaşlık filmi. Absürd olaylar, macera ve romantizm kahkaha tozuyla karışıyor ve dinamik neşeli bir film çıkıyor artaya. Ama iki serserinin başından gelip geçen komik olaylara ayıracak vaktiniz varsa...
 </p>
 <p class="metin">
 </p>
 <p class="arabaslik">
  Dans ve özveri
 </p>
 <p class="metin">
  Billy Elliot
 </p>
 <p class="metin">
  Yönetmen: Stephen Daldry
 </p>
 <p class="metin">
  Oyuncular: Julie Walters, Jamie Bell, Jamie Driven,
 </p>
 <p class="metin">
  Gary Lewis, Jean Heywood, Stuart Wells
 </p>
 <p class="metin">
  Yapımcılar: Greg Brenman, Jon Finn
 </p>
 <p class="metin">
  Senaryo: Lee Hall
 </p>
 <p class="metin">
  Kareograf: Peter Darling
 </p>
 <p class="metin">
  Dağıtım:A&amp;P
 </p>
 <p class="metin">
 </p>
 <p class="metin">
  Köydeki boks kulübünde yaptığı ayak oyunlarından gurur duyan Billy, bir gün kazara Bayan Wilkinson'ın bale kursunun çalışmalarına tanık olur. Genç balerinlerden biri olan Debbie, yaptığı hareketleri Billy'nin de tekrarlamasını ister. İddiadan çekinmeyen Billy, grubun arkasına takılır ve öğretmenin dikkatini çeker. Londra Film Eleştirmenleri Birliği'nce, İngiliz filmleri bölümünde en iyi film, en iyi yönetmen (Stephen Daldry), en iyi kadın oyuncu (Julie Walters) ve en iyi çıkış yapan oyuncu (Jamie Bell) ödüllerine layık görülen "Billy Elliot", küçük ve yoksul bir çocuk olan Billy'nin, dansa duyduğu olağanüstü aşkın öyküsünü işliyor.
 </p>
 <p class="metin">
 </p>
 <p class="arabaslik">
  OSCAR MESELESİ KAPANDI
 </p>
 <p class="metin">
  Oscar Ödülleri  sürprize yol açmaksızın sahiplerini buldu. Gladyatör en iyi film ve en iyi erkek oyuncu ödülleri başta olmak üzere beş dalda ödül aldı. En iyi yönetmen ödülünü bu yıl Erin Brokovich ve Traffic filmleri ile iki filmle Oscar'a aday olan Steven Soderberg aldı. (Ridley Scott'un ne kadar kızdığını tahmin edebilirsiniz.) En iyi yabancı film ödülünü dövüşün dans halini aldığı Crouching Tiger, Hidden Dragon/Kaplan ve Ejderha aldı. Film uzakdoğuya has masalsı üslûbuyla en iyi film dalında da adaydı. Bana göre en büyük isabetsizlik Joan Allen'a ve Juliet Binoche'a rağmen" harcanan" en iyi kadın oyuncu ödülüydü. Ödülü, Erin Brockovich'te en çok çarpıcı kıyafetleriyle dikkat çekmiş ve en fazla Pretty Women'dakine eş bir performans göstermiş olan Julia Roberts kaptı. Cast Away'daki başarılı performansına rağmen "bir Oscar gediklisi" olduğu için ödül alamayacağı belli olan Tom Hanks'in sanırız bir kaç yıl daha beklemesi ve başkalarına da fırsat vermesi gerekiyor. L.A. Sırları, Köstebek gibi filmlerde de izlediğimiz Crowe'in Gladyatör'deki rolüyle en iyi erkek oyuncu ödülünü alması ise hiç sürpriz olmadı. Bu arada bir Soderberg filmi olmaktan çok bir star filmi olan ve Roberts'e ödül getiren Erin Brockovich yeniden gösterimde.
 </p>
 <br/>
 <center>
  <a class="anaorta" href="http://web.archive.org/web/20020329050413/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/sinema/1.htm), [web.archive.org (arşiv bağlantısı)](http://web.archive.org/web/20020329050413/http://www.aksiyon.com.tr:80/2001/330/sinema/1.htm)
