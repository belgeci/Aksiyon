# Kahraman aramızda

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225162720im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162720im_/http://www.aksiyon.com.tr/resim/393/blank.gif" vspace="5"/>
  </p>
 </font>
 <font class="content">
  Beklenen film sonunda geliyor. Şaka, abartı ya da safsata değil gerçekten de 90’ların başından beri bekleniyor Örümcek Adam. James Cameron uzun bir zaman filmi çekebilmek için uğraştı ama yayın hakları sorunları yüzünden bunu başaramadı. Sonunda sorunlar çözüldü ve Sony stüdyosu Ang Lee, Jan De Bont, Barry Sonnenfield ve David Fincher gibi yönetmenler arasından Sam Raimi’yi seçti ve projeyi ona verdi. Bu Evil Dead filmlerinin ve Hercules’li Xena’lı Tv dizilerinin yönetmeni için gerçekten büyük bir iş oldu. Raimi The Simple Plan/Basit bir Plan ve The Gift / Üçüncü Göz adlı filmleriyle kapasiteli bir yönetmen olduğunu kanıtlamıştı ama böylesi büyük prodüksiyonlu bir film onun ilk büyük işiydi aslında.
 </font>
 <br/>
 <p>
  <font class="content">
   Raimi bu büyük işe kimsenin onay vermediği Tobey Maguire ile giriyordu hem de. Pleasantwille/Yaşamın Renkleri, The Cider House Rules /Tanrının Eseri Şeytanın Parçası gibi filmlerde rol almış ve drama yönü ağır basan bir oyunculuk yeteneği olan Tobey’nin bu rolde iyi olacağına kimse ikna olmamış başlarda. Oysa oyuncu çizgi romandan uyarlanan karakteri yüzeysel olmaktan kurtarmış, karşı çıkanlar utanmış. Filmin aksiyona olduğu kadar karakterlere de önem veren havasının bir diğer nedeni de bu hafta gösterimde olan Panik Odası'nın da senaryo yazarı olan David Koepp gibi bir senariste sahip olması. Pek çok aksiyon filminin aksine başarılı olduğu su götürse de ciddi ve gerçek bir senaryosu var Örümcek Adam’ın. Grafikler ise kimi yerde filmin başında patlıyor ne yazık ki, bilgisayar üzerinde şekillendirilmiş ve hızlı sahnelerde kullanılmış karakterler gerçekleri kadar iyi değiller. Karakter demişken Willem Dafoe gibi bir şansı da var filmin. Kendi adıma Neil Jordan’ın Interview with the Vampire /Vampirle Görüşme'sindeki küçük hüzünlü vampir kız Kirsten Dunst’ı genç kız olarak görmenin hoş bir sürpriz olduğunu belirtmeliyim. Büyümüş, güzel bir kız olmuş ama Claudia kadar güçlü bir karakter değil Mary Jane.  Filmimizin konusu kısaca şöyle: Okuldaki bir deney esnasında radyoaktif bir örümcek tarafından ısırılan Peter Parker’ın hayatı bütünüyle değişir. Vücut kimyası baştan sonra değişim gösteren Peter artık duvarlara rahatça tırmanabilmekte ve tavanlarda asılı kalabilmektedir. Ayrıca yaklaşan tehlikeyi önceden sezebilen bir “örümcek önsezisine” sahip olmuştur. Spider Man ismini alan Peter, önceleri bu güçlerini para kazanma amaçlı kullanır fakat amcasının kötü güçler tarafından öldürülmesi üzerine hayatı boyunca kötülüklerle savaşacağına yemin eder. Öte yandan Green Goblin-Yeşil Cin adında büyük güçlere sahip bir ikinci kişilik belirir. Örümcek Adam bir yandan sınıf arkadaşı güzel Mary Jane’i aklından çıkarmaya çalışır, bir yandan da Yeşil Cin’in kötülüklerine son vermeye çalışır. Amerika’da gösterime girdiği ilk haftasonu 115 milyon dolar hasılat yapan film tüm zamanlar ilk haftasonu hasılat rekorunu da açık farkla kırdı. Bunun yanında neredeyse tüm ilk haftasonu rekorlarının da sahibi oldu. Bir sanatsal etkinlikte bulunmak için değil, ama iyi vakit geçirmek için izlenebilir. Çizgi roman hastası olanların ve “içimizden çıkan” kahramanların hikayelerine merak duyanların hoşlanacağı bir film Örümcek Adam.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1324), [web.archive.org (arşiv bağlantısı)](http://web.archive.org/web/20050225162720/http://www.aksiyon.com.tr:80/detay.php?id=1324)
