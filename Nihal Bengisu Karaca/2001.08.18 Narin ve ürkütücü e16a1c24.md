# Narin ve ürkütücü

*Nihal Bengisu Karaca 2001.08.18*

<div>
 <img border="0" src="/web/20020225111708im_/http://www.aksiyon.com.tr/yazar/sinek.jpg"/>
 <p class="spot">
  Eğer her zaman mutlu haberler vermeyecekseniz fal bakmak riskli bir iştir. Kehanetleriniz ve mağdur insanlara karşı kaçınılmaz olarak takınacağınız psikiyatrist rolü başınıza her an bir bela getirebilir. Aklı bir karış havada, koca küpeler takıp kabarık saçlarla dolaşan bir tip değilseniz sorumluğunuz daha da artacaktır.   Sezgilerinizden ve rüyalarınızdan korkacaktır ahali, cadılıkla suçlanmanız ya da sonsuza kadar susturulmanız an meselesidir.
 </p>
 <p class="metin">
 </p>
 <img border="0" src="/web/20020225111708im_/http://www.aksiyon.com.tr/2001/350/resimler/sinema.jpg"/>
 <p class="metin">
  Eğer her zaman mutlu haberler vermeyecekseniz fal bakmak riskli bir iştir. Kehanetleriniz ve mağdur insanlara karşı kaçınılmaz olarak takınacağınız psikiyatrist rolü başınıza her an bir bela getirebilir. Aklı bir karış havada, koca küpeler takıp kabarık saçlarla dolaşan bir tip değilseniz sorumluğunuz daha da artacaktır.   Sezgilerinizden ve rüyalarınızdan korkacaktır ahali, cadılıkla suçlanmanız ya da sonsuza kadar susturulmanız an meselesidir.
 </p>
 <p class="metin">
  Filmimizin başkahramanı Annie bu türden sorunlarla epey mücadele ediyor. Önce sıkça dayak yiyen Valery'ye verdiği akıllar yüzünden Valery'nin eli sopalı kocası Donnie tarafından tehdit ediliyor, sonra ruhsal dengesi bozuk olan Buddy'nin karanlık iç dünyasıyla başa çıkmaya çalışıyor. Lisenin genç müdürü Wayne ile nişanlı olan hoppa Jessie'nin ortadan kaybolması üzerine yeteneklerinden medet ummaya gelenler de cabası. Annie konuya yoğunlaştıktan kısa bir süre sonra bunun sıradan bir kaybolma olmadığını, bir ölümün sözkonusu olduğunu görüyor (gözleriyle değil, vizyonuyla). Cesedin bulunmasını sağlıyor ama cesedin Donnie'nin arazisinden çıkması Annie için başka bir sürpriz oluyor. Ama Annie biliyor  ki katil kasabadan biri, ama Donnie değil.
 </p>
 <p class="metin">
  Sam Raimi izleyicisini şaşırtan bir yönetmen. Evil Dead ve Evil Dead 2 gibi korku filmlerine, Türk televizyonlarında gösterilen Herkül'lü Zeyna'lı dizilere, For Love of the Game gibi bir beyzbol hikayesine, ardından A Simple Plan (Basit bir Plan) gibi bir psikolojik gerilime; bunların hepsine birden imza atabilen bir yönetmen. The Gift ile birlikte yönetmenin eskiden aşina olduğu korku öğesine geri döndüğü söylenebilir. Ama doğrusu çılgınca şeyler yaptığı Evil Dead 1-2 filmleriyle, ayakları yere basan, hikayesi ve karakterleri inandırıcı olma kaygısıyla kotarılmış The Gift/Üçüncü Göz arasında epey fark var. The Gift'te korku öğesi sayılabilecek olan sekanslar aynı zamanda Annie'nin yeteneklerinin bedeli olarak çıkıyorlar karşımıza. Üstelik korkutucu ve çarpıcı birkaç görsel malzemenin dışında asıl olarak Amerika'nın güneyinde yer alan Savannah'ın fantastik doğası besliyor gerilimi. Bu doğa malzemesi hem Jessie'nin cesedinin bulunduğu gölet ile hem de genetik yollarla Annie'ye geçen yeteneklerin özü ile ilintili. Annie'nin çiçeğe, böceğe, ormana, suya bu kadar yakın olması tesadüf değil. Sıradan bir insanın hayatını zindana çevirebilecek olan duyumlar Annie'nin elinde şefkatli yardımlara dönüşüyor, bilgiler bir orkidenin açtığı gibi açıyor onun bilişsel kaynağında, bazıları ise yine doğa manzumesinin bir cilvesi olarak geceleri çıkan habis bir orman cini gibi boğmaya çalışıyor onu. The Gift korku türüne yabancı olmayanların katili hemen tahmin edebilecekleri, ama akıllılık edip bu düğümün dışına odaklananların tatmin edici noktalar bulabilecekleri bir film. Raimi klişelerden kaçmıyor ama bunu nefret uyandırmayacak bir biçimde ve alışılmışın dışında küçük öğelerle destekleyerek kullanıyor. Filmin aile içi cinsel şiddete değinmesi ve Annie'yi sevdiği adamla biraraya getirmemesi büyük stüdyolar tarafından genel beklentilere uygun olmayan açılımlar olarak görülmüş. Gerçekten de film alışıldığı gibi yeni hayatlara, yeni bir sevgiliye yelken açma gibi hülyalı mesajlar içermiyor, aksine "her yabancı bir muammadır; geçmişin güvenli kolları sonrası belirsiz heyecanlardan yeğdir" gibi gerçekçi bir tavırla son buluyor. (Annie'yi ilk kez kocasının mezarına çiçek bırakırken görüyoruz.) Bu tavır seyircinin görmek istediği açılımcı, macerayı alışkanlıklardan üstün tutan, herhalükârda yaşamı dolu dolu yaşayan (ne demekse), aşka kapalı olan kapılarını ilerleyen sekanslarda büyük bir gösterişle açacak olan baş kahraman tipolojisine hiç uymuyor ve bir o kadarda iyi oluyor bu uyumsuzluk.
 </p>
 <p class="metin">
  Başroldeki Cate Blanchett son derece pırıltılı bir oyunculuk sergiliyor, Keanu Reeves ise bir ermişi de, cani bir katili de aynı soğukkanlılıkla taşıyabilecek donuk yüzüyle mütevazı rolünün hakkını veriyor. Oscar'lı oyuncu Hillary Swank'ı, Boys Don't Cry/Erkekler Ağlamaz'da canlandırdığı aykırı karakterin tam tersine, domestik bir rolde görmek ise hayli eğlenceli.
 </p>
 <p class="metin">
 </p>
 <p class="arabaslik">
  Pek komik devlet meseleleri
 </p>
 <p class="metin">
  Statü meraklısı eşi tarafından ciddiye alınmak için bir CIA ajanı olduğu hikayesini uyduran adamın komik halleri. 1950'lerin sonu 60'ların başında Amerika'da yaşayan kahramanımız Allen Quimp bir taraftan sürücü kursu hocalığı yapan, aynı zamanda gramer konusunda da uzman mütevazı bir adamdır. Ancak Daisy bununla yetinecek bir kadın değildir, eşinin daha prestijli işler yapmasını ister. Karısını ve çevresindeki insanları ajan olduğuna inandırmanın bedeli az bir şey olmayacaktır Allan için. Rus baleti Petrov'un Amerika'ya iltica etmek için Allen'a ihtiyaç duyması kahramanımızı gerçek bir casus yapar. CIA, Allen'ı Küba'ya yollar. Bu tropik ada türlü türlü entrikalara gebedir. Kahramanlarımız (aralarında Sigourney Weaver, John Turturo, Woody Allen gibi büyük isimlerin de bulunduğu kahramanlar) izleyiciyi soğuk savaş döneminde ABD ile Küba arasında yaşanan Domuzlar Körfezi krizine götürüyor. Dönemin siyasi karakterleri inceden inceye alaya alınıyor. Devletle ilgili büyük ve ciddi meseleler ekbimizin elinde komik olaylara dönüşüyor.
 </p>
 <p class="metin">
 </p>
 <p class="metin">
  Şaşkın dedektif
 </p>
 <p class="metin">
  Orj adı: Company Man
 </p>
 <p class="metin">
  Yön: Peter Askin, Douglas McGrath.
 </p>
 <p class="metin">
  Oyuncular: Sigourney Weaver, Steven Banks, Douglas McGrath, John Turturro
 </p>
 <p class="metin">
  Sen: Douglas McGrath, Peter Askin.
 </p>
 <p class="metin">
  Yapım: Film Foundry Partners, Intermedia Films
 </p>
 <p class="metin">
 </p>
 <p class="arabaslik">
  Dünyanın bütün kedileri, birleşin!:
 </p>
 <p class="metin">
  Kediler ve köpekler dünyanın hakimiyetini ele geçirmek için tarih boyunca sürdürdükleri mücadeleye 2000' lerde de devam ediyorlar. Bu savaş öylesine gizli kapaklı ki insanoğlu olayın farkında değil, savaş oturma odalarında geçiyor olsa bile. Kediler ele geçirdikleri bir formülü kullanarak insanların köpeklerden nefret etmesini sağlamaya çalışıyorlar. Güç delisi bir İran kedisi olan Mr. Tinkles insanın dostu ve koruyucusu olan köpeklere karşı mutlak galibiyetle sonuçlanacak son bir kedigiller hareketini başlatmak üzere. Mr. Tinkles kumandasındaki bir ordu eğitimli asker harekata başlarken insanoğlunun kaderi de henüz kendini kanıtlamamış genç bir köpeğin patileri arasında. Filmin seslendirme kadrosunda Tobby Maguire, Alec Baldwin, Susan Sarandon, Joe Pantaliano gibi önemli isimler var.
 </p>
 <p class="metin">
 </p>
 <p class="metin">
  Kediler ve köpekler
 </p>
 <p class="metin">
  Orj adı: Cats and Dogs
 </p>
 <p class="metin">
  Yön: Lawrance Guterman
 </p>
 <p class="metin">
  Oyn: Jeff Goldblum, Elizabeth Perkins, Alexander Pollock
 </p>
 <p class="metin">
  Sen: J. Regua&amp;G. Ficarra
 </p>
 <p class="metin">
  Yapım: Mad Chance/Zide/ Perry
 </p>
 <p class="metin">
 </p>
 <p class="metin">
 </p>
 <p class="arabaslik">
  O şimdi Kaptan
 </p>
 <p class="metin">
  Leathel Weapon/Cehennem Silahı serisinin muzip polisi de Mel, vıcık vıcık Amerikan propagandası yapan Patriot/Vatansever'deki baba da; Türkiye'de neredeyse dört sezon üst üste sinemalarda yer bulan Braveheart/Cesur Yürek'in yüreklisi de Mel, Helgeland'ın kara mizah yaptığı Payback-Gününü Göreceksin'deki kötünün iyisi adam da. Çoğu rolün altından kalkabilen, yönetmen koltuğunda da gayet başarılı olduğunu ispat etmiş olan bir aktör Mel Gibson. Ama nedense Onun Cehennem Silahı, Gününü Göreceksin, Kadınlar Ne İster ve hatta harika bir oyun çıkarmış olduğu Hamlet gibi filmlerindeki serseri, sempatik ve arıza insan imajını değil; cesur, kahraman ve lider adam duruşunu tutuyor seyirci. Yakın zamanlarda yine, tarihi değiştiren bir olayın tarihî adamlarından birini canlandıracak Gibson. Barry Levinson'ın yönetmenliğini yapacağı The Captain and the Shark'ta rol almak için ön görüşmelere başladı bile. Gibson filmde, USS Indianapolis'in kaptanı Yüzbaşı Charles McVay'i canlandıracak. Gemi 1945 yılında, Hiroshima ve Nagasaki'de kullanılan atom bombalarının parçalarını gizlice naklettikten sonra batmıştı. Gemi batarken ise bir çok denizci köpekbalıklarının saldırısına uğramıştı. Amerikan Deniz Kuvvetlerinin en kötü deniz faciası olarak nitelendirilen bu olay sonrası McVay sorumlu tutulmuş, 1968 yılında da 70 yaşında intihar etmişti.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020225111708/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/350/sinema/1.htm), [web.archive.org (arşiv bağlantısı)](http://web.archive.org/web/20020225111708/http://www.aksiyon.com.tr:80/2001/350/sinema/1.htm)
