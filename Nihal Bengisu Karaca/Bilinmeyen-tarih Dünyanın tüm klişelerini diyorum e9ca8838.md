# Dünyanın tüm klişelerini diyorum

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302181220im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181220im_/http://www.aksiyon.com.tr/resim/301/69.jpg" vspace="5"/>
  </p>
 </font>
 <font class="content">
  Yönetmeninden çok yapımcısı Jerry Bruckheimer ile ön plana çıkan 60 Saniye, gerek Nicolas Cage’i, Robert Duvall’ı ve Angelina Jolie’si, gerekse kaliteli aksiyon vaadiyle iddialı bir yapım gibi girdi gösterime.
 </font>
 <br/>
 <p>
  <font class="content">
   Sözkonusu olan “araba tutkusuydu” ve araba dediğimiz şeyi nesne tahtından alıp metafor katalizöründe dönüştüren bu tutkunun —belki de sevdanın— analizi yapılabilirdi pekala... Öyle çok derin derin değil, insanın içini hoplatacak bir kaç göstergebilimsel anektdot, bir kaç mânâlı imge yeter de artardı üstelik; sonuçta bir aksiyon filmiydi bu..
   <br>
    <br>
     Oysa 60 Saniye, ne David Cronenberg’in çarpışan otoları kadar zihin gıdıklayıcı ve pervasız; ne de küçük bir yapım olarak hayli başarılı olan Luc Besson menşe’li “Taxi” kadar dinamik... Bırakalım kendi başına birer “araba” filmi olan bu yapımları bir yana, 60 Saniye’nin tamamı, hem komik hem “nefes kesici” olmayı başarabilen M2/Görevimiz Tehlike2’nin takip sahneleri kadar bile heyecan verici olamıyor. Klişeler içinde yüzen, üstelik bunu bile isteyerek yapan bir film var karşımızda. Başrolde son dönemlerin “revaçtaki” tiplemesi bir zoraki kahraman... Armageddon’un ipsiz sapsız astronotlarından, The End of Days’in çaptan düşmüş güvenlik görevlisine; Gladyatör’ün gönülsüz kurtarıcısından The Patriot/Vatansever’in ailesever babasına kadar genişleyen gönülsüzler yelpazesine bir kanat daha: Sabık araba hırsızı kardeşini kurtarmak için geri dönüyor... Dönüş de tam tekmil hani, gözü yaşlı bırakılıp gidilmiş olduğu her halinden belli güzel bir sevgili, biraz kırgın ama hâlâ sevgi dolu bir anne, ağabeyine hayranlık duymakla beraber onu hiç bir zaman anlayamamış sorunlu bir kardeş... Kardeş —masal bu ya— son ana kadar aymayacak cinsten ve de hayatını “İngiliz” mafya adamının ellerinden kurtaran ağabeyine film boyunca “caz yapıyor”, zorluk çıkarıyor. Klişe iki: Gönülsüz kahraman zorlu bir anlaşmanın gereklerini üstleniyor ve 24 saat içinde ekibi oluşturuyor; ekip her zamanki gibi Amerikan toplumunun tutunamayan, ama kendilerine göre bir “tarz” tutturmuş olan modern zaman kovboylarından müteşekkil... Kip Raines’in hayatını kurtarmak için biraraya gelen bu havarilerin yapması gereken ise bir gecede 50 araba çalmak... Bu bir arabayı sadece 60 sn. gibi bir sürede çalabilen Randall ‘Memphis” Raines için bile zor. Üstelik listede belalı bir de güzel var, Memphis’in belalısı, bir Ford Mustang Shelby. 60 Saniye erkeklerin arabalarına dişil bir vasıf yükledikleri gerçeğine sürekli gönderme yapıyor. Çalınacak arabalar aynı zamanda Linda, Rosi, Amanda gibi kadın isimleriyle “niteleniyorlar”. Onlara kadınlara nasıl davranılıyorsa öyle davranmak gerekiyor; kimi uysal, kimi haşin, kimi problemli, kimi asil, ama hepsi kadın; Memphis’i araba çalmaya iten saik de onlara “sahip olabilmek” değil zaten, onlarla “bir kaç saat birlikte olabilmek”. Film göndermelerinin altını dolduramamakla kalmıyor; ciddi bir tempo problemine garkoluyor. Buna neden olan önemli etkenlerden biri, polisin Memphis’e açıktan açığa merhamet ve sevgi duyması. Polis aradan çekilince, filmdeki tek kötü adam olan Calitri daha kötü ve daha “İngiliz” oluyor, seyirci yine baydırıcı bir Hollywood milliyetçiliğine maruz kalmış oluyor.
     <br>
      <br>
       Arabaların başrolde olduğu filmler oldum olası itici gelmiştir bana. Ama, ikinci versiyonunun ne diye kotarıldığını anla—ya—madığım filmleri daha bir çekilmez bulurum. 60 Saniye, heyecandan yoksun gürültücülük ve kötü bir ikinci çevrim olmak gibi açılardan iki kez kötü bir yapım. Evet, Nicolas Cage oynuyor ama Bruce Willis’i aratmayacak kadar! Son zamanların en pompalanan kızı Angelina Jolie ise dişiliklerine yapılan vurgularla daha bir parıldayan arabaların yanında sönük, pasaklı ve vahşi kalıyor. (Araba hırsızı bir bayandan daha farklı bir tipoloji beklemek de haksızlık oluyor gerçi) Filmde karakter adına görmekten hoşlandığım tek kişi Micheal Winterbottom’un “Jude” ve “With or without you/Ya seninle ya sensiz” filmlerinden tanıyıp sevdiğim Christopher Ecclesston. Fakat Memphis’in araba sevdasına “ahşap mobilya” tutkusuyla karşılık veren(!) kötü İngiliz rolünü öylesine karikatürize ediyor ki, bazı oyuncuların ancak iyi bir senaryo, iyi bir yapım ve iyi bir yönetimle “iyi” olabileceklerini kanıtlamak amacıyla orada bulunduğunu düşünmeye başlıyoruz.
       <br/>
       <br/>
       Bunlar yaz sezonunun dibinde kalanlar artık, sabredin, iyi filmler geliyor...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13965), [web.archive.org (arşiv bağlantısı)](http://web.archive.org/web/20050302181220/http://www.aksiyon.com.tr:80/detay.php?id=13965)
