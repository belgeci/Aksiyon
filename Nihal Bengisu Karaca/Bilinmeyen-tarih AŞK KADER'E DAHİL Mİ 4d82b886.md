# AŞK KADER’E DAHİL Mİ?

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225162243im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162243im_/http://www.aksiyon.com.tr/resim/391/sinema1.jpg" vspace="5"/>
  </p>
 </font>
 <font class="content">
  Serendipity/Tesadüf gerçek aşkı bulmak ve yaşatmak, yazgının kalbin titremesine eşlik etmesiyle
mümkün olur, söylemi üzerine kuruluyor. Bir insan sevgiyi hak edebilecek kadar iyi olabilir; ama bu
onun sizin için iyi bir seçim olduğunu göstermez.
  <br/>
  Tesadüf/Serendipity:      Yön: Peter Chelsom.
  <br/>
  Senaryo: Marc Klein
  <br/>
  Oyuncular: John Cusack, Kate
Beckinsale,  Michael Guarino Jr.
 </font>
 <br/>
 <p>
  <font class="content">
   Kader her zaman herkesin, kimi zaman kendisine inanmayanların bile aklına takılan bir mesele. Ama asıl, bir terbiye edici ve bir
gören ve yaratma eylemini her dem sürdüren büyük bir güce inandığınız, hayatın bir oyun değil hareket eden bir tasarım
olduğunu anladığınız zaman dayatıyor önemini. O zaman baştan savamayacağınız, olaylardaki payını anlamaya çalışmak
isteyeceğiniz bir kavram oluyor kader. Acil cevaplar istedikçe içine düşülen mutlak hayal kırıklığı... Kaderi anlamak için önce
yaratıcıyı bilmek gerektiği, ancak tüm çabamıza rağmen onu hiçbir zaman tam anlamıyla bilemeyeceğimiz, bu büyük muammayı
ancak “izin verildiği kadar” aydınlatabileceğimiz gerçeğine vâkıf olduğumuzda ise meselenin –sanırım– kalbine ulaşıyoruz. O
vakit artık bir “kavram” değil kader, kendisine dahil olduğumuz manevi bir organizma.
   <br/>
   <br/>
   Bunun bilincine varır, bu bütünün parçasına gönderdiği şifreleri çözebilirsek, ya da sinyalleri algılamak için gereken
teyakkuz halini muhafaza edebilirsek ne âlâ; bilginin tümüne ulaşamayız yine de, ama algılarımızın net, bakışımızın berrak
olduğu bir frekansa sahip olabiliriz belki, duyularımızı paslandıracak gereksiz müdahalelerden soyutlanmış bir “uyum”
yakalayabiliriz külli iradeyle.
   <br/>
   <br/>
   Serendipity kaderle ilgili sorularımıza cevap veren ağırlık ve derinlikte bir film değil
ama adı geçen “uyum”a yaptığı anlamlı göndermeleri yüzünden bu haftaki yazımızın konusu. İşin doğrusu o aslında küçük bir
“romantik komedi.” Dolayısıyla ancak bu türü sevenlerin hoşlanabileceği bir film. Hemen tahmin edileceği gibi konumuz aşk...
Doğru insanı, ruhu ruhumuza tekabül eden, bizi her dakika zenginleştirecek o eşsiz ‘eş ruh’u nasıl bulabiliriz, bulduğumuzu
nasıl anlayabiliriz, kaderin bizim bir araya gelmemezi isteyip istemediğini nasıl keşfedebiliriz? Filmin komedi unsuru baskın
olmayan bir romantik komedi olduğunu, “romantik” dediğimiz şeye ise bildik seremonilerin (mum eşliğinde yenen yemekler,
güller vs.nin) dışında kalan araçlarla gönderme yaptığını söylemeliyiz bu arada.
   <br/>
   <br/>
   Mağazadaki son kaşmir eldiveni aynı anda satın almak isteyen Sara ve Jonathan’ın tanışık bakışlarını gördüğümüzde o
bir çift eldivenin kadın ve erkeğin mükemmel birlikteliğini sembolize ettiğini de, tarafların kişisel tarihlerinde özel bir anlam
ifade edeceğini de anlıyoruz hemen. Tanışıklık Serendipity adlı Cafe’de içilen kahveye kadar uzanıyor, sonra yıldızları seyrediyor
Sara ve Jonathan, konuşuyorlar ve aslında birbirlerine âşık olduklarını anlıyorlar. Ancak ikisi de o dönem başka kişilerle
birlikteler. Sara kadere çok özel bir anlam yüklemekte; ona göre kaderin neyi isteyip neyi istemediği az da olsa anlaşılabilir ve
insan ancak onun istekleri doğrultusunda yaşarsa anlamlı bir yaşam sürer. Sara ismini ve telefon numarasını Marquez’in Kolera
Günlerinde Aşk kitabının girişine yazıyor ve onu yarın rastgele bir sahafta satacağını söylüyor, Jonathan da ismini ve telefonunu
beş doların arkasına yazarak sokak satıcısına veriyor. Eğer kader tekrar karşılaşmalarını istiyorsa kitap Jonathan’ı, para da Sara’yı
bulacak. İkili soyadlarını bile bilmeden ayrılıyor.
   <br/>
   <br/>
   Filmin içinde kader kendine özgü bir espri anlayışıyla ama tahakküm edici olmaktan uzak, insan iradesinin önemi
tartışılmaz payını kucaklayan, hayatın içinde, yaşamdan yana bir tavırla çıkıyor karşımıza. Oturup bir şeylerin tecelli etmesini
beklemekle değil, günlük hayatınızda karşınıza çıkan işaretleri doğru okuyarak bir yerlere varabilirsiniz diyor, işaretler
anlamlarını gerçekleştirene kadar beklemeli, varlığını belli belirsiz hissettiren soruları bile es geçmemeli, sınanmaktan
korkmamalısınız sonra. Tarafların birbirlerinden habersiz evlenmek üzere olduğu kişilerin “kötü” değil oldukça makul insanlar
olması ise kişiyi gerçek aşka ulaştıracak doğru insanın genel geçer uygunluk kriterlerinden bağımsız olduğunu gösteriyor. Aşka,
insana ve yazgıya dair iddiasız bir içerik taşıyan, düşünmek isteyene kapı açan, yoz sahneler içermeyen keyifli bir film
Serendipity.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1226), [web.archive.org (arşiv bağlantısı)](http://web.archive.org/web/20050225162243/http://www.aksiyon.com.tr:80/detay.php?id=1226)
