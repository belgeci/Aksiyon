# Polıtık mıstık pızza: Starwars

*Nihal Bengisu Karaca Bilinmeyen-tarih*

<div>
 <p>
  <font>
   Lucas akıl, bilim, sezgi, mistisizm, çok kültürlülük, demokrasi, krallık gibi her biri farklı tasarımın öncü kavramlarına; tümüne birden, yakın duruyor; Star Wars zemini kabaca, tasarlanmış her ülküyü destekleyen ama bir taraftan da her birinin zayıflığını ve üstün yanlarını deşifre eden eklektik bir alt metinden oluşuyor
   <br/>
   <br/>
   “Kehanet doğruysa o, güce dengeyi getirecek tek kişi.” Bahsi geçen o, Anakin ve aynı zamanda Star Wars’ seriyaline yabancı olmayanların pekala bilecekleri müstakbel Darth Vader; evrenin en korkulan komutanı, tüm Jedi’ları yok eden, Galaktik Cumhuriyet’e son veren İmparator Palpatine’in sadık hizmetçisi, başlangıçta iyilik ve adalet için kullanacağına söz verdiği gücünü karanlığın emrine vermiş “Yeni Düzen” adamı. Bu “Yeni Düzen” tamlaması biraz tanıdık öyle değil mi? Lucas’ın büyük prodüksiyon şirketini ve pastadan en büyük pay alan adamlardan biri olduğunu, mevcut düzenle bir bağımlılık ilişkisi içinde olduğunu bir an için unutalım. Sakın kasdettiği günümüzde Yeni Dünya Düzeni olarak bilinen şeyin kısa adı olmasın? Kavramı Star Wars retoriğini baz alarak biraz daha açalım: Yeni Düzen, Eski Cumhuriyet yok edildikten sonra İmparatorun dikta rejimine verilen ad. Bu noktada, kökeninde iyiliksever bir koalisyon olan bir demokratik yıldız sistemleri topluluğu olan Galaktik Cumhuriyet iç çekişmeler ve aç gözlü derin güçlerin çatışan çıkarları nedeniyle çürümeye başladığında sözde cumhuriyetin temel ilkeleri adına savaş ilan eden İmparator Palpatine, kilit bir noktada. Çünkü açıktan seslendirdiği, cumhuriyetin, ayrımcılıktan uzak, barışçı ve demokratik yöntemlerle yönetilmesi olmasına rağmen, alttan alta terörü, üst sınıfın diktasını,  sömürü düzenini savunan müşkülpesent güçleri finanse ediyor; hem iyilerin hem de kötülerin ordularını komuta ediyor. Amacı gücün aydınlık yarısından yana olanları oyalayıp karanlık/baskıcı/sömürgeci tarafın galebe çalmasını sağlamak. Gündüz Palpatine gece Darth Sidious; silah gücünü ve birikimini harcamak ve zenginleşmek için Vietnam’a giren güce ve övgüye aç Nixon’a, Irak’ı İran’a saldırması için tetikledikten sonra İran’a silah satan Regan’a ya da Usame Bin Ladin imgesiyle bir Radikal 3. dünyalı İslamcı tehdidi yaratıp “nereye saldırsam” oyunu oynayan Junior Bush’a ne kadar benziyor Palpatine. Baba Bush’un petrol şirketlerinden birinde Usame Bin Ladin’in ortaklığının bulunduğunu hatırlamak bu allegorik tabloyu tamamlayan son kare oluyor. Böyle kapsayıcı bir güce hizmetkar mı yok, alın size Darth Wader; büyük para babaları, silah tüccarları, medya ve işbirlikçi kalemler alın size Darth Maul.
   <br>
    <br>
     Star Wars filmleri bilindiği gibi serüvenin yarısından başlıyor ve artık sağır sultanın da duyduğu şekilde bizim 2000 yılında izlediğimiz Episode 1, 1970’lerde izlediğimiz serüvenin başlangıç noktasını aydınlatıyor. Star Wars için beyazperdede vücut bulmuş en kapsamlı mitolojik kurgu denilebilir. İnsanın bunun bilimkurgu dizisine bir bölüm yazmak için masaya oturan bir adamın o anda ürettiği bir şey olduğuna inanası gelmiyor. Çünkü bu adam yaptığı kurguyu ikiye bölmeyi, macerayı son kısmından başlatmayı ve baş kısmı ise üç bölüm halinde yirmi yıl kadar sonra çekmeyi tasarlıyor daha o günlerde ve bunun iyi bir fikir olduğuna karar vererek herşeyden önce müthiş bir cesaret ve çılgınlık örneği sergiliyor. Star Wars’ın iyi pazarlandığı herkesin malumu, ama başarısının altındaki tek etken bu değil. Lucas akıl, bilim, sezgi, mistisizm, çok kültürlülük, demokrasi, krallık gibi her biri farklı tasarımın öncü kavramlarının hepsine yakın duruyor; Star Wars zemini kabaca, tasarlanmış her ülküyü destekleyen ve aslında çoğuna hak veren, her birinin zayıflığını ve üstün yanlarını deşifre eden eklektik bir alt metinden oluşuyor. Demokrasi ve cumhuriyet övülen birer yüce değerdir ama yozlaşmaya açıktırlar; imparatorluk istikrar sağlar ama diktaya dönüşür; ırklar arasında ayrımcılık yapmak kötüdür ama insandan farklı ırklar gerçekten biraz çirkin ve aptaldır (Jar Jar Binks karakterini hatırlayın); aşk güzel ve yücedir, ama bağlanmak kötüdür vs. vs...
     <br>
      <br>
       Felsefi zemine sahip olabilecek tüm kavramlar oldukça elastik bir şekilde kullanılıyor Star Wars filmlerinde. Jedi’ler ayrılırken birbirlerine “Güç seninle olsun” derler, ama bu asla “Tanrı seni korusun” veya “Allah’a emanet ol” anlamına gelmez. Güç’ün ne olduğu filmlerde pek açıklanmaz (bunun için Star Wars ansiklopedisine bakmak gerekir, böyle bir ansiklopedi gerçekten vardır). Güç, öğrendiğimiz kadarıyla bir enerji alanıdır, tabiatta vardır, Jedi’lar bunu kontrol edebilme yetisi kazanmışlardır. Neredeyse nesnel bir şey olarak geçer çoğu yerde, ama kimi zaman, “O güce dengeyi getirecek tek kişi” ifadesinde olduğu gibi, güç neredeyse varlığın özü, ilahi bir şeydir. Bu meseleyi belirsiz bırakır Lucas; bu ya gizem yaratma sorunudur, ya da Lucas’ın kültürel düzeyi ile alakalı bir meseledir.
       <br>
        <br>
         Çok basit, fazlasıyla sıradan öykü anlatımı, biri izlenmediğinde diğeri anlaşılamayacak detay yoğunluğu, ilk çıktığı yıllarda yani sinemanın ancak kuklalar, dekorlar ve birkaç montaj masası hilesi kullanabildiği dönemlerde bile efektlerden güç alan yapısı, ancak bir çocuk imgeleminin üretebileceği saçmalıktan mürekkep uzaylı formları ile bana göre çok sıkıcı filmler Star Wars filmleri. Ama Bölüm2: Klonların Saldırısı’nın 2000 yılında gösterilen Bölüm1’den hem senaryo doluluğu hem de verdiği görsel tatmin açısından daha başarılı bulduğumu söylemeliyim.
         <br/>
         <br/>
         “Güç” ve sabır sizinle olsun..
         <br/>
         <br/>
         Düşsek de yenılsek de...
         <br/>
         <br/>
         Elling’in, 40 yıldır hiç ayrılmadığı, hayatını ve evini paylaştığı annesi ölmüştür. Bu olay sonrasında bir psikiyatri kliniğine kaldırılır Elling, orada dünyayla yeniden yüzleşir. Klinikte aynı odayı paylaştığı Kjell Bjarne ile birlikte Oslo’da küçük bir apartman dairesine yerleştirilirler. Bu yeni hayat, çözümlenmesi gereken birçok sorunu da beraberinde getirmektedir. Azim, gittikçe artan cesaret, biraz yardım ve psikiyatri kliniğine geri dönme korkusuyla Elling ile Kjell Bjarne, hayatın zorlu yollarında düşe kalka ilerlerler. Bu yıl İstanbul Film Festivali’nde de gösterilmiş olan film birbirine çok zıt karakterde iki insanın ayakta kalabilmek adına sergiledikleri dayanışmayı dramatik ve komik yapısıyla ele alıyor. Normal insanların hiç düşünmeden yaptıkları en basit olayların başroldeki özürlü iki karakter için ne kadar zor olduğunu gösteren sahneler, filmin komedi unsurlarını oluşturuyor. Norveçli oyuncu kadrosundan oluşan oyunculardan Kjell’i canlandıran Swen Nordin, rol için 12 kilo almış. Bu yıl Yabancı Dilde En iyi Film Oscar’ı olmak üzere birçok ödüle aday olan film, Norveç'te ve gösterildiği diğer ülkelerde büyük beğeniyle karşılanmıştı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11859), [web.archive.org (arşiv bağlantısı)](http://web.archive.org/web/20050227214447/http://www.aksiyon.com.tr:80/yazdir.php?id=11859)
