# Argento sendromu

*Nihal Bengisu Karaca 2001.08.11*

<div>
 <img border="0" src="/web/20020427042224im_/http://www.aksiyon.com.tr/yazar/sinek.jpg"/>
 <p class="spot">
  "Hadi şimdi yatağına git yavrum" der büyükler. Çocuk, "Ama hiç uykum yok" diye sızlanır. Büyüklere kendisine bir saat daha müsaade etmeleri için yalvarır gözleriyle, medet umar; ama nasıl ki katil son nefesini az sonra verecek olan kurbanına acımazsa, büyükler de çocuklara acımaz, nazik fakat otoriter bir dille "Ama yatmalısın çocuğum derler, "Uyku saatin geldi de geçiyor bile." Oysa çocuk bilmektedir. Odasına doğru yollanacak, yatağına yatacak ama daha uykusu gelmediği için alacakaranlıkta odasını izlemekten başka bir şansı kalmayacaktır (Hep böyle olmuştur bu). Alacakaranlıkta oda faklılaşmaya başlayacaktır yine. Sevimli ayılar devlere, civcivler cinlere, Redkid amansız bir katile, kurşun askerler iblisin paralı askerlerine dönüşecektir. İmgesi de görüntüsü gibi deforme olacaktır eşyanın. Uykusuz çocuk korkudan titreyecektir, koca bir gece kabusa dönüşecektir yine.
 </p>
 <p class="metin">
 </p>
 <p class="metin">
  "Hadi şimdi yatağına git yavrum" der büyükler. Çocuk, "Ama hiç uykum yok" diye sızlanır. Büyüklere kendisine bir saat daha müsaade etmeleri için yalvarır gözleriyle, medet umar; ama nasıl ki katil son nefesini az sonra verecek olan kurbanına acımazsa, büyükler de çocuklara acımaz, nazik fakat otoriter bir dille "Ama yatmalısın çocuğum derler, "Uyku saatin geldi de geçiyor bile." Oysa çocuk bilmektedir. Odasına doğru yollanacak, yatağına yatacak ama daha uykusu gelmediği için alacakaranlıkta odasını izlemekten başka bir şansı kalmayacaktır (Hep böyle olmuştur bu). Alacakaranlıkta oda faklılaşmaya başlayacaktır yine. Sevimli ayılar devlere, civcivler cinlere, Redkid amansız bir katile, kurşun askerler iblisin paralı askerlerine dönüşecektir. İmgesi de görüntüsü gibi deforme olacaktır eşyanın. Uykusuz çocuk korkudan titreyecektir, koca bir gece kabusa dönüşecektir yine.
 </p>
 <p class="metin">
  Korku filmlerinin unutulmaz yönetmeni Dario Argento'nun Uykusuz'unu izlediğimde bir çocuğun kabus dünyası canlandı kafamda. Ancak bir çocuk böylesine devleştirebilirdi korkuyu, ancak bir çocuk o kadar canlı bir kırmızı hayal ederdi, ancak bir çocuk kurban ve karakterlerini böylesine abartılı trüklerle donatırdı.
 </p>
 <p class="metin">
  Yönettiği filmlerde özellikle güzel ve çekici kadınların öldürülmesini tercih ettiğini ifade ederek eleştiri bombardımanına uğrayan Argento aslında korku filmlerinin kadın kurban/erkek katil şablonunu tersine çevirmiş, bir kadının, yaşlı bir adamın, bir çocuğun da katil olabileceği bol olasılıklı geniş bir cinayet spektrumundan yana tavır koymuş bir yönetmen. Filmleri bolca şiddet, bolca kan içeriyor; kanın kırmızılığını çekim esnasında oluşturmakla kalmıyor yönetmen, çekim sonrası laboratuvar ortamında da bu özel kırmızı için çalışıyor. Koyu Kırmızı (Profondo rosso ), Stendhal Sendromu, Cehennem (Inferno), Ölümün Sesi (Tenebre) gibi filmleriyle adını İtalyan korku cep–romanlarından alan Giallo janrının üstadı olan Argento, kırmızının oluk oluk aktığı filmleriyle ve özellikle Suspiria ile bir kült yönetmene dönüştü. Filmleri tıpkı şu sıralar gösterimde olan Uykusuz/ Sleeples gibi psikanalizle yakından ilgili oldu, Argento 'şu an bir şey oluyorsa nedeni geçmiştedir' diyerek geçmişe dönen ve orada mutlaka karanlık bir şeyler bulan kahramanlardan anlaşılacağı gibi kaçınılmaz olarak Freud'dan etkilenmişti; ama bireyin din, efsaneler, masallar gibi toplumsal belleğin ana maddeleriyle belirlendiğini imleyen filmleri (Inferno gibi) Jung'dan da esinlendiğini gösteriyordu açıkça.
 </p>
 <p class="metin">
  Uykusuz'da da aslında herşey geçmişe gömülü, o geçmişin hafıza tortularından ayıklanması ve bugünün nisbeten soğukkanlı bakışıyla yeniden değerlendirilmesi gerekiyor. 1983 yılında vahşice işlenen cinayetler bir polisiye yazarı olan cüce Vincenzo'nun suçlanması ve cüce yazarın kısa bir süre sonra tanınmaz halde bulunan cesedi ile kapanmış görünmekte. Ama film günümüze açılıyor ve görüyoruz ki cinayetler yeniden başlamış. Filme başyapıt gibi nitelemelerin yakıştırılmasına neden olan o muhteşem vagon sahnesi "günümüzde" geçecek olan cinayetlerin tetikleyicisi. Katilin geçmişte cüce cinayetleri diye anılan bir dizi cinayetin de sorumlusu olduğunu açıkça gösteren bir dosyayı ele geçirmiş olan kadın vagondan vagona koşuyor ve nihayetinde can veriyor. Katil, ki bunun rahatsız ruhu geri gelen cüce Vincenzo olduğuna dair şüpheler de vardır, seri cinayetlere devam etmekte, cinayetlerin işleniş biçimleri ve maktullerin yanına bırakılan hayvan çıkartmaları bu katilin 1983'teki katilin ta kendisi olduğunu açıkça göstermekte. Cinayetlerin yeniden başlaması ile 80'lerde annesi bir müzik aletiyle hunharca öldürülmüş olan Giacomo devreye giriyor. Gözü yaşlı çocukluk günlerinde kendisine sıkı bir söz veren, "Annenin katilini mutlaka bulacağım" diyen eski polisle karşılaşması an meselesi artık.
 </p>
 <p class="metin">
  Max Von Sydow'un cüce katil olaylarında araştırma yapmış ama şimdi hafızası çökmüş eski bir polisi canlandırdığı film, kimi zaman korku filmlerinde suyu çıkarılmış klişelerle, kimi zaman aksayan bir öyküyle, yönetmenin diyaloglar kadar değer verdiği ölçüsüz bir müzikle ve kuşkusuz oldukça kanlı sahnelerle ilerliyor. Uykusuz yönetmenin diğer filmleri kadar "rahatsız edici." Ama bu rahatsızlık kandan ve vahşetten olduğu kadar yönetmenin katil–izleyici ve mağdur –izleyici arasındaki mesafeyi eritmesinden kaynaklanıyor. Kamera bazen kurbana katilden daha fazla yaklaşıyor, bazen de katilin olmadığı sadece izleyici için seçilmiş özel bir açıya konuşlandırıyor sizi. Yönetmen kullandığı açılarla röntgenci izleyiciyi aktif izleyici tahtına sürüklüyor; neredeyse izleyiciyi kurguluyor ve onu kendi cinayetini gerçekleştiren veya kendi ölümünü izleyen biri haline getiriyor, kısaca tıpkı katil kişilikleri gibi acı çektirmekten hoşlanıyor. Neyse ki oyuncuların abartısı, renklerin canlılığı ve görmekten ve duymaktan aşındığınız klişelerin tekrarındaki ısrar sayesinde bir filmde olduğunuz "gerçeğine" yabancılaşmıyorsunuz, belki bilerek yapıyor yönetmen bunu, teselli mahiyetinde. Korku filmlerine hayran olduğunu söyleyen ama bugüne kadar dozu ve yaklaşımı belli Hollywood öcülerinden başkasını görmemiş olanlar için sınırları zorlayan dudak uçuklatıcı bir korku filmi bu. Ama kaba saba şeylerden hoşlanmayan nazik gerilim'cilerin, filmi bir öküzün kan dolu bir küvette kese yapması kadar abartılı ve iğrenç bulacakları kesin
 </p>
 <p class="metin">
  Uykusuz
 </p>
 <p class="metin">
 </p>
 <p class="metin">
  Orj adı: Sleepless
 </p>
 <p class="metin">
  Yön: Dario Argento
 </p>
 <p class="metin">
  Oyn: Max Von Sydow, Stefano Dionisi, Chiara Caselli.
 </p>
 <p class="metin">
 </p>
 <p class="metin">
 </p>
 <p class="arabaslik">
  Tarihe geçsin diye...
 </p>
 <p class="metin">
  Örümceğin Maskesi
 </p>
 <p class="metin">
  Orj adı: Along Came a Spider
 </p>
 <p class="metin">
  Yön: Lee Tamahori
 </p>
 <p class="metin">
  Oyn: Morgen Freeman, Monica Potter, Michael Vincott
 </p>
 <p class="metin">
  Sen: Marc Moss ( James Patterson'un kitabından)
 </p>
 <p class="metin">
  Yapım: David Brown, Joe Wizan
 </p>
 <p class="metin">
  Emekliliğini isteyen dedektif Alex Cross bir çocuk kaçırma olayıyla ilgili olarak posta kutusuna not bırakılmasıyla kendini federal bir davanın ortasında bulur. Çocuğu kaçıran Soneji'nin hedefi büyüktür ve tarihe geçecek bir çocuk kaçırma eylemi geliştirmiştir. Görev dedektif Cross ve gizli ajan Jezzie Flannigan'ındır artık. Cross'un edebiyata olan ilgisini bilen Soneji'nin amacı yüzyılın suçu olacak bir suç işleyip Cross'u bu konuyla ilgili bir kitap yazmak zorunda bırakmaktır. Karşılaşılan güçlükler suçlularla beyinsel mücadeleye girmekten hoşlanan dedektif Cross için bile fazladır.
 </p>
 <p class="metin">
 </p>
 <p class="metin">
 </p>
 <p class="arabaslik">
  İçimde kötü bir his var!
 </p>
 <p class="metin">
  Üçünçü Göz
 </p>
 <p class="metin">
  Orj adı: The Gift
 </p>
 <p class="metin">
  Yön: Sam Raimi
 </p>
 <p class="metin">
  Oyn: Cate Blanchett, Keanu Reeves, Greg Kinnear, Hillary Swank
 </p>
 <p class="metin">
  Sen: Tom Epperson&amp; Billy Bob Thornton
 </p>
 <p class="metin">
  Yapım: Jamez Jacks
 </p>
 <p class="metin">
  Geleceği görebilme gibi bir önseziyle donatılmıştır Annie. Bu, Tanrı'nın muhteşem bir armağanı olduğu kadar, Annie'nin başını derde sokacak ciddi bir beladır aynı zamanda. Bu yetenek, yaşadığı küçük kasabada adını cadıya çıkarmıştır. Ancak şehirde öldürülen genç ve zengin bir kadının nişanlısı ve şerif cinayeti aydınlatması için Annie'den yardım talep ederler. Annie, ölü kadını ve onu öldüreni rüyalarında görmeye başlar ve cesedin yerini bulur. Arazi sahibi tutuklanır. Ancak kabus bitmez; çünkü hapisteki yanlış kişidir, katil ise ortalarda dolaşmakta ve kendisini yakalatmayı görev edinen Annie'yi yeni hedefi olarak görmektedir. Bolca  ünlü oyuncu içeren kadrosu ve ilginç konusu ile dikkat çekiyor film.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020427042224/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/349/sinema/1.htm), [web.archive.org (arşiv bağlantısı)](http://web.archive.org/web/20020427042224/http://www.aksiyon.com.tr:80/2001/349/sinema/1.htm)
