# Kötü ruh bilim’e musallat oldu

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030623225121im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623225121im_/http://www.aksiyon.com.tr/resim/38/40.jpg" vspace="5"/>
  </p>
 </font>
 <font class="content">
  Siyantizm, bilimsel mistisizm anlamına geliyor. Kutsalla olan bağlarını Aydınlanma döneminde atmış olan insan, boşluklarını sahte tarikatlarla dolduruyor. Akıl ve bilim de paylarını alıyor bu süreçten. Gelinen noktanın dinsiz bir mistisizmin, hurafelerin ve sapkın nihai hedeflerin güdümünde ‘yoldan çıkmış’ bir bilime işaret ettiğini söylemek çok mu iddialı bir davranış olur?
 </font>
 <p>
  <font class="content">
   “...Bu da, dedi müdür kapıyı açarak, ‘döllenme odası işte...’ Doğal olarak, ilkin döllenmenin cerrahlığına dayanan başlangıcından söz etti, derken ‘toplum uğruna seve seve katlanılan bir ameliyattır bu’ dedi, ‘altı maaşlık ikramiyesi de caba...’ Bir yumurta, bir oğulcuk, bir ergin; bu normal... Oysa bokanovskilenmiş bir yumurta tomurcuk açar, ürer ve bölünür. Eş ikizler yalnız insanların doğurduğu o eski zamanlardaki gibi yumurtanın bazen rastlantıyla bölünmesinden oluşan ikiz, üçüz parçalarını değil, düzinelerle, yirmişer, yirmişer.’ Müdür ‘yirmişer’ diyerek sanki büyük bir bağışta bulunuyormuş gibi kollarını iki yana açtı: ‘Yirmisi birden.’ Ama öğrencilerden biri bunun yararının ne olduğunu sormak gibi bir sersemlikte bulundu. ‘İlahi yavrucuğum!’ Müdür olduğu yerden ona dönüvermişti. ‘Görmüyor musun?’ Bir elini kaldırdı, heybetli bir duruşa geçmişti. ‘Bokanovski süreci toplumsal dengenin en başta gelen araçlarından biridir! Milyonlarca ikiz, toptan üretim ilkesinin sonunda biyolojiye uygulanmış olması....”
   <br/>
   Aldous Huxley 1930’da yazdığı Cesur Yeni Dünya adlı distopyasında Alfa, Beta, Gama, Delta ve Epsilon adlarında beş farklı sınıfa bölünmüş genetik ikizlerden oluşan bir toplum hayal eder. Huxley milyonlarca ikiz imal eden laboratuvarlardan söz ederken böyle bir toplumun malul olacağı etik ve toplumbilimsel kaygılar ortaya atar.
   <br/>
   Toplumsal üretim ilkesinin, minimum maliyet ve maksimal kâr oranlarının, sınırlı kaynaklardan geniş ölçekte verimlilik elde etmenin endişe verici boyutlarını gören, hayalgücü geniş birinin ‘klonlama’yı tahayyül etmesi mümkündü. Bugün ilk kez Dolly hadisesinde hissettiğimiz kaygılara yenilerini de ekleyerek gelen ‘Havva’ —ve devamı— söylentisi, gerçeklerin bilimkurgu romanlarını aşan bir endişe seliyle gelip başucumuza kurulacağını gösteriyor; burada amaç toptan üretim ilkesi filan değil, daha fazlası var, amaç ‘ölümsüz insanı yaratmak.’ Klonlamanın bir yaratım süreci olduğu düşüncelerini ona ‘Havva’ adını vererek perçinleyen Realian+Clonaid konseptinin ölümsüzlük arzusunu ifşa etmeleri yapıtlarına —eğer bir yapıt varsa tabii— yönelik endişeyi de artırıyor. Bir kere, daha ilk perdede basına yansıyan şu ‘ölümsüzlük’ iştahı bile kolektif hafızada bir ‘kötü adam’ tribi olarak kodlanmış durumda; ancak kafayı dünyaya hakim olmaya takmış ‘Phantom’ların, hemcinsinin kanıyla sonsuza dek yaşamayı garanti altına alan Dracula’ların ağzında iyi duruyor bu nevi iştah...
   <br/>
   Stephan Hawking’e cevap Realian’dan...
   <br/>
   Dolly dünya gündemine düştüğünde kamuoyunda bir sürü kâbus senaryosu üretildi (Dolly’nun klonlayıcıları Havva’nın klonlayıcıları kadar iddialı ve sapkın söylemler kullanmıyordu üstelik). Senaryolar özellikle yeni Hitler’lerin, yeni Saddam Hüseyin’lerin, terör gruplarının ya da mükemmel askerlerden oluşmuş devasa orduların üretilmesi ihtimaline odaklanıyordu. Oysa faydaları vardı klonlama teknolojisinin. Organ nakline ihtiyaç duyanlara yaşama imkanı verilecek, genetik hastalıkların bir sonraki nesle geçmesi önlenebilecek, çocuk sahibi olmayan çiftlerin tüp bebek gibi destek genlerle değil, kendi genlerine sahip çocuklara kavuşmaları sağlanabilecekti. Ama klonlamanın neden endişe verici olduğunu açıklayan senaryo ise Wurzburg Üniversitesi’nden Prof. Dr. Aleksander Teichmann’dan geldi. Ona göre önemli olan kök hücrelerin klonlanması veya klonlamanın hastalık tedavilerinde kullanılması değildi. Asıl sorun genetik özellikleri belirlenip bazı yönlerden ön plana çıkarılmış yumurta ve spermin döllenip yeni bireyler oluşturmasına ne derece izin verileceğiydi. Genom Projesi’nin düşündürdükleriydi dikkat çekilen. İstenen genler birleştirilip ısmarlama çocuklar yaptırılabilir; gen haritası mükemmel olanlar kötü niyetlerle damızlık olmaya zorlanabilir; dünyanın istenmeyen genlerden —ve onların sahiplerinden— temizlenmesine karar verilebilir; organ nakli gibi, hastalıklara çare/ ölümlere engel olma misyonu olan faydalı etkinlikler ‘aracı meşru kılabilir’, bu yolla sinir sistemi tümüyle çökertilmiş bilinçsiz ‘organ tarlaları’ imal edilebilir ve insanlık onuru ve sıfatıyla bağdaşmayan yüzlerce felaket sözkonusu olabilirdi.
   <br/>
   Sözkonusu senaryoların etkisiyle Amerika, İngiltere gibi ülkeler klonlama araştırmalarını yasaklayacaklarını duyurdu. Bill Clinton insan klonlama deneylerine bütçe ayrılmasını yasakladı. İngiltere ise bu tür çalışmaları tamamıyla yasakladı. Birkaç ülke de bu çalışmaların dondurulmasını öngören anlaşmalara imza attı. Bilim dünyası klonlamayı reddedenler ve klonlamayı savunanlar olarak ikiye bölündü, ancak daha sonra, klonlamanın hastalıkların tedavisi için kullanılabileceği, tedavi edilemeyen hastalığı olan insanlara yaşam hakkı tanınması gerektiği görüşleri baskın çıktı ve Amerika, İngiltere, Japonya ve daha pek çok ülke yalnızca hastalıkların tedavisinde kullanılmak üzere kök hücre klonlaması çalışmalarına izin verdi.
   <br/>
   Bu küçük izin dışında bütünüyle insan kopyalama konusundaki yasaklar sürüyordu, ancak uzayda Ferrari reklamı yapan, Tanrı’ya gövde gösterisi yapmaya, meydan okumaya günden güne daha yatkın hale gelen insanın ‘daha fazlasını’ isteyeceği de seziliyordu. Tıpkı Stephan Hawking’in şu sözlerinden teşvik ve onay sezildiği gibi. “İnsanların üzerinde genetik mühendisliğin yasaklanması isteniyor. Ama ben yasaklanabileceğine ihtimal vermiyorum. Ekonomik nedenlerle, hayvan ve bitkilerin genleriyle oynanmasına izin verilecek. Ve bir gün biri, insanların genleriyle de oynayacak. Eğere totaliter bir dünyada yaşamıyorsak, bir yerlerde birilerinin, insanları yeniden yaratarak geliştirmeyi denemesi kaçınılmazdır.”
   <br/>
   Stephan Hawking’in sözleri Realian tarikatı üyesi Fransız bilimci Brigitte Boisselier’in ilk kopya bebeğin 2002 başlarında doğacağını açıklamasıyla doğrulanmıştı. Ancak makine mi soğuktu, elektrikler mi kesildi bilinmez, bebek 2002 başına ‘yetişmedi’. Sorun ‘para ‘ olamazdı, çünkü ‘zengin olmak’ tarikatın erdemleri arasındaydı. “Biz, bu dünyada fakirliğe karşıyız. Para için varız. Lüks insanlığın ilerleyebilmesi için bir motordur” diyordu tarikatın kurucusu Claude Vorilhon. Üyelerden gelirlerinin yüzde 3’ü ile yüzde 10’u arasında aidat alınıyordu.
   <br/>
   Nisbi etik gitti, sapkın mistik geldi
   <br/>
   Realien tarikatı ve onun uzantısı olarak çalışan Clonaid şirketi ilk kopya insanı ‘imal etti’. Bebeğin adının tarikatın vehm terminolojisine uygun bir alaycılıkla ‘Eve/Havva’ konduğunu duyduğumuzda kulaklarımız tiz perdeden çınladı; Klonlamanın getirileri ve götürüleri bir yanaydı. Bilimsel yöntemlerle test edilip onaylanamayacak olanı, ‘kutsal’ı ve inancı dışlayarak girdiği macerasında üstü örtülü bir biçimde yeni dinini ‘bilim’ olarak belirleyen, oysa şimdi bünyesine akıl dışı ve sapkın mistik eğilimler katmış ‘aydınlanmacı akıl’ın geldiği nokta düşündürücü ve ürperticiydi. Dinin sadece devlet işlerinden değil, insanın doğa ile, gelişme ve ilerleme ile olan ilişkisinden de soyutlanmasını öngören, onun ancak özel alanda konuşlanmasını getiren düzenlemelerin beşiğinden, insanlığı belki de sonsuza kadar etkileyecek bir buluş çıkıyordu; Tanrı inancı ile ilgili olmayan garip bir tarikatın ve son derece yetkin bir bilim konseptinin işbirliği ile... Film nerede kopmuştu?
   <br/>
   İnsan kopyalamak gibi son derece riskli bir şey için seferber olan, dine sırtını dönmüş bu zihniyet, dine iman eder gibi iman ettiği ilerlemeci, aydınlanmacı aklın yöntemlerini kullanıyor. Enerjisini ise başka bir adresten alıyor; geri dönüşsüz bir biçimde terk ettiği ve şimdi boşluğuna ihtiyaç duyduğu dinin yerini dolduran, mistik ama tanrıtanımaz, tarikat benzeri sapkın bir odaktan... Realian’ın hem tarikat hem de bilimsel araştırmalar yapan bir platform olması aydınlanmacı aklın düştüğü çelişki uçurumunun ancak bilimkurgu filmlerinde görülecek absürd bir kopyası gibi görünüyor. Bir yanda büyük teknik imkanlarla donatılmış laboratuvarlar, beyaz önlüklü yetenekli gen mühendisleri ve insan klonlamaya varacak bilimsel bir düzlem, diğer yanda insanın binlerce yıl önce yeryüzüne gelen uzaylıların klonlama faaliyeti sonucu ‘ortaya çıktığı’ savı, ölümsüz insan yaratma megalo ideası ve Kubrick’in ‘Eyes wide shut’ filminde tasvir ettiği satanist ayinlerini çağrıştıran grup seks partileri...
   <br/>
   Aydınlanma, Dilemma, Havva
   <br/>
   Aydınlanmacı aklın doğayı akılla açıklanamayacak her şeyden arındırmayı planlarken yaptığı, insanı deneysel yollarla açıklayamayacağı kutsal bağlardan da arındırmak oldu. İnsan aklıyla kendi kendisinin efendisi ve sahibiydi, aklı ona yeterdi ve haliyle o doğayı güdümleyecek, onu istediği şekle sokacak, ondan faydalanabilecek ve bunun sorumluluğunu almayacaktı. Buna insan doğası da dahildi handiyse. Gözlerini tımarhanelerdeki ve bahçelerindeki çocukların garip ve tuhaf dünyalarına dikmesi, kıtalar aşırı yol alıp ‘vahşileri’ ve yerlileri anlamaya çalışması boşuna değildi. Ne yazıktır ki, bu akılla ‘açıklanamayan’ ve algılanamayan her şey giderek tehdide dönüştü, akıl dışı olana yöneltilen düşmanlığın sonuçları krallıklar ya da imparatorluklar adına işlenen toplu kıyımlardan çok da farklı olmadı. Aklın ve bilimin fetişleştirilmesi sürecinde bilim her şeyi meşru kılabiliyordu; fahişeler ve deliler üzerinde akıl almaz deneyler yapılmasını mesela. Klonlama teknolojisinin kapalı kapılar ardında sessizce gerçekleşecek toplu kıyımlara neden olacağı ileri sürüldüğünde aynı gerekçelerin meşruiyetini bugün de devam ettirdiğini görmek mümkün. Bir hastalığın tedavisi için kullanılacak embriyo sayısının yüzlerle ifade edildiği ve her embriyonun potansiyel bir insan olduğu düşünüldüğünde özellikle... Üstelik bugün bu sürece dün kavgası verilmiş, bugün ise ‘içselleştirilmiş’, hiçbir ilahi mesnedi bulunmayan birtakım ‘akıl dışı’ aşırılıklar da dahil...
   <br/>
   Ancak bu durum biraz da başlangıç noktasından beri ‘derin’ olan bir çelişkiden mülhem. Çünkü fetişleştirilen ve ancak kendisini mihenk kabul eden bu akıl başlangıçta bile, ‘herşey doğanın bir parçasıysa akıl ve onun ürettiği tez ve teoriler de doğanın bir parçası olur ve aklın doğanın bir parçası olması onun ‘egemenliğini’, müdahale ediciliğini gereksiz hatta gerçek dışı kılar’ sorgulamasına bir açıklama getiremiyordu. Akıl doğal olandan üstün bir şey olarak açıklanacaksa bu üstünlük nereden geliyordu? Diğer yandan akıl doğal olandan üstün bir şeyse, doğa üstü olana ilgi duymadan edebilecek miydi?  Gelinen noktaya bakılırsa, hayır. Batı’da Ortaçağın sona ermesini takiben kilisenin bağnazlığına karşı başlayan ‘aklın hürleşmesi’nin belli noktalarda mecraından sapmasıyla alakalı bir durum bu. Prof. Durmuş Hocaoğlu’, kendisine yönelttiğimiz, ‘buralara nasıl ve neden gelindi’ minvalindeki sorumuza, insanın üç noktada haddini aşmasını işaret ederek cevap veriyor. Buna göre, ilk nokta, insanın insan ile münasebetindeki yanlışlık; insan maddi, cismani ve hayvani olmanın ötesinde, manevi, kültürel ve tarihi bir varlıktır aynı zamanda. İnsan kendisinin eseri ve mahsulü değildir, o varlığını ve varlığının devamını kendisini aşan bir şeye muhtaçtır. İkinci yanlışlık Hocaoğlu’na göre, insanın tabiat ile ilişkisindeki yanlışlıktır. Tabiat insana ‘emaneten’ verilmiştir ve bu, tabiat karşısında aktif bir durumda olan insana sorumluluk yüklemektedir; insan tabiatın yaratanı olmadığı gibi onu sorumsuzca kullanamaz. Sonra, insanın Tanrısı ile olan ilişkisindeki yanlışlık var. İnsan kendi kendisinin eseri değildir; çünkü, insan kendisini yok iken var kılan ve bu varlığı sürekli yenileyen Müteal varlık ile, yani Tanrı ile sürekli ve bilinçli bir temas kurması gerekli olan bir varlıktır. Bu üç noktada da ciddi darbeler alan insan bir yanda ilerlemeci, gelişmeci —hatta yeni insan yapmacı — nosyonun yılmaz taşıyıcısı olarak yola devam ediyor bir yandan da yeni tanrılar, yeni mecralar arıyor kendine. Sözkonusu olayımıza geri döndüğümüzde, bunun en bariz göstergesini tarikatın kurucusu Claude Vorilhon’un hezeyanlarında buluyoruz. 1973 yılında 29 yaşında iken Fransa’nın güneyindeki volkanik dağların tepesinde bir uzaylı ile buluştuğunu ve uzaylının kendisine insanlığın sırrını verdiğini iddia ediyor Vorilhon. İnsanların 25 bin yıl önce uzaylılar tarafından laboratuvarlarda yaratıldığını ve sonra yeryüzüne gönderildiğini söylemesi de cabası. Ama daha bitmedi, Elohim’in (Göklerden gelen, uzaylı varlıklar) dünyaya sahip olacağını ilan ediyor, kendisinin vazifesinin Elohimlerin mesajını dünyaya yaymak ve onları 2035 yılında Kudüs’te karşılamak için bir yer inşa etmek olduğuna inanıyor. Bir dünyalı anne ve uzaylı babanın oğlu olduğunu iddia eden adamın kendisinin 1975 yılında bir uzaylı gemisinde tekrar yaratıldığını —klonlandığını— iddia ettiği de bilgimiz dahilinde.
   <br/>
   Prof. Durmuş Hocaoğlu bu durumu bilim mistisizmi demek olan Siyantizm’le açıklıyor. Bilişsel olarak reddetse de fıtri olarak içinden geldiği için silmesi mümkün olmayan ‘müteal olana yönelme’ motivasyonuyla yeni tanrılar ediniyor insanoğlu: “Bu da, temiz su bulamayanların kirli suya yönelmesi gibi, onu akıl ve bilimi mistikleştirmeye ve bir tür din haline getirmeye yöneltmiştir ki, bilim mistisizmi demek olan Siyantizm de bundan başkası değildir”
   <br/>
   Edison ve Einstein da tarikat üyesi
   <br/>
   Yeni tanrılar, yeni arayışlar ve bilimsel yöntemleri verimli kullanma potansiyeline sahip bir zekaya rağmen insanın varoluşunu kutsal dışı spritüel eğilimlerde arayan Realian gibi oluşumlar skalanın en marjinal tarafını teşkil ediyorlar. Batı dünyası rasyonel bilgi ile vahyi bilgi arasına çektiği sınır adına ‘çelişki’ olarak addedilebilecek, ama teoride açılan makası pratikte kapamaya çalışan bir ‘bütünleşme’ olarak da algılanabilecek ilginç uygulamalara sahne oluyor. Batıda devletlerin kabul ettiği, çalışmaları için ödüllendirdiği (bunlar bilimsel çalışmalar!), nişan verdiği tarikatlar var. Marmara Üniversitesi İlahiyat Fakültesi öğretim görevlisi Doç. Mahmut Erol Kılıç “Edison ve Einstein da imkanlarını bilimin ve insanlığın hayrına tahsis etmiş bir tarikata bağlıydılar” diyor. Bilimsel araştırmaların tarikatlar bünyesinde yapılmasının tarihi, Rönesans dönemine kadar gidiyor. Ancak bu çeşit ‘beyaz’ tarikatların desteklediği bilimsel çalışmalar, Tanrı’ya meydan okuma, Tanrı’ya karşı insan aklının mutlak egemenliğini haykırma gibi iddialar taşımıyor. Bu türde, tarikatlar tarafından desteklenen ve hatta bu çalışmaları sayesinde devletten ödül alan yapılanmaların çalışmaları daha çok, evreni tanımak, Tanrı’nın hikmetlerini müşahede etmek ve insana daha yarayışlı bir hayat sunmak gibi yine dini felsefeden yola çıkmış çalışmalar. “Bugün Gülhaç gibi, bilim tarikatı anlamına gelen Sciencetology gibi, açıktan açığa kiliseye bağlı çalışan Dominikenler gibi toplum yararına çalışan bilimsel tarikatlar vardır” diyor Mahmut Erol. Bunların gizliden gizliye, derin ve karanlık bir amaç taşıyıp taşımadıkları ihtimalini sorduğumuzda Batıdaki tarikatların yüzde 90’ının toplum yararına çalışan —ya da en azından şimdilik öyle görülen— bilimsel cemiyetler olduğunu söylüyor: “Herhalde iyi ve yarayışlıdırlar ki, hiçbir kısıtlamaya maruz kalmıyorlar” diyor.
   <br/>
   Realian gibi oluşumlar için ise tarikat kelimesinin kullanılmaması (yıpratılmaması) gerektiğini söylüyor Mahmut Erol. Guenon bu tür oluşumları inisiasyon ve kontra inisiasyon olarak ayırmış. Yani tarikat ve karşı tarikat. Beyaz ve siyah yol. İkisinin yöntemleri ve çalışma biçimleri birbirine benziyor ama nihai hedefler farklı. İkinci grup daha ziyade sosyal bilimcilerin cult/kült dediği gruplara giriyor Mahmut Erol’a göre. Bunlar tarikatlardan kopya çektikleri ritüel ve seremonilerle kendilerine mistik ve büyülü bir anlam atfetme arayışında olan, özde satanik eğilimler taşıyan, tıpkı Realian grubu gibi ‘ebedi yaşam’, ‘ölümsüzlük’ şeklinde, haddi aşan söylemler geliştirebilen sahte tarikatlar. “Realian grubunun basına yansıyan iddiaları ve yine basına yansıyan yaşam biçimleri ‘kült’lere dahil oldukları izlenimi uyandırıyor bende” diyor. Ona göre grubun kafayı klonlamaya takmış olmasında da, kendi aralarında verdikleri partilerde de Tanrı’nın yegane olduğu esasını çürütmek ve ona meydan okumak gibi bir gayenin izleri görünüyor.
   <br/>
   Gerçekten de Realian grubu için ‘sapkınlık’ ifadesini kullanmakta çekingen davranmamamızın sebebi sadece yaratıcı olarak UFO’lara inanmaları, klonlamayı bir ‘yaratma’ eylemi olarak görmeleri değil. Fransa, Kanada ve Japonya başta olmak üzere dünya genelinde 60 bine yakın üyesi olduğunu iddia eden grubun Kanada’da ‘dini hareketler’ kategorisinde yer alabilmesi, Fransa’da “tehlikeli tarikatlar” listesinde bulunduğu gerçeğini değiştirmiyor. Tarikat, Fransa’da özellikle küçük yaştaki kişilere yönelik cinsel saldırganlık yüzünden cezalandırılmış. Cinsellik konusunda sapkın fikirlere sahip olan kurucu 1992 yılında eğitim kurumlarında 13 ve 16 yaşındaki öğrencilere prezervatif dağıtmış.
   <br/>
   Ve eğer varsa, biyolojik olarak kopya, ama manevi olarak özgün bir yaratılmış insan küçüğü, bunların elinde. Kutsal adını nereye kadar taşıyacak ve peşinden kimleri hangi maceraya sürükleyecek bilinmiyor; insanlık, ruhunu şeytana satmış Faust’un kıllı elleri arasındaki bu küçük kalbin atması için mi dua etmeli, durması için mi?   Gelecek gelmeden göçmeli mi? Yoksa hazırlanmak için bile geç mi?  DURMUŞ HOCAOĞLU: BU BİR BİLİNÇ YIRTILMASIDIR
   <br/>
   Batı ortaçağının sona ermesini takiben önce kilisenin bağnazlığına isyan ile başlayan aklın hürleştirilmesi, insanın insanla, insanın tabiatla ve nihayet insanın tanrıyla olan ilişkisi noktalarında haddini aşmış ve kontrolden çıkmıştır. Ne var ki, kognitif olarak reddetse dahi fıtrî olarak içinden geldiği için silmesi mümkün olmayan “müteal olana yönelme” motivasyonu, insanoğlunu yeni bir tür tanrı arayışına yöneltmiş ve bu da “temiz su bulamayanların kirli suya yönelmesi” gibi, onu akıl ve bilimi mistikleştirmeye ve bir tür din hâline getirmeye yöneltmiştir ki, Bilim Mistisizmi demek olan Siyantizm de bundan başkası değildir. Aydınlama’nın bu noktadaki rolü, insanın kutsal—olan ile bağlarını kopartıp aklı ve bilimi fetişleştirerek “kendi—kendisine yeten”, yâni “Tanrı’ya ihtiyâcı olmayan”, kendi—kendisinin var—kılıcısı, sâhibi ve efendisi ve tabiata karşı içselleştirilmiş bir sorumluluk hissetmeyen, onu bir sömürü alanı olarak gören bir insan anlayışı getirmesi, kısacası insanın Âlem’deki yerini alt—üst edici bir zihniyeti egemen kılmış olmasıdır. Günümüz Batı—merkezli dünyasının klonlama yoluyla insan dünyaya getirmesi bu konudaki en son ve en ürpertici örneklerdendir. İnsan, fiziko—kimyasal süreçlere indirgenmiş olarak “eşya” hâline ircâ edilmekte ve ticârî bir emtia gibi “îmâl” edilmektedir. “Ahsen—i takvim” üzere yaratılmış bu en yüce varlık bütün mukaddeslerinden arındırılmaya çalışılmaktadır. Bu bir bilinç yırtılmasıdır; insanın geleceğini karartan ciddî bir tehdit ve tahrîbattır.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2307), [web.archive.org (arşiv bağlantısı)](http://web.archive.org/web/20030623225121/http://www.aksiyon.com.tr:80/detay.php?id=2307)
