# Kımseye "dınozor" demedım hayatta

*Nihal Bengisu Karaca 1997.10.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Star'lı dönemlerden aşinayız; üçüncü karakterler esas oğlanla esas kızın ilişkilerini kolaylaştıran, zorlaştıran ya da senaryoya başka şekillerde destek veren etkenlerdir
  </font>
 </div>
 <div id="newsText">
  <font class="detail-text">
   ve Yeşilçam teamüllerine göre işlevleri bitince ekarte edilirler; seyirci kendisini iki parlak karakterle özdeşleştirdiğinden yan rollerdekilerin akıbeti ile ilgilenmez. Onları unutmaya ve yok saymaya eğilimlidir. Fakat her zaman istisnalar mevcuttur.
   <br/>
   <br/>
   Tanju Gürsu bugün 59 yaşında. 1960'tan beri hem oyuncu, hem de yapımcı olarak çalıştığı bu sektör için 'ekmek teknem' diyor. Klişelere mahkum olan star'ların aksine ayağı yere basan rollerin adamı olarak tanımlıyor kendisini. Haklı da. İster bıçkın bir şoför olsun, ister fakir kemancı; abartılı olmayan bir delikanlılık ve zaafları olan iyi bir yürekle oynadı Gürsu. Cüneyt Arkın gibi uçan tekmeler atmadı, Tarık Akan'ın piyano başındaki salon triplerini de hiç görmedik onda.  Yeşilçam'ın süslü yalanları içinde  bu dünyaya ait olan 'esas' oğlan oydu belki,  sokaktaki insanın ezilmişlikle bilenen öfkesini, un ufak olan aşkını  aktardı yıllarca, bu yüzden sevildi, en çok alkışı o aldı.
   <br/>
   <br/>
   Alkış mı? Hani şu ödüller verilirken, Antalya Altın Portakal film festivalinde, Tanju Gürsu  en iyi erkek oyuncu seçildiğinde...
   <br/>
   <br/>
   Aşk mı, doğa sevgisi mi?
   <br/>
   <br/>
   "Ben Halit Bey'e de söyledim" diyor. "Aynı emeği başka bir 'konu'ya verseydik, başka bir senaryo için bu kadar ter dökseydik çok daha iyi bir şey çıkardı ortaya." "Köpekler Adası" filmindeki rolüyle en iyi erkek oyuncu ödülünü alan Gürsu'ya filmin bir doğa ve çevre filmi olarak değerlendirildiğini söylüyorum. "Aslına bakarsanız".... diye başlıyor söze. "Köpekler Adası"nın sinema dili oldukça profesyoneldir. Ama teması belli değil. Doğa ve çevre bilincini mi anlatıyordu yoksa platonik bir aşkı mı, maalesef bu ortaya çıkamadı."
   <br/>
   <br/>
   Halit Beyin tanımına katılıyor musunuz peki, film sizce de 'modern mistik' miydi?
   <br/>
   <br/>
   Durum şu ki Halit Bey'e mistik görünen şeyler jüri ve seyirci için öyle olmadı. Film biraz ortada kaldı. Antalya'da seyirciden aldığım tepki de bu yöndeydi. Bana söylenenler, kamera iyi, resim iyi, oyuncular iyi ama anlatılmak istenen ne? şeklinde.
   <br/>
   <br/>
   Filmde bir aşk var değil mi, pek öne çıkmayan ve ne zaman başladığını anlamadığımız? Üstelik sevdiğiniz kadın sürekli öğüt veriyor...
   <br/>
   <br/>
   Aşk var ama pek veremedik o duyguyu. Benim adaya gidişimin nedenleri de anlaşılamıyor. Sadece garip olduğu için mi  o kadınla röportaj yapmaya gidiyorum, yoksa eskiden beri aşık olduğum bir kadını görmek için mi? Onun da ötesinde ana hikayeyi besleyen yan unsurların olmayışı filmi çok yalın bir hale getiriyor. Ana temanın paralel hikayelerle beslenmesi gerekiyordu ve bazı temaların üzerinde daha özenle durulmalıydı.
   <br/>
   <br/>
   Halit Refiğ'in bu rolü size verişi nasıl oldu, niçin sizi seçti?
   <br/>
   <br/>
   Beni çağırdılar bir gün, senaryoyu oku dediler. Okuduk. Halit Ağabey'e döndüm: Ben bu rolü iyi yorumlarım ama Müşfik Kenter daha iyi olmaz mıydı?" dedim. "Biz de öyle düşünmüştük" dedi Halit Ağabey. Meğer Müşfik Kenter bana gelmelerinden iki gün önce ayağını kırmış . Halit Abi ses için yine Müşfik Bey'de ısrar etti. Müşfik Bey dublaja bastonla geldi, ben oynasaydım bu kadar hakkını veremezdim rolün, aferin dedi.
   <br/>
   <br/>
   Ah şu yeniler...
   <br/>
   <br/>
   Film pek çok açıdan eleştiri aldı. Bir kısmını az önce siz de belirttiniz. Tüm bunlar ödül almış olmanızın sevincini gölgede bırakmıyor mu?
   <br/>
   <br/>
   Eşim, dostum, seyircim yanımda. Trabzon'dan,  Konya'dan arayıp tebrik ediyorlar. Filmi izleyip de kötü diyen yok. Hem biz oyuncuyuz, filmin bütününden sorumlu olan yönetmendir. Bana düşen benim için öngörülen rolün altından kalkıp kalkamayacağımdır. Oyuncu, en fazla, gördüğü noksanlıkları hatırlatır yönetmene, onun ötesine karışamaz.
   <br/>
   <br/>
   Bu arada Yeşilçam'a yönelik bu anti kampanyanın nedeni nedir sizce? Yeşilçam dönemi Türk sinemasının alnındaki kara leke olarak mı algılanıyor, sizleri bu yüzden mi sevmiyorlar?
   <br/>
   <br/>
   Yönetmenler arasında olmuyor böyle şeyler. Bu eski yeni kavgası oyuncular arasında oluyor. Yeşilçam dönemine saldıranlar önce 60'lı yılların kalitesini aşmaya baksınlar. Rauf Tamer geçenlerde köşesinde yazmış. "Önceleri bu filmlere kızardım. Ama şimdilerde o filmlerin önemli olduğunu düşünüyorum, büyük bir hazla seyrediyorum" diyor. O yıllardaki filmlerin senaryolarını incelerseniz görürsünüz; küfürde bile bir zarafet, bir edebiyat vardı o zamanlar. Özüne bağlı filmlerdi onlar. Ama bir 68 kuşağı çıktı sonraları. 'Sosyal içerik' diye bir şey icat ettiler.
   <br/>
   <br/>
   O Küçük Hanım'lı filmlerdeki pek çok şey, zengin kızın katıldığı partiler, evde dadılar,  hizmetçiler filan... Bunlar Türk insanının 'öz'ü sayılamayacak hatta halka yabancı şeylerdi...
   <br/>
   <br/>
   Bir hikaye anlatmak istiyorsanız  belli şablonlardan yararlanmak zorundasınız. Biz  'Gurbet Kuşları' gibi  köyden kente göç olgusunu işleyen filmler de yaptık. Ama bunu böyle 'sosyal içerikli film' gibi süslü yaftalarla farklılaştırıp öne çıkarmadık. Bizleri niye sevmediklerini söyleyeyim. Çünkü bizler sansüre hayır demekle çağdaşlık olamayacağını  düşünüyoruz, muhafazakar insanlarız. Ben, Göksel Arsoy, İzzet Günay, Cüneyt Arkın. Biz o kuşağı ve onların şimdiki takipçilerini anlamıyoruz. "Gerçekçilik' diye gösterdikleri şey ahlaksızlıktan başka bir şey değil. Evet yeri geldiğinde çıplaklık abes kaçmayabilir, sinema öyle bir şeydir. Ama Anadolu'da lezbiyenliğin ne kadar yaygın olduğunu vurgulayan bir filmin sergilediği çıplaklık iğrençtir, çünkü oradaki niyet pis kokmaktadır.
   <br/>
   <br/>
   "En iyi erkek oyuncu" titri yüzünden başınızı ağrıtan da bu 'yeni nesil' oldu...
   <br/>
   <br/>
   Ben onları zaten hiç anlamıyorum. Garip bir hırsları var. Hesaplı kitaplı ilişkileri var. Eğer medyadaki nirengi noktalarla bizzat iletişime geçmeseydim her televizyon kanalında aynı şeyleri söyleyeceklerdi ve ben cevap hakkı bile kullanamayacaktım. Ben Antalya'daki festivallere neredeyse her yıl gittim. Her yıl ödül alabildim mi? Hayır. İşte bu ikincisi. Ama ödül almadım diye kimseye surat yapmadım, kimseye 'dinozor' demedim. Aksine tebrik etmişimdir hepsini. Gönül koymamışımdır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3090-kimseye-dinozor-demedim-hayatta.html), [web.archive.org (arşiv bağlantısı)](http://web.archive.org/web/20120201113151/http://www.aksiyon.com.tr:80/aksiyon/haber-3090-kimseye-dinozor-demedim-hayatta.html)
