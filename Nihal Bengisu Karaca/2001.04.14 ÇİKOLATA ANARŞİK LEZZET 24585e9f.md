# ÇİKOLATA: ANARŞİK LEZZET

*Nihal Bengisu Karaca 2001.04.14*

<div>
 <img border="0" src="/web/20020111214323im_/http://www.aksiyon.com.tr/yazar/sinek.jpg"/>
 <p class="spot">
  Her halükârda "çikolata" yasak olandır. İlkin çikolata çok yendiği takdirde zararlı olan bir tatlıdır; ikinci olarak haz verici şey, aklı baştan aldığı ve iradeyi ortadan kaldırdığı için yasaktır, haz BAŞTAN ÇIKARIR, itaatsizliği doğurur,  otoriteyi sarsar. Nitekim Vianne'nin dükkanı insanların damak tatlarını keşfettikleri,  hayattaki beklentilerini sorguladıkları bir yer olur GİDEREK
 </p>
 <p class="metin">
 </p>
 <img border="0" src="/web/20020111214323im_/http://www.aksiyon.com.tr/2001/332/resimler/ciko.jpg"/>
 <p class="metin">
  Geçen hafta insan eti yiyen centilmen Hannibal'ın öyküsü aklımızı çeldi. Hannibal kendine meşum bir ziyafet çekerken pek çok seyirci farkına bile varmadan vejetaryen oldu, deepfreze sağolsun, bu da geçer.
 </p>
 <p class="metin">
  Herneyse, şimdi sıra tatlıda diye düşündük ve gösterime gireli hayli zaman olmuşsa da "çikolata"nın insanı adıyla bile saran sıcak, yumuşak ve sevgi dolu atmosferine ışınlanalım dedik. Beklediğimiz gibi de oldu. Herşeyden önce karşımıza Judi Dench çıktı, sonra Matrix'in trajik güzeli Carrie Anne Moss ve en son sadece hüzünlü rollere yakıştığına inandığım Juliette Binoche... Olsun, kendi saksısının dışında bile olsa çiçek çoğu zaman çiçektir.
 </p>
 <p class="metin">
  Hikaye 1960 yılının Fransa'sında küçük bir kasabada geçiyor. Farklı olmanın bedelini oradan oraya göçerek ödeyen neşeli bir kadın küçük kızı ile beraber bir çikolata dükkanı açıyor. Vianne adındaki bu genç kadın kakaonun binbir şekle girip bin bir rayiha kuşandığı büyülü kimyasıyla gönülleri fethediyor; çikolatasını doğal taze meyvelerle neşelendiriyor, sıcak kakaoyu acı biberle enerji verici bir iksire dönüştürüyor, karekterlere ve düş iklimlerine uygun çikolatalardan cömertçe ikram ediyor. Ancak Vianne'nin kiliseye gelmemesinden ve rahat kişiliğinden rahatsız olan belediye başkanı Reynaud kontu, Vianne'nin dükkanını kötülüğün yeşerdiği, hazzın yüceltildiği bir şer yuvası ilan ediyor. Vianne'nin kasabayı ziyaret eden bir grup yersiz yurtsuz hippiyle dostluk kurması ise bardağı taşıran son damla oluyor.
 </p>
 <p class="metin">
  Lasse Hallström' "çikolata"yı hem damak tadına düşkün olanların vazgeçemeyeceği bildik çikolata olarak gerçek anlamında, hem de insana bahşedilmiş dünyevi hazları sembolize eden kışkırtıcı bir imge olarak kullanmış. İki anlamda da "çikolata" yasak olandır. İlkin çikolata çok yendiği takdirde zararlı olan bir tatlıdır; şeker hastaları ve kilo sorunu olanlar ondan uzak dursun! İkinci olarak haz verici şey, aklı baştan aldığı ve iradeyi ortadan kaldırdığı için yasaktır, haz baştan çıkarır, haz itaatsizliği doğurur, bu da otoriteyi sarsar. Netekim Vianne'nin dükkanı sadece tatlı şeyler satılan bir dükkan değil, insanların acılarını unuttuğu, sarhoşluğa benzer hoş bir hal içine girip mest oldukları, kıkır kıkır gülüştükleri bir yerdir. Böylesine serazad keyif neredeyse unutulmuş bir şeydir oysa. Kont'un endişelendiği kadar vardır, enerjiyi salıveren bir güç vardır çikolatada/dükkanda.  Kasabalı önce damak tadını sonra diğer ihtiyaçlarını keşfeder,  kutsal kamusaldan lanetli bireyselliğe adım atılır yavaşça... Vianne'ın bağımsızlığı ve sıcak kadın doğası hergün dayak yiyerek delirmenin eşiğine gelmiş olan Josephine'e insan gibi yaşamak için yol gösterir sözgelimi. Yaşlı bir adam Vianne'nin önerisini dinleyerek   kendi yaşlarındaki hoş bayana açılma cesareti bulur.
 </p>
 <p class="metin">
  Çikolata hayata pembe gözlüklerle bakan bir film ama adı yüzünden ve hatta Vianne'nin mutluluk saçan optimist karakteri nedeniyle onun yapış yapış bir romantizm olduğu hissine de kapılmayın. Filmin yarısından çoğunda  bir özgüven portresi çizen Vivienne'in ikinci yarıdaki kaçma teşebbüsü onun bakışaçısının da kusurları olduğunu göstermek için ideal, gerçekçi bir yorum içeriyor. Hallström ilk yarıda ayakları yere değmeyen bir bilge gibi gösterdiği kadını zaaflarıyla ve savaş alanını hep en olmayacak anda terketmesine neden olan güçsüzüğüyle yüzyüze getiriyor. Vianne annesinin yaşamını bir kader gibi benimsemiş olmanın da taşra insanı gibi kurallardan müteşşekil bir hayat sürmekten farklı olmadığını anlıyor sonunda.
 </p>
 <p class="metin">
  "Küçük bir değişiklik küçük bir mutluluktur" ilkesinden hareketle finale doğru "küçük görünen şeyler büyük değişimlere yol açar" mentalitesine varan bir hikaye bu. Gerçek şu ki Lasse Hallström'ün kasabadaki atmosferi anlatmak için seçtiği açılar muhteşem; Vivienne'in giydikleri, makyajı ve çikolataları arasındaki ambians da öyle...
 </p>
 <p class="metin">
 </p>
 <p class="arabaslik">
  Ajan mı, Güzel mi? Sevimli Dedektif
 </p>
 <p class="metin">
  Orj adı: Miss Congeniality
 </p>
 <p class="metin">
  Yön: Donald Hetri
 </p>
 <p class="metin">
  Oyn: Sandra Bullock, Michael Caine, Benjamin Bratt, Candice Bergen
 </p>
 <p class="metin">
  Sen: Marc Lawrence
 </p>
 <p class="metin">
  Dağıtım: Warner Bros
 </p>
 <p class="metin">
 </p>
 <p class="metin">
  Son elli yıldır Amerikan Güzellik Yarışması ülkenin en azılı teröristlerinden biri olan "vatandaş" tarafından eylem alanı olarak ilan edilmiştir. FBI bir çok bombalama olayına karışan bu azılı katili yakalamaya kararlıdır ve bu yarışma iyi bir fırsattır. Gereken tek şey iyi bir plandır. Güya basit bir plandır bu. Bir ajan güzellik yarışmasına katılacak, jüri de onu gösterinin sonuna kadar sahnede kalabilmesi için ilk beşe dahil edecektir. İyi ama uygun ajan kimdir? Onu bulmak pek o kadar kolay değildir ne yazık ki. Bilgisayar ajan Grace'i seçer. Gelin görün ki Grace saçını bile taramayan, paspal bir "facia"dır. Bullock hayranlarına ve komedi sevenlere....
 </p>
 <p class="metin">
 </p>
 <p class="metin">
 </p>
 <p class="arabaslik">
  Haydi Heidi!..
 </p>
 <p class="metin">
  Onu kim sevmedi ki? Heidi, Şeker kız Kendi'den, Geogia'dan, Çiçek Kız'dan ve Clementine'den çok daha doğal, çok daha içten bir kahramandı. Alplerin hareli yeşillikleri arasında keçisi ve arkadaşı Peter ile oynayan, büyükbabasının hazırladığı tereyağ, süt ve peynir ağırlıklı kahvaltılarla beslenen, Clara'ya yeniden yaşama sevinci ve direnç kazandıran Heidi'nin yerini hiçbiri dolduramazdı. Çizgi filme yaraşır masumiyet, çocuksu neşe, doğa tutkusu ve dostluk ateşi eksik olmazdı pembe yanaklarından. Çizgi film diyorum oysa Heidi karakteri 1880 yılında yazar Johanna Spyri tarafından ortaya çıkartıldı. 50 değişik dile çevrildi ve yirmi milyon sattı; tüm zamanların en çok okunan romanları arasına girdi. 1937'de Shirley Temple'a Oscar ödülü kazandırdı. Daha sonra Japonlar tarafından çizgi filme dönüştürüldü. 121 yıldır beyaz perdede olan Heidi yeniden sinemada boy gösteriyor. Heidi'yi bu kez Cornelia Groeschel canlandırıyor. Film İsviçre'de gösterime girdi, sıra diğer Avrupa kentlerinde.. Zürih kökenli Vega film şirketi tarafından 3.5 milyon dolara mal edilen yeni filmde Heidi günümüz koşullarına göre, sağlam sezgileriyle dürüstlük içeren, çağdaş fikirlere sahip bir kişi olarak tasarlanmış. Şu an İsviçre'nin en tanınan kişisi olan Heidi'nin büyükbabasını Paolo Villagio canlandırıyor. Yönetmen ise Markus Imboden.
 </p>
 <p class="metin">
 </p>
 <p class="arabaslik">
  Muhtemelen Brad Pitt...
 </p>
 <p class="metin">
  Darren Aronofsky'yi hayatın anlamını sayılarla çözmeye kalkan bir adamı anlattığı Pi filminden tanıyoruz. Siyah beyaz filmin yönetmeni hızla değişen kadrajlar, migren sancısına birebir eşlik eden ışık patlamaları ve Tanrı'nın bilinmeyen adını arayan radikal Yahudileri bir kenara bırakmış yeni bir "Batman filmi çekmeye hazırlanıyor! (Pi"yi izleyenler "ne alâka?" diyecekler, ben de bilemiyorum ne alâka?) Her neyse bizim konumuz Batman değil, Aronofsky'nin kendisinin yazıp yöneteceği ve henüz adı belli olmayan bilimkurgu—gerilim filmi. Aronofsky ile bir süredir görüşen ve senaryoyu okuyarak çok beğenen Brad Pitt'in filmde oynamayı neredeyse kabul ettiği açıklandı. Eğer böyle olursa Brad Pitt'i On iki Maymun/Twelve Monkeys'den sonra ikinci kez bir bilimkurguda görmüş olacağız. Filmin konusu henüz çok gizli tutulsa da, Aronofsky bir süre önce gerçekleştirdiği bir röportajda filmin Matrix sonrası bir bilimkurgu olduğunu söylemiş. Bu durumda Matrix'in bilimkurgunun tarihini M.Ö ve M.S olarak değiştirdiğini söylemek hiç abartı olmayacak sanırım.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020111214323/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/sinema/1.htm), [web.archive.org (arşiv bağlantısı)](http://web.archive.org/web/20020111214323/http://www.aksiyon.com.tr:80/2001/332/sinema/1.htm)
