# Bılmeme’nın dayanılmaz hafıflığı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050227092727im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092727im_/http://www.aksiyon.com.tr/resim/348/62.jpg" vspace="5"/>
  </p>
 </font>
 <font class="content">
  Bellek kişiliğimizin bir bahanesi olabilir mi? Olması işimizi kolaylaştıran ve bizi kesinliği tartışmalı yargılarla donatan belleğin ortadan kalkması halinde nasıl bir gelecek bekler özürlüyü?
 </font>
 <br/>
 <p>
  <font class="content">
   Zor bir hayat olacaktır bu -kuşkusuz-, gündelik hayatın küçük detaylarıyla kahramanca çarpışmak zorunda kalacaktır adamımız, on dakika önce tanıştığı biriyle yeniden tanışacak, bir gün önce yaptığı planı hatırlamayacak, konuşma uzun sürerse başını unutacak ve aslında neden bahsettiğini bir türlü anımsamayacak, nerede yaşadığını, öğle yemeğinde ne yediğini ve daha pek çok şeyi her seferinde yeniden öğrenmek zorunda kalacak. Tüm bunlar için sıkıntılı bir “evet” ama ya “bilmeme” halinin sunduğu olanaklar? Kısa süreli belleğini ani olarak kaybeden ama bu kaybetme halinden önceki herşeyi hatırlayan, sadece yeni olayları hafızasında tutamayan birini düşünün. Bu kusurluluk önceki hayatında kurallar, örfler ve vicdan duygusu ile sınırlı olan bireye zorluklar ve engellerden başka bir şey daha vermektedir: Özgürlük. Bu , “sarhoştum hatırlamıyorum”un  verdiği özgürlükten daha gerçekçi, çok daha masum, çok daha gerekçeli bir özgürlüktür üstelik.
   <br>
    <br>
     Leonard’ı bir cesedin fotoğrafını elinde sallarken görürüz ilkin, derken fotoğraftaki netlik kaybolmaya başlar, fotoğraftaki görüntünün tam da orada, yerde yatmakta olan cesede ait olduğunu fark ederiz. Birazdan yere saçılmış olan kovanlar tabancadaki yerini, yerde yatan adamdan düşen güneş gözlüğü de asıl yerini almış olacaktır. Sonra “buumm”, patlama sesi ve adam yere yığılır, kanlı tablo tamam olur.  Hemen ardından  Leonard’ın  adama silah dayamış halini görürüz, Leonard  onun aradığı adam olduğunu, bu yüzden ölmesi gerektiğini söylemektedir. Adam ki bu Teddy’dir- hem şaşırmış hem de çaresiz bir halde ona yanıldığını söylemeye çalışmaktadır. Teddy’nin Leonard’la konuşmasından onun durumunu bildiğini, hatta uzun zamandır tanışmakta olduklarını anlarız. Ama bu arkadaşlığın Teddy’yi kurtaracak cinsten bir şey olmadığı aşikardır. Sonuçta Leonard cebinden çıkardığı notlara bakıp onu öldürmesi gerektiğine karar vermiştir ve öldürmüştür de. Şimdi sıra Leonard’ın otel odasına, Natalie’nin verdiği bilgilere, bilgilerin  Teddy’i öldürmesi gerektiği gerçeğini içermesine, Natalie’nin neden bu kadar üzgün olduğuna,  Teddy ‘nin neden öyle tuhaf davrandığına ve giderek Leonard’ın kim olduğuna  gelir.
     <br>
      <br>
       Akıl Defteri sondan başlayan bir film. Bu Manchevski’nin Yağmurdan Önce’sindeki gibi veya Tarantino’nun Ucuz Roman’ında gördüğümüz türden bir 3-1-2 kurgusu değil, film düpedüz  3-2-1 diye ilerliyor ve Nolan’ın başarılı anlatımıyla bu durum gerilimin düşmesini değil artmasını sağlıyor.  Çünkü filmin başından sonuna dek belleğini kısa süreli  kaybeden bir adamın  vizöründen görüyoruz olayları, izlek bu adamın unutma, hatırlama, not alma, mümkünse hatırlamak istediklerini dövmelerle vücuda kazıma, tekrar unutma minvalinde oluşuyor. Kahramanın filtresinden kaçınılmaz olarak kaçanlar yönetmen tarafından bize gösterildiği için olsa gerek filmin açılışında adam öldürdüğünü bildiğimiz halde bu masum katile acıma hissiyle bakıyoruz. Leonard’ın tüm amacı karısına tecavüz eden ve öldüren o adamı bulmak. “Karısı intikamı hak ediyor” ve bu amaç gördüğümüz cinayeti meşru kılıyor handiyse. Ama film ilerledikçe başka cinayetler de olduğunu fark ediyoruz. Leonard, belleğin tarafsız olamayacak ve  gerçek verileri kaydedemeyecek kadar kaygan olduğuna dair fikirlerle ve bu yüzden elinde “öldür onu!” yazan notları ve vücudunda amacını hatırlatan dövmeleri olduğu halde iz sürüyor, dostu mu düşmanı mı olduğuna bir türlü karar vermediği Teddy ve Natalie eşliğinde doğru yerlere varmaya çalışıyor hesapta; ama her gördüğünde yeniden tanıştığı Teddy ve Natalie’nin birbirlerinden hiç de hoşnut olmayacak iki insan olduğunu bilmeyerek ve aslında bir çok kere kullanıldığını asla hatırlayamayarak. Eşinin eşyalarını yakıyor ve şu kahredici sözleri söylüyor Leonard: “Seni unutmayı hatırlayamıyorum.”
       <br/>
       <br/>
       Film hafızanın/bilinçliliğin kişilik yapısıyla olan ilişkisini  tartışmada Tim Roth’un başrolünü oynadığı “Liar”ı çağrıştırıyor. Tersinden kurgulanması ise bir psikiyatristin hastanın bilincinde yaptığı geriye doğru yolculuğa, pisikanalize gönderme yapıyor gibi. Film şimdiki zamandan geriye gidiyor, yavaş yavaş kaza anına dönüyor,  psikanalistin hastayı “o” olaya yönlendirişinde olduğu gibi safhalı ve sabırlı bir seyirle... ‘Bilme’nin kayıtlayıcılığı ve ket vuruculuğu ile ‘bilmeme’nin nedameti ortadan kaldıran hafifliği arasındaki farkın kişiyi bir tercih yapmaya yöneltebileceği fikri  filmin en önemli kozu.  L:A Confidental/Los Angles Sırları’ndan tanıdığımız Guy Pierce’ın ne yaptığı konusunda fazla bilgi vermeyen, ama sürpriz yapabilecek kapasitede bir adam olduğu izlenimini uyandıran  ketum yüzü ve “eskimemiş” imajını da bu koza eklemek gerekiyor tabii.  Matrix’in Trinity’si Carrie-Anne Moss hüzünlü ifadesiyle önemsiz sayılabilecek bir rolde karşımıza çıkıyor. Akıl Defteri akla ziyan kurgusu ve ele aldığı konunun çarpıcılığıyla yaz sezonuyla örtüşmeyen bir ciddiyet ihtiva ediyor. Ama sadece sulu şeylerden sıkılanlara değil, sıkı sinemaseverlere  tavsiye edeceğimiz türden bir yapım Akıl Defteri.
       <br/>
       <br/>
       Akıl Defteri
       <br/>
       Memento
       <br/>
       Yön: Christopher Nolan
       <br/>
       Oyn: Guy Pierce, Carrie-Anne Moss,
       <br/>
       Joe Pantoliano
       <br/>
       Sen: C. Nolan
       <br/>
       Yapım: Suzanne &amp; Jennifer Todd
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12561), [web.archive.org (arşiv bağlantısı)](http://web.archive.org/web/20050227092727/http://www.aksiyon.com.tr:80/detay.php?id=12561)
