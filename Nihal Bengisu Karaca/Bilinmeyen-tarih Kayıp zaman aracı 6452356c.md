# Kayıp zaman aracı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050227030709im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030709im_/http://www.aksiyon.com.tr/resim/370/40.jpg" vspace="5"/>
  </p>
 </font>
 <font class="content">
  Kimse minibüste gördüğü biriyle sonradan “karşılaşmaz”. Çünkü minibüste kimseyi görmemiştir! Yüzler saklanmaya değer görülmeyen polaroid fotoğraflar kadar derinliksizdir burada; kaderler birbirine değer, ruhlar yakınlaşmaz....
 </font>
 <br/>
 <p>
  <font class="content">
   Kent yaşamının giderek zorlaşan hayat şartları ile giderek yoğunlaşan yalnızlığı buluşturduğu yerlerden biridir minibüs... Kamusal alan için seçilip işaretlenmiş maskeleri/rolleri burada kullanmayız pek (İçimiz boşaltılmış gibidir). Öte yandan uykudaki kadar çıplak da değilizdir. Genelde dalıp dalıp gidilir minibüslerde, bir şeyler düşünülür, bir şeyler kurulur ama düşünülen ve kurgulanan her neyse daha sonra asla hatırlanmaz... En dinç olanımız şofördür yine de, dalıp gitmenin bedelini kaybolmakla veya uzun uzun yürümekle ödemiş olanlar, minibüsün bahşettiği bu yitik zaman’ın puslu ülkesine düşmemek için direnirler... Şehrin kimi “sesli” kimi “sessiz” harflerle, ama, kendi kendiyle söyleştiği bir tiyatro sahnesidir minibüs...
   <br>
    <br>
     Ben zaaaten her acıınııın tiryakisi olmuşuuum...
     <br>
      <br>
       (Şoförümüz trafiğin açılmasını beklemektedir)
       <br/>
       <br/>
       Bitmek bilmez İstanbul’un yolları, geçit vermez sağ şerit, sarp dağlar gibi dinelir trafik lambaları. Offf of Aysun’la buluşacaktım bu akşam. Nicedir seyrettiği kolçaklı çizmeyi ellerine alınca ne de sevinecekti, yatar bu buluşma: Trafik adamda yiğitlik de bırakmıyor En iyisi ben bunu bugün vermiyim, hayır şimdi bu gecikme durumları ile posta koyma vaziyetleri arasında haybeye gidecek bizim iğneyle kazıp çıkardığımız jantilik... Saksımız kadın ruhu meselelerine çalışmıyor... Anamın pederden beklediği tek incelik döverken kaba yerlerine vurmasıydı... Şöyle muhabbetin demini aldığı bi gün çıkarıp versem çizmelerini ve “al, bak, sana ne aldım” desem, hiç belli etmeden zorlandığını, kaç saat fazla çalıştığımı...
       <br/>
       <br/>
       (Bayan devreye girer)
       <br/>
       <br/>
       —Kardeşim ne zaman hareket edicez?
       <br/>
       <br/>
       —Hareket halindeyiz ablacım, da belli olmuyor normal olarak...
       <br/>
       <br/>
       —Eeee, niye duruyoz o zaman, gelen geldi daha ne bekleme yapıyosun?
       <br/>
       <br/>
       —Beklemede değilim ablacım, trafiği görmüyor musun siz, Hasbinallahh.
       <br/>
       <br/>
       —Ne kızıyorsun be!
       <br/>
       <br/>
       —Bakın bayansınız... Doğru konuşun akşam akşam...
       <br/>
       <br/>
       (Memur)
       <br/>
       <br/>
       Kadın haklı... Bi de hemen zorbalaşır bu iblisler... İki yolcu daha almak için adamın iflahını keserler. Fazladan beşyüz bin lira. Be hey gözü doymaz çıkarıp ben vereyim de böyle eyleşme yol kenarlarında desen yumruğu yersin tepene... Trafikmiş.. Sokulursan dibin dibin sağ şeride, yol açıkken alıp başını gitmezsen, olacağı budur işte. Salamura ettin bizi akşam akşam, işte yine gözüm seğiriyor. O kadar evrakla uğraş, patronun ağız kokusunu çek, akşama kadar didin çabala, sonra bu serserilere emanet et kendini, kelle kucakta bekle ki semtine varabilesin! Bunca yıllık memurum, aha şuraya çiziyorum —nereye çizeyim? Hah buldum— bu memleket adam olmaz... Bir ülkenin 20 senelik memuru elden düşme Şahin’ini bile fulleyemiyorsa bu memleket...
       <br/>
       <br/>
       (İri yarı bir adamcağız huylanır)
       <br/>
       <br/>
       —Pardon bi durum mu var amca?!
       <br/>
       <br/>
       —Ne?... Efendim evladım?
       <br/>
       <br/>
       —Hayır yani sabahtan beri kaş göz işareti yapıyorsun da, delikanlı adamız, bi rahatsızlık mı veriyoruz diye şeyettim yani
       <br/>
       <br/>
       —Kaş göz mü? Size mi efenim?
       <br/>
       <br/>
       —Böyle sizdi mizdi lagalugaya gerek yok beyamca, hani dersen ki iki kişilik yer kaplıyorsun diye, o zaman ben de derim ki be amca böyle asabiyet yapacaksan akşam akşam, taksiye bin güzel amcam derim.. Biraz kiloluyuz tamam da yaradılışımız böyle, ne yesek yarıyor, ne içsek yarıyor.
       <br/>
       <br/>
       (Bir başka koltukta bir başka iri yarı kadın fena halde sinir olur)
       <br/>
       <br/>
       ...Be hey şişko sussana! Şişmansın kabul et... Senin gibiler şişmanların en kötüsüdür.. Göze çarptıkları yetmiyormuş gibi bir de densiz densiz konuşup daha da çizerler  dünyada işgal ettikleri fazladan yerin altını... İşte eşeğin aklına karpuz kabuğu düşürdün, benim yanımdaki kokona da rahatsızlığını belli etmek için açık açık tıslıyor şimdi... Oysa ben iki kişilik para ödemeyi teklif ettim şoföre.. Hep böyle yaparım.
       <br/>
       <br/>
       ...Ömür boyuuu bitmeyeeen derdinle yoğrulmuşumm....
       <br/>
       <br/>
       (Şoför dikiz aynasından hareket eden herşeyi takip etmektedir.)
       <br/>
       <br/>
       Biliyorum sen de ineceksin.... Kimler gelir kimler geçer buradan, sizler yolcu ben hancı... Parayı verir kurulursunuz köşenize.. Ölüm makinesidir bu, canınızı emanet almışım. Hiçbir şey olmamış, hiç göz göze gelinmemiş gibi “inecek var” dersiniz sonra... Çeker gidersiniz nereye isterseniz... Bazen kapıyı açmamak gelir içimden, ama olmaz, yolcu yolunda gerek, hancı hanında...İnsan sarrafı olmuşuz biz, gözümüz gönlümüz insan olmuş. Biliyorum sen iyi bir kızsın ama biliyorum gideceksin. Canın sağolsun...
       <br/>
       <br/>
       (Bıçkın delikanlı)
       <br/>
       <br/>
       —Hoopp..arkadaş... inecek var dedik duymadın mı?
       <br/>
       <br/>
       —Ses yok—
       <br/>
       <br/>
       —Açarsan teybin sesini o kadar duymazsın tabii.
       <br/>
       <br/>
       —Kardeşim mırıldanma o zaman, adam gibi söyle, sesine kira mı istiyosun Alla alla...
       <br/>
       <br/>
       (Kadri kıymeti bilinmemiş yazar)
       <br/>
       <br/>
       ...İnsan talihi anlayabilir. İnsanı yiyip bitiren yaptığı hatalara hayıflanması. O yayınevini tercih etmeliydim evet, o kitabı değil öbürünü çevirmeliydim evet, o konuda değil şu konuda yazmalıydım evet... Ama hırsızın hiç mi suçu yok... Hayır dostum yok... Onlar neden onu değil de beni okumadılar sorusunu asla sorma. Sen bir sokak çalgıcısısın, dileyen seni dinler ve önüne bir miktar para atar, dileyen yüzüne dönüp bakmaz bile... Ne diyor Oscar Wilde: “... Modern kültürün yarısından fazlası okunmaması gereken şeylerden oluşuyor...” Kalemimin tutku hastalığıyla iltihaplanmasına izin vermeyeceğim...
       <br/>
       <br/>
       Gülemem... Sevdiğim....
       <br/>
       <br/>
       (Şöför yine içlenir)
       <br/>
       <br/>
       Ah Aysun... İyi kızsın hoş kızsın da dilin pabuç gibi...Tuttun altmışlık kadınla haydari şöyle yapılır böyle yapılır tartışmasına girdin... Kimse mutfak işlerinde anamın eline su dökemez. Tamam herkesin kötü bir huyu vardır, biz de  sütten çıkmış ak kaşık değiliz hani... Ama bizim valide adın geçti mi kurdeşen oluyor... Ben öyle kendini bilmez çaçaronu sana gelin diye almam diyor.  Aşağı tükürsen bıyık yukarı tükürsen...
       <br/>
       <br/>
       Ben sensiz aaaahhh
       <br/>
       <br/>
       yaşayamam...
       <br/>
       <br/>
       (Masum genç kız)
       <br/>
       <br/>
       Mail attım... En kolay yolu buydu. Bütün duygularımı, söylemek istediğim herşeyi söyledim.”Sen yoksan dünya bir sürgün yeri” dedim. “Uzatma dünya sürgünümü benim...” Bu kısmı alıntıydı tabii. “Sen bana fazla iyisin” demişti bir keresinde... Ne söylemeye çalışıyordu? Benim zengin bir aileye sahip olmam onun için caydırıcı bir faktör, biliyorum... Ona    cezaevinde yatmış olmasının ve üniversite bitirmemişliğinin önemli olmadığını söylediğimde hayretle bakmıştı bana: “Dünyada senin gibiler var mı hâlâ, sen gerçek misin?” diye sormuştu. Ne demek istiyordu?
       <br/>
       <br/>
       (Jetonu geç düşen yolcu)
       <br/>
       <br/>
       —Şoför bey, ayol bi durun, inemedim, hemen hareket ettiniz...
       <br/>
       <br/>
       —Ablacım, durağınıza gelmeden önce hazırlansanız, bööle kırk saat sizin kapıya teşrif etmenizi mi bekliycez.
       <br/>
       <br/>
       ( Ev kadını  karışık hisler içindedir)
       <br/>
       <br/>
       Makarna yapsam, olmaz, salça bitti— Adam kahveden çıkmıyor. Çocukların okumakta gözü yok...(Kuru fasulye..ı—ıh...Akşamdan ıslamak gerekiyordu..) Beş kuruşum kalmadı elimde. Devir kısıntı devri... (Zaten dolapta biraz nohut var..) Anamı ağabeyimin okuması ayakta tutardı. (En iyisi pilav yapayım yanına) “Oğlum okuyacak bizi kurtaracak derdi.” Ömrünün son iki yılında rahat etti kadıncağız... (Şimdi yanına ayran ister çocuklar) Ben de anamı dinleyip o eczacı kalfasına varsaydım, azıcık gün görürdüm.. Güzel değildim ki, öyle mühendisler, mimarlar, doktorlar istemedi beni hiç.. (Biraz turp olacak dolapta). Sonra bizim kırtipil çıkıp evimizin önünde naralar atmaya başlayınca.. Sevgi bu, dedim, gözüdönmüşlüğü sevgi sandım... Şimdi konuş Sabriye... Sabredip oturacaksın. Umut dünyası demişler, bu dünya bir boş hayali sana çok görmez elbet, bir gün dayanacağın bir hülya bulursun kendine, parayla satılmıyor sonuçta, bu iyi. (Bi de hoşaf yaptım mı, yeter de artar.)
       <br/>
       <br/>
       —Abla, son durak...
       <br/>
       <br/>
       —Ah, şey.. tamam.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12220), [web.archive.org (arşiv bağlantısı)](http://web.archive.org/web/20050227030709/http://www.aksiyon.com.tr:80/detay.php?id=12220)
