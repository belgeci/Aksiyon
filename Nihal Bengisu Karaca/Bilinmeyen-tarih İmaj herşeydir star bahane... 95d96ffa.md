# İmaj herşeydir, star bahane...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050226153045im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153045im_/http://www.aksiyon.com.tr/resim/412/66.jpg" vspace="5"/>
  </p>
 </font>
 <font class="content">
  Gerçek ya da sahte fark eder mi? Normalde evet, şov dünyasında hayır. Simone bunun en güzel ispatı: Yazılım harikası sentetik bir karakter. Yönetmen gül deyince gülen, ağla deyince ağlayan, makyaj uzmanı gerektirmeyen, soyunma odası talep etmeyen bir Barbie bebek.
 </font>
 <br/>
 <p>
  <font class="content">
   Menajeri ve ajansıyla astarı yüzünden pahalıya gelen şöhret budalası aktrislere hiç benzemiyor, kilo almıyor, nereden baksanız en azından, ucuz! Bu devirde böyle bir ‘star’ bulmak ne mümkün? Ahlaklı da... Rolü beğenmeme, oynayacağı kişileri seçmek isteme, film hakkında yönetmenle tartışma, bu şartlarda çalışamam deyip seti terk etme gibi huyları da yok. Kanlı canlı bir aktris değil ama gerçek bir oyuncu. Filmi sahibine, yani yönetmene havale etme konusunda incelikli bir tevazuya sahip, bir numara, halk onu sevdi üstelik. Simone! Simone! nidaları yükseliyor her yandan. Ama o prodüksiyon şirketinden çıkamaz. Çünkü hayat bulduğu, rol yaptığı, biraz Audrey Hepburn gülüşü, biraz Bridget Bardot bakışı, biraz Barbara Stynwick meydan okuması ile donanıp performansını ikiye katladığı yer bir film seti değil, tam teşekküllü bilgisayarının ekranı. Boş zamanlarında spor yapmıyor, devrelerin arasına kıvrılıp uyuyor, hepi topu elektronik bir figür: Sim ve One. Ya da simulation kelimesinin kısaltılıp güzel bir kadın ismine dönüşmüş hali. Mükemmel, pratik, ucuz. Ama sahte. Noolmuş? Show dünyası ‘bilumum sahtelik itinayla üretilir’ vaadinden başka bir şey mi?
   <br>
    <br>
     Herşey Victor Taransky’nin aktris kaprisi nedeniyle filmini tamamlayamadığı ve bu yüzden eski eşi ve çalıştığı yapımcı şirketin sahibi Elaine’in onu işten atmasıyla başlar. Yönetmen sineması hikayedir ve hatta filmin başında yer alan ‘Bu bir Victor Taransky filmidir’ ibaresi bile!. Hollywood’da senarist, yönetmen ve yapımcı gibi filmin temel unsurları casting’in boyunduruğu altındadırlar, filmi izleten stardır, gerisi boş laf... Taransky’nin imdadına tüm ömrünü bir simülasyon yazılımına adamış deha Hank yetişir. “Senin çaren bende!” Hank buluşunun sonuçlarını görecek kadar yaşamaz. Ama Taransky bu yazılım sayesinde filmini istediği gibi, evet, istediği gibi çeker. Star sultasının olmadığı şartlarda film çekmek başka bir hoştur doğrusu. Başrol oyuncusunun yetenekli ve uysal olması Taransky’nin elindedir. Ama filmi besleyecek süreci de işletmek gerekmektedir. Simone talk–show programlarına katılmalıdır; Newsweek, Time gibi dergilere kapak olmalıdır, haber bültenlerine bağlanmalıdır, olur da...
     <br>
      <br>
       Simone’un senaristi ve yönetmeni Truman Show’un senaristi ve yapımcısı Andrew Niccole. Niccole herşeyin sanal olduğu bir yerde, herkesin rol yaptığı bir film setinde usul usul gerçek yaşamını sürdürdüğünü sanan Truman Burbank’ın gerçeklik–sanallık denklemini ters yüz ediyor Simone’da. Sanki müstehzi küçük bir gönderme de yapıyor Truman Show’a. “100.000 insanı inandırmak tek bir insanı inandırmaktan daha kolaydır”. Oysa milyonları ekran başına çivilediğinden habersiz olan Truman’ı yaşadığı hayatın reel olduğuna inandırmak için ada büyüklüğünde bir stüdyo inşa etmek gerekmişti. Simone’un, ne olup ne olmadığını düşünmek gibi bir lüksü yok. Yüzbinleri onun gerçek olduğuna ikna etmek ise Simone’a film çevirtmekten daha kolay. Seyircinin medyatik mamulleri içselleştirme süreci süpermarketteki ürünlerin ötesini berisini inceleme, uyarıları okuma ve satın almaya karar verme sürecinden çok daha hızlı gerçekleşiyor. Herşey yiyip içmeyeceğimiz, üzerinde oturup giymeyeceğimiz, sadece izleyeceğimiz, izleyerek tüketeceğimiz yıldızın yaldızında düğümleniyor. Yıldız çarpmasının etkili olabilmesi için yıldızın etten kemikten olmasına gerek yok! Şöhreti, güzelliği ve parıltıyı iyi taşıyabilen, biraz esrarengiz, biraz sıcak, biraz egzantirik olan Simone bunu fazlasıyla yapıyor. Film Taransky’nin Simone’suz bir hiç olduğunu fark etmesiyle ironik bir tat kazanıyor. Simone Taransky’ye sadık ama verdikleri karşısında çok önemli bir bedel istemekte: Giderek büyüyecek olan kusursuz bir yalan çemberi ve koşulların bu çembere uydurulması becerisi. Taransky’nin ağzında başarının bir kez daha star’a atfedilmesinden kaynaklanan acı bir tat. Böyle mi olacaktı?
       <br/>
       <br/>
       Simone, hayal taciri Hollywood’da, gerçek arzuların sanal zeminlerle tatminini sağlayan bu endüstri kompleksinde, sahte yıldızların bünyeyle (!) daha iyi uyuşacağını, hatta halka gerçek yıldızlardan çok daha iyi örnek olacaklarını iddia eden alaycı ve keyifli bir üsluba sahip. Espriler zekice, Taransky rolündeki Al Pacino’nun (böyle büyük bir oyuncunun ) ağzından “Oyuncu önemli değildir, önemli olan yönetmendir” sözünü duymak bile başlı başına bir eğlence.
       <br/>
       <br/>
       Simone/S1mOne
       <br/>
       Yön: Andrew Niccol
       <br/>
       Oyn: Al Pacino, Catherine Keener, Ewan Rachel Wood, Elias Koteas,Winona  Ryder
       <br/>
       Sen: Andrew Niccol
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2033), [web.archive.org (arşiv bağlantısı)](http://web.archive.org/web/20050226153045/http://www.aksiyon.com.tr:80/detay.php?id=2033)
