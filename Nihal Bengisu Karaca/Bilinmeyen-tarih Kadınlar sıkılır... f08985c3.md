# Kadınlar sıkılır...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031231000549im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031231000549im_/http://www.aksiyon.com.tr/resim/48/68.jpg" vspace="5"/>
  </p>
 </font>
 <font class="content">
  Saatler bir ruh akrabalığı içinde bir edebi eser tarafından ister istmez belirlenen üç kadının yaşama ve ölüme tavır alışlarını; sahip oldukları farklılıkların kendilerini nasıl yalnızlaştırdığını başarılı bir kurgu içinde veriyor. Aralarında coğrafya ve dahi binlerce ‘saat’ farkı olan üç kadının Virginia Woolf’un Mrs. Dalloway’i etrafında şekillenen bir günlük hayatları.
 </font>
 <p>
  <font class="content">
   Saatler bir ruh akrabalığı içinde bir edebi eser tarafından ister istmez belirlenen üç kadının yaşama ve ölüme tavır alışlarını; sahip oldukları farklılıkların kendilerini nasıl yalnızlaştırdığını başarılı bir kurgu içinde veriyor. İlk kadın, Virginia Woolf’un, 1941’deki intiharı ile açılıyor film. Virginia ceplerine doldurduğu taşlarla gölün ortasına ilerliyor. Sonra önceden kurulmuş saatler hep bir ağızdan çalmaya başlıyor. 1929’a dönüyoruz; Virginia bir yandan huzur bulsun diye getirildiği Richmond’da ‘sıkıntı’ ile boğuşmakta, kocasının ve doktorların gözetiminden bunalmış bir halde Mrs. Dalloway’i yazmaktadır. Sonra 1951 yılında çocuğuna anne, kocasına iyi eş olmaya çalışan ama Mrs. Dalloway okumaktan kendini alamayan Laura’yı izliyoruz; ikinci çocuğuna hamile olan Laura bir kararın arefesindedir. Laura’nın en az kendisi kadar duyarlı olan oğlunun acı ve endişelerini algılayamaması ise filme damgasını vuran Virginia Woolf perspektifinin çoğaltılması gibidir. Aile bir zorunluluk–görev sarmalı içinde kişiliğimizin tüm renklerini çaldığı gibi, duyarlılıklarımızı da köreltir çünkü. Oysa 1929’daki Virginia tekemmül etmemiş bir aile olmanin, yalnizligin sikintilarini çeker gibidir; ablasinin ziyaretine ve dönüşüne olaganüstü anlam yükler. Son olarak 2001 yilinda ölmek üzere olan şair dostuna bir parti vermeye hazirlanan ve garip bir tesadüfle ayni şair tarafindan ‘Mrs. Dalloway’ diye çağrılan Clarise Vaughn vardır. O tıpkı romandaki Mrs. Dalloway gibidir; sesizliği örtmek için sürekli partiler veren ve küçük şeylerle uğraşan Dalloway gibi.
   <br/>
   <br/>
   Film hayatları ile ilgili bir fikir sahibi olmaya çalışan, gerçekte neyi isteyip neyi istemediklerini keşfetme yolunda varoluşsal bir mücadele veren üç kadının birbiriyle benzeşen ve ayrılan yanlarını ince ince dokuyor. Film, bir edebi eser potasında bir araya gelen Virginia, Laura ve Clarisa’nın kişiliklerini ve tercihlerini birbiriyle kesiştirip ayırmada başarılı metodlar kullanıyor. Ancak bu incelikler ve dokunuşlar, Virginia Woolf’un obsessif ve safi depresif görünmesini, Laura’nın ise tümüyle nevrotik bir hatun olarak algılanmasını engelleyemiyor. Bu boyutsuzluk diğerlerine oranla daha basit ve senaryo tarafından bir miktar kayırılmış Clarisa için sözkonusu değil. Filmde ölüm insanın bir cins özgürleşmesi olarak sunuluyor. Bu bağlamda intihar da karakterlerin özgürleşme isteğinden kaynaklanan, tıkanmayı ve sürüncemede kalmış ne varsa açmayı sağlayan bir alternatif olarak ele alınıyor. Vizyonda olan pek çok filme, düşünceli hali ve kurgusuyla üstün gelebilecek bir yapım.
   <br/>
   <br/>
   Saatler/The Hours
   <br/>
   Yönetmen: Stephen Daldry
   <br/>
   Oyuncular: Meryl Streep, Nicole Kidman, Julianne Moore, Stephen Dillane, Miranda Richardson, Toni Collette
   <br/>
   Senaryo: David Hare
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2498), [web.archive.org (arşiv bağlantısı)](http://web.archive.org/web/20031231000549/http://www.aksiyon.com.tr:80/detay.php?id=2498)
