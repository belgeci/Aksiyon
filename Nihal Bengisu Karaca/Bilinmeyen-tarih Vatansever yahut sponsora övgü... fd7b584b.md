# “Vatansever” yahut sponsora övgü...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302230446im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230446im_/http://www.aksiyon.com.tr/resim/299/73.jpg" vspace="5"/>
  </p>
 </font>
 <font class="content">
  Patriot/vatansever, niteleyen şeyin bizzat nitelenenin kendisi olduğu bir hali imliyor. “Vatansever bir adam” değil, sadece vatansever; bu “kırmızı bisikletli adam”dan yahut “şerefli asker”den çok daha belirgin, açık ve keskin bir durum:
 </font>
 <br/>
 <p>
  <font class="content">
   Sıfat olması gereken bir niteliğin hiç bir iyelik eki almadan ve dahi önünü özne adı altındaki her tür zevattan temizleyerek başlı başına bir varlık olması, suje’den rol çalması hali. İlk bakışta eril ve dişil olanı ayrıca ve özenle karşılayan dilin kalıplarını bile önemsemediği yanılsamasına uğratıyor insanı. Ama hemen aymak lazım; Hollywood, Mel Gibson ve “vatansever” dendiğinde, kastedilen vatanseverin 16 yaşında Japon bir kadın olmadığına uyanmak lazım... Üstelik konu Mel Gibson’sa vatansever olmanın hiç de kolay olmadığını; mutlak kayıpların ve o kayıplar ardından acıyla yollara düşen yanık bir yüreğin sözkonusu olduğunu da bilmek gerekiyor. Ne diyor başta kendileri: “Bana ilkelerden söz etmeyin. Yedi çocuğum var ve bu yüzden ilkelere sahip olmak gibi bir lüksüm yok!” Zaten savaştan hoşlanan ve onu davet edecek mahiyette çıkıntılıklar yapan birinin vatansever olması kuşku götürür; ya çenesi kuvvetli bir hevesli, ya da bir mazoşisttir savaş baltasını çabucak bileyen. (Ya da bir İngilizdir veya bir İngiliz öldürebilmek için kalkıp Amerika’lara gitmiş takıntılı bir Fransız). Vatansever vatanı korumanın nelere malolduğunu pek âlâ bilen ve son ana kadar istifini bozmayan Amerikalı demektir. Hollywood’un Amerikan bağımsızlığını fiştikleyici ve artık illa ki gözümüze dürtücü yaklaşımını bildikten sonra “görmeden bir film eleştirisi” yapmak bile mümkün. İzledikten sonra zaten tahminleriniz arasında olan şu olayın altını çiziyorsunuz: Mel Gibson’dan iyisi olamazdı. İnsan hem kahraman, hem öğretmen, hem çekici bir adam, hem iyi bir baba olacak; öyle şambabası değil, duyarlılığı kaşlarından dökülüp boğazında düğümlenecek, hüznü yuvalandığı yerde durmayıp kan gibi akacak, sevgisi intikamla sıkılmış demirden bir yumruğa dönüşecek! Yani ki Amerika bunun için Amerika, bir avuç çirkin çapulcuyla zaferler kazanan, o milislerin yüreklerindeki onuru tereyağı ve kıl hikayesini özendiricesine gün ışığına çıkaran Benjamin Martin’ler var bağımsızlık öyküsünün arkasında! Üzgünüz ama heyecanlanıp alkışlamaktan yorulduk, bi zahmet kendi kendinize yapıverin...
   <br>
    <br>
     Filmin konusu şöyle: İngiliz kolonileri daha özgür bir Amerika için İngiltere kralına karşı direniş başlatmışlardır. Daha önce kızılderilileri ve Fransızları “kazıyan” orduda “kahramanlıkları” ile nam salmış olan Benjamin Martin çelişkinin farkında görünen ve o dönem yapmış olduğu taşkın savaş tekniklerinden dolayı vicdan azabı duyan bir aile babasıdır. Pişmanlığının asıl sebebi muhtemelen artık bir ailesinin olmasıdır. Ancak kanı oğullarının damarlarında akmaktadır ve en büyük oğul Gabriel babasının tüm itirazlarına karşı orduya katılır. Benjamin Martin evini basan su katılmamış “kötü” İngiliz komutanın oğullarından birini öldürmesine engel olamaz. Artık bir tek davası vardır, intikam almak ve savaşmakta israrlı olan oğlu Gabriel’i korumak...
     <br>
      <br>
       Film iniş çıkışları olmayan, sürprizleri olmayan sıradan bir dile sahip. Duygusal dozun ustaca serpiştirildiği filmde oldukça dokunaklı ve duyarlıklı anlar da var kuşkusuz. Filmin “Amerikalılık”tan önce yeryüzünde yaşayan ve sevdikleri olan herkes tarafından paylaşılabilecek bir temel ortak paydaya, “aile değerleri” üzerine bina edilmiş olması sürekli tekrarlanmasına karşın halen ilgi çeken ve herşeye rağmen seyirciyi alıp sürükleyen zekice bir taktik. Martin’e filmin yarısından çoğunda eşlik eden oğul Gabriel’in ulusal davası, “dava” kavramına hayli yabancılaşmış modern insanı ilgilendirmeyebilecek iken savaşa artık şahsi mevzular yüzünden dahil olmuş bu becerikli sabık askerin dramı bir kaç damla gözyaşına mutlak şekilde tekabül ediyor. Hüküm sürebilmek ve karşı duruşları marjinal kılabilmek için bireyi ve ailesini yücelten sistem, tehlike çanları çaldığında bu en kutsal şeyi, aileyi parçalayarak oluşturuyor kendi için savaşacak güruhu! Boşu boşuna ölmüyor Benjamin’in küçük oğlu. Her halükârda vatanını sevmek aileyi sevmekten geçiyor...
       <br/>
       <br/>
       Film arada bir durup kendini dinleyerek “bakın hiç de milliyetçi değilim” demeye çalışıyor. Sözgelimi evleri yakılıp yıkılan bir grup beyaz Amerikalı, bağımsızlık savaşında kendileri ile birlikte olan siyah ailelerin yanına sığınıyorlar; tok ağaç seslerinden oluşan Afrika müzikleri eşliğinde dünyaevine giriyorlar. (Spike Lee boşuna dır dır etmesin) Ama sonuç itibariyle evlerinden binlerce mil uzakta şehvetle ev yakan, çocuk öldüren İngilizlerin öfkesini ve nefretini açıklamaya yetmiyor hiçbir şey. Yakınları öldürülen Amerikan ulusunun haklı öfkesine, “kırmızı urbalılar” cephesinde karşılık gelebilecek tek gerekçe savaş sonrasında paylaşılacak yeni dünyada pay sahibi olabilmek! Gençliğinde, aynı heveslerle kızılderilileri kılıçtan geçiren Benjamin’in nedamet getirdiği arada bir vurgulansa bile kabak gibi sırıtıyor bu çelişki: Yavuz hırsız ev sahibinden baskın çıkıyor, bir de politik bir silah olan sinemayla kendini aklamaya çalışıyor. Oysa samimiyetten uzak kişisel nedamet fayda etmiyor, hele hele bol yıldızlı bayrak gurur ve şevkle göndere çekilirken...
       <br/>
       <br/>
       Sözün özü, bir başyapıtla karşı karşıya filan değilsiniz; sağduyulu bir yapımla hiç... Ancak Benjamin Martin’in bunalım anında söylediği ve önemli olan final olduğu için büyük sponsoru tedirgin etmemiş olan bazı sözler var, hoş ve ilginç. Mesela şöyle diyor Benjamin: “Neden sadece erkekler ölümün boş yere olmayabileceği gibi bir fikre kapılır? Bu, kibir olmasın?”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14041), [web.archive.org (arşiv bağlantısı)](http://web.archive.org/web/20050302230446/http://www.aksiyon.com.tr:80/detay.php?id=14041)
