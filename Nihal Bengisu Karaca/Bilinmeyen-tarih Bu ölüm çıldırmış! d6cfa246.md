# Bu “ölüm” çıldırmış!

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302225920im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225920im_/http://www.aksiyon.com.tr/resim/300/71.jpg" vspace="5"/>
  </p>
 </font>
 <font class="content">
  Ölüm korkusu, hayatı ölüme yapılmış bir referans olarak algılama noktasına geldiğinde, paranoya başlıyor. Bu safhaya biraz da ölüm isteği ile geliyor insan, tutunamayan ve hayattan çok fazla zevk alamayan; delicesine ölümü merak eden insanın evreninde devleşiyor ölüm, canileşiyor.
 </font>
 <br/>
 <p>
  <font class="content">
   İmgenin sonsuz tasarımları oranında çeşitleniyor; bir noktalı virgül olduğu çoktan unutulmuş iken, nokta bile yetersiz bir pâye oluyor ölüm için, ünlemden gayrısını almıyor artık.
   <br>
    <br>
     Ölüm, vakti gelince giyilecek bir gömlek değil de eli baltalı bir avcı olduğunda ortaya ister istemez hain ve acımasız bir tablo çıkıyor: Sâfi baltası olsa bir şeyler yapılabilir, ama bedenden münezzeh, cisimden menkul bir ölümü nasıl durdurabilirsiniz; o ölüm ki “ev kazaları” kılığına girmekte son derece mahir...
     <br>
      <br>
       Ölüm önseziyle sezilebilir mi, sezilse, bu, kandırma sayılabilir mi? Aslında hayır. Buna hayır cevabı vermemizin tek nedeni doğu mentalitesi tarafından belirlenmiş olmamız. Zira biz eğer bir “mâlum olma” durumu varsa bunu bir hediye olarak kabul eder, ölümden ya da beladan uzak tutulan kişi ya da kişilerin Tanrı’nın kayrasına mazhar olduğunu düşünürüz. Açıkçası bu ilahi yardımı alan, ya da genelde taşıdığı bir spritüel yeteneğe dayanarak kehanette bulunan kişinin “sezme” eylemini kendi eylemi olarak görmeyiz, bu yüzden sezginin sahibinin ölüme hile yapmış olduğu ihtimali aklımızın ucundan bile geçmez. Bu işteşlik gerektiren bir süreçtir; külli iradenin cüz’i olanla saf tutmasıdır yani, bu beraberlikten insanüstü bir şeyler çıkması doğulu kafamız için hayli doğaldır. Alex’in uçağın düşeceğini önceden görmüş olması hikmetinden sual olunmayacak özel bir durumdur olsa olsa...
       <br/>
       <br/>
       Fakat kazın ayağı öyle değilmiş... Meğer Prometheus’un başlattığı savaş hâlâ sürüyormuş; “çatışma” olgusu kalıtımla tevarüs eden bir hasletmiş meğer. Dinini eski Yunan’la alaşımlayan kültürel kodlamalarda Tanrı’nın, ışığı ya da “öngörü”yü “nasibetme”si ihtimalinin bir karşılığı yokmuş. Hemcinslerini karanlıktan/korkudan koruma misyonunu kuşanmış insan her hâl ü kârda söke söke almak zorunda kalırmış, bin defa vermek, bin defa yitirmek zorunda olsa bile.
       <br/>
       <br/>
       Işığı çalmaya çalıştığı için kayalıklara mıhlanan insan, şimdi de “kafayı yemiş bir tanrıdan” ömrünü çalmaya uğraşıyor... Birazcık daha yaşayabilmek ve uçağın düşeceğini önceden görmek sûretiyle hayatlarını kurtardığı diğer arkadaşlarını hayatta tutabilmek için “ölümün kurgusu”nu çözmesi gerekiyor Alex’in... Kendisiyle birlikte uçaktan inen altı kişi tek tek avlanıyorlar çünkü; ölüm bir avcı gibi dolaşıyor enselerinde; ilk defasında kendisini atlatmayı başarabilenlere çok daha acımasız geliyor sanki, işi gurur meselesi yapmış bir ölüm şimdi de!..
       <br/>
       <br/>
       Final Destination, hayatını, olası tehlikelerden arındırılmış güvenlik alanlarında sürdüren modern insanın sessiz ve derinden paranoyası açısından da mükemmel bir turnusol kağıdı; “Acaba benim mezarım hangisi? Son derece iyi kurgulanmış tam tekmil evim mi? Cetvelle çizilmişcesine bir düzen verdiğim sokaklarım mı, ulaşım sistemim mi?” Ölüm çoklukla evlerde saldırıyor kurbanlarına; şampuanlar ve duş jelleri ölümünüzü kolaylaştıran bir etken olabiliyor, hijyenik mutfaklar, bıçak setleri ve hatta bilgisayarlar, elektrik aksamı... Alex kendisini arada bir ziyaret eden yeteneklerini doğru kullanmaya çalışıyor. Ne yazık ki bir “Aygaz ev kazaları kitabını” edinecek vakti yok, zaman ölüm lehine işliyor.
       <br/>
       <br/>
       Film oyunculuk açısından değilse bile, neredeyse “ölümün kurgusu” kadar iyi akan kurgusu ile bir başarıya imza atıyor. Ev gereçlerine, sözgelimi bir vantilatöre, ya da bir çelik çaydanlığa “rol veren” kameranın hareket kabiliyeti de ilgi çekici. Ancak final kısmında bu “elim sende, sıra bende” oyununun suyu çıkıyor, film gider ayak komiklik yapmaya çalışıyor, ama sadece histerik olabiliyor. Yukarıda da söylediğimiz gibi bizde pek karşılık bulmayacak türden bir “tanrı/yazgı ve ölüm” anlayışı var Final Destination/Son Durak’ın. Hatta filmi bırakıp hayatı ve ölümü böyle algılayarak yaşamanın ne kadar zor bir iş olduğunu düşünürken bulabilirsiniz kendinizi. İçinizden acımak gelebilir. Yalnız korku ve gerilim türünün aşırı meraklıları filmi ne desek izleyeceklerdir, ortalama bir memnuniyetle de ayrılacaklardır salondan...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14019), [web.archive.org (arşiv bağlantısı)](http://web.archive.org/web/20050302225920/http://www.aksiyon.com.tr:80/detay.php?id=14019)
