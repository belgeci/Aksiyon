# Leylek mevsimi

*Nihal Bengisu Karaca Bilinmeyen-tarih*

<div>
 <p>
  <font>
   İstiklâl Caddesi bir keyifler ve meraklar âlemi... Entellektüel ilgi alanlarının, sinema zevkinin, aylaklığa ihtiyaç duyan sıkılmış ruhların, dostlarla buluşup hoş—beş etme ihtiyacının tatmin olduğu nadir yerlerden biri. Sinema, konferans, sergi gibi etkinlikler yahut kitapçıları gezme, vitrinlere bakma, kaset CD standlarında takılma gibi birtakım etkinlik benzeri faaliyetler midenizin gurultusuyla bölündüğünde yapacak en iyi şey makul fiyata yemek yenilebilecek ‘iyi’ bir yere kapağı atmaktır.
   <br/>
   <br/>
   Ne çare yemekleri iyi olan, yemeğin ötesinde özel bir ‘atmosfer’ sunabilen çok fazla mekân bulamazsınız; ya fiyatlar iyi yemekler kötüdür, ya ikisi birden iyidir fakat dekorasyon berbattır, lokmalar görüntü kirliliği eşliğinde boğazınıza dizilir. Durum gerçekten bu kadar vahim değildir kuşkusuz, ama üç kriteri aynı anda+aynı yerde bulma şansına sahip olduğunuz ‘Leylek Cafe’den sonra insana öyle gelir.
   <br>
    <br>
     Yaklaşık üç yıldır Beyoğlu, Küçük Parmak Kapı Sokak’ta faaliyet gösteren “Leylek Cafe” hem yaz, hem de kış için ideal bir mekân. Her geçen gün biraz daha çeşitlenen ve özgünleşen mönüsüyle, sıcak, samimi atmosferiyle kendisine her geçen gün yeni müdavimler ekliyor. Daha kapıdan girer girmez karşınıza çıkan sitilize leylek heykeli, size göz kırparak, nasıl bir yere geldiğiniz hakkında küçük ama önemli bir ipucu veriyor; huzur ve damak tadı. Leylek Cafe’nin tek özelliği harika yaprak sarması, özel soslu tavuğu, brownisi, peynirli keki değil... Cafe’nin duvarları dünya sinemasında küçük bir gezinti vaadediyor, bir çoğu klasikleşmiş olan bu filmlerin afişlerine bakmak, dahası yemeği popüler sinemanın değme örneklerinden seçilip ‘peçeteleştirilmiş’ film kareleri ile beraber almak bile bir sinemaseveri  keyflendirmeye yetiyor. Kışın sıcak çikolatanın, yazın buz gibi “Leylek Limonatası”nın verdiği lezzeti de buna dahil etmek gerek...
     <br>
      <br>
       Mönüde bir gezinti
       <br>
        <br>
         Leylek Cafe’de her gün kahvaltı var. Klasik kahvaltı tabağı, omlet, menemen ya da ızgarada hazırlanan hellim peyniriyle, sucuktan oluşan mükellef, harika bir kahvaltı mönüsüne sahip. Kahvaltının ardından, keyif kahvesi almak ya da çaya devam etmek size kalmış...Önümüz kış, eğer öğlen, ikindi ya da akşam vakitlerinden birinde düşmüşse yolunuz, öğününüze sıcak bir porsiyon çorbayla başlayın deriz. Leylek Cafe’nin, içine kaşar rendelenmiş domates çorbası oldukça iyi. Mercimek ve yayla çorbalarının bulunduğunu da hatırlatalım. Yaz mevsimi için ise boğucu sıcağı bir nebze gemleyen soğuk “Ayran Çorbası”nı denemenizi tavsiye ederiz. Dolma, Cafe’de yapılan en güzel şeylerden biri. Özellikle yoğurt eşliğinde sunulan “Etli Yaprak—Pazı Sarması”nı yedikten sonra mutfağa dalıp “elinize sağlık” demekten alamıyorsunuz kendinizi.  Zeytinyağlı biber dolmasının da içinde bulunduğu “Leylek Yaz Tabağı”nın lezzeti ise yaz aylarında yalnızca hafif şeyler tercih edenler için ideal bir karışım. Leylek Cafe’nin mutfağında ızgara çeşitlerine de yer olduğunu söyleyelim. Seçenek konusunda daralmadığınız bir yer burası ; canınız hamur işi çekiyorsa ne gam.  Tarçınlı ve çikolatalı ıslak keklerden sürpriz tatlılara,   içeriği günlere göre değişen keklerden, su böreğine kadar genişleyen bir zenginlik söz konusu.
         <br/>
         <br/>
         Leylek Cafe arkadaşlarla buluşmak için  konforlu bir ortama sahip. Ama bunun dışında tek başına vakit geçirmek için de uygun bir altyapısı var. Fotoğraf, sinema, tiyatro, edebiyat ve güncel politikaya dair bütün süreli yayınlar elinizin altında. Cafe’nin mütevazı kitaplığından ilginizi çeken bir kitap alıp okurken, film müzikleri, klasik caz ve ‘60—70’li yılların rock klasiklerinden oluşan bir arşivle kulaklarınızın pasını silmeniz mümkün.
         <br/>
         <br/>
         İyi okumlar, hoşça vakitler ve afiyet olsun...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 51 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1906), [web.archive.org (arşiv bağlantısı)](http://web.archive.org/web/20050301180416/http://www.aksiyon.com.tr:80/yazdir.php?id=1906)
