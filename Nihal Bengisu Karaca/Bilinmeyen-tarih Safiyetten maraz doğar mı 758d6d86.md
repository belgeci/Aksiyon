# Safiyetten maraz doğar mı?

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302223146im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223146im_/http://www.aksiyon.com.tr/resim/297/65.jpg" vspace="5"/>
  </p>
 </font>
 <font class="content">
  The Sweet Hereafter/Bir Başka Dünya’yı izlediğim gün ürpertiyle dolmuştum. Bir grup çocuğun okul aracıyla buzlu sulara gömülmesini “Tanrı’nın, verdiği hediyeleri geri alması” olarak niteleyen çağdaş bir yorum sözkonusuydu ve insanı eski Yunan’da sahnelenen bir tragedya kadar sarsıyordu.
 </font>
 <br/>
 <p>
  <font class="content">
   Çarpıcı olan elbette Egoyan’ın tekniğiydi: “okul otobüsünün sulara gömülmesi” eldeki tek malzeme gibi görünse de bu olayın bir kasaba halkının hayatını sonsuza kadar değiştirdiğini anlatacaktı Egoyan. Bu da masumiyetleri acılarından menkul olmayan karakterlerin kaza öncesindeki hayatlarına, dahası benliklerine yapılacak bir kazı çalışması demekti. Aile bağları Kanada’lı yönetmen Atom Egoyan’ın özgeçmişinde ve sinema dilinde yer yer mistik anlamlar kazanacak kadar önemli bir yer tutuyor; çocuğun bir anne ve baba için ne anlama geldiğini “anlatamayacak kadar” çok hissediyor yönetmen, o yüzden gösterebilmeyi umud ediyor. Netekim çok sevmenin getirdiği acıyı anlatırken, çocuğuyla ilişkileri konusunda kendisiyle hesaplaşan bir avukatın ağzından “çiş gibi bir şey” tanımlamasını yapıyordu The Sweat Hereafter'da. Ebeveyn ilişkileri kadar ölçüsü kaçmış sevgilere, şirazesinden çıkmış bağlılıklara gönderme yaparak artırıyor sorularını. Bir yanda ahlaki yapısı apaçık sezilen Egoyan, diğer yanda hep aynı kaynaktan beslendiğini varsaydığı hastalıklı ruh yapılarını “anlamaya” çalışıyor. Bir başka yolculuk öyküsünün, şimdi anlatacağımız öykünün kahramını Felicia’ya söylettiği gibi, saflık bazen en kötü şeyleri doğuruyor. Fazla safiyet ve fazla sevgi eylemin içeriğini değiştirdiği gibi “adlandırılma” sürecini de değiştirebilip, yeniden türetebiliyor çünkü.  Ölümün de ayrı bir yeri oluyor burada, bu yeniden arındırılmış, yeniden yapılandırılmış kategori içinde...
   <br>
    <br>
     “Felicia’nın yolculuğu” biri daha çocuk yaşta bir başka çocuğa gebe kalmış 17 yaşında bir genç kız olan Felicia ile, mesai saatleri dışında bir zamanlar ünlü bir gurme olan annesinin tv programlarıyla teselli bulan ve 50’li yaşlarını süren Bay Hilditch arasında geçiyor. İrlandalı Katolik bir ailenin kızı olan Felicia kendisine her gün yazacağını söylediği halde bir daha haber alamadığı erkek arkadaşının ardından İngiltere’ye geliyor. Yalnız, çaresiz ve hamile bir halde, izini sürdüğü Johnny hakkında bir bilgi edinmeksizin dolaşırken “çaresiz genç kızların yardım meleği”ne rastlıyor; Bay Hilditch’e... Doğrusu sevme ve sevilmeye dair şarkılar dinleyen damak zevki güçlü bu amca gerçekten güven veriyor, Felicia’yı ağına düşürmek için söylediği yalanlardan bağımsız bir güven verme durumu bu. Önce Felicia’yı Johnny’yi bulabileceklerine dair ümitlendiriyor Bay Hilditch, daha sonra kafası hayli karışmış olan bu Katolik kızı kürtaj olmaya ikna ediyor. Gerçekte olmasını istediği tek şey ise yalnız yaşadığı bu koskoca evde birinin çıkardığı tıkırtıları işitebilmek... Fakat Felicia da “daha öncekiler gibi” gidici görünüyor, toparlanır toparlanmaz İrlanda’ya dönmeyi planlıyor. İşte bu olmadı! Hilditch ile karşılaşıp karşılaşmamak bir talih meselesidir, ama onu bırakıp gitmek bedeli hayatla ödenen bir irade beyanıdır.
     <br>
      <br>
       Yönetmen iki ana karakter arasında gelişen hikayeyi akışı bozmaksızın geçmişe doğru katmanlıyor. Hilditch’in stabil yaşamı annesine yakın olmaya çalışan tombul bir çocuğun mutlu olup olmadığına dair belirsiz bakışlar fırlatmasıyla ilintileniyor. Felicia’nın beklentileri ve umutları İrlanda’nın yeşil sonsuz coğrafyasında dalgalanıyor; yatalak ninesinin ve sert babasının değer yargılarında süzülüyor. Agoyan sanayi toplumunun araç/ gereç /göstergelerinden sade fakat güçlü imgeler yaratıyor. Birmingham’ın sanayi bölgesindeki dev bacalar yüzyıllardır tütmekte olan kızgın yanardağları andırıyorlar. İş ile ev arasındaki mutad yolunda usul usul yol alan Hilditch’in “Vosvos”u periferdeki dev bacalar için biçilmiş, uygun bir “kurban” sanki. Egoyan, Felicia’dan önce Elise’yi, Sharon’u, Robin’i, Bobie’yi ve daha bilmem ne kadar genç kızı tanımış bir seri cinayet uzmanını bir tek damla kan ve bir tek ceset göstermeden anlatmayı başarırken, katil—kurban kavramlarının yerini Hilditch aleyhine değiştiriyor ve onu anlamak istiyor. Güvenin, sükûnetin ve tedirgin edici bir ürperticiliğin aynı anda ve fakat farklı voltajlarda cereyan ettiği Hilditch’in trajedisini, yaşlı adamın bu kızlardan hiçbirine cinsel tacizde bulunmaması daha da belirgin kılıyor. Hilditch bu kızlara bir ebeveyn gibi, ama aynı zamanda tuhaf platonik bir aşkla bağlanıyor. Sonrası, elinde “evlatlıktan reddetme” gibi manevi bir baskı aracı bile olmayan zavallı bir adamın, yahut evlatlıktan reddedilmiş gibi yalnız kalan tombul bir çocuğun psikolojik çözümlemeye muhtaç insiyakı... Acaba talih Felicia için nasıl bir ağ örüyor?
       <br/>
       <br/>
       Üzücü bir şekilde sadece iki sinemada gösterime girmiş olan filmi görmenizi tavsiye ederiz.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14092), [web.archive.org (arşiv bağlantısı)](http://web.archive.org/web/20050302223146/http://www.aksiyon.com.tr:80/detay.php?id=14092)
