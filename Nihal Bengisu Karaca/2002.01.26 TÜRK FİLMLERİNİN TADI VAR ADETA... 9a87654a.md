# “TÜRK FİLMLERİNİN TADI VAR ADETA...”

*Nihal Bengisu Karaca 2002.01.26*

<div>
 <img border="0" src="/web/20020212010335im_/http://www.aksiyon.com.tr/yazar/sinek.jpg"/>
 <p class="spot">
  Bir film nasıl yapılır? Olağanüstü teknik yetersizlik, olağanüstü kısıtlı imkanlar ve olağanüstü boş bir senaryo ile hem de, üstelik asıl oğlan da yok ortalarda?
 </p>
 <p class="metin">
 </p>
 <p class="metin">
  İntihara meyilli bir yönetmen, aslında dolandırıcı olan bir yapımcı, sönmüş bir yıldız, işin içinde tutunamamış bir yönetmen, itilip kakılmaya alışmış bir dublör, sokaktan bulunup yıkanan ve asıl oğlan yerine "kullanılan" bir dilenci/türkücü, sinema aşığı bir belediye otobüsü şoförü, Taksim İlk Yardım'ın başhekimi de var; şenlik çok ama sorun da gani. Çünkü bir film kolaya çıkmıyor, setçisi, ışıkçısı, prodüksüyon amiri; bunların günlük yevmiyeleri, kameramanı, figüranı, dublörü... Orada durmak lazım... Çünkü bu netameli filmin aslan gibi bir dublörü var: Levent Kırca'nın canlandırdığı dublör Selim. Adı rol aldığı filmlerde oynadığı rollere göre değişiyor, kimi Tilki Selim, kimi Deli Selim, bazıları da Maymun ya da Ayı Selim olarak tanıyor onu. Dublör ama Türk sinemasının gizli ve görünmez kahramanlarından her biri gibi onun da elinden her iş geliyor. Yeşilçam döneminin bol figüranlı ve bol ekşın'lı sahneleriyle "çeliklenmiş" olduğundan üçüncü kattan düşmek de, yumruk yemek de koymuyor ona. Bilumum ayak işleri dahil, tüm mankenler hacamat olduğunda "esas kız" yerine uçurumdan gönüllü atlayan da o oluyor nitekim.
 </p>
 <img border="0" src="/web/20020212010335im_/http://www.aksiyon.com.tr/2002/373/resimler/turk.jpg"/>
 <p class="metin">
  Son filmi iki yıl kadar önce gösterime girmiş olan ve başrollerinde Steve Martin ve Eddie Murphy'nin oynadığı Bowfinger adlı filme fena halde benziyor. Doğrusu sahici bir filmi çekip ortaya koymak yerine, Türk sinemasının kötü koşullarında bir film nasıl çekilir, nelere rağmen çekiliri anlatmak daha cazip... Hem bir filmin "filmlik" macerasını bir film olarak izleyiciye ulaştırma gibi çok katmanlı bir yapı elde ediliyor, hem de bir "dokunulmazlık" halesi oluşuyor filmin etrafında. Çünkü hikayeye hakim olan bol gülmece unsuruna rağmen sinema emekçilerinin trajik koşulları olunca eleştirmenlerin kenardan zart zurt etmesi de zorlaşıyor. Gülümsetmeyi başaran ama iddia edildiği gibi Türk sineması için dönüm noktası olmakla hiçbir ilgisi olmayan bir film Son. Kimi diyaloglar TV için yazılmış skeçleri hatırlatsa, Oya Başar zaman zaman "Mefaret" kimliğine bürünse de genel olarak "Olacak o Kadar"ın gölgesi altında kalmamış bir film bu. Ancak esprilerin tarzının Levent Kırca ve ekibini hiç zorlamadığını söylemeye de gerek yok. Ancak Sümer Tilmaç ile Levent Kırca arasında geçen bir iki sekans, diyalogların halk tipi—şizofrenikliği nedeniyle mizah duygusu ince olan seyirciyi tatmin edecek düzeyde. Yıllarını halk için sanata vermiş —karşılığını da almış— ve halkın tek eğlence mekanı olan TV'de bir modern ortaoyunu olgusu geliştirmiş Levent Kırca'yı filmi için değil filmi vesilesiyle selamlıyor ve ekliyoruz: Olacak O Kadar...
 </p>
 <p class="metin">
  Son
 </p>
 <p class="metin">
  Yön: Levent Kırca
 </p>
 <p class="metin">
  Oyn: Oya Başar, Levent Kırca, Hakan Altıner, Atacan Arseven, Şermin Hürmeriç, Ali Sürmeli
 </p>
 <p class="metin">
  Sen: Yasar Arak, Müfit Can Saçıntı, Hüsnü Özçetin
 </p>
 <p class="metin">
 </p>
 <p class="arabaslik">
  Gizemli ev
 </p>
 <p class="metin">
  Onüç Hayalet
 </p>
 <p class="metin">
  Orjinal adı: Thirteen Ghosts
 </p>
 <p class="metin">
  Yönetmen: Steve Beck
 </p>
 <p class="metin">
  Oyuncular: Tony Shalhoub, Embeth Davıtz, Matthew Lillard, Shannon Elizabeth, Rah Dıgga, F. Murray Abraham
 </p>
 <p class="metin">
  Senaryo: Neal Marshall Stevens, Rıchard D'ovidio
 </p>
 <p class="metin">
 </p>
 <p class="metin">
  Arthur Kriticos ve çocukları Kathy, Bobby birbirleri dışında herşeylerini kaybetmişlerdir. Jean Arthur'un karısı ve çocuklarının annesi, geride kalanlara bir şey bırakmayan bir yangında ölmüştür. Kelimenin anlamıyla hiç bir şey: Günün birinde Arthur'un egzantrik amcası Cyrus'un kendisine garip bir evi miras bıraktığı ortaya çıkar. Tamamen demir ve camdan inşa edilmiş olan ev, boş alanları keskin hatlarıyla modern bir mimari eserdir. Evi gezdikçe ve cam duvarlarına hayranlıkla baktıkça, Arthur ve çocukları bir anda dönen talihlerine inanamazlar. Asıl bilmedikleri evin derinliklerindeki karanlık sırdır.
 </p>
 <p class="metin">
 </p>
 <p class="metin">
 </p>
 <p class="arabaslik">
  F Tipi macerası
 </p>
 <p class="metin">
  Sessiz ölüm
 </p>
 <p class="metin">
  Yönetmen, kameraman, kurgu, senaryo ve yapım: Hüseyin Karabey
 </p>
 <p class="metin">
  Yönetmen Yardımcıları: Sedat Yılmaz, Özlem Güngör, Banu Öztürk
 </p>
 <p class="metin">
  Proje Danışmanları: Martin Glesnap (Almanya sorumlusu), Marcelino de Satis (İtalya sorumlusu), Juan Sorin (Bask ülkesi sorumlusu), Rob Brouve (Amerika çekimleri sorumlusu), Ümit Koşan (Almanya araştırma)
 </p>
 <p class="metin">
 </p>
 <p class="metin">
  Belgesel ağırlıkta filme uyarlanmaya çalışılmış Sessiz Ölüm'ün amacı F tipi cezaevlerinde var olan uygulama ile devlet yetkililerinin iddia ettikleri arasındaki farkı izleyiciye göstermek. Avrupa standartları adı altında uygulamaya geçirilmek istenen sistemin aslında Avrupa'da ve Amerika'da da hâlâ tartışmalı olduğunu, var olan uygulamanın da pek övünülecek bir standart olmadığını göstermeye çalışıyor.
 </p>
 <p class="metin">
 </p>
 <p class="arabaslik">
  Arayış
 </p>
 <p class="metin">
  Vanilla Sky
 </p>
 <p class="metin">
  Yönetmen: Cameron Crowe
 </p>
 <p class="metin">
  Oyuncular: Tom Cruise, Penelope Cruz, Cameron Diaz, Kurt Russel, Jason Lee, Noah Taylor
 </p>
 <p class="metin">
  Senaryo: Cameron Crowe
 </p>
 <p class="metin">
 </p>
 <p class="metin">
  New York'lu yayıncı David Aames'in (Tom Cruise) göz kamaştırıcı bir yaşam tarzı var gibidir. Yakışıklıdır, zengindir, karizmatiktir. Kısacası dıştan bakıldığında her şey göz kamaştırıcı gibi görünse de içten içe birşeylerin eksik kaldığını hissetmektedir. Tıpkı dışavurumcu bir tabloya yakından bakıldığında her seferinde farklı izlenimler edinilmesi gibi, insanların yaşamı da dikkatle incelenince bütünüyle bambaşka görünür. David, bir gece hayallerindeki kızla tanışır ama yaptığı küçük bir hatayla onu bulmasıyla kaybetmesi bir olur. O andan itibaren romantizm, komedi, kuşku, aşk, seks ve düşlerin kol gezdiği beklenmedik bir yolculuğa çıkacak olan David, bu yolculuğu sırasında ruhuna hitap edecek kadını ararken gerçek aşkın o çok değerli ölümsüz doğasını keşfedecektir.
 </p>
 <p class="metin">
 </p>
 <p class="arabaslik">
  Corelli'nin Mandolini
 </p>
 <p class="metin">
  Corelli'nin Mandolini
 </p>
 <p class="metin">
  Orjinal Adı: Captain Corolli's Mandolin
 </p>
 <p class="metin">
  Yönetmen: John Madden
 </p>
 <p class="metin">
  Oyuncular: Nicholas Cage, Penelope Cruz, John Hurt, Chrıstıon Bale, David Morrıssey, Irene Papas, Piero Maggıo, Gerasimos Skiadaresıs
 </p>
 <p class="metin">
  Senaryo: Shawn Slovo
 </p>
 <p class="metin">
 </p>
 <p class="metin">
  "Evet, bol bol okuyarak, varlığımın, bir olasılık olduğumun kanıtlarını aradım. Kendimi nerede buldum bilir misiniz? Kaybolmuş, başka bir dünyada güzel ve doğru olduğumu nasıl öğrendim? Bir Yunanlının yazdıklarını okuyarak. Güler misin ağlar mısın? Ben bir İtalyan askeriyim ve ataları benim gibilere gönüllerince sevmek hakkını tanıyan biricik halkı eziyorum." De Bernieres, kitabında Yüzbaşı Corelli, Dr. Yannis, Pelagia ve Carlo gibi kendi kahramanlarını Hitler, Mussoloni, Komünizm ve Faşizm gibi insanlık tarihinin kahramanları (!) ile buluşturmuştu. Bir fenomen olmaya devam eden kitabın sinemaya uyarlanışı uzun zaman aldı. Başrolleri Nicholas Cage ve Penelope Cruz paylaşıyor.
 </p>
 <br/>
 <center>
  <a class="anaorta" href="http://web.archive.org/web/20020212010335/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/373/sinema/1.htm), [web.archive.org (arşiv bağlantısı)](http://web.archive.org/web/20020212010335/http://www.aksiyon.com.tr:80/2002/373/sinema/1.htm)
