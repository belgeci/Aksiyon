# Vizontele'den yaz manzaraları

*Nihal Bengisu Karaca 2001.07.21*

<div>
 <img border="0" src="/web/20020429225901im_/http://www.aksiyon.com.tr/yazar/sinek.jpg"/>
 <p class="spot">
  Artık kimse sinema salonlarının kapıları önünde dudak büküp "Aa Türk filmi mi, hayatta izlemem" demiyor. Masumiyet'iyle, Kasaba'sıyla, Kahpe Bizans'ıyla, Propaganda'sıyla, Yara'sıyla, Hemşo'suyla alınan bir mesafe bu, Türk sinemasını yeniden "seyirlik" kılan ve arada bir de olsa iç sesimizi boğazımıza düğümleyecek kadar özgün uslûplarla karşılaşmamızı sağlayan vaadkâr bir süreç.
 </p>
 <p class="metin">
 </p>
 <p class="metin">
  Bu sürecin ve buna dahil bazı filmlerin malul olduğu gerçekler de var tabii. Bunlar bizi sinemanın televizyonlaştığını söylemeye götürecek kadar ve son kertede sinemaya balta vuracak ciddi zaaflar. Yeniden dirildiğini, atağa geçtiğini söylediğimiz film endüstrisinin(!) yeni patronları gişeyi garantileyecek formülü bulmuş görünüyorlar: Mehmet Ali Erbil, Okan Bayülgen, Beyaz ama ille de Cem Yılmaz.
 </p>
 <p class="metin">
  Vizontele yaz günlerinin de tesiriyle yeniden gösterime girdi. Doğrusu yaz günü izlenecek bir film Vizontele: Karpuz, çekirdek ve ağaçlardan, dam üstlerinden kaçak izlenen açık hava sinemaları ile donanmış kasaba hayatının sıcak gecelerini duyumsamak daha bir kolay ve lezzetli olacak şimdi. Küçük kasabalar ya da kentlerin çevrelerinde kurulmuş sanki kasabalar, isimsiz mahalleler ve onların acılı, düşlü, tuzaklı ikinci sınıf yaşamları epeydir Türk sinemasının ana izleği içinde yer alıyorlar. İki temel yaklaşım var, ilki bu hayatların nasıl bir cehennemi ve nasıl bir ölümcüllüğü barındırdıklarına dair yaşanımlarla örülüyor, Zeki Demirkubuz'un Masumiyet'i ve Üçüncü Sayfa'sı buna iyi birer örnek teşkil ediyor. İkinci yaklaşım ise hayatın içinde olmanın tersinde ya da düzünde yer almakla; varsıllığı ya da yoksulluğuna garkolmakla ilintili bir şey olmadığını vurguluyor; ikinci sınıf yaşamların "gülmece"ye sağladığı imkanlara zoom yapıyor, bu arada elbette az çok dramatik ya da trajik öğelerle besleniyor yaklaşım, ortaya iyice boşvermiş, kendinden emin olmayan bir film çıkmıyor elbette. Ama sık sık asıl anlatmak istediği şeyden uzaklaşan, filmi için gereksindiği dinamizmi yakalamak için tali yollara sapan ama sonra ana yola geri dönmekte zorluk çeken, hikayeyi -elbette- zengin ve neşeli kılan geniş bir oyuncu kitlesine bölüştüren ama asıl hikayenin hangi karakterler üzerinde düğümlendiğini ön plana çıkaramayan fazlasıya sempatik, "bizden", sıcak ama sorunlu filmler oluyor bu ikinci kategorinin örnekleri. Yönetmenleri hayli kavgalı olan Komiser Şekspir ile Vizontele sadece bu bağlamda ve sözü geçen yaklaşım açısından aynı yerde duruyorlar. Ancak Vizontele, oyuncu yönetimindeki "disiplinli" tavır ve teknik mükemmellik anlamında katettiği mesafe ile bırakın Komiser Şekspir'i skalaya dahil etmeyi daha başka ciddiye alınır pek çok yapımı dahi aşmış durumda. Bunu söylemek ve Yılmaz Erdoğan'ın titiz çalışmasının hakkını vermek gerekiyor.
 </p>
 <p class="metin">
  70'li yıllarda Hakkari'nin küçük bir kasabasına televizyonun getirilişine tanık olmaktayız Vizontele'de. En başta belediye başkanı ve kasabanın kadri kıymeti bilinmemiş dahisi Deli Emin devletin gönderdiği "vizontele"yi kurmak için canla başla çalışmaktadırlar. Kasabadaki sinemanın sahibi Latif'in çıkardığı dedikodular sayesinde kasaba halkı gülümseyerek ve laf atarak izlemektedir bu faaliyeti, adının hoş bir tesüdüfle ancak tersten telaffuz edilebildiği bu aygıt vaadettiklerinden çokacı getirecek ve belki de hiç bir yerde sahip olamayacağı türden sembollerle donatılacak ve toprağa verilecektir.
 </p>
 <p class="metin">
  Ön plandaki rollerin Bir Demet Tiyatro oyuncuları tarafından paylaşıldığı filmde Altan Erkekli samimi ve ekonomik oyunculuğuyla göz dolduruyor. Cem Yılmaz çizdiği renkli kötü adam tipolojisi ile oldukça keyif verici bir oyunculuk sergilese de zaman zaman günümüz mizah anlayışını andıran ve 70'li yılların Hakkarisi'nde kimsenin aklına gelmeyecek türden esprileri ile filmin gişeye oynayan yönünü besliyor. Gerek kasaba halkını gelişmiş medeniyetler seviyesine yükseltecek (!) "Vizontele"nin kasaba halkını ikiye ayırması, gerekse TRT'den gelen adamların yozluğu ve kötülüğü bağlamında televizyon kültürünü, onu tüketme sevdasında olan masum bakışlardan bağımsız bir perspektifle ele alıyor Yılmaz Erdoğan. Ancak yine de televizyonun oluşturduğu beğeniyi tatmin edecek yollarla kotarıyor filmin öyküsünü, tiplemeleri ve akışı...
 </p>
 <p class="metin">
  Vizontele
 </p>
 <p class="metin">
  Yön: Yılmaz Erdoğan, Ömer Faruk Sorak
 </p>
 <p class="metin">
  Oyn: Yılmaz Erdoğan, Altan Erkekli, Demet Akbağ, Cem Yılmaz, Yasemin Alkaya, Mesut Çakarlı, Zeynep Tokuş
 </p>
 <p class="metin">
  Sen: Yılmaz Erdoğan
 </p>
 <p class="metin">
 </p>
 <p class="arabaslik">
  Erkekleri anlamak Bazıları Çabuk Bıkar
 </p>
 <p class="metin">
  mümkün mü?
 </p>
 <p class="metin">
  Bazıları Çabuk Bıkar
 </p>
 <p class="metin">
  Orj adı: Someone like you
 </p>
 <p class="metin">
  Yön: Tony Goldwin
 </p>
 <p class="metin">
  Oyn. Ashley Judd, Greg Kinnear, Hugh Jackman, Marisa Tomei
 </p>
 <p class="metin">
  Sen: Elizabeth Chandler
 </p>
 <p class="metin">
  Yapımcı: Lynda Obst
 </p>
 <p class="metin">
  Jane, New Yorkta yaşayan başarılı bir TV programı sunucusudur. Ray ise hoş bir adam. Herşey mükemmel gitmekte. Ama birden Ray bitti der, Jane ne olduğunu bile anlayamaz. Erkeklerin bu tip davranışlarını araştırma fikri aklının bir köşesinde olduğu halde, kendine bir ev aramaya başlar. Geçici bir süreliğine iş arkadaşı Eddie'nin evine çıkar. Jane erkekler üzerine teoriler geliştirmeye başlar, ama bu teoriler onları açıklamaya yetmemektedir.
 </p>
 <p class="metin">
 </p>
 <p class="arabaslik">
  Örümcek Adam'ın cazibesi
 </p>
 <p class="metin">
  Merakla Spider Man /Örümcek Adam bekleniyor. İkinci fragmanı yayınlanan filmin resmi sitesi ziyaretçi akınına uğruyor. İlk fragman filmden sahne içermemesine rağmen hevesleri kırılmayan fanatik Örümcek Adam'cılar şimdi harıl harıl ikinci fragmanı download etmeye çalışıyorlar bilgisayarlarına.
 </p>
 <p class="metin">
  For Lov of the Game, A Simple Plan gibi filmlerden ve bilumum Zeyna-Herkül çeşitlemelerinden tanıyacağınız Sam Raimi yönetiyor Spider Man'i. Tobey Maguire, Örümcek Adam'ı canlandırıyor. Lise öğrencisiyken, yaptığı bir deney esnasında radyoaktif bir örümcek tarafından ısırılıp süper güçlere kavuşan Peter Parker'ın maceralarını anlatan film, çizgi romana bağlı kalınarak çekiliyor.
 </p>
 <p class="metin">
  Tobey Maguire'i Plesentville/Yaşamın Renkleri ve The Cider House Rules/Tanrının Eseri Şeytanın Parçası filmlerinden hatırlayacaksınız.
 </p>
 <p class="metin">
 </p>
 <p class="arabaslik">
  Evrim komedisi
 </p>
 <p class="metin">
  Evrim
 </p>
 <p class="metin">
  Orj adı: Evolution
 </p>
 <p class="metin">
  Yön: Ivan Reitman
 </p>
 <p class="metin">
  Oyn: David Duchovny, Orlando Jones, Julianne Moore
 </p>
 <p class="metin">
  Sen: Don Jakoby
 </p>
 <p class="metin">
  Yapım. I. Reitman, D. Goldberg, J. Medjuck
 </p>
 <p class="metin">
  Hayalet Avcıları I-II ile hayalet kovmayı eğlenceli bir ritüel haline getiren Reitman, "Evrim" teorisini ele almış durumda. Komedi ve kaos, "uygun olanın hayatta kalması" terimine yeni bir açı getiren uzaylı yaşam formlarının bir şekilde dünyaya ulaşmasıyla başlıyor. "Hep çağdaş bir bilimkurgu filmi yapmak istemiştim, ama kendi dilim olan komedi tarzında" diyen Reitman dramatik bir bilimkurgu filmi için hazırlanmış olan senaryoyu bir aksiyon-bilimkurgu- komedi haline sokmak için senaryo yazarlarını ikna etmiş ve ortaya bilim adamlarının tabii ki dudak büktüğü ama filmcilerin büyüleyici bulduğu komik-bilimkurgu çıkmış.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020429225901/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/346/sinema/1.htm), [web.archive.org (arşiv bağlantısı)](http://web.archive.org/web/20020429225901/http://www.aksiyon.com.tr:80/2001/346/sinema/1.htm)
