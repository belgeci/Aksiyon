# ÇALIŞ, BAŞAR, ZAYIFLA, EVLEN!

*Nihal Bengisu Karaca 2001.10.20*

<div>
 <img border="0" src="/web/20020329045816im_/http://www.aksiyon.com.tr/yazar/sinek.jpg"/>
 <p class="baslik">
 </p>
 <p class="spot">
  Bridget Jones ömrünün 3'lü hanelerinden yemeye başlamış (30'lu yaşlarında), hafif tombul (Rene Zellweger'in bu rol için özel olarak şişmanlaması gerekti) saflık derecesinde sevecen, sakar bir İngiliz kadını.
 </p>
 <p class="metin">
 </p>
 <img border="0" src="/web/20020329045816im_/http://www.aksiyon.com.tr/2001/359/resimler/calis.jpg"/>
 <p class="metin">
  Tipik bir İngiliz mi orası bilinmez ama ekonomik özgürlüğüne rağmen kendisini güvende hissedemeyen ve geleceğine ilişkin endişeler geliştirmekte tavana vurmuş, "tutunamayan" modern Batılı kadın için iyi bir prototip teşkil ediyor. Helen Fielding'in yazdığı "Bridget Jones'un Günlüğü"nün çok satan kitaplar listesine girmiş olmasının nedeni kanımca partner seçerken bile "marka"yı esas alan, başarılı olmanın yetmediği, başarıyı en "cool" tarzda taşıyabilmenin ve "iletebilmenin" marifet sayıldığı Batılı toplumunda mevcut kriterlere uyabilmek, "in" olabilmek için büyük mücadele veren, ancak gizli gizli bir peri masalında başrol oynama özlemi duyan "sıradan" kadınları anlatıyor olması. En büyük korkusu yaşlı ve yalnız ölmek olan, ilişkilerine ciddiyet kazanırlar umuduyla başlayan ama "her nedense" terk edilen, uzun vadeli şefkat arayışını kısa vadeli cinsel mutluluğa tahvil etmek durumunda kalmış, üstelik şimdi, trenin kaçmakta olduğu korkusuyla iyice paniklemiş bir kadın bu. Bir yayınevinde çalışıyor olmasına rağmen genel kültürü ortanın altında, "bir erkeği elde etmenin 10 yolu, nasıl mutlu olabilirim gibi kitapları artık okumayacağına, alkol kullanmayacağına ve her ne olursa olsun işkoliklerle, röntgencilerle ve megalomanyaklarla çıkmayacağına karar verdiği anda, hobilerinin de, o çok şikayetçi olduğu kiloları gibi, uzun süren depresyon günlerinde şekillenmiş olduğunu hemen tahmin edebiliyoruz. Hayatını değiştirmeye kararlı olduğu günlerden birinde, bir günlük tutmaya karar veriyor Bridget Jones. İnsanın hayatını değiştirmesiyle günlük tutması arasında nasıl bir organik ilişki olduğunu sormayın. Belki filmin uyarlandığı "Bridget Jones Diary"de bir bağlantı kuruluyordur ama film bu noktayı pek güzel geçiştirmeyi başarıyor. Çünkü karşımızda, kendisi gibi "kaybetmiş"leri oynayan bir arkadaş grubuyla ayakta kalmaya çalışan, heyecanını ve hüznünü kontrol edemeyen ve "profesyonel"lik geni taşımayan bir kadın var ve pek tutarlı olmayan hayatı adına şimdilik günlük tutmak iyi bir fikir gibi görünüyor. Ve bir gün patronu Danny Cleaver ile arasında özel bir şey gelişiyor, sonra karısı tarafından terk edilmiş Mark Darcy'nin de kendisiyli ilgilendiğini fark ediyor. Acaba beyaz atlı prens hangisi?
 </p>
 <p class="metin">
  Bridget Jones'un günlüğü 21. yy. kadınının eğer doğru dürüst —ki bu doğru dürüst ibaresi çoktan tanımlanmıştır— bir hayat yaşamak; sistemin tarif ettiği şekilde "saygın" bir insan olmak istiyorsa, eşek gibi çalışması, seksi ve kışkırtıcı görünmesi, akıllı olması, akıllı değilse de öyle görünmeyi becermesi, dünya ve çevre sorunlarıyla ilgileniyormuş gibi yapması, asla kilolu olmaması, kesinlikle ve kesinlikle 30'una varmadan evlenmesi, spor yapması ve spor yaptığının vücudundan anlaşılması gibi kurallara uyması gerektiği(!) gerçeğini eleştirisi sulanmış "eğlendirici " bir dille veriyor. Başroldeki Rene Zelleweger de, Daniel Cleaver rolündeki Hugh Grant da böylesi bir komedide olması gereken oyunun en iyisini çıkarıyorlar. The English Patient/İngiliz Hasta ve Shakespeare in Love/Aşık Shakespeare gibi filmlerde de rol almış Colin Firth ise hüzünlü bir yüz ifadesinin bir komedide içerdiği fırsatları göstermesi bakımından ilgi çekici.
 </p>
 <p class="metin">
  Bana ne bu günlükten diyebilirsiniz, ama artık Türkiye metropollerinde de bulunan, hafta sonlarını Çarşı, Mudo Concept ve Book—store'larda geçiren, ince kalmak için mezrolarca emek sarfeden, potansiyel "koca"lara umut bağlayan, artık anne olmak isteyen ve giderek Bridget'leşen kariyer sahibi Türk bekar kadınlardan da yansımalar içeriyor film. Film bir peri masalına benzemeye çalışıyor ve kendisini keyifli bir seyirlik olarak sunmayı beceriyorsa da aslında bir hal—i pürmelalin resmi. Biraz lay lay lom, biraz üzücü. Seçim sizin.
 </p>
 <p class="metin">
  Bridget Jones'un günlüğü
 </p>
 <p class="metin">
  Orj adı: Bridget Jones's Diary
 </p>
 <p class="metin">
  Yön: Sharon Maguire
 </p>
 <p class="metin">
  Oyn: Renee Zellweger, Hugh Grant, Colin Firth, Jim Broadbent,
 </p>
 <p class="metin">
  Sen: Helen Fielding, Andrew Davies
 </p>
 <p class="metin">
  Yapım: Tim Bevan, J.Cavendish
 </p>
 <p class="metin">
 </p>
 <p class="arabaslik">
  Düşler ve gerçekler
 </p>
 <p class="metin">
  O da Beni Seviyor
 </p>
 <p class="metin">
  Yön: Barış Pirhasan
 </p>
 <p class="metin">
  Oyn: Ece Ekşi, Lale Mansur, Luk Piyes
 </p>
 <p class="metin">
  Yapımcı: Filma—Cass
 </p>
 <p class="metin">
 </p>
 <p class="metin">
  Usta Beni Öldürsene filmindeki görkemli anlatımı ile Türk sinemasında iddialı bir yeri olacağını göstermiş olan Barış Pirhasan'ın filmi O da Beni Seviyor gösterimde. Amerikalı, Eşkıya, Herşey Çok Güzel Olacak filmlerinin yapımcısı Filma—Cass'ın önderliğinde ulusal ve uluslararası bir prodüksiyon olarak şekillenen film 1.5 milyon dolarlık bir bütçe ile gerçekleşti. Film çocukluktan genç kızlığa adım atan Esma çevresinde gelişen olaylarla örülüyor. 1973 yazında 13 yaşındaki Esma karnesindeki kırıklar yüzünden babasının askerlik arkadaşı Kemal'in evine, Malatya'ya sürgüne gönderilir. Aynı gün yıllar önce sözlüsünü terk edip sevdiği adamla kaçmış olan Saliha da eve dönmüştür. Esma bayram eder, çünkü Saliha "teyzesi" onun model aldığı biridir. Bu arada Esma bir Alevi ailesinin oğlu Hüseyin'e ilgi duymaya başlar. Esma biraz da Saliha'nın itelemesiyle büyümüş gibidir. Ama düşler ve gerçekler birbirinden farklıdır.
 </p>
 <p class="metin">
 </p>
 <p class="arabaslik">
  Faili meçhul ölümler
 </p>
 <p class="metin">
  Kurtların Kardeşliği
 </p>
 <p class="metin">
  Orj adı: Brotherhood of Wolf
 </p>
 <p class="metin">
  Yön: Christophe Gans
 </p>
 <p class="metin">
  Oyn: SamuelLe Bihan, Marc Decascos, Vincent Cassel
 </p>
 <p class="metin">
  Sen: Stephane Cabel
 </p>
 <p class="metin">
  Yapım: S. Hadida, R. Granpierre
 </p>
 <p class="metin">
  1776 yılında genç doğa bilimcisi Gregoire, Gevaudan'da terör estiren canavarın ne olabileceğini belirlemesi için kral tarafından bölgeye gönderilir. Bölge sık ormanla kaplı olduğundan iz sürmek oldukça zordur. Yanına kızılderili kankardeşi Mani'yi de almış olan Fronsac yöre halkının şeytanın işi olduğuna inandığı vahşi cinayetler konusunda araştırma yapmaya başlar. Fronsac bu arada Marienne adlı bir kıza tutulur. Yörede işlenen cinayetlerin ardı arkası kesilmeyince Kral 15. Louis'in adamları canavarın yakalandığını duyururlar. Yakalanan bir kurttur ve Fronsac bu işin böyle bir şekilde örtbas edilmesine, cinayetlerin resmen çözümlenmiş görünmesine yardımcı olmak zorunda kalır.
 </p>
 <p class="metin">
 </p>
 <p class="arabaslik">
  Kaçıranlar için bir fırsat
 </p>
 <p class="metin">
  Dar Alanda Kısa Paslaşmalar
 </p>
 <p class="metin">
  Yön: Serdar Akar
 </p>
 <p class="metin">
  Oyn: Müjde Ar, Savaş Dinçel, Rafet El Roman, Erkan Can
 </p>
 <p class="metin">
  Sen: Önder Çakar, Serdar Akar
 </p>
 <p class="metin">
  Yapımcı: Üstün &amp; Nida Karabol
 </p>
 <p class="metin">
  Serdar Akar'ın Dar Alanda Kısa Paslaşmalar'ı tekrar gösterimde. Gerek senaryosu, gerek yönetimi ve oyuncu performanslarıyla samimi, sıcak ve hüzünlü bir üslup geliştirmeyi başarmış filmlerden olan Dar Alanda Kısa Paslaşmalar hayatı, günlük endişeleri, kederleri, hüzünleri ve sevinçleri yansıtan saydam ve saf bir yüzey gibi kurguluyor futbol sevgisini. Dört kaybın bir kazancı götürdüğü bir ülkede yeterince önemsenmemiş insanlarımızın, es geçilmiş garipliklerine değen; Suat'ların, Hacı'ların, Aynur'ların kıstırılmışlığını aralamaya çalışan, hayatın zemin katından uzanıp yıldızlara dokunan, samimi tonda hoş bir Türk filmi bu. Film 20. İstanbul Film Festivali'nde Ulusal Yarışma ödülünü almıştı.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329045816/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/359/sinema/1.htm), [web.archive.org (arşiv bağlantısı)](http://web.archive.org/web/20020329045816/http://www.aksiyon.com.tr:80/2001/359/sinema/1.htm)
