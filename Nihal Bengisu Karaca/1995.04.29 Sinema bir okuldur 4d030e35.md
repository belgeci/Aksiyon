# Sinema bir okuldur

*Nihal Bengisu Karaca 1995.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Feza Kültür Merkezi'ndeki yönetmenlik ve senaristlik derslerine katılanlara metodik sinema öğretiliyor. Halit Refiğ, Ismail Güneş, Burçak Evren gibi bu sahada söz sahibi isimlerin katıldığı toplantılar ilgi ile takip ediliyor. Kurslarda öğrencilere, film yapmak için hangi süzgeçten geçilmesi gerektiği anlatılıyor
  </font>
 </div>
 <div id="newsText">
  <font class="detail-text">
   Amerika eski başkanı Rooswelt, Amerika'nın en önemli madalyalarından birinin prodüktörler başkanı William Haise takarken şöyle der. 'Amerikan filmlerinin oynadığı ülkelerde her geçen gün daha fazla CocaCola, kısaca daha fazla Amerikan ürün satılıyor. Sizler Amerikan ekonomisinin en önemli destekçilerisiniz.' Günümüz imparatorluklarının güçlerini gösterebilecekleri ve kendileri için 'rantabl' olabilecek hiç bir aracı ihmal etmiyorlar. Düşünce ve sanat esereleri de, kitle iletişim araçları da bu amaca hizmet eden birer enjektör olabiliyorlar.
   <br/>
   <br/>
   Mesafeleri ve kültürel farklılıkları yok eden bir mucizedir sinema. Mahalli izler taşımasından dolayı halkın beğenisini toplamış olan bir zamanların Yeşilçam filmleri dahi, Amerikan filmlerindeki tiplemelere ve hayat tarzına karşılık teşkil eden yığınla unsur taşır. Kültürel farklılıklar yok olmasa da sürekli çatışır, çakışmayan noktalar boşlukta sallanır durur. Bütünü içinde bir tutarlılığa sahip yabancı filmlerin bu aşure kompozisyonlar karşısındaki üstünlükleri kaçınılmazdır. Halk 'gavur filmi' diyerek adını koysa da mucizevi araç zihinlere çizilmek istenen dünya hakkındaki tüm şifreleri içermektedir. Hatta gözün algılamayı ihmal ettiği ayrıntıları bile.
   <br/>
   <br/>
   <br/>
   <br/>
   FKM'DEKI GERÇEK KÜLTÜRÜMÜZ
   <br/>
   <br/>
   <br/>
   <br/>
   Sinemaya kendi pencerelerinden bakmaya kararlı 58 insan var Feza Kültür Merkezi'nde. Kamerayı kendi tarihimize, değerlerimize, insanımıza, tümüyle kendi arketiplerimize çevirmeyi hedefleyen 58 insan. Yaşları 1550 arasında değişen bu topluluk Feza Kültür Merkezi'nde yönetmenlik ve senaristlik dersleri alıyorlar. Kendilerine bu ortamı ve imkanı sağlayan Mehmet Tanrısever'e müteşekkirler. Önceleri 700 ile 750 kişilik mevcut sonraları 58'e kadar inmiş. Bu hususta yeteri kadar isteği ya da yeteneği olmayanlar elenmişler. Derslerin hafta sonlarında olması nedeniyle çok geniş bir grup katılma imkanı bulabiliyor. Öncelikle metodik sinema öğretiliyor. Halit Refiğ, Burçak Evren, Ismail Güneş gibi yönetmen ve eleştirmenlerin katıldığı toplantılar yapılıyor. Bu çalışmalarla öğrencilere bir film yapmak için hangi süzgeçlerden geçilmesi gerektiği anlatılıyor. Tüm dünya sinemasının ustalarından filmler seyrediliyor, bunlar üzerinde tartışmalar yapılıyor. Tanrısever'e göre defalarca seyredilmesi gereken bir film de Sürgün. Çünkü O'nda alınması gereken çok ders var.
   <br/>
   <br/>
   Öğrencilerin istediği ise kimlikli sinema yapabilmek. Türk sinemasını yeniden seyredilir ve tercih edilir bir konuma taşıyabilmek. Onlara göre sinema bir millletin şekillenmesinde çok önemli bir rol üstlenebilir, deforme edilip yağmalanmasında da... Kursiyerlerden Mehmet Nedim Polat, 'Bir filmin otuziki yıllık vaaza neden olduğunu söylüyor. Kendi filmimizi kendi kültürel dinamiklerimiz üzerine bina etmeliyiz.'
   <br/>
   <br/>
   Nevzat Avşar ise "Ben Amerika'yı oraya gitmeden tanıdım" diye söze başlıyor. Nevzat, daha önce bazı filmlerde figüranlık yapmış. Feza Kültür Merkezi'nin böyle bir çalışma başlattığını duyunca kurslara katılmaya karar vermiş. 'Bir kültür savaşı var' diyor Nevzat. 'Bu savaşta bilgimizle, ölçülerimizle ve kendi formalarımızla yer almak zorundayız.
   <br/>
   <br/>
   Her birinin geleceğe dair farklı projeleri var. Ama onlar için temelde önemli olan sözün, imgeye dönüştüğü sinemadaki tüm insanları kucaklayan bir mesaj verebilmek. Bu gerekirlilik sinemanın evrensel dilinden doğuyor. Fakat mesajın sloganik olmasına, herhangi bir 'izm'i körükleyip desteklemesine şiddetle karşı duruyorlar. 'Tebessüm dünyanın her yerinde aynı anlama gelir' diyor Tanrısever. 'Sevgi her şeyi yok eder. Tüm kötülükleri ve korkuları. Çünkü Allah insanı sevgiden yarattı.'
   <br/>
   <br/>
   Kursiyerler oldukça iyi bir eğitim gördüklerini söylüyorlar. Ama bu her şeyin daha iyi olması gerektiği fikrini dışlamıyor. Kursla tanışmadan önce Türk sinemasının gidişatı hakkında duydukları ümitsizliğin yerini şimdi umut ve kararlılık almış. Ahmet Bölük (15), başlangıçta çalışmalara  'öylesine' katıldığını, ancak zamanla hayata ve sinemaya bakışının değiştiğini söylüyor. Şimdi ise amacı Tarkovsky ve Einsenstein gibi ustaların çizgisini yakalamak ve Türk filmini uyuklarken seyredilen film olmaktan kurtarmak!
   <br/>
   <br/>
   Aynı zamanda animatör olan M.Nedim Polat ise daha önce çizgi film stüdyolarında denenmiş olan Selahaddin Eyyubi, Tarık bin Ziyad gibi kumandanların yapmış oldukları fetihlerini reel sinemaya aktarmak istiyor.
   <br/>
   <br/>
   Şu sıralar hep beraber hazırladıkları ve çok yakında çekimlerine başlayacakları bir senaryo üzerinde çalışıyorlar. Çok sevdiği kuşunun ölümü üzerine, ölüm ve sonrasını sorgulayan bir çocuğun derin teessüriyeti ve büyüklerin duyarsız dünyasında karşılık bulmayan sevgisi ele alınıyor.
   <br/>
   <br/>
   <br/>
   <br/>
   KARAGÜMRÜK'TE BIR 'NIKELEDEON'
   <br/>
   <br/>
   <br/>
   <br/>
   Feza Kültür Merkezi, bir yönüyle 1903'lerin Amerika'sında halk tarafından oldukça rağbet gören sürekli gösteri salonlarıyla benzeştirilebilir. Giriş ücreti nikelden yapılı 5 sent olduğu için adına Nikeledeon denilen bu sinema salonları sayesinde daha önce yanlızca belirli bir kesimin eğlencesi olan sinema, halka açılmış ve ilk kez bir sanat dalı halka bu kadar yakınlaşmış. Feza Kültür Merkezi'nin de buna yakın bir işlev gördüğü söylenebilir. Şimdiye kadar evine televizyon dahi almamış ve Batı kökenli olduğu için sinema kavramını da tümüyle dışlamış bir kesim için uzlaştırıcı bir misyon yüklendiği söylenebilir. Bunda en büyük faktör, yapımcılığını gene Feza Film'in üstlendiği "Sürgün, Çizme, Minyeli Abdullah, Garip Bir Koleksiyoncu" gibi yakın tarihimizde yeralan olayları veya bazı Kuran'î mesajları içeren filmlerin gösterilmesi. Ama Feza'yı bir 'aile sineması' yapan bu değil.. Yapımcıları için birer kahramanlık gösterisi olan ve amiyane bir kesimi sinemaya çekmekten başka bir görevi olmayan 'tabu yıkıcı' cüretkar filmlerin bu sinemada işi yok! Hal böyle olunca Feza Kültür Merkezi'ndeki filmler, olur olmaz sahnelerle karşılaşıp ailecek 'travmatize' olmak istemeyen, hassas seyirci için tercih sebebi oluyor.
   <br/>
   <br/>
   <br/>
   <br/>
   "BAYRAM ÇIÇEKLERI AZ OLUR..."
   <br/>
   <br/>
   <br/>
   <br/>
   'Lütfi Akad'ın bir sözü var: 'Bugüne kadar yapılanlar, neyin yapılmaması gerektiğinin göstergesidir 'Feza Kültür Merkezi'ndeki  öğrenciler de yapılanların tekrarlanmasını istemiyorlar. Amaçları birinci ya da üçüncü adam olmak. Binbirinci adam olmaktansa hiçbir şey yapmamak en iyisi. Mehmet Bey'in özgüveni onlara da sirayet etmiş. 'Onlar alternatif sinemanın habercileri' diyor Tanrısever. Bir bakıma bayram çiçekleri...
   <br/>
   <br/>
   Belki pek çoğu sinema endüstrisinin malum koşullarına  karşı direnemeyecek, bazıları ticari sinema tuzağına düşecek, azalacaklar. Ama umudumuz 'taze kalmalarından yana...
   <br/>
   <br/>
   <br/>
   <br/>
   Ihsan Sedat (Yönetmen/senarist):
   <br/>
   <br/>
   Gençlerin ilgisi çok büyük
   <br/>
   <br/>
   Böyle bir kurs varlığını herşeyden önce Mehmet Bey'in varlığına borçlu. Gençlerin çok ilgi gösterdiğine şahit oldum. Hayatını sinemaya vermiş olarak, bu bana mutluluk verdi. Gençlerin sinemayı böylesine benimsemeleri ve kendilerine ait birşeyler söyleme çabasında oluşları kayda değer bir olgu. Akademisyen hocaların ders vereceğini duyduğum zaman, ortaya konulacak metodları ve gençlerin yaklaşımını merak ettiğim için bir süre devam ettim. Iyi bir eğitim verilmeye çalışılıyor. 'Birinci ya da üçüncü adam olun. Binbirinci adam olacaksanız bu işi hiç yapmayın' deniliyor. Çok iyi filmler gösterildi. Tüm Tarkovski, Einsenstein, Crusowa elden geçti. Yetenekli çocuklar da var muhakkak. Ama bazı eksiklikler de var ki bunların üzerinde durulması lazım. Bir kere koordinasyon yetersiz. Sinemanın teorik kısmı örneğin bir sinema tarihi yeteri kadar işlenmiyor. Sinema Batılı bir sanattır ve bu sanatın Batı'da nasıl geliştiğini, hangi evrelerden geçtiğini bilmezseniz felsefesine vakıf olamazsınız. Sinemayı sinema yapan unsurların bir bütün olarak ortaya konması lazım. Teknik imkanlar da bunlara dahil. Örneğin kamera, ışık, dekor, ham film ve işlemleri gibi. Bunlar sinemanın alfabesidir. Biraz daha dikkat edilmesi gerekiyor.
   <br/>
   <br/>
   <br/>
   <br/>
   Mehmet Tanrısever (Yapımcı/yönetmen):
   <br/>
   <br/>
   Adam yetiştiriyorum
   <br/>
   <br/>
   Bugün Türk filmi ifadesi bayağı olayları tanımlamak için kullanılan bir sıfat haline geldi. Sinema gibi önemli bir eğitim aracının, kendi amacına hizmet etmesi için profesyonel bir ekip gerekiyor. Benim kafamdaki proje, Türk sinemasının geleceğine imza atabilecek gençler yetiştirebilmek. Sinemayı yeniden Türk seyircisine sevdirmek istiyoruz.
   <br/>
   <br/>
   Film bir ideal için yapılabilir. Ama tarafgir olmamak şartıyla. Beni kucaklamayacak bir filme ben de sıcak bakamam. Bir filmi anlamak için solcu olmam gerekiyorsa ben ona sanat diyemem. Istanbul'u çektiği zaman Tophane'den, Kasımpaşa'dan ve şehrin köprü altlarından başka bir yeri göstermeyen bir subjektifliğe iyi bakamıyorum. Oysa hayat iki yönüyle gösterilmeli. Ezilmişliğin, yıpranmışlığın yanında, ödüllendirilen insanoğlu...
   <br/>
   <br/>
   Aynı şey bizim yaptığımız filmler için de geçerli. Dayatmacı bir dille "hadi kalkın buna inanın" denemez. Hayata egemen olan anlayış bir bütün olarak verilmeli. Objektiflikten uzak, mükemmel ve kusursuz çizilmiş insan tiplemeleriyle değil. Insanı hatası, sevabı ve tevbesi ile perdeye yansıtmak gerekiyor.
   <br/>
   <br/>
   Buradaki öğrencilere de bunları aşılamaya çalışıyoruz. Burada tüm birleştirici unsurlar mevcut. Kendi salonlarımızı kurduk. Seyircimizi bulduk ve öğrencilerimizi yetiştiriyoruz. Bence amatörlük devresini aştılar bile.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-310-12-sinema-bir-okuldur.html), [web.archive.org (arşiv bağlantısı)](http://web.archive.org/web/20130622233754/http://www.aksiyon.com.tr:80/aksiyon/haber-310-12-sinema-bir-okuldur.html)
