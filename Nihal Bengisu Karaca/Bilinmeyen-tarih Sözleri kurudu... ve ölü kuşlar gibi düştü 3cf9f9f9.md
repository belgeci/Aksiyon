# Sözleri kurudu... ve ölü kuşlar gibi düştü

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225005807im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005807im_/http://www.aksiyon.com.tr/resim/389/60.jpg" vspace="5"/>
  </p>
 </font>
 <font class="content">
  Murdoch’un karakterleri ve onların değişimleri yazarın tematik kaygılarını temsil edici nitelikte olmuşlardır daima. Modern bireyin dini mevzulardaki kafa karışıklığı romanlarına yansıttığı meselelerden biridir/
 </font>
 <br/>
 <p>
  <font class="content">
   “Filozoflar biz kendi ölümlerimizin sahibiyiz diyorlar. Ben böyle düşünmüyorum. Ölüm sahiplenmeyi ve benliği yalanlıyor. Keşke insan bunu en başından beri bilebilse.” Rüya Sakinleri’nin kahramanlarından birine, Lise’e, böyle söyletiyordu romancı. Hayata anlayış gösterip  acıya hazırlananların bahtlarına hep bir gömlek üstü, bir galon fazlası, bir adım ötesi çıkar. Iris Murdoch aklın ve bir ömrü içinde erittiği dil’in de sahiplenilmeye gelmediğini biliyor muydu? Son romanı “Jack’s Dilemma”yı yazarken bir şeylerin yolunda gitmediğini, bu romanın diğerleri kadar kolay çıkmadığını anlamıştı kuşkusuz. Ama sözcüklerinin giderek silineceğini ve koskoca Iris Murdoch’dan geriye benliği de beyni gibi boşalmış yaşlı bir kabuk kalacağını kestiremiyordu henüz.
   <br>
    <br>
     Iris Murdoch, Nietsche ve Freud’a gelene kadar niteliklerinden çok nicelikleri ile kodlanmış, akıl ve ahlaktan ibaret sayılmış “insan” doğasının kuytularına girmeye çalışmış; insani ilişkileri, hayatı anlamlı kılan tözü, iyilik ve kötülüğün kaynaklarını sanatın ve felsefenin imkanlarıyla deşmeye çalışmış bir yazar. Mutluluk ve sevgi gibi, adı söylendiğinde artık orada olmayan; hem son derece naif hem de artık ucuz edebiyat nesnesi olmuş kavramlara yaklaşımındaki benzersiz tutum onu İngiliz edebiyatının en sıradışı yazarlarından biri yaptı. Iris Murdoch “Seni seviyorum” cümlesini rahatsız edici bulan karakterlerle anlattı sevgiyi; ana meselesi onun bir teselli malzemesi olmaktan çok gerçekte ne olması gerektiğini bulmak olduğu için... Sevgiye hayatımızın sadece bir alanında ihtiyaç duymazdık çünkü. O hem hayatımızı anlamlı kılan tüm alanlardaki gerçek varoluş sebebimizdi hem de ahlaki bir eksiklikle manipüle ettiğimiz ve benmerkezci doğamızla zaman zaman karşımızdakini nesneleştirmek için uygun bir alet niyetine kullandığımız komplike bir olgu. Romanlarında iyliğin, sevginin özgürlükle, geleneksel ve kanıksanmış yapılarla ilişkisini sorguladı ironik trajediler ya da ısırgan komedilerle. Olmadık zeminlerde uç veren ve bazen muhatabının bile yansıyarak çoğaldığı garip duygusal deneyimler yaşayan şaşırtıcı karakterler üretti Murdoch; kimi zaman yaşamın içinde olduğunu sandığı halde hiç yaşamadığını, etrafındakilere yalnızca şöyle bir değip geçtiğini, ancak vakit artık çok geç olduğunda anlayan karakterlerin yalnız, huysuz ve aksi dünyasına çağırdı okuyucusunu. Anglo–Amerikan edebiyatında yaygın olan bir ya da iki karakterin bakış açısına odaklanma eğiliminden çok Dostyoveski’yle karşılaştırılan çok karakterli romanlar üretti. Eşi John Bayley’in kitaplarından yola çıkarak çekilen film (Iris) yazarın hoppa bir entelektüel olarak geçirdiği ölçüsüz gençlik yıllarının bol karakterli romanlarına sahici kişilikler katma gibi bir erekten kaynaklandığını düşündürtüyor. Alzehimer hastalığına yakalanan eşine bakıp hüzünle geçmiş günleri anıyor Bayley ve bir söz büyücüsünün nasıl olup da bu hale geldiğine akıl sır erdiremezken sıkça tanıştıkları dönemlere flash back yapıyor film. Bu sekanslar aynı zamanda edebiyat profesörü ve eleştirmeni olan ve fakat böyle büyük bir yetenekle birlikte olabilmek için geri çekilmek ve sinik kalmak gerektiğini görmüş olan eşin kitli kaldığı anlardan oluşuyor: Mutluluk kadar acı veren bir gizem halesi altında kalmış, Bayley’in Iris’in hayatındaki insanlarla başedemeyecek kadar güçsüz düştüğü ve sanki Iris’in neden kendisini seçtiğini de pek anlayamadığı, şüphe ve yetersizlik duygularıyla kıvrandığı 30’lu yaşlar. Film abartmış mı, yoksa Bayley’in Murdoch’la geçen yıllarını ve hastalık günlerini anlattığı iki kitabında kendini konumlandırdığı yere sadık kalarak mı böylesine bir ‘yörüngedeki John Bayley’ imajını benimsemiş bilemiyorum. Ama diğer kaynaklar da gösteriyor ki Iris Murdoch’un üzerinde çalıştığı “sevgi”, “dostluk” ve “özgürlük” gibi kavramlar oldukça paradoksal bir yaşamla olgunlaşmış. Eşi akıldan, düşünceden ve her çeşit anıdan soyutlandığında, fasulyelerden felsefeye ani geçişlerle süslü, kıvrak ve zeki sohbetlerin yerini amansız bir yabancılaşma aldığında Bayley’in bunalım anı kaydadeğer: “Şimdi hiç olmadığın kadar benimsin Iris ama kahretsin, artık ben seni istemiyorum.” Hayranlıkla sevdiğimiz insanın geçmişine ve tüm gizemlerine; mutlak itaatine ve bağımlılığına sahip olmayı isteriz, ama bu gerçekleştiğinde artık o kişi sevdiğimiz kişi olmaktan çıkar, hayranlığımıız söner. John Bayley’in anlık insiyaki bir çıkışıdır bu, adam 40 yıl nasıl sevdiyse yine öyle sevecektir ve sık sık “Kimim ben?” diye soran karısına büyük bir sabırla “Kitaplar yazıyordun Iris” cevabını yineleyecektir. Ama filmin bu önemli sekansı büyük yazar ve eşinin tam da Iris Murdoch romanlarına özgü ironik bir trajedi yaşamakta olduklarına dokunaklı bir göndermedir ve ne yazık ki Iris artık o büyük kitapların yazarı olduğunu bile bilmemektedir.  Romanlarında mistisizme, fantastik denilebilecek deneyimlere yer veren Murdoch’un karakterleri ve onların değişimleri yazarın tematik kaygılarını temsil edici nitelikte olmuşlardır daima. Murdoch varoluşçuluğu ve analitik felsefeyi açmaza sokan ahlaki göreceliliğe duyduğu kaygıyla hep Platon’cu idealin yanında yer almıştır. 1961 yılında Encounter dergisinde yayınladığı “yavanlığa karşı” adlı makalesinde sanatı çağın dinsel algılama biçiminin bir dışavurumu olarak gören Tolstoy’un gerçekliğe Kant’tan daha fazla yaklaştığını söyleyerek, felsefeci kimliğiyle(!) dini sanatın ladini felsefeden daha tutarlı parametrelere sahip olduğu tesbitini yapıyordu. Ama Bayley’in yakın arkadaşı ve bir Iris Murdoch uzmanı olan Peter Conradi’ye göre o Hıristiyan olmak için fazla rasyoneldi ve gerçekten de eksik kalmış bir dindar olarak hayatının bir döneminde komünist olmuştu. Eyre’in sinemaya uyarladığı Iris Murdoch hikayesi Murdoch’un Bayley ile olan tutkusuz ama derinlikli sevgilerine ve yazarın Alzehimer hastalağına yakalandıktan sonra yaşanan sancılı sürece ağırlık veriyor. Jim Broadbent’e en iyi yardımcı erkek oyuncu Oscar’ını getiren filmin asıl yıldızı hem fiziksel benzerliği hem de dahiyane performansı ile elbette, tahmin edilebileceği  gibi Judi Dench. Genç Murdoch’u canlandıran Kate Winslet ise Jude ve Kutsal Duman’dan sonra “entelektüel bayan” performansına bir yenisini daha eklemiş oluyor. Yönetmen Richard Eyre düşünce serüveninden serpiştirdiği anekdotlarla Murdoch’u tanımayan izleyiciyi de kucaklayacak bir zemin elde ediyor. Bunlardan biri filmin başında Murdoch’un eğitim üzerine söyledikleri: “Eğitim insanı mutlu kılmaz . Eğitim insanı mutlu olduğunu anlamasını sağlayacak yollara sevkeder”. Onun daha zehir gibi bir kadınken özgürlük konusunda söylediği ve benim başka bir yerden okuduğum sözleri ise Murdoch’un son günlerindeki “kaçıp gitme”, “buralara oralara sığmama” halini biraz olsun açıklıyor sanırım. “Özgürlük insanın yalnızca kendi irade gücünü ortaya koyması değildir” diyor yazar, “Özgürlük daha çok bizim başkalarının varlığını tasarlayabilme gücümüzdür.” Filme de yansıyan bu kederli çekip gitme çabası, Murdoch’un çevresini ve en çok da sevdiği adamı tasarlama gücünü, “Özgürlüğünü” tamamen yitirmiş olmasına istemsizce verdiği bir tepkiden başka bir şey değil kanımca...
     <br>
      <br>
       Iris Murdoch Kimdir?
       <br/>
       <br/>
       1919 yılında Dublin’de doğdu. İkinci Dünya Savaşı sırasında Avusturya’daki mülteci kampında çalışmak için Oxford’daki eğitimini yarım bıraktı. Dönüşünde Cambridge’de Sartre’ı tanıdı, Wittgenstein’i keşfetti. Felsefe konusunda hem Oxford’da hem de Londra’da dersler verdi. İlk kitabı Under the Net /Ağ 35 yaşındayken basıldı . İki yıl sonra bir süredir tanıştığı edebiyat eleştirmeni John Bayley ile evlendi.  1997 yılında Alzehemeir hastalığına yakalanan Murdoch’a eşi baktı. Iris Murdoch hastalığın boyutları büyüyünce kaldırıldığı özel klinikte ancak birkaç hafta kalabildi. Kesik Bir Baş, Ağ, Kara Prens, Ateş ve Buz, Melekler Zamanı, Rüya Sakinleri yazarın Türçeye çevrilen en önemli kitapları.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12042), [web.archive.org (arşiv bağlantısı)](http://web.archive.org/web/20050225005807/http://www.aksiyon.com.tr:80/detay.php?id=12042)
