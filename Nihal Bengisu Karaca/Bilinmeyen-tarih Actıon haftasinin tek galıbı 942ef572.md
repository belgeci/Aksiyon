# Actıon haftasinin tek galıbı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225005646im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005646im_/http://www.aksiyon.com.tr/resim/383/62.jpg" vspace="5"/>
  </p>
 </font>
 <font class="content">
  Kaçınız geçtiğimiz haftanın aksiyon kuşağından payını aldı bilmiyorum. Jean Claude Van Damme’lı Katil ve Arnold Schwarzenegger’li Ölümüne Takip kendi halinde meraklısı ve müptelası bulunan türün alnına kara çalacak cinsten iki yapımdı.
 </font>
 <br/>
 <p>
  <font class="content">
   Sonra bu filmlerin afişiyle aksiyon mood’una giren ama yerinde bir kararla -inşaallah öyledir- diğer ikisini değil Jet Li’yi görmeyi tercih edenleri en azından dövüş sahneleriyle tatmin edebilecek The One girdi gösterime. İşin doğrusu geçtiğimiz hafta, 80’lerde yükselen ve 90'lar boyunca da parlayan aksiyon yıldızlarının söndüklerinin hatta birer kara deliğe dönüşmek üzere olduklarının sinyallerini veriyordu. Biri kick-box şovlarıyla ( Bloodsport, Kickboxer, Cyborg, Streetfighter), diğeri özellikle Terminatör serisiyle gönüllere taht kurmuş (Commando, Red Sonja, Totall Recall, True Lies, Eraser) iki yıldızın performansı gerek isimlerinin aşınmışlığı, gerekse kumaşlarının hiçbir zaman oyunculuk “sanatı”na el vermemiş olması nedeniyle pek göz doldurmuyor artık. Bu yetersizlikte aksiyon türünün gerekli aşılarını yaptırmamış olmasının, teknolojik boyuta fazla yaslanıp senaryo unsurunu küçümsemiş olmasının da etkisi büyük elbette. Zira Van Damme hiçbir zaman iyi oyuncu olmamıştı, Arnold Schwarzenegger’in en iyi rolü bir robotu canlandırdığı Terminatör serisiydi; oynadıkları filmlerin başarısı dinamik yapılarından ve o dönem için seyirciye ilginç gelebilecek efektlere yer vermelerinden kaynaklanıyordu. Ancak Hollywood köprüsünün altından geçen suların debisi değme yıldızların “karizmasını” absorbe edebilecek bir manyetik alana sahip. Hollywood’un genel olarak bir senaryo sorunu çektiği ve hatta yapısı ve izleyicisinin beklentisi gereği bu senaryo sorunundan en az etkilenecek türün aksiyon türü olduğu da bir gerçek. Fakat sapır sapır dökülen bir tekstle, faşist imajlarla ve güzel bir kadın artı mümkünse bir çocuk artı on dakika duygusallık, aşk ve cinsellik, paso koşturmaca, şu kadar patlama, şu kadar ölü gibi formüllerle olmuyor artık...
   <br>
    <br>
     The One’a gelince...
     <br>
      <br>
       Daha önce Back to Future, Star Trek, Sliders, Planet of the Apes gibi filmlerde de “değinilmiş” olan paralel evrenler teorisinden yola çıkılarak yapılmış, bilimkurgu dozu ve düzeyi sığ, dövüş sahneleri doyurucu bir film “Tek”. Paralel evrenler’e inananlara göre evren her karar aşamasında ikiye ayrılır ve bu şekilde sınırsız sayıda paralel evren oluşur. Bu evrenlerden bazılarında mutluyuzdur, bazılarında değil, bazılarında bir şekilde doğru davranmış ve doğru bir adam olmuşuzdur; bazılarında içimizdeki kötünün peşine düşmüş karanlık biri olmuşuzdur; bir yerde ajan, bir yerde manavızdır; birinde katil, diğerinde yargıç. Film paralel evrenler arasında terör estiren kötü bir ajanın üzerine kurulu. Aslında bu evrenleri denetlemekle görevli olan ajan Yulaw evrenlerin birinde kendisini kendisine karşı savunmuş, muhatap ben’ini öldürünce onun enerjisinin kendisine geçtiğini fark etmiştir. Kötü ajan Yulaw’ın bunu devam ettirerek -ve paralel evrenlere inananların kabul ettikleri türden bir paralel evrenler arası yolculukla- diğer benliklerini bulup yok etmiştir, amacı bütün evrenlerde “tek “olmaktır ve son yemi, son ben’i Los Angeles’da yaşayan iyi bir polis, iyi bir koca olan Gabe’tir. Filmin senaryo yazarları ve yönetmen yıldızların ölümü ile yani kara deliklerin oluşmasıyla evrenleri birbirine bağlayabilecek bir solucan deliği ya da quantum tüneli açılabileceğini düşünmüşler. Maddenin hiçbir zaman yok olmadığı fikrinden hareketle değişik evrenlerdeki benliklerin bir tür enerji dalgasıyla bağlı olabileceği, bir evrendeki benliğimiz öldüğünde onun enerjisinin kalan benliklere dağıtılacağı düşüncesini geliştirmişler. O zaman sadece filmdeki Yulaw’ın değil diğer insanların da diğer evrenlerdeki benlikleri öldüğünde daha güçlü, daha hızlı ve akıllı olmaları gerekirdi ve sadece Yulaw değil diğer sıradan insanlar da yaşlandıkça daha güçlü olmaya başladıklarını hemen fark ederdi! Aman, neyse, başta değindiğimiz senaryo özürlülüğü konusuna burada tekrar girmeyelim. Zaten kısa olan ve büyük bölümü dövüş sahnelerinden oluşan filmi izlenir kılan Matrix’ten aşina olduğumuz hi-tech çekimler ve Uzakdoğu sinemasının dövüş sahnelerinde oyunculara tel bağlamak suretiyle gerçekleştirdiği o meşhur “uçuşlar.” Bu sahnelerin koreografisini dünyaca ünlü dövüş öğretmeni Yuen Kwei yapmış. Özde aynı kişi olan Yulaw ve Gabe’in karşılıklı dövüştüğü sahnelerde Yuen’un dövüş sanatlarının felsefesine ilişkin birikimi devreye girmiş. Filmde “iyi” karakter olan ve hayatının merkezini bulmaya çalışan Gabe dairesel hareketlerle, Ba Qua tekniği ile; saldırgan ve amacına ulaşlamaya odaklanmış kötü Yulaw ise daha keskin, daha doğrusal hareketlerin hakim olduğu Shin Yi tekniği ile dövüşüyor. Ba Qua ve Shin Yi’nin hatırına izlenebilir...
       <br/>
       <br/>
       Tek
       <br/>
       <br/>
       Orj adı: The One
       <br/>
       <br/>
       Yön:  James Wong
       <br/>
       <br/>
       Oyn: Jet Li, Carlo Gugino, Jason Statham, Delroy Lindo
       <br/>
       <br/>
       Sen: Glen Morgan, James Wong
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12017), [web.archive.org (arşiv bağlantısı)](http://web.archive.org/web/20050225005646/http://www.aksiyon.com.tr:80/detay.php?id=12017)
