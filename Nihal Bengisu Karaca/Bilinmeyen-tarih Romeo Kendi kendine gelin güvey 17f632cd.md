# Romeo: Kendi kendine gelin güvey

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302225924im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225924im_/http://www.aksiyon.com.tr/resim/296/65.jpg" vspace="5"/>
  </p>
 </font>
 <font class="content">
  Romantik komedilerden “illallah” diyen, perdenin hareketleneceği anı iple çeken seyirciye müjdeler olsun...
 </font>
 <br/>
 <p>
  <font class="content">
   “Romeo Ölmeli” Shakespeare’i ticarileştirme hareketinin şahikasına dikiyor bayrağı; en sanal “Romeo”yu, en fırlama “Juliete”i, hayat kurtaran futbol topunu, hip—hop’u, sokağı, uçan tekmeyi, aşkı alıyor, bir kavanoza koyup çalkalıyor. Bunu yaparken Oakland sokaklarında hakim olan renkleri alabildiğine şaşaalı veriyor; iyi vücutlu, bol raconlu, zenci karizma fukaraları ile kısa boylu çekik gözlü atom karıncalar karşı karşıya geliyor; bir tahmin edin cümbüşü...
   <br>
    <br>
     Konumuz kısaca şöyle: Hong Kong'da bir hapishanede bulunan Han, Oakland’daki kardeşinin ölüm haberini alır almaz kaçıyor ve Amerika’ya geliyor. Han aynı zamanda Çinli mafya babası Chu’nun oğlu. Kardeşinin ölümünün babasının karanlık ilişkileriyle bir alakası olduğuna emin olan Han babasıyla pek de sıcak olmayan bir konuşma yaparak katili aramaya başlıyor; bir yerlerde zenci mafya babası Isaak O'Day’in güzel kızı Trish ile de tanışmış bulunuyor. Bu arada bu iki büyük mafya ailesinin tamamı on kilometrekare olan bir arazideki iş yerleri üzerinde yarı yarıya hak sahibi olduğu ve bu arazi üzerinde planları olan birtakım “beyaz” adamların bulunduğu gerçeği öğreniliyor. İki taraftan sürekli kayıp veriliyor olması ve buna artık “dur” denilmesi gerekirliği Trish ve Han’ı birbirine daha da yaklaştırıyor. Ancak Han ne zaman Trish’ e yaklaşsa kızın isteği dışında tahsis edilmiş olan bir sürü zenci korumayı dövmek zorunda kalıyor, filmin ilerleyen sekanslarında birtakım Çinlileri de dövüyor Han, tıpkı hapisten kaçmak için hacamat ettiği bir dolu Hong Kong’lu görevliye yaptığı gibi.
     <br>
      <br>
       Zaten Han’ın daha devreye girmediği ilk sekanslar bile dövüş sahneleri bakımından oldukça cömert olan bir filmle karşı karşıya olduğumuzun müjdeciliğini yapıyor; sıkı bir sille tokatla açılıyor film: “Dikkat et bebek! Romeo filan dediysem de ben bir erkek filmiyim!” Ancak göz boyayayım derken göz çıkarma gibi tehlikeli bir durumla karşı karşıya kalan yönetmen devreye hemen Keanu Reeves kılıklı Kai’yi sokuyor, Kai afişteki “Matrix filmlerinin yapımcılarından” ibaresini tescil etmek üzere orada bulunuyor. Alttan çekimlerde hayli uzun boylu görülen arkadaşımız diz kapaklarının az üzerinde biten uzun siyah ceket giyiyor ve dövüşe başlamadan önce türün aptalı sayılacakların o güne kadar sadece Matrix’te gördüğü o özel el hareketlerinden yapıyor. Ancak olaya çok erken dahil olduğu için “Romeo’nun o olmadığını hemen anlıyor ve üzülüyoruz.
       <br/>
       <br/>
       Filmi savaşan iki aile üzerine kurup da o iki ailenin en az iki ferdini birbirine âşık etmemek olur mu? Shakespeare’den beri böyle bu, ama kimse onun kadar iyi yazamıyor olsa gerek ki sözkonusu bir durum husule geldiğinde verilecek tek referans hâlâ Shakespeare, üstelik iyi hasılat getirdiği son zamanlarda iyice test edildi. Paradoks olan, aslında savaş, kan ve şiddet karşıtı bir metnin, özde dövüş ve aksiyon meraklıları için tasarlanmış bir konsepte yedirilmiş olması; ana teması aşk olan bir eser, ana teması asla “Romeo, Juliette ve aşk vb.” olmayan bir bütünün içinde, hem de referans olarak! Han (Romeo) ve Trish (Juliette) arasındaki aşk ve hatta bu iki karakterin sadece varlığı bile filmi bir Van Damme filmi olmaktan kurtarıyor, bu doğru, ama gerçek şu ki filmin afişe çıkarılan ifade ile (Romeo must Die!) alâkası bile yok! Aşk meşk olaylarını aşmış ensesi kalın abiler arasında dönen derin bir mesele bu. Kimse Romeo’nun peşinde değil...
       <br/>
       <br/>
       Filmin âmiyâne tâbirle en “geyik” tarafı ise Matrix’te sanal bir alemde yapıldığı için gerçek dışı bir hal alması “doğal” olan dövüş sahnelerinin benzerlerine yer verilmiş olması. Oysa bu filmde olaylar, sokaklarda, işyerlerinde ve evlerde; acı tatlı tüm “gerçekliğin” sorumsuzca cereyan ettiği “dünyamızda” geçiyor. Keanu Reeves’e benzeyen adamın ve Han’ın zencileri döverken yaptıkları uçuşlar pek nahoş kaçıyor bu nedenle.
       <br/>
       <br/>
       Ama hakkını yemeyeyim Çinli Romeo’nun güzel tarafları da var. Bir kere dövdüğü adamların vücutlarında nasıl bir anatomik değişiklik meydana getiriyorsa, olay bir animasyonla bize ayan oluyor! Kimin elinin kimin neresinde olduğu bir türlü anlaşılamayan, son derece karışık olan bu dövüş sahnelerini anlayamayanlar için faydalı birer kılavuz niteliğinde bu animasyonlar. Öte yandan, herkes bilir, klişe konusunda çok duyarsız olan ve bunları durmaksızın yinelemekten hiç gocunmayan bu tip aksiyon filmlerinde birinin dairesine girmek için kullanılan şey mutlaka kredi kartı, bankamatik kartı, telefon kartı, 0.5 Rotring kalem, saç tokası gibi mantıksız şeylerdir. Oysa Han burada bir devrimi gerçekleştiriyor ve anahtarına sahip olmadığı bir odanın kapısını küçük bir matkapla (ya da o cinsten teknik bir aletle) açıyor! İnanasımız gelmiyor, mest oluyoruz.
       <br/>
       <br/>
       Anlaşıldığı üzre iyi bir aksiyon filmi değil. Ama biraz hareket, biraz eğlence ve hip—hop için izlenebilir...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14116), [web.archive.org (arşiv bağlantısı)](http://web.archive.org/web/20050302225924/http://www.aksiyon.com.tr:80/detay.php?id=14116)
