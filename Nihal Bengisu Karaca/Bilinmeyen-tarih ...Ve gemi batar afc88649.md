# ...Ve gemi batar

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031231000221im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031231000221im_/http://www.aksiyon.com.tr/resim/47/68.jpg" vspace="5"/>
  </p>
 </font>
 <font class="content">
  Cathy o kadar fedakar ve diğergam ki ona ‘kocalık’ görevleri denilse önce aval aval bakar ve sözlük karıştırmak için kütüphaneye yönelir.Bunun dışında herşey cennetten çalınmış ve yeniden gösterimi mümkün olmayan bir sekanstan ibarettir. Cathy mükemmel bir ev kadını, iyi bir anne, iyi bir eş; sosyal aktiviteleri olan ve 50’li yılların ikinci yarısında topluma aşılanan örnek ailenin dişi kuşu.
 </font>
 <p>
  <font class="content">
   Evleri dönemin popüler zevkini yansıtan bir ayna ve o evi çekip çevirmekte usta, anlayışlı bir ‘zenci’ hizmetçi; işletme diploması ancak beyaz zenginlerin evinde bahçıvanlık yapabilmesine ve bir çiçekçi dükkanı açabilmesine yaramış olan ‘zenci’ bir bahçıvan, dostluk ilişkileri, sanatsal etkinlikler vs.
   <br/>
   <br/>
   Son derece sağlam temeller üzerine oturtulmuş görünen, ezeli ve ebedi mutluluk tablosunu azıcık örseleyen tek şey işlerinin yoğunluğu nedeniyle eve biraz geç gelen kocanın, ‘babalık’ görevlerini ihmal etmesi. Cathy o kadar fedakar ve diğergam ki ona ‘kocalık’ görevleri denilse önce aval aval bakar ve sonra sözlük karıştırmak için kütüphaneye yönelir. Bunun dışında herşey cennetten çalınmış ve yeniden gösterimi mümkün olmayan bir sekanstan ibaret. Cathy kocasının yoğun olarak çalıştığı ve eve gelemediği günlerden birinde, eşine kendi elleriyle yemek götürmeye kalkıştığında anlar durumu; eşini işyerindeki arkadaşlarından biriyle bambaşka bir alanda fazla mesai yapmakta iken yakalar. Magnificant’ın etkili yetkili satış müdürü olan eş, o yıllarda ancak kalın duvarlar arkasında yaşanan ve günümüzde ‘cinsel tercih’ adı altında ele alınan hastalığa yakalanmış durumdadır. Psikologlara gidilir, tatillerle sorun atlatılmaya çalışılır ama travma illeti start almıştır ve ailenin yakasını bırakmayacaktır. Cathy evde bu dramla boğuşup eşinin iyileşmesini beklerken önceleri nezaket dairesinde bir işçi işveren ilişkisi kurduğu siyah bahçıvanın ne kadar zengin bir kişiliği olduğunu keşfedecek fakat bu masumane keşif, siyahlarla kurulan dostluklara hiç de hoş bakmayan toplum tarafından ‘dedikodu’ ile cezalandırılacaktır. Müthiş iyimserliği ve yaşadığı standartlara olan bağımlılığı ile tüm bu sorunların halledilebilir olduğuna inanacaktır önce; ama ürpermeden yere basmanızı sağlayan sıcak çorap sökülmeye başlamıştır bir kez. Acaba, öyle mükemmel bir çorap olmuş mudur hiç? Toplum ve ahlak arasında hiç saf ve gerçekçi bir ilişki bulunmuş mudur? Fedakarlığın, karşılıksız ve beklentisiz vermenin mutluluk anlamına geldiği vaki midir? Kadın–erkek, beyaz–siyah eşitliği ve rollerin, hakların adil bölüşülmesi fikir olarak değil olgu olarak yaygın şekilde varolabilmiş midir?
   <br/>
   <br/>
   Yönetmen filmin ilk yarısında renkleri ve kamera açılarını 50’li yıllara ilişkin ‘imajı’ sahiplenerek kullanmış; parlak, canlı ve masalsı. Ailenin sırlarının sapır sapır döküldüğü, yıldızların söküldüğü sekanslarda renkler ‘yavaşlıyor’, kamera görünenin perdesini aralamanın verdiği hazla daha farklı mesafeler ve açılar denemeye başlıyor. Domestik cennetin sahteliği, gerçekliğin ise hiçbir zaman cennet vadetmediği fikrine odaklanmış bir film Cennetten Çok Uzakta. Sonuçta ne oluyor? 50’lerin sonunda evliliği bozulmuş ve imajı toplum nezdinde tehlikeye düşmüş bir kadın olarak yaşamanın sadece zor değil aynı zamanda iç burkucu dramatik bir halet–i ruhiye olduğu gerçeği çıkıyor ortaya. Ama biz bunu zaten biliyoruz değil mi? Güneşin altında keşfedecek yeni bir şey kalmadı ilkesiyle ortaya çıkan iyi anlatılmış bir hikaye sözkonusu. ‘Maske ve ardındaki gerçek’ kontrastının heyecan verici olduğunu düşünen izleyiciler ve ‘neydim ne oldum’ kıssalarından hisse çıkarmayı sevenler için iyi bir film. 4 Oscar adaylığı olan filmde Julianne Moore’un başarısı göz doldurucu.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2478), [web.archive.org (arşiv bağlantısı)](http://web.archive.org/web/20031231000221/http://www.aksiyon.com.tr:80/detay.php?id=2478)
