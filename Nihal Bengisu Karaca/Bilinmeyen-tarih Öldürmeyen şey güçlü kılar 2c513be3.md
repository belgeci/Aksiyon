# Öldürmeyen şey güçlü kılar

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225162723im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162723im_/http://www.aksiyon.com.tr/resim/393/393sinema.jpg" vspace="5"/>
  </p>
 </font>
 <font class="content">
  Çözüm, her anne kıza bir Panik Odası. Çözüm, kenarında dolaşılmayan, kalbine varılan bir dayanışma, dış uyaranlardan iç dinamiklere uzanan bir deneyim. Herkese nasip olmaz... Gerçek bir kapan, kapana sıkışmış iki yaralı insan ve gerçek bir tehdit lazım.  Anne ve kız... Birbirini hiç onaylamayan ama hayat boyu belirleyen çetrefilli ikili. Biri “onu hata yapmaktan korumalıyım", diğeri “onun hatalarını asla yapmayacağım” üzerine inşa edilen iki ayrı varoluş. Kaderini kızına bulaştırmaktan korkan anneler ve kaderi annesine  benzeyecek diye korka korka annesi gibi olan  kızların bunu anladıklarında yaşadıkları panik... Çözüm, her anne kıza bir Panik Odası.
 </font>
 <br/>
 <p>
  <font class="content">
   Annelerinin köhne klişelere yaslanarak tuzu kuru annelikler taslamadığını bilmesi için kızların, ya da, bebeklerinin büyüyüp kadın olmaya başladığını, hatta hayatı acımasız bir farkındalıkla algılayabildiklerini görmesi için annelerin. Çözüm, kenarında dolaşılmayan, kalbine varılan bir dayanışma, dış uyaranlardan iç dinamiklere uzanan bir deneyim. Herkese nasip olmaz... Gerçek bir kapan, kapana sıkışmış iki yaralı insan ve gerçek bir tehdit lazım.
   <br/>
   <br/>
   Kocasından yeni ayrılan Meg, Central Park civarında eski ve büyük bir ev satın alır. Kızı Sarah ile birlikte yaşayacağı evin güvenlik paranoyasına hizmet eden son derece donanımlı bir odası vardır. Bir gece yarısı eve üç adam girer. Meg ve Sarah Panik Odası'na sığınır, monitörlerden hırsızları  görebilmektedirler; adamların    gitmeye  niyetleri  yoktur. Üstelik aradıkları şey Panik Odası'ndadır.
   <br/>
   <br/>
   Fight Club’un (Fincher’in önceki filmi) Tyler Durden’i olgunlaşmış, bir senaryo kaleme almış sanki. “Özgür olmak için gerçek deneyimlerin olmalı, hayatla gerçek anlamda yüzleşmek için kaybetmekten korkacağın hiçbir şeyin olmamalı” formülü, kaybetmenin göze alınamayacağı şeylerin -bir evlat gibi, bir anne gibi- sözkonusu olduğu bir zeminde “gerçek” deneyimin ve “güvenlik yanılsaması”nın sağlamasını yapan bir alt metinle yer değiştirmiş. Panik Odası’nda tesadüfi fakat köküne kadar “sahici” olan tehdit Fight Club’un iradi deneyimleri kadar etkin bir biçimde başgösteriyor. Dış dünyadan gelen saldırının şiddeti yaraları sarıyor adeta, terkedilmiş anne ile babasını belki de kendisinden beş altı yaş büyük bir mankene kaptırmış küçük kızın ortak yengisi, durumlarına ağlaşmayı bırakıp Voltran'ı oluşturmalarını sağlıyor. Hırsızların   anne ve kıza zarar verip vermemek konusunda etik tartışmalara girişmeleri bu monitörlü, mikrofonlu, çelikten odanın çok fazla bir şey vaadetmediğini daha ilk sekanslarda gösteriyor. Panik Odası olsa olsa bir siper; anne ve kıza kuracakları yeni hayatın başında nasıl bir koordinasyon içinde olmaları gerektiğini hatırlatan ve  dengeleri “saldırgan” erkek güruhu aleyhine değiştirmek için fırsat veren... Dul bir kadının ve yetişkinlik yolunda annesiyle büyüyecek bir kız çocuğunun en başta ve en çok, mahrem alanlarına zorla sokulmak isteyecek ve istediklerini alana kadar tacize devam edecek dış dünyanın tehditkâr üyeleriyle başetmeyi öğrenmeleri gerekir, öyle değil mi? Panik Odası, David Fincher’in en iyi filmi değil. Daha önce Seven/Yedi, Alien 3/Yaratık 3, Fight Club/Dövüş Klübü gibi filmler çekmiş olan Fincher’in bu filmi güvenlik yanılsaması elinden alınan mutsuz bireylerin verecekleri mücadele sonucunda olgunlaşmaları temasıyla ve anlatıma yüklediği gerilimle Game/Oyun filmine de yakın duruyor. Fincher zemine yaydığı psiko-sosyolojik halının yanısıra havalandırma borularında ilerleyen bir tüyü bile çekebilecek üstün tekniği, tek planda ilerleyen ve ani açılar yakalayan kamera hareketleri ile gerilime estetik katan, tamamı bir evin içinde geçmesine rağmen görsel yönüyle de iddialı olan bir film getiriyor karşımıza.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1325), [web.archive.org (arşiv bağlantısı)](http://web.archive.org/web/20050225162723/http://www.aksiyon.com.tr:80/detay.php?id=1325)
