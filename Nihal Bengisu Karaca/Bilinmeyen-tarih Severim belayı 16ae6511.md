# Severim belayı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302225331im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225331im_/http://www.aksiyon.com.tr/resim/293/67.jpg" vspace="5"/>
  </p>
 </font>
 <font class="content">
  İrlanda’nın Dublin kentinde yaşayan ve gayet mutlu bir hayat süren karizmatik hırsız Micheal Lynch bir türlü suçu ispat edilip “içeri” atılamamaktadır.
 </font>
 <br/>
 <p>
  <font class="content">
   Kanun boşlukları nedeniyle ve filmin altını çizmek için bayağı uğraştığı; “polisin embesilliği” yüzünden adeta “özgürlüğe mahkum” olan Lynch aldığı sosyal yardımlar ve soyduğu bankalar sayesinde “Allah ne verdiyse” yeyip, yaşayıp gitmektedir. Düzenli bir aile yaşamı da vardır bu garip adamın. Düzen de düzendir ama; birbiriyle “kızkardeş” olan iki eşe, iki eve ve dolayısıyla iki ev dolusu çocuğa rağmen sorumluluk ve sıkıntıdan çok eğlence hüküm sürmektedir Lynch’in hayatında. Bir gün daha da çok eğlenmeye karar verir Lynch ve kendisini tümüyle onaylayan, hayran ve mûti’ eş Christina’nın ilgi sahasından destek almanın faydalı olacağını düşünür. Yeni iş olarak sanat müzesinden Caravaggio’nun bir tablosunu çalmaya karar verir. Lynch yalnızca geçinmek için hırsızlık yapan biri değildir; polis, belediye başkanları ve IRA ile kafa bulmak gibi kutsal gaileleri olan kafası dolu bir adamdır aynı zamanda! Sadece sayılanlar ile değil ülkenin dindar siması ile de eğlenmektedir Lynch. (Ancak bu, çaldığı resmi eski yerine, yani kiliseye tevdi etmesine de engel olmayacaktır, muhtemelen her normal İrlandalı gibi Katolik eğitimi almıştır çünkü.) Çalınan tablolar nedeniyle İrlanda bir kez daha bu büyük adamı konuşmaktadır şimdi, onun ne kadar zeki, ironik ve karizmatik olduğu dillerden düşmemekte, polisi küçük duruma düşürmüş olmak da Lynch’in keyfine keyif katmaktadır. Her şey iyi hoştur da, ne yazık ki ekibin diğer üyeleri onun kadar espritüel değildirler. İşler had safhada karışır.
   <br>
    <br>
     Sevimli haydut adıyla dilimize çevirilen Ordinary Decent Criminal John Boorman imzalı The General ile aynı olayı; Martin Cahill’in hayatını ele alıyor. İrlanda’nın tehlikeli/ milli/ popüler kahramanı, büyük hırsız hakkında toplumca kabul görebilir cinsten—sevimlilikte üstüne yok!— protest bir karakter çiziyor. Yönetmen, kahramanımız Lynch nezdinde IRA’ya fazlasıyla yükleniyor, öyle ki, ne çapulculuğu kalıyor IRA’nın, ne dönekliği, ne serseriliği!...
     <br>
      <br>
       Filmin tanıtımı ile ilgili dokümanlarda ısrarla Micheal Lynch’in fakirlere ve ihtiyacı olanlara para veren modern bir Robin Hood olduğu yazıyorsa da filmden hiç böyle bir sonuç çıkmıyor. Bültenler ve tanıtım yazıları bir yana, film bizzat kendisinin taşıdığı önkabulleri bile gerçekleyemiyor; Lynch’in yetenekleri, karizması, zekası vesairesi filmin oldu bittiye getirilmesiyle vücut bulmuş dayatma şablonlardan ibaret. İnandırıcılıktan uzak olmalarının ötesinde iyi bir oyunculukla da desteklenmiyorlar. Film bu İrlandalı adamın hayatını —Boorman versiyonunun aksine!— izleyici çekecek bir minval üzerinden işlemeye çalışıyorsa da pek başarılı olamıyor, gösterildiği hiçbir seans dolup taşmıyor. Ne American Beauty ile kariyer çıtasını yükseltmiş Kevin Spacey, ne de Cannes Film Festivalinde My name is Joe ile en iyi erkek oyuncu ödülüne layık görülmüş Peter Mullan’ın önemli bir etkisi oluyor gidişata. Filmden geriye Linda Fiorentino’nun akla ziyan, garip ama büyüleyici ses tonu kalıyor zihinlerde, bir de Caravaggio’nun muhteşem eseriyle bu kadar haşır—neşir olan bu haydutlara duyduğunuz kıskançlık.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14187), [web.archive.org (arşiv bağlantısı)](http://web.archive.org/web/20050302225331/http://www.aksiyon.com.tr:80/detay.php?id=14187)
