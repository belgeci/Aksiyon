# Eğlence vadetmiyorum

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225005437im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005437im_/http://www.aksiyon.com.tr/resim/385/56.jpg" vspace="5"/>
  </p>
 </font>
 <font class="content">
  “Edebiyatın, felsefenin insanın hayat karşısında bağışıklık sistemini güçlendireceğine inanıyorum. Tanpınar der ya hani ‘esas mucize ölüm şuuruna rağmen yaşayabilmemizde.’ Edebiyat bize başkalarının tecrübesini armağan ediyor. Yaşamadan ‘yaşamayı’ ğreniyoruz”
 </font>
 <br/>
 <p>
  <font class="content">
   Sosyoloji değişenin peşinden koşar; analizleri zaman ve uzamla sınırlıdır. Edebiyat bütüncül bakışıyla snırlarını aşmak için devinir, genişler/genişletir. İki alanın da farklı zaviyeleri, kendine özgü yöntem ve üslupları vardır hiç kuşkusuz; birbirlerine temas ettikleri de vakidir. Fatma Karabıyık Barbarosoğlu vizörünü toplumsal olgu/olaylarla kişinin iç dinamikleri arasında ustalıkla gezdirebilen bir yazar. Öykülerinde sosyal ilişkiler ve dışa dönük karakterlerden içe dönük hesaplaşmalara, kişisel tarihlere rahatlıkla pan yapabilmesi yazarın edebiyatın dışında farklı bir kaynaktan daha beslenmesinin bir getirisi belki. Fakat sanırım yazarın asıl kaynağı bir şarkıyla ya da bir çiçekle açılıp geçmişe doğru katmanlanan, bazen tam aksi yönde, içeride başlayıp dışarı akan ve kalbini merkezde tutmayıp bütüne yayan metinlerin okuyucuyu götürdüğü yer.
   <br>
    <br>
     Moda ve Zihniyet, İmaj ve Takva adlı sosyolojik incelemelerinden, Acı Deniz, Senin Hikayen, Gün Akşamsızdır’dan sonra şimdi dördüncü öykü kitabını yayınlayan yazar insana ve insanın hallerine ilişkin bakışını derinleştirmeye devam ediyor. “Ahir Zaman Gülüşleri” ile...
     <br>
      <br>
       “İdrak etmeden yaşadığın zamanlar beklemez seni hiçbir yerde” diyordunuz Senin Hikayen’in arka kapağında. Öykücü bu idrak edilememiş zamanları toparlayıp okuyucuya sunan kişi midir? Bir şans daha veren, o zamanı bilmeden istemeden tüketmiş olanlara o zamanları derleyip hediye eden...
       <br/>
       <br/>
       Öykü budur gibi tek bir tanıma sığınmak benim asla tercih etmeyeceğim bir durum. Ne kadar insan varsa o kadar öykü vardır, öykü tanımı vardır. Benim öyküm için evet hafızaya alınmış, harflerin gövdesinde muhafaza edilmeye çalışılmış bir fotoğraf albümü tanımı yapılabilir. Yaşayıp geçerken, geçip gittiklerimizin kayda alınması belki. Ama kayıt vakıa eksenli bir kayıt değildir. Bir bilincin kıvrımlarındaki kayıttır benim sevdiğim öyküler. Bir bilinçte takılı kalanlar yazıya düştüğünde, evet öteki insanlar için hediye olduğuna inanıyorum. Sadece öykü dalında değil, sözlü tarih çalışmalarının da insanlığa hediye olduğuna inanıyorum.
       <br/>
       <br/>
       — Şimdiye kadar edebi anlamda çıkmış kitaplarınızın biri dışında hepsi öykülerden oluşuyor. Roman gibi bir türde değil de öyküde karar kılmış olmanızın nedeni romanın daha batılı/modern bir form olması, öykünün ise bizim şifahi geleneğimize daha uygun/aşina bir form olmasından mı kaynaklanıyor?
       <br/>
       <br/>
       Öykü yazıyorum ama buna “karar kılmak” olarak bakmıyorum. Yaşadığım hayat öykü yazmaya uygun. Gündelik mesuliyetlerim çok fazla. Bu mesuliyetler benim zamanı birbiri ardına gelen yoğun “an” olarak yaşamama vesile oluyor belki. Romanda daha seyreltilmiş geniş bir bir bakışa ihtiyaç var. Öte yandan belki de bu benim kendime sunduğum mazeret.
       <br/>
       <br/>
       —Neden mazeret aramak zorunda hissediyorsunuz?
       <br/>
       <br/>
       Bunun nedeni toplumsal baskı. Türkiye’de öykü yazarları baskı altındadır. Edebi kamuda öyküye pek yer yoktur. Öyküye eşik gözüyle bakılır. “Eşiği atlayıp geçecek gücünüz olduğunda roman yazarsınız” fikrini empoze etmeye kalkarlar size. Onun için durmadan sorarlar ne zaman roman yazacaksın diye. Öykü romanın bir el öğrencesi gibi görülür. Halbuki öykü romanın özeti değildir. İnsanlar özetleyemedikleri, bir anlamda eksiltemedikleri şeylere mesafeli durmak istiyorlar. İlişkilere ister bir sanat eseri ile kurulmuş ilişki olsun isterse insan ile, daima karşısındakini özetlemek, azaltmak, şöyle bir çırpıda hülasa edivermek için giriyor Türkiye insanı. Nefesiniz daha güçlü olduğunda daha uzun şeyler yazacaksınız demek değildir öykü yazmak. Öykü benim için şiirin kardeşidir. Dolayısıyla neden şiir yazmaktan vazgeçtim, ben en çok bu soruyu sorarım kendime. Bu soruyu sorduğum bir sıra geldi kalemime “Şiirleri şehirleri dolduran kadın” öyküsü mesela.
       <br/>
       <br/>
       Fakat şunu da söyleyeyim, öyküye sığmayan bana kendini yazdırmak isteyen bir dizi hikaye var, sadece uzun yaz günlerinde yazabildiğim. Tamamlanırsa belki de roman olur. Ben çok planlı yazan bir insan değilim. Şu bitince şu olacak, şu kitaptan sonra sırada şu var gibi planlarım yoktur.
       <br/>
       <br/>
       —Gerek son kitabınız Ahir Zaman Gülüşleri’nde gerekse önceki öykülerinizde geleneği bir imkan olarak görüp değerlendiren tiplemeleriniz var; geleneğin güzel yemeklerde, bahçeli evlerde bir imge, bir iz olarak hüküm sürdüğü öyküler var. Geleneksel olana karşı ya da yanında konumlanmak gibi bir zorunluluk hissediyor musunuz yazarken, ya da bu farklı kategoriler hayatı olabildiğince kuşatmak ve okuyucu kitlesine “Sizi anlıyorum” mesajı vermek için mi?
       <br/>
       <br/>
       Kendimi mesaj veren bir konumda görmediğimi söylemek isterim. Ben okuyucumdan daha yukarıda değilim. Onun göz hizasındayım. Kimin hikayesini yazarsam o olmaya çalışırım. “O” değilsem yazmaya devam edemem zaten. Ama ben meşrep olarak yaşanmış her şeye çok değer veren biriyim. Yaşanacaklardan daha çok yaşananlara değer veriyorum. Yaşanıp hafızada kalan ve her olayla yeni bir şekle, yeni bir hatırlamaya dönüşen, yaşandığı ana yabancılaşıp, hatırlandığı ana yaklaşan izler benim temel problematiğim. Bu problematiği hikayelerde tüketemediğim için “Unut gitsin” diye uzun bir deneme kaleme aldım. Hiçbir yerde yayınlamadım. Hatırlama ve hatırlanmak evet geleneksel dünyanın motifi. İnsanların “Hatıra olsun” diye resim çektirmeleri, birbirlerine hediye vermeleri. Hatırlamak ve hatırlanmanın çok derin bir metafiziğinin olduğunu düşünüyorum. Sadece birkaç defa görüşmüş olduğum aynı iş yerinde bir müddet çalışmış olmaktan başka ortak bir yanımızın olmadığı bir arkadaşım vardı. Feci bir kazada öldü. Ben onu yaşarken bu kadar hatırlamazdım. Ne zaman Yasin—i Şerif okusam usulcacık yanıma geliyor. Ona bağışlanmamış tek Yasin-i Şerif okumam yok neredeyse.
       <br/>
       <br/>
       İnsanlar geleneği adet ve töre ile karıştırıyor. Benim için gelenek ilk insandan bu yana insanda değişmeden sürüp giden temiz fıtrat. Dolayısıyla karşında ya da yanında olmak gibi bir meselem yok. Biz zaten mümin kaldıkça geleneğin içinde olacağız.
       <br/>
       <br/>
       —Anlam dünyasını Tanrı’nın tüm yapıp etmelerimizi izlediği bir tasarımdan hareketle kurgulamış bir yazar olarak kaleminizdeki enerjiyle mücadele etmek zorunda kalıyor musunuz hiç? Mesela “Bu güzel ama büyük bir laf oldu, haddimi aşar” deyip dizginlemek zorunda hissediyor musunuz kendinizi?
       <br/>
       <br/>
       Kahramanlarıma kaderi benim elimde olan “kullar” olarak bakmadım hiç. Belki roman yazmadığım için. Belki de bunun için roman yazarak başlamadım. Öykü çok büyük lafları hazmeden bir metin değil zaten. Ama romanda durum tamamen farklı. Fakat bana ilginç gelen bir tecrübem oldu. “Sözün ve Sükûtun Renkleri’ni yayınladıktan sonra bir müddet teşhis edilemeyen ama doğrudan ses tellerimi etkileyen bir hastalık yaşadım. Ve bu hastalık bu kitabın kaderini etkiledi. Hiçbir röportajı kabul edemedim mesela. O zaman zarfında kitaba bu ismi vermenin bedelini ödediğimi düşündüm.
       <br/>
       <br/>
       “Bilim bir insanın durup dururken trenden atlamasını açıklayamaz ama edebiyat açıklayabilir” demişti Hilmi Yavuz. Pek çok kahramanınızın öyküsü psikiyatri kliniğine düşüyor ve pek çok olayda psikiyatri yanılıyor. (Örnek İlan, Yalan Makinası, Plan) Edebiyat bilimin çözemediği “ruh”a ilişkin neler yapabilir, sözgelimi iyileştirebilir mi onu, böyle bir savınız var gibi geldi bana?
       <br/>
       <br/>
       Edebiyat hiçbir şeyi tedavi edemez. Ama edebiyatın, felsefenin insanın hayat karşısında bağışıklık sistemini güçlendireceğine inanıyorum. Tanpınar der ya hani “esas mucize ölüm şuuruna rağmen yaşayabilmemizde.” Edebiyat bize başkalarının tecrübesini armağan ediyor. Yaşamadan “yaşamayı” öğreniyoruz. Kağıt üzerine kaydedilmiş bir tecrübe bakmayı, görmeyi öğreten bir tecrübe aynı zamanda. Öykülerimde kliniğe düşen hastalar psikiyatrinin yanıldığını göstermek üzere orada değiller. İnsanlar birbirlerini dinlemedikleri için, bir organ olarak kalbin ve kulağın giderek fonksiyonunu yitirmesiyle alâkalı olarak oradalar. Ve profesyonel “dinleme” bir an önce kategorileştirip neticeye varmak istediği için hastasına uzak düşüyor. Bir insanı sadece dinleyerek ruhundaki yaralara merhem olunabileceğine, evet, inanıyorum.
       <br/>
       <br/>
       —Hastalılık demişken devam etmek istiyorum; diğer edebi ürünlerde olmadığı kadar hasta ve hastalık var öykülerinizde. Bu hastalıklar edebiyatın insanı kuşatma hallerinden biri olarak değil, daha zengin daha metaforik bir düzlemde sanki...
       <br/>
       <br/>
       Yaşadıklarımın, gördüklerimin, hissettiklerimin, tanık olduklarımın bende adeta kimyasal bir reaksiyona uğraması neticesi oluşuyor içimdeki öykü. Susan Sontag’ın “Bir metafor olarak hastalık “ adlı denemesi beni bir dönem çok ilgilendirmişti. Bizim dinimizde yolcunun, hastanın duasının makbul olduğuna inanılır. Demek ki hasta diğer insanlara göre varlığın peçelerini biraz daha açtığı bir düzlemde bulunuyor. Diğer taraftan modern insan “sağlıklı, genç” insanların dışında hiç kimse ile karşılaşmak istemiyor. Ölümü hatırlatan her şeyin dünyadaki iktidarını zayıflatacağını düşünüyor. Hastalık, sağlıklı insanın iktidarının saldırgan dikey konumuna karşı yatay bir hareketsizliği karşılıyor varlık cetvelinde. Ama yine de kazanan hastalık ve ölüm. Hiçbirimiz bedenlerimizin içinde ölümsüz değiliz çünkü.
       <br/>
       <br/>
       —Okuyucu bu “yatay hareketsizlik” ile empati kuramayabilir diye bir kaygı duymuyor musunuz? Zayıflık okuyucunun özdeşleşmek istemediği bir haldir sonuçta.
       <br/>
       <br/>
       Evet zaman zaman okuyucu çok hüzünlü metinler kaleme almış olduğumdan şikayet ediyor. Ama ben onlara hiçbir zaman “eğlence” vadetmedim ki. Üstelik hüzün yaşama karşı en güçlü koruyucudur.
       <br/>
       <br/>
       —Yaşlanarak, şişmanlayarak, hastalanarak sıradan olana, genel geçer alışkanlıklara tabi olmayarak “öteki” durumuna düşmüş/düşürülmüş karakterlerin merkeze oturduğunu görüyoruz. Popüler imajlara, bilime, otoriteye, çağdaş değerlere ve medyaya yaslanarak varolanlara ise hafif bir küçümseme ile yaklaştığınızı görüyorum. (Çay Bahçesi’nin kırmızı ojeli kadını, Yaşayamadığımız Dünya’nın gümüş yüzüklü ebleh sekreteri, Kayınvalide Hikayeleri’nin kaynanalarından yakınan kadınları gibi) Böylelikle siz de yazar olmanın verdiği güçle kendi “öteki”nizi yaratmış olmuyor musunuz?
       <br/>
       <br/>
       Bir şeyi “öteki” haline getiren nedir? Dünyanın beyaz ve siyah ayırımından ibaret olduğunu düşünen tavırdır kendini merkeze alıp merkez dışında kalan herşeyi ötekileştiren. Benim ayırımım mutlak bir siyah ve beyaz ayırımına dayanmıyor. Çünkü ben insanın bir eliyle meleklerin bir eliyle şeytanın elinden tuttuğuna inanıyorum. Yazar olmanın bir güç olduğunu kendi nefsimde hiç tatmadım. Yazarlık sado –mazoşist bir eylem. En azından Türkiye’de yazar olmak böyle. Benim için yazar olmak böyle. Bir kitap çıkarmak demek biraz daha incinmeyi göze almak demek.
       <br/>
       <br/>
       —Sessizlik bir özlem ve arınma aracı ya da arınmanın kendisi olarak güçlü bir vurguyla çıkıyor karşımıza. Sessizlik her şeyi herkesin konuştuğu, gürültülü ve kakafonik bir dünyada artık nadide bir şey olduğu için mi değerli, yoksa, başından beri mi öyleydi?
       <br/>
       <br/>
       Sessizlik insanın kendisine rastlayabileceği tek seçenek. İnziva doğrudan bununla ilgili. Benim kastettiğim sessizlik yığınların sessizliği değil, asla. İnsanın kendisine rastlaması, durup durup içine bakması, yüzleşmesi. Bunun için sessizliğe ihtiyaç var. Dünya öyle bir noktaya doğru gidiyor ki, söz orucu önerenler çıkacak iletişimin sağlanabilmesi için. O zaman bakmayı ve görmeyi ve duymayı fark edeceğiz.
       <br/>
       <br/>
       —Evet, insanı içine bakmaktan alıkoyan şeylere; başta medyaya yoğun bir eleştiri getiriyorsunuz öykülerinizle. ‘Hep Böyle’nin tv yapımcısı Ardahan’ın köylerinde sefaleti kameraya almaya çalışırken sürekli kendini ve mesleğini sorgulamak zorunda kalıyor. ‘Yaşayamadığımız Dünya’nın Cahit—Sıtkı karışımı tipi maskeyi yüz niyetine taşıyan ve giderek yüzsüz kalan marazlı bir kahraman. Neden medya eleştirisi, öyküde üstelik?
       <br/>
       <br/>
       İnsanlar yirmi yıl öncesine kadar muhataplarının gözünde inandırıcılığa ulaşabilmek için Allah’ı şahit gösterip yemin ederlerdi. Bunu onaylamak manasına söylemiyorum, yerli yersiz yemin yasaklanmıştır biliyorsunuz. Bugün insanlar inanmak ve inandırmak için medyayı şahit gösteriyor. Kanal 7’de Deniz Feneri programında bir kadın ve üç çocuğunu seyrettim. Kadının ne kadar zor bir durumda olduğunu yakınları onu ekranda gördükten sonra farketti. “Hep Böyle”nin kahramanları inandırıcılığı yakalamak için “Tv de gördüydüm” diye başlıyor lafa. Hayatımız böyle artık, medya fonda değil günlük ilişkilerimizde ve bizler sadece figür konumundayız. Konuk olarak çağrıldığım bir radyo programında sunucu “biraz önce kullandığım konuk” ifadesini kullanmıştı. Kullanmak! Ben de öykülerimde bu “kullanılmışlığı” harflerin gövdesinde farkedilir kılmaya çalıştım.
       <br/>
       <br/>
       —Sevdiğim bir cümle var son kitabınızın ilk öyküsünde: “Her hayat hatıraya dönüşecek kimyayı bulamaz.” Bu sözden yola çıkarak ve belki hiç sevmeyeceğiniz bir betimleme ile “edebiyat hayat kalitesini artırıyor” diyebilir miyiz, edebiyat hatıraların ve dışında kalınmış zamanların itibarını iade eden yegane süreç gibi görünüyor çünkü.
       <br/>
       <br/>
       Hayat ve kalite kelimelerini yan yana sevmiyorum gerçekten. Kalite kontrol edilebilen nesneler için kullanılabilir. Kim karar verecek bu en kıymetli hayattır diye. Neyzen Tevfik’i düşünün, dışarıdan bakınca ne sefil bir görüntüdür. Dudakları neyi üflemeye başladığı anda bambaşka bir iklimin çocuğu olur. Ben hiçbir şeyi yüceltmekten yana değilim. Buna edebiyat da dahil. Her hayat hatıraya dönüşecek kimyayı bulamaz. Fakat bu kimya tek başına edebiyatta da saklı değildir. Yaşadığımız hayat birbiri içine geçmiş bir dizi halkadan oluşuyor. Bizi farklı yapan sahip olduğumuz halkaların madeni. Bazılarımızda naylon halkalar daha yoğun. Bazılarımızınkinde demirden halkalar. Ve çoktan pas tutmuş. Gümüş halkaları çoğunlukta olan hayatlar da var. Altın ve pırlanta olanlar da vardır belki, ama ben onlara henüz rastlamadım.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11984), [web.archive.org (arşiv bağlantısı)](http://web.archive.org/web/20050225005437/http://www.aksiyon.com.tr:80/detay.php?id=11984)
