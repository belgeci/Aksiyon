# "O çocuğa çok üzülmüştüm"

*Nihal Bengisu Karaca 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   iki öykü kitabı vardı. Bir de romanı oldu. 23 yaşında... Kahramanlarının içinden gelen biri, hayatlarının arasında dolaşan, izleyen, onlara karışan...
  </font>
 </div>
 <div id="newsText">
  <font class="detail-text">
   Gözlerinde onların korkusu var, hiç benzemese de. Yoksunluklar dünyasına yeniden bakıyor hüzne dönüşmüş gözleriyle; aşklarına, bugün ve gelecek arasında sıkışıp kalmışlıklarına, kimi zaman hiç de zarif olmayan kaba diyaloglarına. Hiçbir kare atlanmamalı. Yeryüzü keşfi tamamlanmalı. Bildik diyarların gözden kaçmış dünyalarına yapılan bir seyahat bu. Anlama ve anlam verme sürecinde yüreği mihmandar; çocukluğun saf haritası yanıbaşında..
   <br/>
   <br/>
   Günlerin gecelere dolaştığı bu sarmalı bileşenlerine ayırmaya, hangi hayatın kendisine ait olduğunu anlamaya çalışan genç bir soyguncunun öyküsünü anlatarak başlıyor. Gazetede gördüğü bir çocukmuş bu.. Hani kötü adamın benzin istasyonunu soyan ve hapisten kaçıp koca koca bir sürü askeri günlerce peşinden koşturan... "Çok üzüldüm o çocuk için" diyor. Bir yönü de sanırım bu. Yani üzüldüğünü anlatabilmek için sadece 'üzüldüm' diyebiliyor. Gerisini sesindeki tını eleveriyor zaten...
   <br/>
   <br/>
   Kahramanın dumanaltı kahvehanesi ile Matrakçı Nasuh'un minyatür dünyası arasında kalan bir yaşamı var. Dostu Başparmak ile soygun yapmayı düşünüyor. Başparmak özlediği yılan derili ayakkabılarına kavuşacak böylece. Ama bizim kahramanımızın zengin olmak gibi bir kaygısı da yok.  Neden böyle bir kahraman seçtin?
   <br/>
   <br/>
   Çalışarak elde edildiğini zannettiğimiz paraların çoğu çalıntı. İktidar, onur ve ahlak sahibi insanlar çok büyük soygunlar yapıyorlar aslında, kirli yollardan...Benim kahramanlarım Robin Hood'a benziyorlar. Kötü'den ve kirli'den alıyorlar, kendi masum özlemleri için... Hayatta da bu tür soygunları temiz buluyorum. Adaleti sağlamanın fazlasıyla kendine özgü olan bir yolu bu. İçinde zeka ve kurgu olan soygunlar da bana çok cazip geliyor. Benim de hayalim bir banka soymaktı. Soymadım, yazdım.
   <br/>
   <br/>
   Asıl kahraman gerçek yaşamdan alıntı. Diğerleri senin takdirin. Yarı masalsıbilgece sözler söylüyorlar. Bu karakterleri kahramanın hayatına yerleştirirken  nelerden esinlendin?
   <br/>
   <br/>
   Bir masal anlattım. Ama bu masalın ayakları yere basıyor. Çevremizdeki insanlar bazen sözleriyle bir romanın yazılmasına sebep olur, tek bir cümle bir kitap yazar bazen. Mesela 'hala' tiplemesi de öyle biri. Pek çok kadın gibi sıradan ama bilge. Annem, teyzem gibi, hayatı atlatmanın yollarını gösteriyorlar. Ama olabildiğince hayatın içinden karakterler bunlar, yer yer kabalaşıyor, argo konuşuyorlar. Çünkü o sınıf öyle. Onları tanıdım, onlara yakın bir dünyadan geliyorum ve aynen aktardım.
   <br/>
   <br/>
    Kadınları tasvir ederken sanki hikayeyi durduruyor, yoksullukla, acıyla ve özlemle dolu kadınları konuşturuyorsun. Varlıkla şımarma ve körelme sürecine uzak kadınları...
   <br/>
   <br/>
   Üst sınıfı aktaramıyorum yazdıklarıma. Önceki öykülerimde kadınları da    alamıyordum, hep erkekler üzerine kuruyordum öyküyü. Bu kitapta alt sınıfın, dünya tanıklığını suskunlukla geçiştiren, iç dünyası zengin kadınlarına yer verdim. Onların hayal kurmaya elverişli bir dünyaları var. Ezilmişlikleri, kıyıda köşede kalmış olan hayatlarını besliyor, çok hayal kuruyorlar. Zengin/üst sınıf kadınların tereddütleri kırmızı ayakkabı ile yılan derisi çanta arasında sıkışmıştır. Oysa benim kadınlarım bahçelerinde bir çiçek açtığında çığlık atıyorlar.
   <br/>
   <br/>
   "...Yoksulluk yedi canlıdır, ezersin, ezersin ölmez. Paraya kavuştum, kurtuldum yoksulluktan dersin ruhun yoksul kalır."(sy.65)
   <br/>
   <br/>
    Yoksulluğun çemberini kırarak sınıf atlamış bir teyze kızı var. İyi bir yere gelmiş, ama gözlerinde hâlâ o ürkek 'göze çarpmama isteği'. Yoksulluk bir yazgıdır diyorsun. Çok keskin bir çıkarım değil mi bu?
   <br/>
   <br/>
   İnsan çocukluğunda ve ilk gençliğinde ne yaşarsa onu sonraki hayatına özenle taşır, diye düşünüyorum. Çok vasat bir aileden çıkıp yükselen pek çok insan tanıdım. Ben de orta sınıf bir aileden geliyorum ve görüyorum; insan hayatının ilk yıllarında aldığı yaraları tedavi edemiyor, şartlar değişebiliyor, ama acıların hatıraları kalıyor. Hani, çocukluğunda çok çikolata ister insanın canı, alacak parası yoktur. Büyür, artık parası vardır, bir bakar ki artık sevmiyor çikolatayı.
   <br/>
   <br/>
   "...ey sevip de karşılık görmeyen prenses,
   <br/>
   <br/>
   acını sızdırıyor yattığın mezar..." (Lorca/Deli Juana'la ağıt)
   <br/>
   <br/>
    "Eski dostum kertenkele, vur kendini yerden yere." Bu tekerlemeyi bilmeyen yok gibi. Sonra Lorca'dan yaptığın alıntı, "Kertenkele hüngür hüngür ağlar..." diye başlayan. Kahramanın kendisini hatta teyze kızını da bir kertenkeleye benzetmesiyle bu metafor roman için hayati bir anlam kazanıyor. Neden 'kertenkele'?
   <br/>
   <br/>
   İçinde kertenkele olan bir sürü şey biriktirmişim. Cing Crimson'un kertenkele'li albümünü ve Lorca'nın kentenkele'li şiirini çok seviyorum. Ama esas olarak kertenkelenin çok dayanıklı bir hayvan olduğunu düşünüyorum. Kahramanım Başparmak da, dahası tüm alt/orta sınıf delikanlıları çok dayanıklı. Hapse girerler, şişlenirler, dövülürler ama hayatta kalırlar. Kertenkele her koşula ayak uydurur, bu yoğun bir değişim arzusudur.
   <br/>
   <br/>
    Bıçkın kahramanımız da değişmek istiyor doğru ama bir yüzü Matrakçı Nasuh'un minyatürlerinden oluşan ütopyada... Düş güdüsüyle yaşayan bu genç ne kadar dayanıklı olabilirdi?
   <br/>
   <br/>
   Bu ikilem beni yazarken de düşündürdü. Hayatı böylesine keskin hatlarla parçalanmış bir karakter oluşturmak yani. Ama böyle insanlar var gerçek hayatımızda. Yoksulluğun ortasında kitap kurdu olan, şiirler yazan insanlar var. Bir tesadüf ya da yazgıyla bu hayattan çıkıp yazarlar onlar.
   <br/>
   <br/>
   "Cihandan ol gider bir gün yerini
   <br/>
   <br/>
   Biri dahi tutar anın yerini
   <br/>
   <br/>
   Hakikat bu, cihan bir rehgüzerdir.
   <br/>
   <br/>
   Giden gitti, kalan da gidürserdir." (Matrakçı Nasuh / Beyanı manazili seferi ırakeyn)
   <br/>
   <br/>
    Matrakçı Nasuh'un sendeki karşılığı nedir?
   <br/>
   <br/>
   Matrakçı Nasuh'un tek derdi o renkleri karıştırmak, evleri insanları doğru yerlere yerleştirmek. Yaptığı şey bir başka şeye bağlı değil, son derece sahici ve yalın bir uğraş. Kahramanımı o minyatürler aracılığıyla düş dünyasına saldım.
   <br/>
   <br/>
   Daha ziyade göç sonrası şehre uyum çabalarını konu alan yazılar yazdın, içine kapanık yaşamlar, acılar hatta şizofreni ve psikosomatik vak'alardı bunlar. Bu öyküleri nasıl devşirdin?
   <br/>
   <br/>
   Psikiyatri klinikleri ve hastanelerden toplamıştım. Göç neticesi dağılan ve demoralize olan bu hayatları romanıma da sızdırdım. Korkunç bir dışlanma yaşıyorlar şehirde.
   <br/>
   <br/>
    Eski Dostum Kertenkele'nin atipik, asosyal, romantik ve masum kahramanı yaşasaydı tercihini hangi yönde yapacaktı?
   <br/>
   <br/>
   Muhtemel soygunlar yapacaktı, yani okuyacak, hayaller korucaktı. Başparmakla hep dost kalacaktı. Ama sonu kaçınılmaz olarak ölümdü.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=2330), [web.archive.org (arşiv bağlantısı)](http://web.archive.org/web/20140606051618/http://www.aksiyon.com.tr:80/aksiyon/newsDetail_getNewsById.action?newsId=2330)
