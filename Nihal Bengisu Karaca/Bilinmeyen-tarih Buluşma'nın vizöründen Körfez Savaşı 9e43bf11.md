# Buluşma'nın vizöründen Körfez Savaşı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050227031159im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031159im_/http://www.aksiyon.com.tr/resim/365/64.jpg" vspace="5"/>
  </p>
 </font>
 <font class="content">
  “Bizim sorunumuz hükümetle, Irak halkıyla hiçbir derdimiz yok” diye konuşan bir yetkilinin   hemen arkasından ambargo yüzünden antibiyotik tedavisi görememiş Abdussamed’in ölümü geliyor ekrana. ..
 </font>
 <br/>
 <p>
  <font class="content">
   Sinema Tarih Buluşması muhteşem ve mütevazı performansını tamamladı. Etkinlik, evrensel bir temayı dünya mozayiğinin, farklı kültürel kodların hafızasından süzerek sanatın insanlığın ortak soru ve sorunlarını anlamadaki başarısını kanıtlayacak yapımlarla karşılaştırdı bizi. Sinema insanı tarihle ve yaşamla buluşturan bir çöpçatan vazifesi gördü. Istvan Zsabo, Franco Nero, Andrzej Wajda, Nanni Moretti, şimdilerde tarafsızlığını kaybetmiş olan Milco Manchevski gibi yönetmenlerin kaliteyi epey yükselttiği filmler bir yana etkinlik belgesel anlamında da nitelik olarak tatmin edici bir kapsama sahipti. Sıkıştırılmış, yok sayılmış, ezilmiş ve öldürülmüş insanoğluna karşı ulu, kutlu ve yüksek gerekçeleri bulunan ihlalcilerin maskelerini atan, “o savaşı” hatırlatan ve özellikle bugünlerde izlenmesi gereken bir belgesel vardı Buluşma’da: Çöl Fırtınası Gizli Savaşları. Körfez Savaşı’na bir şekilde katılmış ya da içinde bulunmuş olan gazeteci, general, aktivist, diplomat, silah satıcısı, asker, Beyaz Saray danışmanı, müze sahibi gibi vb. savaşın müsebbipleri ve mağdurları arasında yer alan bir çok kişinin tanıklığı ile ilerleyen belgesel savaş sırasında ve sonrasında medyanın alınmadığı ve çok sıkı denetlendiği Irak atmosferine aydınlık getiriyor. Amerikan uçaklarının yaptığı bombalamalar kesinlikle keyfî idi diyor bir Batılı, “Ben bir otelde kalmaktaydım ve hayatımı zor kurtardım, bombalar, otellere, hastanelere, çadırlara ve evlere isabet ediyordu”. Savaşın sebebi olarak gösterilen şu “Irak’ın binlerce askeri ile Kuveyt’e girdiği” gerekçesinin büyük bir yalan olduğu, o kadar büyük çapta bir askeri gücün asla Kuveyt’te bulunmadığı söyleniyor. “Bizim sorunumuz hükümetle, Irak halkıyla hiçbir derdimiz yok” diye konuşan bir yetkilinin tuzu kuru serinkanlılığının hemen arkasından bir Irak hastanesinde tam da o anda antibiyotik yokluğundan dolayı ölen Abdussamed’in görüntüleri geliyor ekrana... Doktor üzgün, yüzünden, merhametsizliğin ancak derin bir acıma duygusuyla karşılanabileceği okunuyor yine de, derdini söylemeyen derman bulamaz kabilinden ifade ediyor gereksinimlerini: “Çocukları kurtaramıyorum, ilaca ihtiyacım var”. Kurgu oldukça başarılı, “Demek Irak halkıyla hiçbir derdin yok sayın danışman efendi” diye haykırıyor salondakilerin içsesi, “cık cık cık “ ayıplamaları alıp yürüyor... Tarih dediğimiz kollektif hafıza, sinemanın dolaysızlığı ve küllenmiş yaraları yeniden sızlatmaya muktedir tanıklığı ile birleşince büyük adamların yüksek ve ulu gerekçelerini öğrenmek daha bir elzem oluyor. Koyduğu ambargoyla sadece halkı öldüren ama Saddam’ı daha da güçlü kılan BM için Saddam biçilmiş kaftan. Hesap kutsal toprakları elinde bulunduran Suudi Arabistan’ın ülkeye Amerikalı asker sokmama şeklindeki inadını delmek, bölgenin yüksek çıkarları açısından ne kadar tehlikeli ve ne kadar “denetlenmesi gereken” özel bir yer olduğu konusuna kendilerini ve dünyayı inandırmak. Bu amaçlarına sonuna kadar vâkıf oldular. Kendisine “Yarım milyon çocuğun ölümüne sebep oldunuz, ne hissediyorsunuz?” diye sorulan Madeline Albright’ın verdiği yanıt dikkate şayan: “Kazançlarımızla karşılaştırdığımızda değdiğini görüyoruz”. Tabii bu söze yer veren tüm basın bültenleri ve programları acilen yasaklanmış, bunu da belgeselden öğreniyoruz. İşin ilginç yanı Körfez savaşında kullanılan mermilerin Pentagon’a uzunca bir süre yük olmuş uranyum atıklarından yapılmış olması. Uranyum atıklarının yarılanma süresi için 4.5 milyar yıl gerekiyor! Savaştan zafer madalyalarıyla dönen askerlerin önemli bir kısmı bir süre sonra cildde ve gözlerde kızarıklık, yanma, kurdeşen gibi çeşitli rahatsızlıklarla hastanelere başvuruyorlar. Bunların bir kısmına kanser teşhisi konuluyor ve ne devlet ne de Pentagon bu askerlere sahip çıkmak istemiyorlar, sağlık müdahaleleri gecikiyor. “Bu konuda kesinlikle hiç bir şekilde uyarılmadık” diye anlatıyor savaşa katılan askerlerden biri. “Eğer uyarılmış olsalardı, arkadaşlarımız yanmış tankların, isabet almış hedeflerin arasında dolaşmazlardı”. Bitmek tükenmek bilmeyen siyasi huzurluklarına ve ölümle burun buruna yaşayan halkının acısına, bir de etkisi 4.5 milyar yıl sürecek “zehirlenmiş” bir toprağa sahipler şimdi. Umarım özel televizyonlar bir şekilde bu belgeseli edinirler. Sanırım bunun için öncelikle TÜRSAK’la iletişime geçmeleri gerekir. Yayınlama cesaretini kendilerinde bulabilecek, “konseptleri” burada yer alan gerçeklerle çelişmeyecek televizyonlardan bahsediyorum tabii, büyük ‘birleşmiş’ güçlerin kültür ataşesi konumunda olan kanallardan değil...
   <br>
    <br>
     nihalbengisu@hotmail.com
     <br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12343), [web.archive.org (arşiv bağlantısı)](http://web.archive.org/web/20050227031159/http://www.aksiyon.com.tr:80/detay.php?id=12343)
