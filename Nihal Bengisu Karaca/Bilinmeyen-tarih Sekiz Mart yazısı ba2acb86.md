# Sekiz Mart yazısı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050225163312im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163312im_/http://www.aksiyon.com.tr/resim/379/40.jpg" vspace="5"/>
  </p>
 </font>
 <font class="content">
  Koştura koştura eve geldi kadın. Koşturmaktan bahsettiysek lafın gelişi. Elbette saat akşamın bilmem kaçını gösterdiği için işyerinin tahsis ettiği araçla geldi eve. Araç “bayanın” apartman kapısından içeri girdiğine emin olana kadar hareket etmedi, başıyla bir selam verdi şoföre, “ne demek, görevimiz” der gibi karşıladı adam.
 </font>
 <br/>
 <p>
  <font class="content">
   “Ne kadar da nazikler “diye düşündü. Sanıldığının aksine çalışan kadını takdir eden ve saygı duyan erkekler genellikle bu gruptan olurdu; ilk, orta ya da lise mezunu, ağır işlerde çalışan ve “ev işleri” denen emek türüne yabancı olan erkekler. Bir kızları varsa mutlaka okutmayı düşünürlerdi, çünkü erkeklerin sabahtan akşama kadar evde ööle yattıklarını düşündükleri kadınlarına ne yaptıklarını “yakinen” biliyor olurlardı. Uzun uzun düşünmedi bu konuda. Yukarıda aç bir bebek vardı ve aç bir adam.
   <br>
    <br>
     Anahtarla içeri giren kadın sehpanın üzerinde gördüğü tepsiden adamın kendi başının çaresine baktığını anladı hemen. Annesini gören çocuk ise sevinç ve sevgiyle titredi. Koşarak geldi, kadın kollarını açtı. Ne yazık ki çocuğun sevinci annesinden değil kapıyı açık görmekten kaynaklanıyordu. “Atta...” gibi bir çığlık koyverdikten sonra annesinin açık kollarını teğet geçip gitmeye hazırlandı küçük velet. Konuşabilse annesi sandığı anneannesine veya ikinci annesi sandığı anneannesinin yardımcısı olan gündelikçi kadına ya da üçüncü annesi sandığı babannesine gitmeye çalıştığını söylerdi. Ama neyse, timsah gözyaşlarının hiç de yeri değildi şimdi. Çalışmaması halinde maddi bir kayba uğramayacak olan kadın/annenin timsah gözyaşı dökmeye hakkı yoktur.
     <br>
      <br>
       Hem vakit yoktu bunlara...
       <br/>
       <br/>
       Çalıştığı yer, son anda bir “8 Mart kadınlar günü” yazısı istedi kendisinden. Önünde sadece 12 saat var. Fedakarlık edip uyumazsa yetiştirebilir, ama 8 Mart’ın derginin baskıya girmesine ancak saatler kalmışken hatırlanmasına ne demeli? Hayır, ne kadar uğraşsa bir alınganlık geçmiyor içinden. Belli ki o da bu 8 Mart işini pek ciddiye almıyor. Çünkü biliyor, 8 Mart’ın resmi ideolojinin taşıyıcısı olan ve “Türkiye İran olmayacak” pankartları açan kadınlar eliyle sloganlaştığını ve ilk gösterişli kutlamaların tam da bu nedenle, onlar tarafından başlatıldığını. Ne yazacak şimdi, bu işin “öteki” mesabesine indirgenmiş çağdışı, geri kafalı kadınlardan olmadıklarını ispat etmeye çalışan ilerlemeci, aydın, modern kadınların kendilerini farklılaştırma, yüceltme projesinden ibaret olduğunu mu? Sonra “öteki” sayılan ama bu tanımlamadan rahatsız olan ve kamusal alanın bir parçası olduğunu deklare etme çabası ile 8 Mart alayişine eklemlenmiş mütedeyyin ve hatta mütesettir kadınların hali pür melalini mi? Kim inanır, hele, son derece kısa bir zaman diliminde  yazıya uygun kadın resmi bulamayacağı için film karelerinden apartacağı, ya da arşivden çıkaracağı ve muhtemelen  aklındaki kadını, "o" kadını temsil etmeyecek fotoğraflarla birlikte yayınlanacak iken... Hem bu konuda iyi yazan kadınlar var zaten... (Bkz. İmaj ve takva/ Fatma Karabıyık Barbarosoğlu/ Timaş Yay.)
       <br/>
       <br/>
       Çocuk aç, demiştik... Ama onun intikam alması gereken anları tesbit etmekteki ustalığından  bahsetmemiştik. Çocuk yemiyor, video klipler de kâr etmedi, çizgi filmler de. Televizyona dikkat etmiyor, annesine de kilitlenmiyor; ağzını kitliyor, o sadece ve sadece aldığı kararı uyguluyor. Ne güzel, çalışan kadının çocuğu azimli ve kararlı oluyor, kısa günün küçük tesellisi. “Oğlum anneni üzme” diyor köşeden, duyarlı bir ses. “Bak, bütün gün çalıştı, yorgun, hadi ye bakalım mamanı.” Çocuk bu sözleri anlayamaz. Kadın söylenilenlerin kendisine yapılan şefkatli bir jest olduğunu biliyor. Eşinin çalışıyor olmasını bir fantezi olarak gördüğünü de biliyor. Daha önce konuştular bunu, her seferinde müstehzi gülümsemeler oldu adamın yüzünde. Belki sahiden de öyle. Ama bir ilişkide elinizi güçlü tutmanın yolu kendinizi sağlama almış görüntüsü verebilmenizdir, öyle değil mi? Ne kadar kuru sıkı olursa olsun, ne kadar işkembe—i kübradan olursa olsun “iş” en inandırıcı “güvenlik illüzyonu”dur ve yerini hiçbir şey tutamaz.
       <br/>
       <br/>
       Çok şükür, binbir emekten sonra yemek yedirildi ve binbir kaprisle yatıştırılan çocuk sonunda uykuya dalabildi. Eş kanapede uyuyakalmıştı zaten, üzerine bir battaniye çekildi.
       <br/>
       <br/>
       Saat 12.30...
       <br/>
       <br/>
       Klavye ona, o klavyeye bakıyor. Haftanın bu en yoğun gününün akşamında birbirlerine hiçbir şey söyleyemiyorlar artık. Çay, kahve, klavye. Kutsal üçlü. Bu üçlü bir sığınak, bir yuva, bir anne kucağı. Yaprak, deniz, uç uç böceği bile bilgisayar başında daha farklı, büyü elektronik karakterlerde mi yoksa onları hatırlamak için de artık bir masa başı faaliyeti gerektiğinin bir göstergesi mi bu ?
       <br/>
       <br/>
       8 Mart...
       <br/>
       8 Mart...
       <br/>
       8 Mart...
       <br/>
       <br/>
       Taksim’de gezerken kendisini durdurup eline bir çiçek tutuşturan ve tehditkar bir havayla “8 Mart kadınlar gününüz kutlu olsun” diyen kadını hatırlıyor. İlginçtir 8 Mart’ta birbirine çiçek, broşür dağıtan kadınlar genelde kadın olmanın tek başına kutsal bir şey olmadığını savunan, otobüste biri “kadındır” diye yer verse hemen rahatsız olan, anneliğin ise zaten çekilmez ve pespaye bir şey olduğuna içten içe inanan kadınlardır. Yine de son konuda daha elastiktirler, hiçbiri anneler gününde aldıkları bir resmi, bir çorabı ya da bir yaka iğnesini reddedecek kadar ısrarlı değildir. Ama kadın olmak kutsal bir şey değilse eğer, en azından erkek olmaktan farklı ve yüce bir şey değilse, niye takvimin bir günü kaldırılıp özgülenmiştir kadına. “Kadınlar analarımızdır, kadınlar en değerli varlıklarımızdır, onları sevelim, koruyalım” gibi feministliğin adabına uymayan son derece “muhafazakar” söylemlere de pirim verilmeyeceğine göre? Kadının güçsüzlüğü, naifliği ve bu yüzden sevgi ve şefkat görmesi ise mesele; bir zayıflığın ve acziyetin “kutlanması” abesle iştigalden öte bir anlam taşımaz. Eğer maksat kadının insan olarak doğmakla doğuştan sahip olduğu hakların talebini dile getirmekse, tarih bu kadar cılız bir inisiyatif, bu kadar kararsız bir eylem görmemiştir herhalde. Üstelik bu ihtimalde kadınların acilen bir muhatap bulması gerekmektedir. Kadınlar kimden neyi istemektedirler? Üniversitelere girme hakkı elinden alınmış kadınlar özgürlüklerini güvence altına almış anayasayı bile iplemeyen etkili yetkililerin 8 Mart’ın romantizminden etkileneceklerini mi düşünmektedirler? Sarı—yeşil—kırmızı yaşmaklı, parmaklarıyla V işareti yapan kadınlar kendilerini anneden bile saymayan etkili yetkililerin cezaevlerindeki oğullarına o gün iyi kalite zeytin, yumuşak beyaz tost ekmeği, bir paket sigara ve mendil hediye edeceklerini mi zannederler? Zaten herşeyleri olan ama akıllarını “semavi dinlerin kadına bakış açısına” takmış bulunan eğitimli, dernekli kadınlar devletin veya toplumun semavi dinler konusunda makable şamil kararlar verebileceğini mi sanmaktadırlar? Kadınlar ne ister?
       <br/>
       <br/>
       Annesi geliyor aklına. Her anneler gününde annesine hediye alır ve şu sözleri duyardı: “Ben hediye filan istemiyorum kızım, beni üzme yeter!”
       <br/>
       <br/>
       Annesinin 8 Mart’ını kutlamaya kalksa yine benzeri bir cevap alırdı herhalde: Ben 8 Mart filan istemiyorum, beni üzmeyin yeter!
       <br/>
       <br/>
       Belki kadınlar benzeri bir bilinçaltıyla toplanıyorlardır bu günde, olamaz mı? Belki de “alın 8 Mart’ınızı, bizi ezmeyin yeter ki” demek istiyorlar. Ama bu ihtimalde, bu kadınların bunu en azından annesi kadar açık, bilinçli ve protest bir tavırla söylemeleri gerekmez mi?
       <br/>
       <br/>
       Hayır, hayır, bütün bunlar gerçekten saçma. Üstelik hemcinslerine bu kadar da yüklenmemeli. Ne yapmalı peki, neyi anlatmalı.
       <br/>
       O anda konu kendisine verildiği andan itibaren aklına gelmeyen tek şeyin kendi hayatı olduğunu farkediyor.
       <br/>
       <br/>
       Neden olmasın?
       <br/>
       Kısa ve öz, çalışan kadın.
       <br/>
       Dikkat kesiliyor birden...
       <br/>
       Çalışan ama her insan gibi evine dönmek zorunda olan kadın...
       <br/>
       Evine dönen ama kendisini işiyle tanımladığı için evindeki herşeyle mesafeli olan kadın.
       <br/>
       Başlangıçta ‘özel hayatımı işime karıştırmayacağım’ gibi klişelere tutunmuş ama bu söylemin ne kadar saçma ve imkansız olduğunu çoktan anlamış olan kadın...
       <br/>
       ...Ama bu anlama faaliyetini fazladan hüzünlerle ve sitemlerle büyüleyip süsleme gereksinimi duymamış, fantastik romanlarla yapabileceği kaçışlara bile vakit ayıramamış kadın...
       <br/>
       Kendisi gibi olan arkadaşlarıyla uzun zamandır görüşemeyen, güya sosyal kadın...
       <br/>
       Ne 8 Mart ne de kadın sözcüğü kendisine pek fazla bir şey ifade etmeyen kadın.
       <br/>
       Evet...
       <br/>
       Belki bu olabilir...
       <br/>
       Belki bu konuda bir şeyler yazabilir...
       <br/>
       <br/>
       nihalbengisu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12498), [web.archive.org (arşiv bağlantısı)](http://web.archive.org/web/20050225163312/http://www.aksiyon.com.tr:80/detay.php?id=12498)
