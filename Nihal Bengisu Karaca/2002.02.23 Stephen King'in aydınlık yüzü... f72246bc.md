# Stephen King'in "aydınlık" yüzü...

*Nihal Bengisu Karaca 2002.02.23*

<div>
 <img border="0" src="/web/20020414050634im_/http://www.aksiyon.com.tr/yazar/sinek.jpg"/>
 <p class="spot">
  Korku kelimesini içeriden ve dışarıdan kavramış ve onu tüm yan anlamları ve çağrışımları ile kullanmış; kitapla pek işi olmayanları bile sayfaları başına mıhlayabilmiş bir tür yazarı Stephen King. Kitapları, okumayan ve okuyormuş gibi görünenlerin elinde fazlaca "göründüğünden" ve dahası korku gerilim gibi üçüncü sınıf sayılan bir türde eser vermesinden olsa gerek, entelektüellerin sevmediği ve pek adamdan saymadığı bir yazar aynı zamanda.
 </p>
 <p class="metin">
 </p>
 <img border="0" src="/web/20020414050634im_/http://www.aksiyon.com.tr/2002/377/resimler/stephen.jpg"/>
 <p class="metin">
  Ancak yazmadan duramadığı hatta günde 3000 kelime yazmazsa içinin rahat edemediği söylenen bu adam drama türünde verdiği eserlerle kaba saba silahlar kullanan eleştirmenlerin heveslerini de kaçırmış bir yazar. Yani, iyi gişe yapan büyük prodüksiyonlu "çocuksu" filmlerin yönetmeni olarak bilinen Spielberg için Shindler'in Listesi ve Er Ryan'ı Kurtarmak nasıl bir şeyse, Shawshank Redemption (filmi bizde Esaretin Bedeli adıyla gösterildi), The Green Mile (Yeşil Yol) ve Hearts in Atlantis de bu gözbağcı ucuz korku ustası(!) için o... Kendisinin "şunu yazayım da prestijim olsun" gibi dertleri olduğunu hiç sanmıyorum, yazarın fanatiklerinin ise fantastik—western olan bir "Kara Kule" serisini, "O" yu veya "Göz" ü hiçbir şeye değişmeyeceklerine eminim ama yazarın tüm malzemesinin öcüler olmadığının göstergesi olan bu "aydınlığı ağır basan" romanlar King'in tartışılmış kariyerine meşruiyet ekleyen önemli etkenler olarak ışıldıyorlar.
 </p>
 <p class="metin">
  Hearts in Atlantis de tıpkı Green Mile gibi metafizik yetenekleri olan bir adam etrafında gelişen olaylar örgüsü sistematiğine sahip. Komünistlerle mücadelede işini medyum kullanmaya kadar vardıran McCarthy Amerika'sında, yaşlı ve "aranan" bir medyum olan Ted Brautigan ile küçük Bobby arasında gelişen bir dostluğun hikayesi. Film artık orta yaşlı bir fotoğrafçı olan Bobby Garfield'in çocukluk arkadaşlarından birinin ölüm haberini almasıyla açılıyor. Cenazede, zihnine çocukluk aşklarının olanca masumiyetiyle kodlanmış olan bir diğer arkadaşının; Carol Gerber'in de öldüğünü duyunca iliklerine kadar sarsılıyor Bobby. Yıllar önce çocukluğunu geçirdiği evi ziyaret etmeye karar veriyor; çocukluğunun o son yazına atlıyor halen açık olan düş kanallarından. Çocukluğunun son yazı; çünkü evin odalarından birini kiralayan yaşlı Ted'in esirgemediği şefkati ve işbirliği ile unutamayacağı güzellikte anılar biriktiriyor Bobby, ancak bu dostluk —Ted'in yine medyum olan ajanlarla aranan biri olması nedeniyle— Bobby'yi bir daha eskisi kadar şen kahkaha atmayacağı bir sürecin, "büyüme" dediğimiz dönemecin eşiğine getirip bırakıyor aynı zamanda. Film Ted'in özel ve üstün yetenekleri yoluyla metafizik bir boyut alsa da asıl olarak çocukluğun özel ve olağanüstü dünyasını anlatmaya soyunuyor. Ne yazık ki çocukluğu özerk bir bölge yapan masumiyet de dünyaya özel vasıflarla gelmiş olanların kırılganlığı gibi parçalanıyor otorite histerisine kapılmış eller tarafından.
 </p>
 <p class="metin">
  Shine ve Snow Falling on Cedars/Aşkın Sırları'nın yönetmeni olan Scott Hicks küçük güzel ve sakin bir kasabanın dinamiklerini ve anlattığı öykünün daramatik yapısını başarıyla bütünleştiriyor. Bunda Kieslowski'nin görüntü yönetmeni olan Piotr Sobocinski'nin de katkısı büyük. Abartısız, hikayenin özüne ve naifliğine uygun planlar, sarsıcı olmayan, doğal oyunculuklarla destekleniyor. Bobby her para istediğinde ölen kocasının kumarbazlığından ve savurganlığından söz açan, kendisine şık elbiseler almasına rağmen oğluna harçlık bile vermeyen Liz karakteri gelmiş geçmiş en incelikli "kötü anne" tiplemelerinden biri. Hem hayattan kam almaya hem de oğlunu disiplin altında tutmaya çalışan anne rolünde Hope Davis oldukça başarılı bir oyun çıkarıyor. Hopkins ise kompozisyonunu bir zamanlar Hannibal olduğuna inanmayacağınız bir durulukla tamamlıyor. Çocuk oyunculardan ise özellikle Carol rolündeki Mika Boorem dikkat çekiyor.
 </p>
 <p class="metin">
  Filmin bir romandan uyarlanmış olmasından kaynaklanan sorunları var. Olağanüstü bir deneyimi paylaşan Carol ve Bobby'nin sonraki hayatları puslu bir perdenin arkasında kalıyor; final bölümü Ted'in özellikle Bobby'nin —ama Carol'un da— hayatını nasıl etkilediği konusunu yeterince aydınlatamıyor. Yine de, durgun ama anlamlı öyküleri izlemeyi tercih edenlerin, özellikle Green Mile/Yeşil Yol'u izlemiş ve beğenmiş olanların sevebileceği bir film Gizemli Yabancı.
 </p>
 <p class="metin">
  Gizemli Yabancı
 </p>
 <p class="metin">
  Hearts in Atlantis
 </p>
 <p class="metin">
  Yön.: Scott Hicks
 </p>
 <p class="metin">
  Oyn.: Anthony Hopkins, Anton Yelchin,
 </p>
 <p class="metin">
  Hope Davis, Mika Boorem
 </p>
 <p class="metin">
  Sen.: William Goldman Stephen King'in
 </p>
 <p class="metin">
  romanından
 </p>
 <p class="metin">
 </p>
 <p class="arabaslik">
  En cani, en gizemli...
 </p>
 <p class="metin">
  Cehennemden Gelen
 </p>
 <p class="metin">
  Orj Adı: From Hell
 </p>
 <p class="metin">
  Yön: Allen ve Albert Hughes
 </p>
 <p class="metin">
  Oyn: Johnny Depp, Heather Graham, Ian Holm, Robbie Coltrane
 </p>
 <p class="metin">
  Sen: Terry Hayes ve Rafael Yglesias
 </p>
 <p class="metin">
 </p>
 <p class="metin">
  "Bir gün insanlar dönüp tarihe baktıklarında yirminci yüzyılı benim başlattığımı söyleyecekler" demiş Karındeşen Jack. Yirminci yüzyılın manşetlere geçen ilk yıldızı olan Karındeşen Jack hakkında hiçbir şey bilinmiyor. Üst sınıftan olduğu tahmin ediliyor. 1888 yılı sonbaharında 10 haftalık bir süre içinde birbirinden tiksindirici ve törensel beş cinayet işlemiş ve bu süre içinde şehirde terör, söylenti ve korku yaratmayı başarmıştı. Asla yakalanamadı.
 </p>
 <p class="metin">
  Aynı adlı popüler romandan adapte edilen ve Karındeşen Jack hakkında psikolojik gerilim teması üzerine kurgulu tarihsel bir inceleme olan From Hell İngiltere tarihinin en bilinmez ve korku verici hikayesini anlatmayı amaçlıyor. Filmin setleri Oscar Ödüllü yapım amiri Martin Childs (Shakespeare in Love) ve 70 kişiden oluşan ekibi tarafından gerçekleştirilmiş. Film için 400'den fazla giysi tasarımı yapılmış.
 </p>
 <p class="metin">
  Albert Hughes, "Bu bir getto hikayesi. Fakirliğin, vahşetin ve yozlaşmanın işlendiği bir hikaye" diyor. Türün meraklıları için...
 </p>
 <p class="metin">
 </p>
 <p class="arabaslik">
  "İzci"yi kurtarmak....
 </p>
 <p class="metin">
 </p>
 <p class="metin">
  Orj adı: Spy Game
 </p>
 <p class="metin">
  Yön: Tony Scott
 </p>
 <p class="metin">
  Oyuncular: Robert Redford, Brad Pitt, Catherine McCormack, Stephen Dillane
 </p>
 <p class="metin">
  Sen: Micheal Frost Beckner, David Arata
 </p>
 <p class="metin">
 </p>
 <p class="metin">
  Uzman CIA memuru Nathan Muir emekliliğine bir gün kala genç çalışma arkadaşı "İzci" lakaplı Bishop'un büyük bir belanın içinde olduğunu öğrenir. CIA görev sırasında yakalanan ve 24 saat içinde ölümüne karar verilmiş olan Bishop'u korumaktan çekinmektedir. Bishop'un kurtuluşu Muir'in şahsi gayretlerine kalmıştır ve bu hiç de kolay bir iş değildir. Spy Game hızlı kurgulanmış iyi bir macera filmi; geçmişin külleri üzerinde yükselen bir dostluğa, cesarete ve fedakârlığa dair...
 </p>
 <p class="metin">
 </p>
 <p class="arabaslik">
  Anlayış farklı
 </p>
 <p class="metin">
  düşünce farklı
 </p>
 <p class="metin">
 </p>
 <p class="metin">
  Büyülü Çift
 </p>
 <p class="metin">
  Orj Adı: Kate &amp; Leopold
 </p>
 <p class="metin">
  Yön: James Mangold
 </p>
 <p class="metin">
  Oyn: Meg Ryan, Hugh Jackman
 </p>
 <p class="metin">
  Sen: James Mangold
 </p>
 <p class="metin">
 </p>
 <p class="metin">
  Kate için rakamlar ve iş önemli, anlamlı olan son söz, aradaki detayların hiç bir gereği yok. Leopold için ise yaşama tadını veren sanat. Kate kariyeri için hırsla didinen ve bu uğurda özel hayatında yaşadığı başarısızlıklara göz ummak zorunda olduğunu sanan bir dijital çağ kahramanı. Leopold ise yemeğin, aşkın, şiirin olmadığı bir dünyada ilişkilerin çekilmez olacağını düşünen aykırı mizaçlı bir kahraman. Bu arada, hemen eklemek lazım, Leopold aslında Albany dükü, meteliksiz bir 19. yy. asilzadesi. Kate ve Leopold arasında varolan yüzyıldan fazla zaman kaderin küçük bir süprizi ile eriyecek, ama anlayış farklılığı aşılabilecek mi? Filmi, Angelina Jolie'ye Oscar Ödülü getiren, başrolünde Winona Ryder'in olduğu ama ne yazık ki ülkemizde gösterime girmeyen "Girl Interrupted"in yönetmeni yönetiyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020414050634/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/377/sinema/1.htm), [web.archive.org (arşiv bağlantısı)](http://web.archive.org/web/20020414050634/http://www.aksiyon.com.tr:80/2002/377/sinema/1.htm)
