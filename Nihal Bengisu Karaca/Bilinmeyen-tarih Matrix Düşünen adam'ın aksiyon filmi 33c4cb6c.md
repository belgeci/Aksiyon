# Matrix: Düşünen adam'ın aksiyon filmi

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030929102053im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030929102053im_/http://www.aksiyon.com.tr/resim/441/56.jpg" vspace="5"/>
  </p>
 </font>
 <font class="content">
  ‘Matrix ‘sadece’ bir film değildir’ gibi cümleler duyuyorsanız, izlediğiniz salonda film alkışlarla kesiliyorsa, şaşmayın. ABD’de 171 milyon dolar hasılat yapması ve DVD kopyasının milyonları bulan satışı gibi süfli şeylerle ilgilenmiyoruz. Olay, Matrix hayranlarının ‘mesele Matrix’in iyi bir film olup olmadığı değil, kaç kez izleneceğidir’ noktasına gelmeleri.
 </font>
 <p>
  <font class="content">
   Yüzüklerin Efendisi, Harry Potter gibi belli bir zevk, belli bir edebî tercih, dünya görüşü ve en önemlisi ‘yaş’ grubuna hitap eden ‘roman’dan dönme’ filmlerin aksine Matrix, 12 yaşındaki bir kız çocuğu ile 54 yaşındaki bir adamı aynı şekilde etkilemeyi başarıyor. Her ne kadar filmin 17 yaşından küçüklerce izlenmesi yasak olsa da. İlgilenmiyoruz desek de, söylemeden geçmeyelim, film bu anlamda da bir rekor kırmayı başardı, yaş sınırı getirilmiş filmler arasında en iyi hasılatı yapan Hannibal’i fersah fersah aştı.
   <br/>
   <br/>
   İlk filmde insan soyunun ‘kurtarıcısı’ olduğunu anlayan Thomas Anderson, Matrix Reloaded’da ‘Neo’ kimliği ile yeni misyonuna ısınma turlarını artırıyor. The Matrix’de ajanlar ile Thomas Anderson’un Matrix’in içinde geçen mücadelesi bu kez kimi orada doğmuş kimi Matrix’in kapanından kurtarılıp getirilmiş insanların sığınağı olan Zion’a sıçramak üzere. İkinci film Neo’yu gerçekten Neo olup olmadığını sorgulamaya iten etkenlerle dolu. Bu etkenlerden biri de Morpheus’un kendi şehri Zion’da bile ‘seçilmiş kişi’ kültü üzerinde bir mutabakat olmaması; öte yandan Morpheus’un tezlerine özellikle elit idari kadro düzeyinde kendinden başka inanan çıkmaması. ‘Seçilmiş kişi’ye duyulan inanç çoklukla halk düzeyinde ve Morpheus onların ruhani lideri konumunda, kimileri ise bu beklentiyi ve özgürlüğün yazgıyla, ‘takdiri ilahi’nin yardımıyla aşılacağı söylemini çocukça buluyor, ki Neo, hâlâ kadere ve yazgıya inanmayan eski Thomas Andersen’den izler taşıdığı için, yaşadığı dönüşümün ilahi mi iradi mi olduğu konusunda derin bir tereddüt yaşıyor. Tereddüdün “özgürlüğün gerçekte ne olduğu”, ‘böylesine belirli ve kontrollü bir sistemde insanın gerçekte ne olduğu” sorularına varan bir boyutu da var. Sonuç Neo için sürpriz olacak, Morpheus ise inandığı değerlerle yüzleşmek zorunda kalacak.
   <br/>
   <br/>
   ‘Matrix’ âlemi ve ‘dışarısı’ Reloaded’de daha da detaylanmış durumda. Sözgelimi Matrix güç kırıcısı olan Merovingian ve karısı Persephon gibi, dünyevi zevklerin esiri olmuş ve ‘duygu’ eksikliklerini bir vampir gibi başkalarından temin etmeye çalışan komplike karakterler sözkonusu. ‘Anahtarcı’ Andersen’den Masallar kitabından fırlamış bir karakter. Niobi gibi Morpheus’un eskiden âşık olduğu ‘sert’ bir komutan, Link gibi kaptanına sadık ama çenesi durmayan arkadaşlar da mevcut. ‘Trinity hem çetin ceviz bir savaşçıyı, hem de naif bir âşık-kadını aynı anda taşıyabilen bir karakter olarak hüzünlü ve iddiasız güzelliği ile üzerine düşeni yapıyor ama bu, Trinity ile Neo arasındaki dramatizasyonu başarılı kılmaya yetmiyor; “Bu aşk güçlü ve saf bir aşk olabilir ama resmen başarısız”, diyesiniz geliyor.
   <br/>
   <br/>
   Gazali ve Matrix
   <br/>
   <br/>
   Matrix’in cazibesi masallar, efsaneler ve dini metinlerdeki hikayeleri, felsefenin ve gizemciliğin ilgi alanlarıyla karıştırmasından, Japon animasyonlarını, çizgi roman dünyasının trükleriyle, Amerikan filmlerinin bildik kaçma kovalama sahnelerini kung-fu ile harmanlayabilmesinden, bütün bunları stilize kıyafet ve davranışlar, sanat yönetmenlerinin başarılı çalışmalarıyla ortaya çıkmış mekan ve performanslar ile soslayabilmesinden kaynaklanıyor. Ortaya çıkan gösterişli ve tadından yenmeyecek bir alaşım, en azından bir kerede yutulamayacak kadar baharatlı bir şey. Ama bu renk ve lezzet cümbüşü bir filmden yüzeysel bir zevk almayı bekleyenleri de, onda varoluşçu felsefeye gönderme yapılmasını, Lacan’cı psikolojiden esinlenilmesini isteyenleri de, Lao-Tzu’dan izler görüp hoşnut kalacakları da etkiliyor. Kimileri bir filmin bu kadar çok şey söyleyebilmesi mümkün değildir diyor, ama Matrix’in başarısındaki püf noktalardan biri de, filmin devasa ve tek bir cevap vermek isteme-me-si, bunun yerine cevaba giden perspektiflerin girişlerine ‘tavşan delikleri’ açması. Bu onun ok işaretlerinden mürekkep bir film olduğu anlamına da gelmiyor. Sonuçta Matrix milyonlarca kişinin yazgı ve özgür irade üzerine düşünmesini sağladı, ‘sistem’in ne olduğu üzerinde kabaca bir ‘mutabakat’ alanı oluşturmayı başardı. Bu alan sözcüklere dökülemeyen ama filmin sezgi’ye yaptığı atıflarda da olduğu gibi, ancak ‘sezgisel’ yolla farkına varılan garip bir alan.
   <br/>
   <br/>
   Siberuzayı Tao ve Zen Budizm ile harmanlayan Hıristiyan Gnostiklerinin söylemlerini ‘sezdiren’ fakat Tanrı’dan bahsetmeyen, derken ‘insan eylemlerinin tek sorumlusudur’ mesajı ile felsefenin alanına kayan ama dinsel söylemin de tamamen dışına çıkmayan bu yekun karşısında izleyicinin durumu Gazali’nin fil meselindeki adamlarının durumuna benziyor. Bu meselde gözleri bağlı insanlar fili dokunarak tanımlamaya çalışırlar. Fil hakkındaki bilgileri dokunma duyularının elverdiği ölçüyle sınırlı kalacaktır. Biri der ki ‘fil dümdüz bir borudan ibarettir”. Diğeri ise filin başka bir şey olduğunu iddia edebilecektir, nasibine kulağın ya da kuyruğun düşmesine göre değişecektir iddia. Bu anlamda Reloaded’in mesajını giderek keskinleştirdiği söylenebilir ama. Reloaded Morpheus’un ‘yanıldığının’ anlaşıldığı bir film olarak, agnostiszm’e, insanın ne yaparsa yapsın gerçekte özgür olmadığını iddia eden kötücül ve karamsar varoluşçu’lara daha yakın duruyor.  Wachovsky kardeşlerin “Evrenin mimarı” gibi ifadelerle karşımıza çıkan ve insanlara mutlak kölelik öngören baş programcı ile ‘Tanrı’yı da sembolize etmiş olması ihtimali mümkün. Dans sahnesindeki icraatları ile Sodom-Gomore halkını hatırlatan Zion’lular, Morpheus’un ‘takdiri ilahi’ye olan inancının kof çıkması gibi meseleler kardeşlerin ortaya koydukları evrenin nereye bağlanacağı konusunda ciddi şüpheler uyandırıyor. ‘Sistem’le kastedilen doğal yaşama ve özgürleşmiş bir zihne dönüş için kırılması gereken bir kurallar bütünü müdür, yoksa eksik ve yanlış olduğu her halinden belli olan ‘Tanrı yaratısı evrenin’ ta kendisi’ midir?
   <br/>
   <br/>
   Görsel şölen mesajı mezeye dönüştürüyor
   <br/>
   <br/>
   Öte yandan sinek küçüktür ama mide bulandırır nev’inden bir başka mevzu daha var: Matrix kimi dijital efektlere, kimi Keanu Reeves’in kaslarını iflas ettiren gerçek çekimlere yaslanan öylesine gürültülü ve ‘uyuşturucu’ bir görsel âlem sunuyor ki ‘kaçış’ın kendisi oluyor, alt metin yüzeydeki ‘şaşaa’ ile arınıp ehlileşiyor, Matrix kendi savının konusu, belki de sözünü ettiği ‘sistem’ in oyunlarından biri haline geliyor. Keanu Reeves ısrarla yönetmenlerin sadece anlatmak istediği şeyi anlattıklarını savunuyor. Matrix’in gerçekte ne anlatmak istediğini kendisinin de çözemediğini, ama filmin ‘kutu içinde kutu’ olmadığını, yönetmenlerin sözgelimi Zion demişlerse bunun sadece ve sadece filmdeki Zion olduğunu söyleyerek güldürüyor bizi. Çünkü bir çok üniversitede çalışma konusu haline gelen ve şimdiden üzerine dört kitap yazılmış olan Matrix başarısını iç içe konmuş Matruşka bebeklere benzemesine, ya da tam da ‘kutu içinde kutu’ olmaklığına borçlu. En azından filmin senarist-yönetmenlerinden biri olan Larry Wachovsky’nin ateşli bir felsefe okuyucusu olduğu biliniyor. Bu durumda kendini filmin yıldızına bile anlatamamış bir metnin ve bunu hiç de önemsememiş iki yönetmenin ‘derin bir şeyler söyleme’ maksadını aperitif ve dekoratif bir unsur olarak kullandıkları ihtimali ortaya çıkıyor, ne diyorduk, ah evet, sinek küçüktür ama...
   <br/>
   <br/>
   İlk filmde yer alan; kameranın ortadaki obje etrafında 360 derece dönmesini sağlayan tekniğin daha sonra pek çok filmde taklit edilmesi (Charles Angels, Schrek, Scary Movie) Wachovsky’leri yeni atraksiyonlar geliştirmek için çıtayı zorlamak durumunda bırakmış. Filmin medya tanıtımlarında da Neo’nun ajan Smith ve klonlarıyla dövüştüğü sahnelerden ve bir kaçma kovalamaca sahnesinden, ilk filmde de kullanılan ‘kurşun zamanı’ sahnesinden sitayişle bahsediliyor. Ama kimse kusura bakmasın, Neo’nun 40 tane ajan Smith ile dövüştüğü sahneler insana bir mizah unsuru ile karşı karşıyaymış da gülmesi gerekiyormuş etkisi yapıyor. Özenli, titiz ama komik sahneler. Reloaded, insani ilişkiler bazındaki dramatizasyonun çok zayıf kaldığı, aksiyon dozunun fazla kaçtığı, sadece kahin’in ve kendisini matriks evreninin ‘mimarı’ olarak niteleyen ak sakallı dedenin monologları hatırına, ancak bir kez daha izlenebilecek bir film. Oysa ilkini dört kez, her seferini ilk kez gibi izlediğimi söyleyebilirim.
   <br/>
   <br/>
   Filmin gelirleri Zion’a mı gidiyor, Matrix’e mi yarıyor?
   <br/>
   <br/>
   Warner Bros The Matrix’teki gibi ‘tamamlanmış’ bir şekilde değil, gerçekten yarıda kesilmiş bir film gibi biten Reloaded ile Kasım ayında gösterime girecek olan (üçüncü film) Revolution arasındaki süreyi dokuz kısa film olarak tasarlanmış ‘Animatrix’lerle dolduracak gibi görünüyor. Bunlar ilki gibi (Düş kapanı filminin başında gösterilmişti) çeşitli sinemalarda gösterimde olan herhangi bir filmin baş kısmına eklenerek sunulacak ve böylelikle hem hayranların Matrix’sizlikten ‘ölmemeleri’ sağlanacak, hem de üçüncü film Revolution’un önüne kırmızı halılar serilmiş olacak. Ne diyordu Morpheus: Matrix ‘sistem’dir. Trinity, Morpheus ve Neo’nun çabalarına bağlanıp onların savaşlarında arınan ve yeniden uslu bireyler haline gelen izleyicinin durumu düşünüldüğünde Matrix’in kendisi de Matrix’in bir parçası oluyor. Matrix’ler olmasa gözlerimizi kopkoyu bir ‘hakikat çölü’ne açıp uyanacağız belki, kimbilir?
   <br/>
   <br/>
   <br/>
   <br/>
   MATRİX
   <br/>
   <br/>
   –Yenilikçi dövüş sahnelerinin koreografisini usta dövüşçü Yuen Wo Ping yaptı.
   <br/>
   <br/>
   –Film, yıldızları epey hırpaladı. Çekim sırasında Carrie Ann Moss bacağını kırdı, Laurenace Fishburne ise el bileğini incitti. Yaptığı akrobatik hareketler ve yer aldığı dövüş sahneleri yüzünden kasları iflas eden Keanu Reevesise çekim aralarında da, geceleri de buz dolu bir küvette yatmak durumunda kaldı.
   <br/>
   <br/>
   –The Matrix evrenine kaynaklık eden referanslardan bazıları da çizgi roman kitapları. Japon animasyon sanatı (Mamoru Oshii’nin “Ghost in the Shell”i gibi), siber-punk edebiyatı (Williams Gibson’ın hayal gücüyle yüklü yapıtları gibi) ve Asya kung fu filmlerinin etkisi de büyük.
   <br/>
   <br/>
   –Filmin Yunan mitolojisi ve İncil gibi çeşitli kaynaklardan derlenen, bol mitoloji unsuruna yer verdiğini de biliyoruz. Reloaded’deki karakterlerden biri olan Persephone da adını Yunan mitolojisinden alıyor. Zeus ile Demeter’in kızı olan Persephone yeraltı tanrısı Hades tarafından yeraltına kaçırılan mitolojik bir figür.
   <br/>
   <br/>
   –Matrix üçlemesinin görsel efekt süpervizörü John Gaeta sırf “Reloaded” için bini aşkın görsel efekt çekimi denetledi. Bu rakam, “Matrix”te sadece 412’ydi.
   <br/>
   <br/>
   Matrix Reload
   <br/>
   Yön: Andy Wachowski, Larry Wachowski
   <br/>
   Oyn: Keanu Reeves, Lawrence Fishburne, Carrie-Anne Moss, Hugo Weaving, Matt McColm, Monica Bellucci
   <br/>
   Sen: Andy Wachowski, Larry Wachowski
   <br/>
   Görüntü Yön: Bill Pope
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2587&yorum=45), [web.archive.org (arşiv bağlantısı)](http://web.archive.org/web/20030929102053/http://www.aksiyon.com.tr:80/detay.php?id=2587&yorum=45)
