# ÇELİŞKİ VE TUTARLILIK

*Nihal Bengisu Karaca 2001.07.07*

<div>
 <img border="0" src="/web/20020429044153im_/http://www.aksiyon.com.tr/yazar/sinek.jpg"/>
 <p class="spot">
  Genç bir Meksikalı yönetmenin ilk filmi sayısız festivalde ödülle onurlandırıldı. Amores Perros, Meksika'nın çok katmanlı kent dokusundan çelişkili ve dokunaklı öyküler anlatıyor.
 </p>
 <p class="metin">
 </p>
 <img border="0" src="/web/20020429044153im_/http://www.aksiyon.com.tr/2001/344/resimler/celiski.jpg"/>
 <p class="metin">
  Kentin kaotik dekoru güzel ve zengin, hoyrat ve bencil; alt ve üst sınıftan, sistemin dişlisi ya da dışkısı olan birbirinden bağımsız hayatlara tanık oluyor. Görünürde hiçbir ortak paydası yokmuş gibi görünen yaşamlar yönetmenin zaman ve uzamda yaptığı küçük oyunlarla birbirlerine değiyor. Hepsi birbirinden habersiz ancak hepsi birlikte, bu kentin, bu kentteki şiddet ve karamsarlığın; kaderi kışkırtacak ve onlara, Tanrının, yaptıkları planlara güldüğünü gösterecek bir enerjinin elementlerini oluşturuyorlar.
 </p>
 <p class="metin">
  Amaçsız ve düşük standartlarda yaşayan Octavio, ağabeyi Ramiro, onun güzel eşi Susana ve köpekleri Cofi; karısı ve iki kızını güzel fakat nevrotik bir manken olan Valerie için terk eden Daniel ve köpekleri Ritchie; akademik hayatını ve ailesini bırakıp direnişe katılmış, yıllarca hapishanelerde süründükten sonra şimdi tetikçilik yapan garip bir adam ve bir araba dolusu köpeği. Üç öykü ve bu öyküyü oluşturan zengin bir oyuncu kadrosu ilk filmini çeken biri için hayli zor bir zemin oluşturuyor. Fakat film "milenyumun ilk başyapıtlarından biri" unvanını aldı bile.
 </p>
 <p class="metin">
  Octavio ağabeyinin çok kötü davrandığı karısı Susana'ya uzun süredir ilgi beslemektedir. Susana'nın ikinci bebeğe hamile olduğunu duyması zihninde bir şimşeğin çakmasına neden olur: Susana'yı bu zavallı hayattan kurtaracaktır; uzaklara gideceklerdir. Köpeklerin dövüştürüldüğü yasadışı bir kumpasa katılarak Cofi üzerinden bayağı para kazanır, artık kaçmak ve bir hayat kurmak için gereken şeye sahiptir. Ancak bir kaza olur. Orta yaşlı başarılı bir dergi editörü olan Daniel bungun ve durgun hayatına Valerie'yi katar; güzel modelin resmini taşıyan büyük boy bir reklam panosuna nazır —bu ona göre romantik bir fikirdir— bir ev tutar, yepyeni bir hayat onu beklemektedir. Ancak Valery beraberliklerini kutlamak amacıyla içki almaya çıktığında elim bir kaza geçirir. Bütün kontratları iptal olur. Küçük köpek Ritchie'nin göçen döşeme tahtasının altına girip kaybolması yıkılan maneviyatlarının üzerine iyice tuz biber eker.   Bu arada "keçi" lakaplı eski sosyalist tetikçimiz yeni bir iş teklifi almıştır, kurbanına yaklaştığı anda o kaza olur.
 </p>
 <p class="metin">
  Kahramanlarımız   bir trafik kazası etrafında bir araya gelirler. Bu biraraya gelmenin bir tanışma şeklinde değil sıkışan hava kütlelerinin neden olduğu bir patlama, bir parıldama gibi olduğunu belirtmekte fayda var. Yönetmenin kazayı bir odak noktası olarak gösterdiğini anlamamıza rağmen; filmin zamanlamasını ileri—geri kurgulamış olduğunu ancak puzzle'ın "parçaları" yerine oturmaya başladığında idrak edebiliyoruz. Yönetmen bunu tempoyu ve şaşırma duygusunu her daim canlı tutmak için yapıyor. Sahiplerin dövüştürdüğü, kaybettiği, birer meta olarak yetiştirdiği köpekleri ile kurduğu iletişim hayatla kurdukları iletişimin bir göstergesi olarak yansıyor zaman zaman. Sahiplerin alınyazısı, doğadan kente kalmış yegane unsurlar olarak köpekleri belirliyor. Sahipleri ve köpekler; hem bu kaosun en şedid nesneleri hem de kaderin kendini gerçeklemek için seçtiği masum aracılar olarak imleniyor. Hayatları "kaybettiklerinden" mürekkep olan bir yığın insan sevdikleri  ve seçtikleri hayatların ülküsü ile sınanıyorlar. Onca kalabalığın, değersizlik duygusunun ve eğer işler yolunda giderse bir miktar tatmin verecek arzuların ortasında hiçlik duygusuyla baş etmek durumunda kalan kahramanların çetin ceviz olduklarını da sanmayın. Gösterişli dünyalarının ya da kanıksanmış umursamazlıklarının altında naif ve dokunaklı kimlikler taşıyor onlar. Amores Perros/Paramparça aşklar köpekler "Pearl Harbour" tarzı Amerikan ikiyüzlülüklerinden sıkılmış, dünya sinemasını takip etmeye çalışan izleyici için farklı bir deneyim olabilir. Ama gerek   pesimist  atmosferi, gerek bazı sahneleri onu ailecek izlenecek bir film yapmaktan uzak mecralara taşıyor. Bizden söylemesi, sizden tercih yapması...
 </p>
 <p class="metin">
  Paramparça aşklar, köpekler
 </p>
 <p class="metin">
  Yön ve yap: Alejandro Gonzales İnarritu
 </p>
 <p class="metin">
  Oyn: Emilio Echevarria, Gael Garcia
 </p>
 <p class="metin">
  Bernal, Goya Toledo, Alvaro Guerrero
 </p>
 <p class="metin">
  Sen: Guillermo A. Jordan
 </p>
 <p class="metin">
 </p>
 <p class="arabaslik">
  Zor tercih
 </p>
 <p class="metin">
  Meksikalı
 </p>
 <p class="metin">
  Orj adı: The Mexican
 </p>
 <p class="metin">
  Yön: : Gore Verbinski
 </p>
 <p class="metin">
  Oyn: Brad Pitt, Julia Roberts, James Gandolfini
 </p>
 <p class="metin">
  Sen: J.H.Wyman
 </p>
 <p class="metin">
  Yapım: L. Bender, J. Baldecchi
 </p>
 <p class="metin">
 </p>
 <p class="metin">
  Erin Brockovich'in yıldızı Figt Club'un muamma karakteri ile bir araya geldi. Brad Pitt ile Julia Roberts'in kimyalarının ne kadar uyduğunu göreceğiz bakalım. Filmin konusu şöyle: Jerry iki ültimatom arasında sıkışıp kalmıştır: İlk ültimatom çalıştığı çeteden gelir. Patron Meksika'ya gitmesini ve "Meksikalı" diye bilinen değerli antika bir silahı getirmesini emreder. İkinci ültimatom Samantha'dan gelir, eğer şu çeteyle ilişkisini bir an önce kesmezse onu terk edecektir. Jerry tercihini hayatta kalmaktan yana yapar ve Meksika'nın yolunu tutar.
 </p>
 <p class="metin">
 </p>
 <p class="arabaslik">
  Liv pek değişmiş...
 </p>
 <p class="metin">
  Onunla bir gece
 </p>
 <p class="metin">
  Orj adı: One night at McCool's
 </p>
 <p class="metin">
  Yön: Harald Zwart
 </p>
 <p class="metin">
  Oyn: Liv Tyler, Matt Dillon, John Goodman, Micheal Douglas
 </p>
 <p class="metin">
  Sen: Stan Seidel
 </p>
 <p class="metin">
  Yapım: Further Films, October Films
 </p>
 <p class="metin">
 </p>
 <p class="metin">
  Herşey bir gece "McCool'un Yeri" adlı barda gerçekleşir. Barmen Randy, avukat Carl ve dedektif Dehling'i orada biraraya getiren neden sadece tek bir kurşunla beyni uçurulmuş ceset değildir; bu biraraya geliş şüpheliler arasında bulunan güzeller güzeli Jewel'ın marifetidir desek yeridir. Jewel "femme fatale" sözünün sağlamasını yapmak için dünyaya gelmiş bir kadındır sanki, sözde ceset nedeniyle orada bulunan adamları parmağında oynatır; üç adamdan birine beraber yaşadıklarını hayal ettirir, bir diğerine yaşayan karısını, ötekine ölmüş karısını unutturur. Elbette bir hedefi vardır. Armeggedon'un ve Steeling Beauty /Çalınmış Güzellik'in masum genç kızı yok artık, karşımızdaki alışık olmadığımız bir Liv Tyler. Reklam filmleriyle ve "Hamilton" adlı uzun metraj çalışmasıyla tanınan yönetmen Harald Zwart'dan bir kara komedi.
 </p>
 <p class="metin">
 </p>
 <p class="arabaslik">
  Kübik ızdırap
 </p>
 <p class="metin">
  Küp
 </p>
 <p class="metin">
  Orj adı: The cube
 </p>
 <p class="metin">
  Yön: Vincenzo Natali.
 </p>
 <p class="metin">
  Oyn: Nicole de Boer, Nicky Guadagni, David Hewlett,
 </p>
 <p class="metin">
  Andrew Miller
 </p>
 <p class="metin">
  Sen: A. Bijelic,G. Manson
 </p>
 <p class="metin">
  Yapım: Viacom Canada
 </p>
 <p class="metin">
 </p>
 <p class="metin">
  6 kişi pek hoş olmayan bir haleti ruhiye içinde uyanırlar ve kendilerini garip bir yerde bulurlar. Bulundukları yer içiçe geçmiş küp şeklindeki odalardan oluşmaktadır. Bu "kübik" atmosfer neyazık ki bir hapishane işlevi görmektedir aynı zamanda. Elemanlarımızın dışarıya çıkmak için birlikte çaba sarf etmeleri ve ölümcül tuzaklardan kurtulmaları gerekecektir. Ancak bu kapalı kalma hali gitgide klostrofobik belirtilerin ortaya çıkmasına neden olur; bu durum zaten birbirinden çok farklı karakterde olan bu bir grup insanın birlikte iş yapmasını zorlaştırmaktadır. Korkunun nefesi enselerindedir ve onlar o kadar da güçlü görünmemektedirler. Yönetmeninin ilk uzun metraj denemesi olan "Cube" için heyecan verici görsel efektler taşımasına rağmen vasat bir film tanımlaması yapılmıştı.
 </p>
 <br/>
 <center>
  <a class="anaorta" href="http://web.archive.org/web/20020429044153/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/sinema/1.htm), [web.archive.org (arşiv bağlantısı)](http://web.archive.org/web/20020429044153/http://www.aksiyon.com.tr:80/2001/344/sinema/1.htm)
