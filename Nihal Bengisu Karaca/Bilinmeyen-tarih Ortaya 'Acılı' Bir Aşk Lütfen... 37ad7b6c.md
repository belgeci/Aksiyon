# Ortaya 'Acılı' Bir Aşk Lütfen...

*Nihal Bengisu Karaca Bilinmeyen-tarih*

<div>
 <p>
  <font>
   Casablanca da, " aşk insanı başkalarına karşı daha iyi yapıyorsa, daha diğerkam kılıyorsa gerçek aşktır" demiyor mu? Tutkuyla istemenin diğer adı olan aşk"ın gerçekliğini test eden şeyin "yitirmeyi tercih edebilmek, karşı tarafın iyiliği için gerekirse vazgeçmek" gibi bir paradoks olması geçen yüzyılda kaldığını sandığımız "aşkın" bir haldi.
   <br/>
   <br>
    Yüzyılın en iyi on aşk filmi seçildi, birinciliği Casablanca"ya verdiler. İkincilik Rüzgar Gibi Geçti"nin oldu. Doktor Jivago ve hiç değilse müziğini duymayanın kalmadığı Aşk Hikayesi (Love Story) listede bulunan filmler arasında. Amerikan Film Enstitüsü"nün anketlerinin sonuçlarından önce sezonun en iyi filmlerini seçmek için biraraya gelen SİYAD (Sinema Yazarları Derneği) üyeleri  ise -bendenizin de favorisi olan-   Aşk Zamanı adlı filme verdi ilk sırayı. Hoş olduğu kadar düşündürücü bir tesadüf. Aşk dediğimiz şey onca tanım, analiz, pazarlama, roman, şiir ve tez konusu olmuş; çoğaltılmış, fazlasıyla çiğnenmiş, onca yıpranmışken...
    <br/>
    <br/>
    Wong Kar Wai"nin konusu 60"ların Hong-Kong"unda  geçen Aşk Zamanı ile "en iyi on aşk filmi" arasında adı geçenler arasında gelgit yapan zihin, sözkonusu filmlerdeki "aşk" temasını özel ve çekici kılan şeyin ne olduğu üzerine odaklanıyor ister istemez... Eşlerinin kendilerini aldattığını öğrenen ve aralarında bunun nasıl başlamış ve sürmüş olduğunu tahmine yönelik bir oyun geliştiren kadın ve erkeğin arasında gelişen aşk, aslında aşkın doğasının özündeki ironi"nin altını çizen bir temele sahip. (Aşk Zamanı) "Bunu bize nasıl yaparlar"dan kaynaklanan paylaşımların "Bunu asla yapmamalıyız"a dönüşen direngenliğini ve tarafların dirayetini aşk kadar güçlü başka bir duyguya, vefa"ya bağlamalı. Belki sürgit olan herşeyin büyüsünü kaybetmeye mahkum olduğunu bilen tarafların aslında evli olsalar böyle hissetmeyeceklerini bilmeleridir bu mağrur ve lekesiz, hüzünlü ayrılığın sebebi. En nihayetinde netice şu: Vuslat gayri kabil olduğunda aşk filmlik oluyor. Casablanca da, " aşk insanı başkalarına karşı daha iyi yapıyorsa, daha diğerkam kılıyorsa gerçek aşktır" demiyor mu? Tutkuyla istemenin diğer adı olan aşk"ın gerçekliğini test eden şeyin "yitirmeyi tercih edebilmek, karşı tarafın iyiliği için gerekirse vazgeçmek" gibi bir paradoks olması geçen yüzyılda kaldığını sandığımız "aşkın" bir haldi. Aşk Zamanı bunu güncelliyor. Yitirme ister iradi olsun isterse takdiri, listeden çıkan pek çok film aşk"la anılan aşk"a maledilenin, acının katalizöründen, ya da başka bir deyişle feleğin çemberinden geçmiş ya da orada takılmış olan olduğunu göstermekte. Love Story ve Dr. Jivago "da hiç geri gelmeyecek olanındır aşk. Büyük bir sızıyı ve güzel anların ışıklı halesini bırakıp gitmiştir yitirilen. Öyle ki Rüzgar Gibi Geçti"nin Scarlett O"Hara"sı ancak yitirdiğinde anlar, aslında ilk gençlik tutkusu Ashley"i değil az önce kendisini terketmiş olan "kocası" Rett Butler"ı sevdiğini...
    <br/>
    <br/>
    <br>
     Gerçek şu galiba, acıtıp kavuran, tüyler ürperten, bedeller isteyen, insanı "hiçliği" ile yüzleştiren ve değiştiren, kısa bir zaman diliminde, saniyelerin asırlar kadar uzun sürdüğü, hayatı durduran bir şey ise "evet" diyor ve etiketini yazıyoruz "işte bu, gerçek aşk."  "Hayat devam ediyor" kısmında yaşanan güçlü bağlılık ise aşk olabilmek için fazla sıradan geliyor... Bir yastıkta kocayanların, ev taksidi ödemek için mutfak masraflarından kısan genç çiftlerin aslında pekala "sevgili" de olabilecekleri, aralarındakinin "coşkusu zamana yayılmış bir tür aşk" olabileceği fikri inandırıcı ve etkileyici gelmiyor kimseye. "İşin içinde kaybetme korkusu var"  "zamanla aşk biter geride sevgi kalır, hatta o da biter geride saygı kalır" gibi telakkilerle karşılaşıyor, mutlu olduğunu iddia eden çiftlere "kimse yoğurdum kara demez" diyen nazarlarla bakılıyor.
     <br/>
     <br/>
     <br>
      Kavuşamazsın "aşk" olur demişti yazar. "Yitirirsin aşk olur" diye de genişletilebilir halka. Ama kanımca durumu "yaşanan bin türlü aşk vardır da ancak böyleleri film olabilir" diye düzeltip yüreklere su serpmek en iyisi.
      <br>
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 111 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1384), [web.archive.org (arşiv bağlantısı)](http://web.archive.org/web/20050301161440/http://www.aksiyon.com.tr:80/yazdir.php?id=1384)
