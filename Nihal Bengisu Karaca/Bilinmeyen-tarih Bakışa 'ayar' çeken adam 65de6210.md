# Bakışa 'ayar' çeken adam

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031231001550im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031231001550im_/http://www.aksiyon.com.tr/resim/439/72.jpg" vspace="5"/>
  </p>
 </font>
 <font class="content">
  Kaurismaki etrafında dönüp dolaşmaktan mazoşistçe haz aldığımız duyguları ‘mesele’ ediyor. Ama onlara yaklaşımı öylesine farklı ki kendinizi hakarete uğramış hissediyorsunuz.  Yalnızlık, yersizlik-yurtsuzluk, aşk, ya da acı; Kaurismaki’nin yorumuyla masalsı ve  yatıştırıcıbir sadelik ile  bambaşka bir hüviyet kazanıyorlar.
 </font>
 <p>
  <font class="content">
   Bu yıl en iyi yabancı film dalında Oscar’a aday olan ve İstanbul Film Festivali kapsamında galası yapılan Geçmişi Olmayan Adam bir haftadır gösterimde. Az sayıda kopya ile —pek az salonda— oynaması çok da şaşılacak bir şey değil. Finli usta Aki Kaurismaki’nin aşina olunması zor, intibak edilmesi güç bir sineması var; mesele ağır konular, uzun diyaloglar, altından kalkılamayan metaforlar değil; bilakis Kaurismaki etrafında dönüp dolaşmaktan mazoşistçe haz aldığımız duyguları ‘mesele’ ediyor. Ama onlara yaklaşımı öylesine farklı ki kendinizi hakarete uğramış hissediyorsunuz.
   <br/>
   <br/>
   Buradaki ‘farklı’yı açmak lazım tabii, sözgelimi yalnızlık, sözgelimi yersizlik—yurtsuzluk, sözgelimi ‘aidiyet sorunu’ ya da aşk, ya da acı; Kaurismaki’nin yorumuyla masalsı, neredeyse teskin edici ve abartılı bir ‘abartısızlık’ ile bambaşka bir hüviyet kazanıyorlar, kuzeyli bir mizah anlayışının tebessüm ettiren serinliği ile, yabani olmayan bir yenilikle geliyorlar. Geçmişi Olmayan Adam, yabancısı olduğu şehre gelir gelmez soyulan ve öldüresiye dövülen adam. Ölüme karşı verdiği mücadeleyi kaybettiği anda yeniden doğan, hafızasını yitirdiği andan itibaren de kendisini bambaşka bir yaşamın içinde bulan yitik bir adam bu. Lakin ‘yitik’liği ile olan ilişkisi de, ‘ben kimim’ sorusuyla mücadele etme biçimi de sinemaya yansıyan bildik amnezi vakalarından oldukça farklı.
   <br/>
   <br/>
   Adam iki berduşun yardımıyla iyileşiyor, ancak nereden geldiğini ve kim olduğunu bilmemesi her işine, her iş bulma, hayatını idame ettirme girişimine taş koyacak kadar büyük bir sorun arzetmekte. Yine de, vagondan bozma karavan benzeri bir ev bulup oraya çöplükten edindiği bir müzik kutusuyla hayat vermeyi başarıyor adam. Yeni evsiz arkadaşları ve kilise ile yakın ilişki içinde olan, kendilerini Kurtuluş Ordusu olarak adlandıran bir hayır kurumunun desteği ile soğukkanlılığını yitirmeksizin ayakta kalmaya çalışıyor. Geçkin yaşı ve üniformasından sıyrıldığında başbaşa kaldığı tek göz odasıyla ‘tescilli kaybedenler’den tek farkı bir nebze ‘saygınlığı’ olan İrma’nın ilk aşkı olmayı başarıyor hatta. Sekiz patatesinin dördünü ekiyor, Kurtuluş Ordusunun bandosunu yüreklendiriyor, daha melodik parçalar çalmalarını, repertuarlarını genişletip yeni dinleyiciler kazanmalarını sağlıyor. Geçmişi Olmayan Adam’ın avuç içi kadar bir yaşamda verdiği uğraş, yönetmenin ‘Kaybedenler Ordusu’na duyduğu ilgiden neşet ediyor. Ne eziklik ve yoksulluğun moral ve etik değerler üzerindeki dejenarasyonu gibi güya toplumcu gerçekçi bir temayla ilgileniyor, ne de fakirliğin pembe mutlu bulutlar vaadettiği ile ilgili yalancı bir büyü yaratmaya çalışıyor; Kaurismaki silik ve renksiz yaşamlara, kahramanları parlak tipler olmadığı için normalde ilgi duymayacağımız ‘aşk’ hikayelerine, teslim olup pes edeceğimiz hayati durumlara yönelttiğimiz bakışa özel bir ‘ayar’ çekiyor; hareketsiz kamerası, oyunsuz anlatımı ve önem verdiği alan derinliği ile; ilişkileri, mücadeleyi ve hayatta olmayı yeniden kodluyor.
   <br/>
   <br/>
   Kaurismaki, Oscar törenlerine Irak’ta başlayan savaşı protesto etmek amacıyla katılmamış, gerekçelerini Akademi’nin başkanı Frank Pierson’a yazdığı zehir zemberek mektupta şöyle açıklamıştı: “Amerikan hükümetinin utanmadan, sadece ekonomik kaygılarla insanlığa karşı suç işlediği bir dönemde benim Oscar gecesine katılmam mümkün değil.” Yönetmenin kendisiyle yapılan söyleşilerde saklamadığı bir Amerikan karşıtı duruşu var. Geçtiğimiz yıl, New York Film Festivali’ne Abbas Kiarostami ile beraber davetli olan yönetmen, Kiarostami’ye İranlı olduğu için vize verilmemesi üzerine bu uygulamayı protesto etmek için festivale katılmamıştı.
   <br/>
   <br/>
   Geçmişi Olmayan Adam / Mies Vailla Menneisyyttä
   <br/>
   Yön: Aki Kaurismaki
   <br/>
   Oyn: Markku Peltola, Kati Outinen, Juhani Niemela, Sakari Kuosmanen
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2536), [web.archive.org (arşiv bağlantısı)](http://web.archive.org/web/20031231001550/http://www.aksiyon.com.tr:80/detay.php?id=2536)
