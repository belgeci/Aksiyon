# Dramatik laboratuvar

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031226161321im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031226161321im_/http://www.aksiyon.com.tr/resim/45/70.jpg" vspace="5"/>
  </p>
 </font>
 <font class="content">
  “Yalnızca insanı arıyoruz biz, başka dünyalara gereksinimimiz yok. Ayna lazım bize. Başka dünyaları ne yapacağımızı da bilmiyoruz... Bizimkinden üstün bir gezegen, uygarlık arıyoruz, ama bizim geçmişimizin prototipi üzerinde gelişmiş olsun istiyoruz... Sayfa çevrilip de gözlerimizin önüne serilince gerçekliğimiz, kendi gerçekliğimizin sessizce geçiştirmeyi yeğlediğimiz yanı, artık sevmiyoruz onu.” Solaris / Stanislaw Lem
 </font>
 <p>
  <font class="content">
   İbre 21. yy.ın ortalarında herhangi bir yılı göstermekte; eşi Rheya birkaç yıl önce intihar ederek ölmüş olan Chris iyi bir psikolog olarak mesleğine ve kontrolden çıkmayan mutsuz yaşantısına devam etmektedir. Bu arada uzun bir süredir Solaris gezegeninde bir araştırma gemisinde bulunan arkadaşı Gibarian’dan sıkıntılı bir mesaj alır. Gibarian onu Solaris’e davet etmekte; gemide bulunan ve psikolojik durumu iyi olmayan görevlileri dünyaya dönmeye ikna etmesini istemektedir. Chris gemiye vardığında Gibarian intihar etmiştir, Snow iyi durumda değildir, Sartorius haraptır.
   <br/>
   <br/>
   Dalgaları bir hayvanın derisini, ya da yerkabuğunun çatlamasını andıran, kemiksi dokulardan, renkli plazmadan, bulutlarından ve ışınımlardan oluşan, sürekli renk ve kıvam değiştiren bir okyanus gezegendir Solaris. Üzerinde çalışan görevlilere de ilginç hediyeler göndermektedir: Belleklerindeki geriye itilmiş kişilik ve düşünceleri. Başka uygarlıklarla bağlantı kurmak için yola çıkan ve binlerce ışık yılı sonrasında bula bula kendi günahlarını, çirkinliklerini ve unutmak istedikleri acıları bulan insanın trajedisidir yaşanan.
   <br/>
   <br/>
   Soderberg, filmi okyanus gezegenin ziyaretçilere tanıdığı ‘olanaklara’ özgülüyor. Bu olanaklar Soderberg’in yorumuyla gemide bulunanların geçmişte yanlış davranışlar yüzünden kaybettikleri ‘kişilerin’ kendilerine yeniden sunulmasından oluşan mucizevi bir ikinci şans kuponuna indirgenmiş. Oysa kitabın sunduğu skala daha geniş; görevlilerin karşısına çıkan şey sevilen ve kaybedilen kişiler olabildiği gibi, arsız ve tekinsiz düşüncelerin, bir anlığına akıldan geçen cani planların ete kemiğe bürünüp kişileşmiş halleri. Hal böyle olunca, gemidekilerin bazıları için bunun bir kâbus olduğu söylenebilir; çünkü gelenler insan değil, kendilerini hatırlayan/düşünen insanların zihinlerinden fırlayan eti, kanı, canı olan ‘şey’ler; ve garip bir biçimde sahiplerinin tasarlama kabiliyetleriyle sınırlı, hafızalarının gücü ile orantılı olarak dönüyorlar şimdi. Kendi hatalı tavrı yüzünden intihar etmiş karısını yeniden kazanan Chris için bu rüyadan öte bir şey, kendisine yaptığı soru salvosundan ancak yine sorular sağ kalıyor. Karşısındaki Rheya değil, ama tamamen başkası da değil. Solaris’in bir parçası ve ancak Solaris’te varolabilir. Solaris ise ne zaman ne yapacağı belli olmayan canlı bir laboratuvardan farksız. Oysa Solaris, neden olduğu ölümlere, delirmelere rağmen kötü olmayabilir. Chris gibi bir agnostik için o bir ‘tanrı’ ihtimalinin, bir cennet vaadinin işareti olabilir.
   <br/>
   <br/>
   Romanın tartıştığı felsefi sorunları görebilmek büyüteçle bile mümkün değil; Tarkowsky’nin çektiği Solaris, film boyunca kafasını duvardan duvara vuran ve sürekli konuşan, monologlar ve diyaloglar halinde hem sayıklayan hem de buhran geçiren bir adama vakfedilmişti. Soderberg’in Solaris’i ise sonu kötü bitmiş bir aşk hikayesine yeniden dirim vermeye uğraşan bir senaryoya indirgenmiş. ‘Anlayamamayı’ içine sindiremeyip deliren modern aklın trajedisi ancak eser miktarda sızmış filme. Gezegenin karakterleri hatalarıyla ve hatıralarıyla yüzleştirmesinin anlamı üzerine, bu yüzleştirme sonucunda karakterlerin elde ettiği mesafe üzerine yapılmış analizlere filmde kesinlikle rastlayamıyoruz. En yıkıcı olanı, okyanusa savaş açan, onu radyoaktif ışınlarla tahrip ettikten sonra onun aslında ‘iyi niyetli’ olabileceğinin sezildiği, karakterin okyanusu ‘tanrısal gücün beşiği’ olarak tanımladığı zihin kaşıyıcı bölümlerin hiçbir şekilde karşılanmamış olması. Solaris adını taşıyan gezegen hatıralardan derlenmiş zengin ve gösterişli bir mönüden başka bir anlamı kuşanamıyor; bu da Lem’in kitabının filme dönüştürülmek için fazla iyi olduğu sonucuna götürüyor bizi, yani ancak kötü romanların iyi bir film olabilecekleri tezine.
   <br/>
   <br/>
   Gelelim karakterlere...  Clooney ile genelde erkeklerde rastlanılan ‘karizma’ olayını bütün hücreleriyle soğurmuş bulunan Natascha McElhone, birlikte yüzyılın en ‘karizmatik çifti’ olmuşlar, kimyaları tutmuş vs. Kitapta Chris’in sorgulamalarına olumlu bir şekilde eşlik eden Snow, filmde yarı deli bir tipleme olarak betimlenmiş. Dahası karakter sayısı epey azaaltılmış. Final bambaşka bir şey olmuş, Soderberg, Lem’in bekleyişte bıraktığı kahramanı muradına erdirmiş.  Sonuç olarak izlediğimiz filme bir ‘uyarlama’ bile denemez, olsa olsa Solaris’in özgün ve çok katmanlı hikayesinden ‘esinlenilmiş’ bir film var ortada. Böyle baktığımızda taşlar yerine oturur üstelik. Çünkü ancak o zaman Soderberg’in nasıl bir renk, mekan, ışık, plan, gölge şöleni sunduğunun farkına varırız, planlar arasındaki geçişleri, zamanı nasıl resmettiğini, hafızanın oyunlarına kameranın ve kurgunun oyunlarıyla nasıl cevap verebildiğini görürüz. Soderberg, Stanislaw Lem’in en iyi romanlarından birini bir aşk öyküsü perspektifinden ele almış, onun tartıştığı sorunları da bilimkurgusal soslara dönüştürmüş. Bu, Lem’in Solaris’indeki dehaya hayran kalmış birini sinirden delirtecek bir şey; ama öyle olmuyor, Lem’in zengin metni kırpılıp yıldız oluyor, bu doğru, ama parlak bir yıldız bu, bir “Soderberg zamanı” gösterisi. Dolayısıyla ancak metinden bağımsız kalabildiğiniz oranda tat alıyorsunuz, ama onun ancak sekizde biri olan filmi görüp orijinal metni bilmeyenler adına da garip bir üzüntü duyuyorsunuz. Filme gidilsin, kitap da okunsun demekten başka bir şey yapamıyoruz haliyle. İyi seyirler, iyi okumalar...
   <br/>
   <br/>
   <br/>
   Solaris
   <br/>
   Yön:  Steven Soderbergh
   <br/>
   Oyn: George Clooney, Natascha Mcelhone, Jeremy Davies
   <br/>
   Sen: S. Soderbergh
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2431), [web.archive.org (arşiv bağlantısı)](http://web.archive.org/web/20031226161321/http://www.aksiyon.com.tr:80/detay.php?id=2431)
