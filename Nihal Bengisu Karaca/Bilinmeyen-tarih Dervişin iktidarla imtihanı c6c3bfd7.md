# Dervişin iktidarla imtihanı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030627044354im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627044354im_/http://www.aksiyon.com.tr/resim/34/52.jpg" vspace="5"/>
  </p>
 </font>
 <font class="content">
  Acı veren olaylar karşısında yürüteceği mücadelesini, varoluşunu anlamlı kılan bütünlükten kopmadan gerçekleştirme noktasında ağır bir yenilgi alıyor Derviş. Sonuç: Hiç... Ne çare bu hiçlik artık tasavvuf düşüncesinden gelen ‘Bir’de ‘var’ olarak ‘hiç olma’ hali değil. Bu yaşamın, ölümün ve hatta herşeyin ‘anlamsız’ olduğu bir dünyada varolan Camus’un agnostik ‘hiç’liği....
 </font>
 <p>
  <font class="content">
   Bu yazı yayınlandığı sırada Derviş filmi gösterimde olacak. Satırların yazarı filmi sizden önce izleme fırsatı bulduğu için, şimdi, geçen hafta haberini verdiğimiz filmin kendisine ve eleştirisine geldi sıra.
   <br/>
   <br/>
   Filmin konusundan geçtiğimiz hafta da bahsetmiştik. Ama tekrarda bir beis yok, tıpkı üst üste iki hafta sayfalarımızı Derviş’e ayırmamızda bir sakınca olmadığı gibi. Sakınca görmemek bir yana İtalyan bir yönetmenin Boşnak yazar Meşa Selimoviç’in ‘Derviş ve Ölüm’ünü keşfetmesini ve onun peşinden gidip İtalya’daki kimi festival komitelerinin ‘Bu bir İtalyan filmi değil’ gerekçesiyle reddedecekleri bir film çıkarmasını övgüye değer buluyorum. İtalyanların Doğuya özgü olanı keşfetmekte ve süsleyip püslemekte oldukça mahir olduğu düşünülürse bu keşfin önemi üzerinde neden bu kadar çok durulduğu da bir soru işareti gerektirebilir elbet; burada önemsediğim Rondalli’nin tasavvuf kültürüne bir İtalyan gibi bakmaktan uzak durmaya, ‘Batılı tarafını’ olabildiğince geri çekmeye çalıştığını sezinlemiş olmam. Hatta Rondalli tasavvuf kültürünün imgesel ve estetik karşılıklarını bulmakta o kadar çaba harcıyor ki son kertede film bundan yara bile alıyor.
   <br/>
   <br/>
   Osmanlı döneminde küçük bir Anadolu kasabasında yaşayan şeyh Nurettin’in sahip olduğu değer yargıları ve ruh yüceliği iktidarla bir şekilde çelişmiş olan kardeşinin tutuklanıp idam edilmesinden sonra allak bullak olur. Kardeşinin başına gelenlerden sonra kendisi de bizzat aşağılanır, eziyet görür. Toplumun ruhsal eğitiminde aldığı rol nedeniyle saygın ve bu yüzden biraz da ‘dokunulamaz’ olduğunu sanırken kendi dışında gelişen ilişkiler ve hesaplar yüzünden mağdur olmuş bir çaresizdir artık. Olanları hazmedemez, içinde büyüyen öfke iktidarın silahıyla silahlanmasına neden olur; birtakım kumpaslar sonucu kardeşinin ölüm fermanını vermiş olan kadı’nın öldürülmesini sağlar, yerine kendisi geçer. Fakat iktidar Derviş’in yüce gönüllülüğü ile çelişecek bir aygıttır. Nitekim en yakın arkadaşı Hasan’ı tutuklatması gerekecek; fani olanla baki olan arasında kalmış benliğinden geriye ne kaldığına dair amansız bir sorgulamanın ve yaklaşan acı sonun pençesine düşecektir.
   <br/>
   <br/>
   Derviş’in teması, kendisini Allah’ın bilgisini anlamaya adamış bir adamın semavi olanla kurduğu dikey ilişki ile tutku, nefret ve kibirle yoğrulmuş gündelik hayatla süregiden yatay ilişki arasındaki mücadeleye odaklanıyor. Masiva ile olan ilişkisini en aza indirme, kirli gerçekliklerle yüzleşmeyi bir kenara bırakıp tek ve mutlak gerçekliğin aydınlatıcı ışığında erime iddiası insanı ‘herkesin geçtiği’ sınavdan muaf kılmıyor. Olayların akışı hem Tanrı katında hem de dünya makamlarında vehmettiği ‘imtiyaz’la çelişince kaçtığı ve bu yüzden biraz hazırlıksız yakalandığı dünyevi gerçekliğin içine yuvarlanıyor Derviş... İktidarın silahını kuşanmak sanıldığı kadar zor olmuyor (biraz akıl biraz oyunbazlık işi) ama acı veren adaletsiz olaylar karşısında yürüteceği mücadelesini varoluşunu anlamlı kılan bütünlükten kopmadan gerçekleştirme noktasında ağır bir yenilgi alıyor Derviş. Sonuç: Hiç... Ne çare bu hiçlik artık tasavvuf düşüncesinin vazettiği şekilde, Allah’ın sonsuz ve kapsayıcı varlığıyla bütünleşerek, ‘Bir’de ‘var’ olarak ‘hiç’ olma değil. Bu yaşamın, ölümün ve hatta herşeyin ‘anlamsız’ olduğu bir dünyada var olan Camus’un agnostik ‘hiç’liği....
   <br/>
   <br/>
   Film, Nurettin’in geleceği noktayı ilk sekanslardan itibaren sezdiren ‘karanlık’ bir mizansene sahip. Mekanlar huzur verici olmanın yanı sıra, huzurun bağrında taşıdığı karanlığı imler gibi diziliyorlar sekanslar boyunca. Fırtına öncesi sessizliğin ürkütücü durgunluğu hakim karelere. Tasavvuf musikisinin imkanları özellikle Nurettin’in içsel dönüşümünün öfke ve isyan anlarında, aşina olmadığımız, sarsıcı varyasyonlara dönüşüyor ve bizi şaşırtıyor.
   <br/>
   <br/>
   Çok yüklü bir romanı bütün boyutlarıyla filme taşımanın handikaplarını ne yazık ki tam anlamıyla bertaraf edemiyor Rondalli. Perdedeki temsili eksik kalmış bir erkek kardeşin ölümünü Şeyh Nurettin beraber anlamamız ve içselleştirmemiz isteniyor ama ne yazık ki bu pek mümkün olamıyor. Sonra ince ve sanatçı ruhlu genç bir derviş olan Yusuf’un ihanetinin nedeni, Yusuf’un ikilemi ve gerekçeleri gerektiği şekilde yansımıyor filme. Aktörlerinin rolleri için hazırlanmalarına özen gösteren, başroldeki İspanyol oyuncu Antonio Buil Puejo’nun Mevlevi dervişleriyle irtibat kurmasını sağlayan yönetmenin Osmanlı dönemindeki bir hikayede cumhuriyet dönemi Türk bayrağını kullanması garip bir ihmal.
   <br/>
   <br/>
   Mekan ve ışık kullanımında yer yer çok başarılı bir çizgi tutturan fakat zaman zaman da oldukça klostrofobik kareler çalışmış olan yönetmenin Osmanlı iktidarını temsil eden memur, kadı, elçi tiplemelerini biraz karikatürize ettiğini de eklemek lâzım. Filmden sözkonusu ışık ve mekan tasarımını, kadı ve şeyh arasında gerçekleşen ve tümü ayetlerden oluşan ilginç ‘düet’i, Şeyh Nurettin’in ‘meyve yüklü ağaçlar gibi’ yürüyüşünü çıkardığımızda geride kalan Meşa Selimoviç’in romanına dönme isteği oluyor. Derviş, çok başarılı edebi eserlerin sinemaya uyarlandığı zaman o kadar başarılı olamayacakları yargısını pekiştiren bir örnek.
   <br/>
   <br/>
   <br/>
   Derviş
   <br/>
   Yön: Alberto Rondalli
   <br/>
   Sen: Alberto Rondalli
   <br/>
   Oyn: Antonio Buil Puejo, Cezmi Baskın, Ruhi Sarı, Başak Köklükaya  Soner Ağın Mete Dönmezer, Tuncer Necmioğlu, Menderes Samancılar
   <br/>
   Yapımcılar: Sıddık Özpetek ve Asaf Özpetek
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2210), [web.archive.org (arşiv bağlantısı)](http://web.archive.org/web/20030627044354/http://www.aksiyon.com.tr:80/detay.php?id=2210)
