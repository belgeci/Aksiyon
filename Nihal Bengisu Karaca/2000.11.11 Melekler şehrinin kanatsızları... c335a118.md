# Melekler şehrinin kanatsızları...

*Nihal Bengisu Karaca 2000.11.11*

<div>
 <img border="0" src="/web/20020209201611im_/http://www.aksiyon.com.tr/yazar/sinek.jpg"/>
 <p class="spot">
  Ölüm bağımlılık, sevgisizlik ve yalnızlık kadar sıradandır burada, birini öldürmek için gereken tâkate ya da sebebe sahip olanlar yalnızca şanslılardır. Hepsinin öykündüğü bir dal olmuştur belki de, hiçbiri tutamamıştır onu; her biri ayrı ayrı düşmüştür hayat ağacından ve tuhaf, birbirine benzemez yaralar almışlardır yerçekiminden
 </p>
 <p class="metin">
 </p>
 <img border="0" src="/web/20020209201611im_/http://www.aksiyon.com.tr/2000/310/resimler/Melekler.jpg"/>
 <p class="metin">
  Sırlar Oteli
 </p>
 <p class="metin">
  ORİJİNAL ADI: THE MILLION
 </p>
 <p class="metin">
  DOLLAR HOTEL
 </p>
 <p class="metin">
  YÖNETMEN: WIM WENDERS
 </p>
 <p class="metin">
  OYUNCULAR: MEL GIBSON, JEREMY DAVIES, MILLA JOJOVICH,
 </p>
 <p class="metin">
  JIMMY SMITH, AMANDA PLUMMER
 </p>
 <p class="metin">
  YAPIM: ICON ENTERTAINMENT
 </p>
 <p class="metin">
  INTERNATIONAL
 </p>
 <p class="metin">
  DAĞITIM: WARNER BROS
 </p>
 <p class="metin">
  Yoksulluk ayrı, yoksunluk ayrı... Sırlar Oteli'nin muzdaripleri salt yoksulluktan hüküm giymiş bir grup insan değil; gerçi evet, hepsini bir araya toplayıp yaksanız sâfi duman çıkar üzerlerinden, alev almaz varlıkları, sönmemiş kireç gibi yanarlar olsa olsa, usul usul, görkemsiz. Duvarlarının izolasyonu su götürür; ikametgâhlarını sokaktan ayırabildikleri söylenemez. Damdan sızan kirli sular leğenlere dolar, Elosie'nin her dem çıplak ayakları asfaltın karasına karışır, FBI görevlisi "temiz çocuk"un dediği gibi, suların akmaması onları korkutmaz. Bir araya geldiklerinde yoksul bir serseri grubudurlar. Fakat herbirinin ayrı yoksunluğu, ayrı bir hikayesi, ayrı bir üşümesi, ayrı bir boşvermişliği vardır. Hepsinin öykündüğü bir dal olmuştur belki de, hiçbiri tutamamıştır onu; her biri ayrı ayrı düşmüştür hayat ağacından ve tuhaf, birbirine benzemez yaralar almışlardır yerçekiminden.
 </p>
 <p class="metin">
  Gariptir kimi zaman ruhundaki delikleri kapatmak yahut daha da fazla kanatmak için bazı varlıklı insanlar gelir özel olarak "düşerler" otel odasında. Ünlü bir medya patronunun oğlu olduğunu gizleyen ve esrarengiz bir biçimde ölen İzi gibi. İzi'nin babası oğlunun öldürüldüğüne emindir, çünkü bir Yahudi asla intihar etmez. Aslında ne zeka özürlü Tom'un, ne bir hayal ürünü olduğuna inanan Eloise'in, ne İzi'nin oda arkadaşı Geronimo'nun, ne de bestelerinin Beatles tarafından çalındığını iddia eden Güneyli'nin vizyonunda bir eşkali vardır ölümün. Ölüm bağımlılık, sevgisizlik ve yalnızlık kadar sıradandır burada, birini öldürmek için gereken tâkate ya da sebebe sahip olanlar yalnızca şanslılardır. Bu noktada protezleri ve teknolojik çalışma aletleriyle "gelecekten gelmiş gibi görünen" Skinner'la (Mel Gibson) tanışırız. Skinner gelmiş geçmiş en bedbaht FBI görevlisidir; bedenen acılar içindedir, ruhundaki ârızalar ise ilerleyen sekanslarda sökün edeceklerdir. Skinner uyguladığı şiddet yöntemlerinin hiçbir halta yaramayacağını başından beri bilmektedir, ama nafile, bildiği tek şey budur; sefilliğe veda edeli yüzlerce yıl olmuştur ama hâlâ onların bir parçasıdır. Pahalı ayakkabılar giyse ve hatta üstsınıf bir sevgiliyle çıkma şerefine erişmiş olsa bile, bu, yeterince acıdır işte. Bu arada, tüm bu dedektifçilik oyunlarının kendisini o muhteşem Eloise'ya yaklaştırdığını hisseder Tom. Arkadaşı İzi Elosie'ya ulaşmasını sağlamaktadır hariçten ve gaibten. Bu masum çıkarsama tv programcılarını, hayatlarında bir kez bir fırsat elde etmiş düşkün ruhları ve her koşulda izafi olan adaleti hesaba katmamıştır henüz.
 </p>
 <p class="metin">
  Alman sinemasının entellektüel yönetmeni Wenders, rock müziğin "stil" sahibi asi ve sempatik yorumcusu (U2'nin beyni ve solisti) Bono ve Amerika'nın en yakışıklı 20 erkeği de dahil olmak üzere pek çok kategoride varlık göstermiş, oyuncu/yönetmen Mel Gibson bir arada. Ortaya "bağımsız" bir karışık yaptırılmış anlayacağınız, Milla Jojovich'in kendinden geçmiş serkeş ve hüzünlü güzelliği eklenmiş, Jeremy Davies'e oyunculuk namına ne varsa "döktürme" fırsatı verilmiş; had safhada dokunaklı ve ironik bir tad elde edilmiş. Ancak ve ancak bu "karışık" esprisine ciddiyetle şerh düşmek lazım. Senaryo, yönetim ve oyunculuk bâbında şahsına münhasır olan isimlerin rengarenk harmanlandıkları bir yer olmanın ötesinde bir anlam yükleniyor Sırlar Oteli. Mekan kullanımında tutumlu davranmasına rağmen Los Angeles'i anlatıyor aslında. Wenders psikolojiyle, sosyolojiyle flört ediyor, Hollywood filmlerinde abartılıp—gubartılan FBI çalışma teknik ve disipliniyle bir güzel dalga geçiyor, yer yer Prodigy kliplerini andıran nihilist imajlar kullanıyor, anlamlı an ve sekanslarda fotoğraf sanatçılığını konuşturuyor, müzikle içiçe, koyun koyuna olmayı tercih ediyor ama sinemayı bunların hiçbirinin gölgesinde bırakmıyor. Adının dünyanın en iyi yönetmenleri arasında geçiyor oluşu yeni şeyler denemekten alıkoymuyor Wenders'i. Çocuksu, havai ve göçebe havası ondan. Cesur Yürek'i, Cehennem Silahı seriyalinin bu çok bilinen popüler yüzünü pek alışılmadık biçimde filme yedirebiliyor heba etmeden ve filmi bir Mel Gibson filmi yapmadan, tıpkı —daha önce de— dijital imkanları kullanma noktasında tereddüt etmeyip, tutucu davranmadığı gibi. Son kertede ortaya çıkan şey: sinema, sinemanın anlatım olanaklarını zenginleştirmeye ahdetmiş bir adamın vizöründen güzel bir hikaye yani.
 </p>
 <p class="metin">
 </p>
 <p class="arabaslik">
  Oyun içinde oyun
 </p>
 <p class="metin">
  Oyunbozan
 </p>
 <p class="metin">
 </p>
 <p class="metin">
  YÖNETMEN: NESLİ ÇÖLGEÇEN
 </p>
 <p class="metin">
  OYUNCULAR: ZEKİ ALASYA, OKAN BAYÜLGEN, NIKOLAOUS SERGIANAPOULOS, DIMITRA MATSOUKA
 </p>
 <p class="metin">
  SENARYO: NESLİ ÇÖLGEÇEN,
 </p>
 <p class="metin">
  SAİT AYTEMUR
 </p>
 <p class="metin">
  YAPIM: TÜRKER İNANOĞLU ERLER FİLM
 </p>
 <p class="metin">
  DAĞITIM: ÖZEN FİLM
 </p>
 <p class="metin">
  Yazar Kemal Yılmaz taksi şoförü Metin'in eski bir müşterisidir. Aralarında yılların oluşturduğu sıcak bir dostluk vardır. Kemal, hastalığı nedeniyle son günlerini yaşamaktadır ve kafasını meşgul eden tek şey öldürülen arkadaşlarının katilini bulmaktır. Bir çok eserini yazdığı eski Dağ Otelini son bir kez görmek istemektedir Kemal. Onu otele götürecek olan Metin bir anda katillerin eline düşünce, ikisi birden kendilerini yabancı oldukları bir oyunun içinde bulurlar. Son zamanlarda müzik tercihlerimizi zorlamaya ahdetmiş sazlı sözlü "Türk—Yunan Dostluğu" girişkenliğinin bir görünümü daha. Filmi Okan Bayülgen'in kariyerinde şık duracak taşlardan biri olarak görmek de mümkün.
 </p>
 <p class="metin">
 </p>
 <p class="arabaslik">
  Gürültü, şamata, kan
 </p>
 <p class="metin">
  Kapışma
 </p>
 <p class="metin">
  ORİJİNAL ADI: SNATCH
 </p>
 <p class="metin">
  YÖNETMEN: GUY RITCHIE
 </p>
 <p class="metin">
  OYUNCULAR: BENICIO DEL TORO, BRAD PITT, DENNIS FARINE, VINNIE JONES
 </p>
 <p class="metin">
  SENARYO: GUY RITCHIE
 </p>
 <p class="metin">
  YAPIM: MATTHEW VAUGHN
 </p>
 <p class="metin">
  DAĞITIM: WARNER BROS
 </p>
 <p class="metin">
  Arasına mizah serpiştirilmiş gaddar bir Londra öyküsü. Sarpa sarmış bir elmas avı, yasadışı boks maçları, New york'lu mafya babası ve renkli kişiliğiyle İrlandalı bir çingene. Lock, Stock &amp; Smoking Barrels'ın kahramanlarının balıklama daldığı bir gangster dünyasından daha fazlası var burada. Kanlı bir gerilimin gangster komedisine dönüşmesini bir önceki filminden aşina olduğumuz özgün uslubuyla aktarıyor Guy Ritchie. Elmas hırsızlığının yasadışı boks maçlarına karıştığı, planların kontrolden çıktığı, sinirlerin yay gibi gerildiği, hıyanet ve entrika ile biberlenen ilişkilerin kaosa dönüştüğü gürültülü, patırtılı bir film.
 </p>
 <p class="metin">
 </p>
 <p class="arabaslik">
  Kim demiş efsane diye...
 </p>
 <p class="metin">
  Gerçek Efsaneler 2
 </p>
 <p class="metin">
 </p>
 <p class="metin">
  ORİJİNAL ADI: URBAN LEGENDS:
 </p>
 <p class="metin">
  FINAL CUT
 </p>
 <p class="metin">
  YÖNETMEN: JOHN OTTOMAN
 </p>
 <p class="metin">
  OYUNCULAR: JENNIFER MORRISON, MATTHEW DAVIS,
 </p>
 <p class="metin">
  HART BOCHNER, JOSEPH LAWRENCE
 </p>
 <p class="metin">
  SENARYO: P. H.BOARDMAN &amp;
 </p>
 <p class="metin">
  S. DERRICKSON
 </p>
 <p class="metin">
  YAPIM: N.H. MORITZ, G.MATTHEWS,
 </p>
 <p class="metin">
  R.L. ROTHSCHILD
 </p>
 <p class="metin">
  DAĞITIM: WARNER BROS
 </p>
 <p class="metin">
  Amy, Travis ve Graham Hollywood'da büyük yönetmenler olarak isim yapmak isteyen gençlerdir. Ama önce öldürürücü rekabetin had safhada olduğu Alpine Univercity'deki ilk sömestrlarını atlatmaları gerekmektedir. Bir güvenlik görevlisinden Pendleton Üniversitesi'nde meydana gelen olayları dinleyen ve çok etkilenen Amy, kendisine Hollywood yolunu açacak olan şeyin bu filmi, yani gerçek efsaneler üzerine bir psikolojik gerilim filmi yapmak olduğunu düşünür. Travis kendi filminin son rotüşlerini yapmakta, Graham da yapmayı seçtiği filmin detayları ile ilgilenmektedir. Amy sorunlu ekibi ile motor der ve olaylar başlar! Gerçek ve masal arasındaki sınırlar kalkar; metin içinde kaybolunan bir labirente dönüşür. İyi seyirler!
 </p>
 <br/>
 <center>
  <a class="anaorta" href="http://web.archive.org/web/20020209201611/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/sinema/1.htm), [web.archive.org (arşiv bağlantısı)](http://web.archive.org/web/20020209201611/http://www.aksiyon.com.tr:80/2000/310/sinema/1.htm)
