# HESABA KİTABA GELMEZ “İNSAN FAKTÖRÜ”!

*Nihal Bengisu Karaca 2001.09.29*

<div>
 <img border="0" src="/web/20020113043128im_/http://www.aksiyon.com.tr/yazar/sinek.jpg"/>
 <p class="spot">
  19. yy.dan 20. yy.a geçiş dönemindeki karmaşayı, iki dönemin kavşağına tesadüf eden yaşamları, bu yaşamları yönlendiren psikolojik ve sosyolojik dinamikleri ele almakta son derece usta olan Henry James'in romanı James Ivory (Günden Kalanlar, Howards'ın Sonu, Picasso ile yaşamak) tarafından beyazperdeye uyarlanmış.
 </p>
 <p class="metin">
 </p>
 <img border="0" src="/web/20020113043128im_/http://www.aksiyon.com.tr/2001/356/resimler/hesab.jpg"/>
 <p class="metin">
  Şöyle, 20 yy. başına has ritüellerin, yüksek sınıftan olan ve birbirlerine imalı imalı bakan insanların, ama herhalukarda er ya da geç ortaya çıkacak duygusal gerilimin, girift ilişkiler ağında saklanan ve açığa çıkan sırların arz–ı endam ettiği edebiyat tadında bir film izleyeyim diyorsanız, buyrun.
 </p>
 <p class="metin">
  Meteliksiz asil bir kız olan Charlotte ile atalarından kendisine yalnızca restore edilmeyi bekleyen bir saray kalmış olan prens Amarigo birbirlerini sevmektedirler. Ancak dönem gereği   mensubu oldukları sınıftaki yerlerini pekişterecek bir evlilik yapmaları gerekmektedir. Amarigo, Amerika'nın ilk zenginlerinden Adam Verver'in kızı ve Chorlette'in arkadaşı olan Maggie ile evlenmeye karar verir. Maggie kendisinin evlenmesiyle babasının iyice yalnız kaldığını düşünerek babasına evlenmesini salık vermektedir. Bu evlilik için bir aday da beliriverir hemen: Maggie'nin en yakın arkadaşı Charlotte! Ancak bu evlilik birbirine son derece düşkün baba ve kızın ilişkisini daha da kenetler sanki. Baba kız kendi nezih ve kapalı dünyalarında mutludurlar, zemin Charlotte ve Amarigo'yu birbirlerine daha da yaklaştırır. Bu iki insanı üzmekten son derece korktukları halde eski aşklarının depreşmesine engel olamazlar. Ancak Maggie bir şeylerden şüphelenmeye başlamıştır. Kendisinden oldukça küçük karısı Charlotte'un tek ilgi alanı olmadığını anlayan Adam Verver ise birşeylere müdahala etmenin dengeleri sarsacağını anlamışçasına sakin ve temkinli oynamaya başlar oyununu. Amerika'da yaptırmayı düşündüğü sanat müzesi projesine verir kendini. Gerçi Amerikalılar müze değil tramvay istemektedirler. Ama Verver "istemeseler de sahip olacaklar! diyecek kadar emindir projesinden.
 </p>
 <p class="metin">
  Karakterlerin birbirine sevgi, aile, para, sınıf ve statü gibi nedenlerle oldukça yakın bir biçimde mevzilenmiş olduğu öyküde Hitchcock'vari bir gerilim hüküm sürüyor. Kızının ve torununun acı çekmesi ihtimalinde bir canavara dönüşecek nazik Adam Verver; Charlotte'un tutkulu aşkına aynı şiddetle karşılık vermeyen ve Maggie'yle parası için evlenmiş olduğu kanısını uyandırsa da gerçekte iki kadından hangisini sevdiği şüpheli olan Amarigo; büyük bir aşkla sevdiği Amarigo'ya yakın olmak için Adam Verver'le evlenen ama bir taraftan da sinirleri böyle bir ilişkiyi kaldıracak kadar sağlam olmayan Charlotte; kocasına aşık olan ama babasını korumak, kollamak ve sürekli onun yanında olmak gibi görevleri olduğu vehmine kapılan çocuksu Maggie. Dört kişinin arasındaki olay bir yerden sonra" Bildiğimi biliyor mu, bildiğini bildiğimi biliyor mu, bildiğimi bilip bilmediğini bilebilir miyim..." şeklinde uzayıp gidecek bir satranç oyununa dönüşüyor. Ama bir farkla, her hamle, bir diğerinin acı çekmesini engellemek, gururu rencide olan tarafı korumak ve herhangi bir trajediyi uzak tutmak amacını taşıyor. Parasal statünün yanında duygusal stabilitenin de önemli olduğu bu üst sınıf insanların dünyası tam da edebiyatın gereksindiği şeyleri veriyor; hem refah içinde yaşayan ve her ilmana sahip olan insan faktörünün gemlenemez coşkusu, hem de her adımın itina ile atılmasını gerektiren bir yapının gereksindiği nezaket, ahlak ve güvenlik örgütlenmesi. Burada ipler incelebilir, ama hemen onarılabilirler de.
 </p>
 <p class="metin">
  Yönetmen romana hakim olan fonu; dönemin kaygılarını, bir yüzyıldan diğerine geçişte yaşanan ekonomik, kültürel ve sanatsal yaklaşımlardaki değişim, çeşitlilik ve çelişkileri de büyük bir ustalıkla veriyor. Geçmişleri, köklü kültürel birikimleri ile olduğu kadar şiddet olayları ve trajedilerle de dolu olan İtalyanlar, asaletleri ve soğukkanlılıkları ile her zaman kendilerini belli eden İngilizler ve neredeyse tüm Avurpalıların küçümsediği kaba saba, basit Amerikalılar ve onların sığ bakışaçıları.
 </p>
 <p class="metin">
  Dönem filmlerinden, karakterlere ve psikolojik tezahürlere önem veren, üst sınıf inceliklerinden ve özellikle Henry James'den sıkılanlar Altın Kap'tan da sıkılacaklardır. Ama Howard's End, Reminds of the Day, The Wings of the Dove ve Washington Square gibi filmlerden hoşlanmış olanlar Golden Bowl'u (Altın Kap) sevebilirler.
 </p>
 <p class="metin">
  Altın Kap
 </p>
 <p class="metin">
  Orj adı: The Golden Bowl
 </p>
 <p class="metin">
  Yön: James Ivory
 </p>
 <p class="metin">
  Oyn: Nick Nolte, Uma Thurman, Jeremy Northam, Angelica Huston, Kate Beckinsale
 </p>
 <p class="metin">
  Senaryo: Ruth Prawer Jhabwala
 </p>
 <p class="metin">
  Yapım: Ismail Merchant
 </p>
 <p class="metin">
 </p>
 <p class="arabaslik">
  Aşka Zarar
 </p>
 <p class="metin">
  Orj adı: Crazy/Beautiful
 </p>
 <p class="metin">
  Yön: John Stockwell
 </p>
 <p class="metin">
  Oyn: Kirsten Dunst, Jay Hernandez, Lucinda Jenney
 </p>
 <p class="metin">
  Senaryo: Matt Manfredi
 </p>
 <p class="metin">
  Yapım: H. Ufland, M.J. Ufland, Rachel Pfeffer
 </p>
 <p class="metin">
  Film otoriteyi simgeleyen figürlerle sürekli çatışma halinde olan 17 yaşındaki Nicole adlı lise öğrencisi bir genç kızla yoksul bir aileden gelen Latin kökenli Carlos arasındaki aşkı anlatıyor. Nicole asi bir geç kızdır ve ailesine duyduğu tepkiyi dile getirmek için çok farklı savunma mekanizmaları icad etmekle ünlüdür. Carlos'un dikkatini çekmek için de belki bu yüzden uğraşmıştır o kadar. Nicol'ün arkadaşları ve ailesi bu arkadaşlıktan hiç hoşlanmazlar. Başlangıçta basit bir flört olan ilişki giderek derinleşir. Romantizm faslı iyidir hoştur ancak Nicole'ün kendi benliğine bile zarar veren yıkıcı eğilimleri kısa zamanda Carlos'a da zarar vermeye başlar. Oysa okudukları okulun altının çocuğu olarak bilinen Carlos bütün yaşamını okulu ve geleceği üzerine kurmuştur.
 </p>
 <p class="metin">
 </p>
 <p class="arabaslik">
  İntikam ve acı
 </p>
 <p class="metin">
  Aşk Zamanı
 </p>
 <p class="metin">
  Orj adı: In the mood for love
 </p>
 <p class="metin">
  Yön: Wong Kar Wai
 </p>
 <p class="metin">
  Oyn: Maggie Cheung Man— Yuk, Tony Leung Chiu—Wai, Rebecca Pan, Lai Chen
 </p>
 <p class="metin">
  Senaryo: Wong Kar— Wai
 </p>
 <p class="metin">
  Yapım: Wong Kar—Wai
 </p>
 <p class="metin">
  Çok eski zamanlarda insanlar bir sırdan kurtulmak istedikleri zaman, bir dağa çıkıp açtıkları çukura sırlarını gömerlermiş. Chow'un da bir sırrı var. İlk başta tatlı bir intikam amacı güden bir plan, nihayetinde sahibini tuzağa düşüren bir avcı oldu. Lizhen'in eşinin Chow'un karısıyla yaşadığı ilişki Chow'un birtakım entrikalar kurmasını ve giderek Lizhen'i de bu planlara dahil etmesini getirecektir. Devreye insanların yalanları da girdiğinde normal yaşamların nasıl yitirileceği test edilmektedir adeta. Chow'un seneler sonra Angkor Wat'a gidişinin de nedeni budur, bir sırrı gömülü olduğu yerden çıkarmak...
 </p>
 <p class="metin">
 </p>
 <p class="arabaslik">
  Goliath'a karşı...
 </p>
 <p class="metin">
  Anti Trust
 </p>
 <p class="metin">
  Yön: Peter Howitt
 </p>
 <p class="metin">
  Oyn: Ryan Phillippe, Tim Robbins,Claire Forlani, Rachel Leigh Cook
 </p>
 <p class="metin">
  Senaryo: Howard Franklin
 </p>
 <p class="metin">
  Yapım: K. Addis, N. Wechsler, D. Nicksay
 </p>
 <p class="metin">
  Standford üniversitesinden mezun iki idealist bilgisayar dahisine NURV adlı dev bir şirketten çalışma teklifi gelir. Uydu iletişim sistemleri ile bütün dünyayı birbirine bağlayacak bir sistem gerekmektedir ve proje için bu iki genç insana ihtiyaç vardır. Milo teklifle ilgilenir ve çalışmaya başlar ancak bir süre sonra patronunun sahip olduğu gücün kaynakları konusunda kuşkuya düşer. Patronunun gerçek yüzünü araştırdıkça sinir bozucu sonuçlar elde eder. Kazanmasını kimsenin durduramayacağı bir 21. yy. deviyle karşı karşıyadır artık.
 </p>
 <br/>
 <center>
  <a class="anaorta" href="http://web.archive.org/web/20020113043128/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/sinema/1.htm), [web.archive.org (arşiv bağlantısı)](http://web.archive.org/web/20020113043128/http://www.aksiyon.com.tr:80/2001/356/sinema/1.htm)
