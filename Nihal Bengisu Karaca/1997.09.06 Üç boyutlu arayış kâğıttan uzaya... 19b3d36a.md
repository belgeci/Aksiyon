# Üç boyutlu arayış kâğıttan uzaya...

*Nihal Bengisu Karaca 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Heykel... Soğuk bir hava akımı, Siyeri Nebi'den geriye ne kaldıysa katar önüne... Lat, Menat, Uzza... Dahası birden yakın tarihin çağrışımları dikilir karşımıza.
  </font>
 </div>
 <div id="newsText">
  <font class="detail-text">
   Hastanesi ve okulları,  yardım bekleyen sıradan yerleşim merkezleri geçer anı penceresinden; milyarlarca lira harcama ile şehir meydanına dikilen "kutsal" anıtların  hikmeti hakkında konuşan belediye başkanlarını hatırlarız. Sonra bir de 'sanatçı' güruhu vardır. Taşlara suret görünümü verdikleri yetmez, bir de soyarlar onları. Eprimiş giysilerini gururla taşırlar üzerlerinde. Yüzlerindeki çizgiler bize ait değildir artık! Kokuları değişmiştir, semtleri ve akrabaları bile... Paslanmış tenekelerden ve halatlardan ve de cam kırıklarından oluşturdukları şekilleri anlamadıkları için küskün insanlığa. Biraz nihilist, çokça narsist ve gayet  marijuana...
   <br/>
   <br/>
   Modernite ve uzantılarının  toplumları tek bir hizada düşünen, üreten ve tüketen standartlara zorlama çalışmaları Müslümanca değerlerin şuuraltımızdaki mevzilenişini önemli bir boyutta etkiledi. Bu etkilenme korunma ve tepki duyma gibi iki noktadan hareketle oluşturulan mesafelerden ibaretti. Sözkonusu  değerler hiyerarşisinin pek de hakça olmayan dizininden en çok dumura uğrayan kavramın sanat ve kapsamı olduğu söylenebilir.  Cumhuriyetle birlikte vâkıf olmamız gereken(!)  sanatın türü ve içeriği değişmiş, akabinden yüzü Batıya dönük  bir yığın yoz elin arasında kalmıştı çünkü.  Duvarlarımıza asacağımız türden bir ebru bir de hattatı belirsiz bir yazı sanata olan ihtiyacımızı giderir, fazla bile gelirdi. Kimseye muhtaç olmazdık.
   <br/>
   <br/>
   Meseleyi incelemeyi  değil, rafa kaldırmayı tercih ettik ve korunma eğilimimizle tavır aldık. Eşya ile kurduğumuz ilişkiyi, onunla konuştuğumuz dili unutmanın ne tür bir kayıp olduğunun farkında olmaksızın...
   <br/>
   <br/>
   Anladım işi sanat Allah'ı aramakmış
   <br/>
   <br/>
   Marifet bu, gerisi çelik çomakmış...
   <br/>
   <br/>
   Evrenin yaşı düşünüldüğünde ömrümüz kadar kayıplarımızın da değersiz olduğunu görüp bir nebze teselli buluyoruz.  Evet, geçmişe methiyeler düzmek İslam sanat tarihinin bizim kanattan inkıtaya uğratılmış  olduğu gerçeğini değiştirmiyor. Ama hâlâ, temel bazı kaidelere dikkatle, eşyayı ve tabiatı zevki selim ışığında çözümseyecek, onu yeniden üretecek, üretirken güzelleştirecek ve Yaradan'a hakkıyla kul olmanın şifrelerini taşıyacak bir sanat için fırsat var. Önce kelimelerden nefret etmemeyi ve 'şarabı kadehten ayırt etmeyi' öğrenmeliyiz  herhalde.
   <br/>
   <br/>
   Haldun Arslancan aslında bir restoratör. Hiç sanat eğitimi almamış. 'Sanat eğitimle olgunlaşan bir şey değil'. Hatta eğitimin sanatçının beslendiği kaynağı kurutması an meselesidir. "Eğer akademi öğrencisi olsaydım böyle çalışmalar yapmaktan dolayı korkunç bir baskıya maruz kalırdım" diyor. Şimdi dahi akademik çevreler İslami bir nosyonu olan bu eserleri yok sayarak bildik elitizmlerini uyguluyorlar. Ama Haldun Arslancan'ı  endişelendiren İslami değerleri 21. yüzyıla taşıma iddiasında olan bazı İslami kuruluşların destek vermekte tereddüt etmeleri. "Oysa bu bir sınav" diyor. Yeni bir kapı açmak, İslam sanatını gerçekten 21. hatta daha sonraki yüzyıllara taşıyabilecek dinamikleri  oluşturmak için iyi bir fırsat olduğunu düşünüyor eserlerinin.  Arslancan'a göre   bu heykeller 'öncü' bir sanatın habercileri... Öncü sanat olmak  sanat tarihi içindeki uzlaşamaz eğilimleri bir araya getirebilmeyi, dolmuş şoförü ile entelektüeli bir galeride buluşturabilmeyi gerektiriyor. Arslancan TÜYAP'taki sergisinde bu doğrultuda olumlu tiyolar almış.
   <br/>
   <br/>
   Üç boyutlu meal
   <br/>
   <br/>
   Hat, ezilmiş ve kağıda geçirilmiş cisim intibaı veriyormuş ona. Hat sanatının özünde iştiyaklı bir üç boyut arayışı olduğunu düşünüyor. Kamışın kağıt üzerindeki yürüyüşü kafi derecede belirgin. Bunu hem modern hem de Kufi hatlarda görmek mümkün. Onun yaptığı mürekkebi uzaya çekmek belki. Ya da kendi inanışına göre hat sanatını aslına rücu ettirmek. Bu yapıtların üç boyutlu hat olduğunu düşünenlere katılmıyor. Çünkü 'heykel' in bilinen ve en son tarifine göre 'uzayı istila ediyor olmak' hem gerek hem de yeter şart. Estetik bir yaklaşımla bir bardak bile heykel olabilir. Önemli olan onunla ne anlatmak istediğiniz. Arslancan'a göre heykel yapmak Allah'ı anlatmanın yüzbin yolundan biri. Davetiyelerde gördüğümüz "Bu heykeller Kehf suresi 109. ayetin mealinden başka bir şey değildir"lafzını az çok anlıyoruz şimdi.  Sözkonusu ayet şöyle buyuruyordu: Rabbinin sözlerini yazmak için denizler mürekkep olsa , bir o kadarını daha ekleseniz, onlar tükenir ama Rabbinin sözleri tükenmez...
   <br/>
   <br/>
   "Bir o kadarı daha...'' ne demek? Uzunca bir zaman bunu düşünmüş. On katı demiyor, yirmi katı demiyor, bir o kadar daha... Şunu anlıyor sonunda: Kuran'ı evrene   her şeyle yazabilirim. Her cismi; toprağı, taşı, ahşabı hatta insanı yanyana getirip Kuran'ı yazabilirim: Yani Rabbin sözlerini....Kuran her dönemde tezini ortaya koyuyor. "Bu ayetle biz Onun hikmetlerinin yazmakla tükenmeyeceğini anlıyoruz ve bu heykeller bu ayetin tefsirleridir"
   <br/>
   <br/>
   Carrefour'a giden mehterle dönmez
   <br/>
   <br/>
   Sanat eseri kuşkusuz çağının açlığına estetik eğilimlerine ve yaşam ritmine  hitap etmek zorunda. Dahası  sanat içinde bulunduğu sisteme altrenatif getiren, onu sorgulayarak yönlendirebilen olarak tanımlandığı zaman bu zorunluluk çok daha bariz bir içerik kazanıyor. "Carrefour'dan alışveriş yapan insanlara işitsel platformda mehter marşını sunamazsınız" diyor Arslancan. Bu,  mehter marşı kötü demektir anlamına gelmiyor; kendi dönemi içinde görevini ifa etmiş olan bir etkinliğe suni bir anlam yüklemeyi eleştiriyor yalnızca. Sanat diğer disiplinlerle ilintili olmalı ve durduğu zeminle çelişmemeli. Bu aynı zamanda  sanatın belli disiplinlerden; sözgelimi din, tarih, sosyoloji ve felsefeden çok da bağımsız olamayacağını gösteriyor. Nitekim Batı sanat  tarihi bu kenetleniş üzerinde yükseliyor. Sözgelimi izlenimcilik, ışığın yayılım teoremini, ışığın dalgacık ve taneciklerle tanımlanmasını tuale geçirir. Psikanaliz ile rüyaların boş atıklar olmadığı anlaşılır, akabinden sürrealist sanat akımı doğar; Salvador Dali bilinçaltını tuale geçirir. Atomun parçalanması ise Picasso ve Cezanne gibi sanat dehalarına gebedir. Arslancan "Türkiye'deki  modern sanat   takipçilerinin yaşadığı kopukluk ve parçalanmanın nedeni budur" diyor.  Bu durumda bir çevrenin kendini tatminine yarar sanat nesnesi. Coğrafyamızda bizim arketiplerimizde bir karşılık bulamaz çünkü.
   <br/>
   <br/>
   Kur'an' da kübizm izleri...
   <br/>
   <br/>
   Geleneğimizde 'put' ile olumsuzlanan, yakın zamanlarda 'büst' ile sığlaşan bir imajı var heykelin. Şartların oluşturduğu irritasyonlar bir yana, kelime ile barışık olup olmadığını soruyorum. "Doğulu toplumların mitoslaştırma eğilimini peygamberimiz  biliyordu " diyor. Bir dönemin az çok şekil verilmiş her nesneye tapma eğilimi olan  insanı için bu uğraşın yasaklanmış olması oldukça makul görünüyor." Hem modern sanat  yaratılmış olanı taklit etme, onu yeniden biçimlendirme sürecini çok geride bıraktı " diyor Arslancan.  Düşünce, ideoloji, insan ya da iyi bir sanat eseri... Her biri içeriği unutmuş kitlelerce her an mitos haline getirilebilir. Ancak dinin gelişime ve değişime zorlayan ve bir günün diğerinden farklı olması gerektiğini salık veren yapısını düşündüğümüzde korkunun ve durağanlığın da çözüm olmadığını görüyoruz. Öte yandan sanatı algılayış, yaşamı algılayış biçimini de etkiliyor. İnanç ve düşünce sistemlerinin bilinçlerarası yolculuğu sanat ile mümkün. "Mesela Kuran'da kübist estetiğin izlerini yakaladım ve takip ettim" diyor Arslancan. "... Bir Paul Cle olmasaydı  'Bir lokma etin evrimi'ni yapamayacaktım' (sy. 3233). 'Bir lokma etin evrimi' de yine Kuran'daki bir ayete tekabül ediyor. "Biz bir lokma eti  türlü suretlere büründürüp, onu çok sağlam bir yerde koruyarak çok güzel bir şekle ulaştırdık''. Bu ayetin meali   aynı zamanda 20. yüzyılın  önemli sanat adamlarının kübizm tarifine benziyormuş! Bir çizgiyi, belli bir düzeye, giderek bir cisme devindirerek mükemmel 'form'a ulaşmak...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2942-uc-boyutlu-arayis-k%C3%A2gittan-uzaya.html), [web.archive.org (arşiv bağlantısı)](http://web.archive.org/web/20130904164728/http://www.aksiyon.com.tr:80/aksiyon/haber-2942-uc-boyutlu-arayis-k%C3%A2gittan-uzaya.html)
