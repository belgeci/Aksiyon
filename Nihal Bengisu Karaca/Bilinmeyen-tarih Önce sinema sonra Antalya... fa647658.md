# Önce sinema, sonra Antalya...

*Nihal Bengisu Karaca Bilinmeyen-tarih*

<div>
 <p>
  <font>
   Gelecek yıl 40.sı kutlanacak olan festival hâlâ birtakım organizasyon hataları, kimi konuklara yapılan ‘kabalıklar’la yansıyor basına. Ne yazık ki festival organizasyonu konusunda profesyonelleşmiş geniş bir kadro oluşturulabilmiş değil.
   <br/>
   <br/>
   Antalya Film Festivali 39. yılına sayısal açıdan komik denebilecek bir listeyle girdi. Bu yedi filmlik liste Deli Yürek, Gönlümdeki Köşk Olmasa, Sarı Günler, Martılar Açken, Sır Çocukları, Uzak ve Yeşil Işık’tan oluşuyor. Gelecek yıl 40.sı kutlanacak olan festival hâlâ birtakım organizasyon hataları, kimi konuklara yapılan ‘kabalıklar’la yansıyor basına. Ne yazık ki festival organizasyonu konusunda profesyonelleşmiş geniş bir kadro oluşturulabilmiş değil. Ama bu çapta bir etkinliği hâlâ büyük bir azimle yürütmeye çalışan yerel unsurların çabaları övgüye değer. Çünkü her yıl festivalin yükünü kaldırmak için sponsor arayışına giren Antalya için festivalin maddi gelir getiren bir tarafı yok.Güzel ve büyük bir kent oluşunu turizme borçlu olan Antalya için festival ne iç ne de dış turizmi tetikleyen bir unsur. “Sinemanın Renkleri ve Kültürlerin İzdüşümünü Görmek” bölümünde bir İsrail filmi var diye akın akın Antalya’ya hücum eden İsrailliler yok ortada, ya da aynı bölümde bir Vasilliki gösterilecek diye Antalya otellerini ihya eden eski düşman/yeni komşu patlaması da yaşanmıyor. Yıl içinde çekilen ve bir çoğu ilk kez burada gösterilen Türk filmlerinin iç turizmi artırması ihtimali de asla mevzubahis değil...
   <br>
    <br>
     Festivalin yarışma bölümündeki film sayısının azlığı çeşitli söylentilere neden oluyor. Bir kısım yapımcı yönetmenlerin filmlerini festivale vermek istemedikleri söyleniyor. Bu söylentilerin çıkış nedenini dışarıdan bir gözle bile tahmin etmek mümkün. Son yıllarda ödül töreninde ismi okunan yönetmenin orada bulunamaması dolayısıyla ödülü yapımcının alması, yapımcının da bulunamaması dolayısıyla ödülün oyunculardan birine verilmesi mutad sayılan durumlardan biri haline geldi. Filmini oraya gönderme, ama ödül alıp almamasını önemsememe, çünkü Antalya’nın böyle ciddi bir işin altından kalkamadığını düşünme halinin sanatçı cephesinden haklı sebepleri de var. İlki birinciye verilen ödülün sinema gibi pahalı bir iş için yeterince teşvik edici miktarda olmaması (30 milyar TL). Hoşnutsuzluğun bir kısmı ise geçtiğimiz yıllarda organizasyon sırasında yapılmış kimi haksızlıklardan kaynaklanıyor. İstanbul ve Antalya arasındaki mantalite farklılığının gerilimi bir hayli tırmandırdığı da oluyor; çıkan sürtüşmeler ve ÇASOD’un festivali protestosu sonucunda birkaç yıl önce yaşanan oyuncusuz kortej krizi halen hatırlanabilecek tazelikte.
     <br>
      <br>
       Festivalin kuşatıcı bir şenlik havasına bir türlü bürünememesi ve ödül törenlerinin ulusal kanallarca naklen yayınlanmasına rağmen birkaç yıldır katılımsızlıkla malul olması, sönük geçmesi ve üzerine bir de bu yılki yarışma filmlerinin hepi topu yedi adette kalması bir kısım sinema çevresinin bu festivalden ümidi kestiği, ya da en azından festivalin ürünleri üzerinde ne olumlu ne de olumsuz hiçbir etki yapmadığına inanmış oldukları sonucuna götürüyor bizi, ki vahim bir sonuç. Az ama öz... mü? diye sorulacak olsa cevabın ancak ne evet ne hayır olabileceği liste içinden biri eninde sonunda galip çıkacak ve siz bu satırları okuduğunuzda en iyi film, en iyi erkek ve kadın oyuncu gibi belli başlı ödüller verilmiş olacak. Şimdiden gördüğüm, büyük prodüksiyonuna ve Yeşilçam sinemasından gelenlerin beğenisine rağmen, gerek biçimi gerekse ideolojik backgroundu jürinin kriterlerine uymayan Deli Yürek’in ve Hülya Avşar’lı kadrosuna rağmen gösterime girdiğinde de umduğu başarıyı elde edemeyen Yeşil Işık’ın pek fazla şanslarının olmadığı. Sarı Günler ise sıcak bir dokusu ve burnumuzun dibindeki bir halkla temas noktası yaratması açısından özel. Ama en başta Kuzey Iraklı yönetmeni, Kuzey Iraklı oyuncuları ve Irak-İran-Türkiye arasında kalmış bir sınır köyünde yaşanan felaket öncesi günleri anlatması yani yapımcısı Kadir Sözen dışındaki tüm unsurları ile ‘Türk Sineması’ dediğimiz kavramın sınırlarında durması, bazı anlatım eksiklikleri olması nedeniyle önemli bir ödül almayacak gibi. Masalsı tadı ve oyunculuk performansıyla öne çıkan Gönlümdeki Köşk Olmasa; sanatçının topluma, geçmişine ve giderek kendi hayatına yabancılaşmasını oldukça etkileyici fotoğraflarla anlatmış Uzak; sokak çocukları gibi kanayan bir yaranın kabuğundan keder kadar umut çıkarabilen Sır Çocukları birbirine eşit mesafede duruyor bana göre. Gündeme içerdiği argo ve uyuşturucu unsurlarıyla düşen Martılar Açken’in şansı ise diğer filmlere oranla daha az gibi görünüyor. Yarışma bir tarafa, Vizontele, Güle Güle ve Komser Şekspir’in gösterimlerinin “Köyde Sinema Şenliği” başlığı altında çevre köylerde yapılması fikir olarak da, belirli bir basın ve sinema çevresinin köylüyle tanışmasını sağlaması açısından da kutlanması gereken bir girişim. Umarız gelecek yıllarda bu tip parlak fikirler çoğalır ve festival de sinema gibi paylaşılan, yayılan ve böylelikle adına yaraşan bir hüviyete bürünür.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 70 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1932), [web.archive.org (arşiv bağlantısı)](http://web.archive.org/web/20050302051806/http://www.aksiyon.com.tr:80/yazdir.php?id=1932)
