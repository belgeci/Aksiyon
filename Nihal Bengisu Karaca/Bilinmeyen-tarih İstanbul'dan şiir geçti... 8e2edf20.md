# İstanbul’dan şiir geçti...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302174341im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174341im_/http://www.aksiyon.com.tr/resim/305/61.jpg" vspace="5"/>
  </p>
 </font>
 <font class="content">
  Dünya değerler sistemini önüne katmış kovalıyor; şiir de payını alıyor bu itiş kakıştan. Giderek azalıyor, okuyucusunu yitiriyor.
 </font>
 <br/>
 <p>
  <font class="content">
   Kimi zaman okuyucusunu —yoksa tüketicisini mi demeliyiz?— kendi arayıp bulmak zorunda kalıyor şair. Kimi zaman kadim bir değer olan ve bir zamanlar peygamberlerin kaynağından beslendiğine inanılan şiiri yüceltme girişimleri geliyor gündeme. Şiirsizleşen dünyaya ve onu tek tip bir dilin sultası altına alan kültür dayatmacılığına karşı şiirden yapılmış bir kale örülmeye çalışılıyor sanki. Dünyanın en büyük beş dilinden ikisi, hakim dilin yayılmacılığının karşısında Taşkent —Lima şiir hattını kuruyor. Özbekistan’ın başkenti Taşkent ile Peru’nun başkenti Lima arasında oluşan bu hat iki dünyanın dillerini ve şairlerini birbirine göstermeyi amaçlıyor. İstanbul Kültür ve Sanat Ürünleri A.Ş’nin aylık kültür ve edebiyat dergisi “E”nin katılımı ile 28 Eylül—1 Ekim tarihleri arasında gerçekleştirdiği etkinlik Türk dünyasından ve Latin İspanyol dünyasından şairlerin yayınladığı sonuç bildirgesiyle son buluyor. On beş şairin katıldığı buluşma bu on beş şairin; Francisca Aguirre, İlhan Berk, Eyvaz Borçallı, Çetin Celal, Alper Çeker, İhsan Deniz, Jose Hierro, Bayırcan Karabekov, Turan Koç, Vasif Nesib, Adnan Özer, Pedro Shimose, Oktay Taftalı, Tuğrul Tanyol, Hugo Guitierrez Vega’nın şiirlerinden oluşan İspanyolca—Türkçe bir kitapla belgeleniyor.
   <br>
    <br>
     “Taşkent—Lima Şiir Hattı İstanbul Buluşması” küreselleşmenin dayattığı şiirsiz dünyaya Türk ve Latin dünyalarının ortak karşı çıkışının ilk adımıdır” deniliyor bildiride. Hattın iki ucunun hangi kriterlere göre belirlendiği sorusuna E Dergisinden Adnan Özer şöyle cevap veriyor: “İkinci Dünya Savaşından sonra az gelişmiş ülkelerde bir tür modernleşme hareketi başladı, edebiyatlarını modernleştirmeye, kültürlerini rasyonelleştirmeye başladı bu ülkeler ve Türkiye bunlar arasında öncü bir konumdaydı. Bugün Orta Avrupa ve diğer gelişmiş ülkelerdeki edebiyat kurumsallaşmasının dışında kalan bir dünya var. Bu topoğrafik bir çizgi değil, sembolik bir çizgi. Lima ve Taşkent birer imaj. İspanyolca ve Türkçe kurumsallaşan dillerin dışında kalmış iki büyük dil. Tarihleri itibariyle çok geniş bir diasporaya sahip iki dünya”.
     <br>
      <br>
       Peki “dışarıda kalanlar” yalnızca Türk ve İspanyol dilleri mi? “Organizasyon sorumlusu Alper Çeker “ Hayır” diyor “Araplar var sözgelimi. Ama bu daha bir başlangıç. Giderek genişleyecek bir kapsam bu. Bundan sonra düzenlenecek buluşmalarda Tunus’dan, Yemen’den de şairlerin gelmesini sağlayacağız”.
       <br/>
       <br/>
       Buluşma kapsamına dahil olan şairler arasında Cervantes gibi büyük bir şiir ödülüne sahip ve aslında ülkesinde bile bulunduğu şehirden pek fazla dışarı çıkmayan Jose Hierro gibi, Bolivyalı şair Pedro Shimose gibi büyük isimler göze çarpıyor. Türk şiirini temsil eden isimler arasında ise İlhan Berk ve Turan Koç’un varlıkları önem arzediyor. “Dışarıdaki” Türk şiirine, “Türk Şiiri” diyebileceğimiz şeyin ancak dolaşıma girebildiği büyük kentlerin dışından, Kayseri’den katılan Turan Koç ise etkinliği şöyle değerlendiriyor: “Herşeyden önce şiirin var olduğunu, yürürlükte olduğunu duyurmak gibi bir misyonu vardı bu buluşmanın. Diğer taraftan bu şiir hattı eskiden beri duyduğumuz, duyarlı olduğumuz bir hat. Bu etkinliği düzenleyenler sanırım sağımızın solumuzun imajla dolup taştığı şu dönemde kelamı, sözü şiiri vurgulamaya çalışıyorlardı. Kendi adıma sevindirici buluyorum böyle projeleri, şiirin sesi duyulduğunda mutlu oluyorum.”
       <br/>
       <br/>
       “Küreselleşmeye karşı şiirle direnelim”
       <br/>
       <br/>
       ‘Küreselleşme’nin getirdiği aynileşmeye ve yozlaşmaya küreselleşmenin silahıyla yani iletişimle direnilmesi gerektiğini ifade eden şairlere, bu işbirliğinin ortak bir dil arayışı, yeni bir senteze varmak gibi “küresel”liklerden uzakta kalmayı başarıp başaramayacağını soruyoruz. Adnan Özer, “Bu multikültürel bir olay değil. Burada olan iki farklı şeyi bir araya getirip ondan anlamlı bir ilişki doğmasını sağlamak. Yılda iki kez bülten yayınlayacağız ve sürekli bir haberleşme merkezi kuracağız” diyor. Etkinlik boyunca Türk şiirini yeterince bilmedikleri için üzüntülerini ifade eden ve kuşkusuz bir fırsat olan bu zemin için memnuniyetlerini dile getiren konuk Latin şairlere göre bu hareket tek hakim dil olan İngilizceye ve onu dayatan globalleşmeye karşı bir hareket. Peki sözkonusu buluşma bizzat globalleşmenin bir nimeti değil mi? Jose Hierro’ya göre evet, fakat bunda bir sakınca yok. “Çünkü, globalleşmeyi reddetmek anlamsız. Artık yapılacak şey ona karşı onun imkanlarını kullanmak.”
       <br/>
       <br/>
       “Yaptığımız hareketin küreselleşmenin bir uzantısı olduğu doğru” diyor Turan Koç. “İnsan böyle bir olgu içinde bireyselliğini, yerli düşüncesini, sahip olduğu uygarlığı ne ölçüde vurgulayabilir, ait olduğu toplumu ne kadar yansıtabilir gibi kaygılar yerinde ve haklı kaygılardır”. Küreselleşmenin imkanlarından faydalanmak ise Özer’e göre şu anlama geliyor: “Rimbault küreselleşirken Fuzûli’nin de küreselleşmesi”. Etkinlik kapsamında yer alan ve irtibat komitesinde bulunan diğer bir şair Metin Celal ise şiirin günümüz dünyasına karşı bir direniş odağı olup olamayacağına ilişkin soruya karşılık olarak yakın vadedeki somut hedeflerini ortaya koymayı tercih ediyor. “Bizim hem İspanyolca hem Türkçe yazan şairlerimiz var. Asıl hedef, bu şairlerin birbirlerinin ülkelerinde tanınmasının sağlanması, İspanyolca şiirlerin Türkçe’ye, Türkçe şiirlerin İspanyolca’ya çevrilmesi.
       <br/>
       <br/>
       Buluşmanın argümanını küreselleşen dünyada, küreselleşen bir şiir değil, yakınlaşan şairler olarak anlamak da mümkün. Ancak Taşkent—Lima Şiir Hattı ifadesinin bile imajinatif olarak Bakü—Ceyhan Boru Hattına gizli/açık gönderme olduğu bir düzlemde, paranın rahat dolaşımı demek olan küreselleşmenin “imkanlarını” şiir için, şiir bağlamında kullanma fikri biraz ürkütücü geliyor insana. Siz ne dersiniz?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13863), [web.archive.org (arşiv bağlantısı)](http://web.archive.org/web/20050302174341/http://www.aksiyon.com.tr:80/detay.php?id=13863)
