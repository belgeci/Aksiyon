# Çini Kütahya,dadır

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050302223317im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223317im_/http://www.aksiyon.com.tr/resim/296/60.jpg" vspace="5"/>
  </p>
 </font>
 <font class="content">
  Seramik ve insan, dört elementin buluştuğu ortak bir kaderi yaşarken, “bilinmeyen” beşinci kardeşlerini arıyorlar. Tanrı’nın “bildiği”, insana verdiği bir şey bu...
 </font>
 <br/>
 <p>
  <font class="content">
   Bildiğini bilmeyen insanın yaptığı şahit tutmaktır; şiirini, eylemini ve nesneyi yanına katar, küçük yaşanımların ve büyük hissedişlerin vadisinde sancıyla, neşeyle, arayışla devam eder yolculuğuna... Önce yalnızca suyla karıştırılmış topraktan ibaret olan bulamaç, tıpkı Adem gibi, ruhuna üflenen “cevher”le pişerek, nefeslenerek ve evrilerek “san’at”a dönüşür.
   <br>
    <br>
     İmzasını “Sıtkı” diye atan bir ustamız var. Kütahya, çini ya da seramik sözcüklerinden biriyle hemen eşleşiverir adı. Geçtiğimiz hafta Türk ve İslam Eserleri müzesinde açılan “Geçmişten Günümüze Ulaşan Soluk” sergisi Sıtkı Usta’nın eserlerini görmek isteyenler için iyi bir fırsat. Sergi hem müze hem de Sıtkı Olçar için ayrı cihetlerden önem taşıyor. İlki, Sıtkı Usta, seramik izleğinde çeşitli sergilere kucak açan müze için önemli bir kilometre taşı. Bilindiği gibi Türk İslam Sanat Eserleri Müzesi Faenza seramiklerinden, Hollanda Delft seramiklerine, “Kahve seramikleri” başlığı altında büyük Türk seramikçilerinin eserlerinden, Fas, Tunus, Japonya seramiklerine ve hatta çağımızın Picasso, Tapies, Fontana gibi büyük ustalarının eserlerine dek uzanan bir skalaya kucak açtı şimdiye değin... “Bugün ise biraz da günümüz Türkiye’sindeki atölyelere bakmak istemekteyiz” diyor müze müdürü Dr. Nazan Ölçer, “...ve yola, ‘geçmişi tekrar’ ile başlayıp, artık özgün eserler yaratma peşinde koşan bir ustaya yer veririken, onun uzun yıllardır bıkmadan sürdürdüğü çabaya saygıyla bakıyoruz.”
     <br>
      <br>
       Sıtkı Usta’nın, adı geçen müzede sergilenmekte olan eserleri doğrusu saygıdan çok hayranlık uyandırıyor. Usta—çırak ilişkisinden yetişen “alaylı” bir sanatçı olan Sıtkı Usta “Geçmişten Günümüze Ulaşan Soluk” sergisinde muhtelif zamanlarda yaptığı ve sergilediği çalışmalarından oluşan karma bir içerik sunuyor sanatseverlere. Ancak ilk kez sergilenen yapıtlara da yer verilmiş elbette. Yapıtların çoğunda baskın olan balık figürü tabak ve çanakları süsleyen iki boyutlu küçük bir desen olmaktan çıkmış ve bir metre boyunda kocaman, sapsarı bir biblo olmuş mesela... Sıtkı Usta bir balığı ilk kez bu kadar büyük bir formda çalıştığını söylüyor. Sözkonusu serginin farklı olan bir yanı da sanatçının Suna ve İnan Kıraç Ailesi koleksiyonlarındaki 18.yy. Kütahya çinilerinden alıntıladığı figürleri içermesi... Sözkonusu çiniler 18.yy. Kütahya’sının bilinmeyen yönlerine ışık tutacak figürler içeriyor Sıtkı Usta’ya göre. Çeşitli bitkiler, kuşlar, çalışan kadın figürleri Kıraç ailesinin izniyle şimdi Sıtkı Ustanın çinilerinde boy gösteriyorlar; yüzyıllar arasındaki mesafe sanatçının parmakları arasında eriyor, zaman ustanın elinde bir nimet olup çıkıyor. Eski dünyalar, evvel zamanlar yeni kriterlerle katmanlanıyor yapıtlarda. Sözgelimi onun en ilgi çekici serilerinden biri olan Bizans serisinde mozaikler artık büyük yapıların tavanlarını ve duvarlarını değil Sıtkı Ustanın formlarını süslüyorlar. “Mozaiki çiniyle birleştiren ilk sanatçı benim” diyor usta. Tavus kuşları, bir ağacın yemişine uzanmaya çalışan atlar, laleler, ve geometrik desenler... Sonra uzak âlemlere uzanıyor, bulutların üzerine çıkıyor ve arzı kuşbakışı betimliyor. Sıtkı Usta’nın en sevdiği renklerden birinde, parlak çivit mavisinde salınan yelkenlerin kıyıya uzaklığını görebilirsiniz artık; tepelerinde bayrakların uçuştuğu kuleleri, hurma ağaçlarını, kırmızı çatılı küçük evleri izleyebilirsiniz. “Anadolu da böyle katman katman değil midir” diyor, “...kazdıkça daha farklı bir şey bulursunuz burada, bu katmanların hepsine ulaşmak ve onları bünyemde toplamak istiyorum” Üstelik Anadolu’yla yetindiği söylenemez Olçar’ın. sözgelimi sergide yer alan bazı eserlerini Metropolitan Müzesi’ndeki Picasso’nun seramiklerinden esinlenerek tasarlamış. Yakın bir zamanda Semerkant’a, Buhara’ya, Keşan’a ve İran’a gitmek istiyor. Çünkü sanatçı üretebilmek için esin kaynaklarını çoğaltmalı, gördüğü ve yaşadığı lezzetleri artırmalı. Zengin bir geleneği modern bakış açılarına uyarlayabilme konusunda özel bir başarısı var Olçar’ın, bunu yaparken çok fazla çabalamasına da gerek yok. Ketum olmaktan çok uzakta, dış uyaranlara açık, rahat bir kişiliğe sahip. Kütahya’da oturuyor ve daha büyük bir şehre mesela herkesin yaptığı gibi İstanbul’a taşınmayı düşünmüyor. Pergelin bir ucunu Kütahya’ya saplamış, diğer ucuyla sanatın ve kültürün yaşadığı tüm havzaları içine alacak kadar geniş bir daire çiziyor. Bu dairenin içine uzak yerlerden gelen dostlarla yapılacak organize doğa yürüyüşleri de dahil...
       <br/>
       <br/>
       Kırmızıyı kim kaybetmiş, kim bulmuş?
       <br/>
       <br/>
       Sergi için bastırılan broşürde bir ifade dikkatimizi çekiyor: “Sıtkı Usta İznik çiniciliğinin sırrı 300 yıldır çözülemeyen mercan kırmızısını bulmayı amaç edindi.. “Oysa İznik çinisinin kırmızısı bulundu ve bulanlar tarafından halen kullanılmakta diye biliyoruz biz!....“Hayır” diyor Sıtkı Usta.. “Kırmızı bulundu diyenlerin de kullandığı şey, Alman Degussa firmasının ürettiği kırmızı bir boyadır, bahsi geçen, “bulundu” denilen bir kırmızı varsa odur, mercan kırmızısı halen kayıptır.” Mercan kırmızısının 16. yy sonu ile 17.yy başı arasında sadece 60 yıl gibi kısa bir süre hüküm sürmüş olduğunu söylüyor sanatçı. “Yaptığım araştırmalara göre bu boya İpek Yolu dolayımıyla Uzakdoğu’dan geliyordu. Japonya’nın Kurita müzesindeki Narine porselenlerinde kullanılan kırmızı da muhtemelen bu kırmızıydı. Ancak biz kalay oksitli sır kullandığımız için bizdeki kırmızı çok daha güzel ve çarpıcı oluyordu.” Daha sonra belki İpek Yolu’nun cazibesini yetirmesiyle, belki de bazı ekonomik nedenlerle kayboluyor mercan kırmızısı, bir daha da izine rastlanmıyor.
       <br/>
       <br/>
       Kaybolan bir tek kırmızı mı? Geleneksel sanatlar denildiğinde sık sık bir “kaybolmaya yüz tutmuş” ibaresi geliyor hemen ardından. “Çünkü marifet iltifata tàbidir” diyor Usta. “İtibar görmeyen sanat yaşamaz. Biz hâlâ varsak 25 yıldır mücadele etmemizdir sebep. Öyle ki farklı milliyetteki koleksiyonlerlerden sipariş alırken, eserlerim British Müzesi’ne girerken kendi vatanımda dudak bükülmüştür bana; çünkü ismimiz Sıtkı’dır, Hans ya da Robert değil!” Londra’da, Madrid’de, Tokyo’da, Volos’ta, Bologna’da, New York’ta, Nigata’da ve daha pek çok yerde kişisel sergi açmış olan Sıtkı Olçar, Türkiye’de uzun zaman kendisine sadece azınlıklardan olan sanatseverlerin ilgi gösterdiğini söylüyor. Halen Danimarka’nın Luciana Müzesi’nde, Norveç Deniz Müzesi’nde, British Müzesi’nde, Japonya’da Kurita Müzesi’nde ve yine Japonların Ertuğrul Gemisi müzesinde eserleri bulunan sanatçı Kütahya’daki bir müzeye destek olmak için bir eserini hediye ettiğini ama onların bin bir nazla eseri sergilediklerini anlatıyor gülerek; “Sonuç şu ki, bu çok değerli sanatlarla iştigal edenler genelde yurtdışından itibar görüyorlar daha çok. Hâlâ ayaktalarsa da nedeni bu.” Fakat bu durum eskisi kadar kötü değilmiş şimdi. Alıcılarının çoğunu hâlâ Catherine’ler, Mary’ler ve Rodi’ler oluştursa da, Türkiye’de de yeni yeni uyanışlar varmış artık. Ama tesbitlerine göre bu uyanış sadece sivil bazda. “Madrid Üniversitesi sanat bölümü öğrencileri Sıtkı Usta’yı bilir, ama Türkiye’nin Kültür Bakanlığında kimse tanımaz bizi.” Kültür ve Turizm bakanlıklarının bırakın Sıtkı Usta’yı, Kütahya çinisinden bile bîhaber olduklarını söylüyor Olçar... “Çini diye üç yüz yıl önce bitmiş bir çiniyi, İznik çinisini öne çıkarıyorlar hâlâ.. Yapılan afişlerde İznik çinisini çalışıyorlar. Oysa bir Kütahya çinisi var ve bu iş burada, iyisiyle kötüsüyle icra edilmekte, yaşamakta...”
       <br/>
       <br/>
       Önümüzdeki sene Yunanistan’ın Volos kentinde bir sergi açacak Sıtkı Olçar. Gelecek yıl, daha önce Tokyo’daki Kurita Müzesi’ne verdiği altın varaklara benzer çalışmalara ağırlık vereceğini söylüyor. Ne diyelim, onun elleri dert görmesin, siz de 10 Eylül tarihine kadar açık olan sergiyi görmemezlik etmeyin...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14117), [web.archive.org (arşiv bağlantısı)](http://web.archive.org/web/20050302223317/http://www.aksiyon.com.tr:80/detay.php?id=14117)
