# Önce söz vardı

*Nihal Bengisu Karaca 2000.10.14*

<div>
 <img border="0" src="/web/20020329150207im_/http://www.aksiyon.com.tr/yazar/sinek.jpg"/>
 <p class="spot">
  Film fısıltı şeklindeki sözün enerjisi kadar içeriğin tekabül ettiği "gerçeklik" payını da kurgunun içine dahil ediyor giderek, bu payın büyük bir kısmı Derrick'in geçmişiyle de ilintili.
 </p>
 <p class="metin">
  ORİJİNAL ADI: GOSSIP
 </p>
 <p class="metin">
  YÖNETMEN: DAVIS GUGGENHEIM
 </p>
 <p class="metin">
  OYUNCULAR: JAMES MARSDEN, LENA HEADLEY, NORMAN REEDUS, KATE HUDSON
 </p>
 <p class="metin">
  SENARYO: GREGORY POIRIER
 </p>
 <p class="metin">
  YAPIM: J. SILVER, B. NEWMYER
 </p>
 <p class="metin">
  DAĞITIM: WARNER BROS
 </p>
 <p class="metin">
 </p>
 <p class="metin">
  <img border="0" height="180" hspace="5" src="/web/20020329150207im_/http://www.aksiyon.com.tr/2000/306/resimler/MYSELF.jpg" vspace="5"/>
  Paparazzi haberleri şu soruyu dayatıyor; zemin bu kadar kaygan iken neden herkes topuklu ayakkabı giyiyor? Ayakta kalmanın değil, yerleri süpürürcesine yuvarlanmanın amaçlandığı bu sefih eğlencede en son düşenin yarattığı patırtı nasıl oluyor da ilk düşenin karşılaştığı vaveylaya denk olabiliyor? Laf ebeliğinin tek mesai olduğu "mesaisiz" camiada "laf", nasıl oluyor da değeri durmadan yükselen bir meta olabiliyor; kötü söz sahibine ait olmaktan çıkıyor, ışık hızından daha hızlı yayılabiliyor?
 </p>
 <p class="metin">
  Geçtiğimiz hafta gösterime giren ve dilimize talihsiz bir şekilde Seks Dedikoduları diye çevrilen Gossip, bir grup acar üniversite gencinin habercilikte dedikodunun rolünü test etmek amacıyla çıkardıkları dedikodunun, ölümcül boyutlara gelişini anlatan ilginç bir film. Derrick, Cathy ve Travis imajı eline erkek eli değmemiş saf kız olan güzel ve zengin Naomi'nin bir partide Beau'yla birlikte olduğu söylentisini yayıyorlar. İşin kötüsü partiyi fena halde sarhoş bir biçimde tamamlayan Naomi bile bir süre sonra gittikçe detaylanmış olan bu söylentilere inanıyor ve tecavüze uğradığı iddiasıyla suç duyurusunda bulunuyor. Travis'le birlikte Derrick'in evini paylaşan Cathy bu oyunu sonlandırmaya çalışsa da etkili olamıyor. Kimseyi bunun bir dedikodu olduğuna ve bu dedikoduyu Travis ve Derrick ile birlikte kendilerinin uydurduğuna inandıramıyor.
 </p>
 <p class="metin">
  Gossip sözün kendinden menkul gücünü vurgulamak için seçtiği yöntemlerle oldukça başarılı ilerleyen bir film. İşin içine "önce söz vardı" şeklindeki kadim anekdotun da girdiği tartışma sahneleri entellektüel bilinci gıdıklamaya yetiyor. Bugün dedikodu deyip küçümsediğimiz şey hayatın tam da kalbidir; Matta "Ben şöyle duydum" demiştir örneğin, Markos karşı çıkmıştır "Hayır, İsa şöyle şöyle dedi"... Herşeyin başı sözdür ve o söze duyulan inanma isteği. Derrick Naomi hakkında "uydururken" Naomi'nin bile bu sözlere inanmaktan kendini alıkoyamayacağını biliyor. Naomi'nin pahalı kalem takımları da Beau'nun normal şartlarda masum sayılabilecek maço söylemleri kadar kışkırtıyor sözün yayılımını. Dedikodu Derrick için eğlenceli bir şey ama hepsi bu kadar değil. Film fısıltı şeklindeki sözün enerjisi kadar içeriğin tekabül ettiği "gerçeklik" payını da kurgunun içine dahil ediyor giderek, bu payın büyük bir kısmı Derrick'in geçmişiyle de ilintili.
 </p>
 <p class="metin">
  Dedikoduyla medyanın neredeyse aynı şey olduğuna, tecavüz olgusunda şimdi erkek aleyhine oluşan önyargılara, cinsel özgürlüğün yerleşik bir kabul gibi göründüğü gençlik çevresinin bir arenaya dönüşmesindeki ince sınıra dair başarılı imalarda bulunuyor film. Fakat ne yazık ki başlangıçtaki önermelerini doğru bir noktaya taşıyamıyor. İkinci yarıda hikayeye dahil olan unsurlar, Batılı toplumları ya da gelişmekte olan bizimki gibi ülkeleri ilgilendirebilecek konuların tartışılmasını sekteye uğratıyor; film afişindeki imajın sınırları içinde kalıyor. Sonuçta Gossip içerdiği gençlik ve gerilim unsurları bakımından teen slasher'lara özenmiş, kandırmacalardan medet ummuş, istediklerini yapmamış bir film olarak kalıyor.
 </p>
 <p class="metin">
  Not: Eylül ayını çoktan geride bıraktığımız şu günlerde kişisel açılışını yapmak için dişe dokunur bir yapımı bekleyenler daha bir müddet bekleyecekler gibi görünüyor. Roman Polanski'nin beklentileri boşa çıkaran Ninth Gate/ 9. Kapı'sından sonra Brian de Palma'nın "ilk" bilimkurgusu "Mission: Mars" ne kadar uğraşırsanız uğraşın "içinize sinmeyecek" bir film. Scary movie/ Korkunç bir film ise korku filmlerinin üstü kapalı cinsellik imasını deşifre etmek adına öyle aşırı bir üslûp kullanıyor ki istediği hoşgörünün bedelini okuyucu nezdindeki tüm kredimizi kullansak bile karşılayamayız.
 </p>
 <p class="metin">
 </p>
 <p class="metin">
 </p>
 <p class="arabaslik">
  <img border="0" height="262" hspace="8" src="/web/20020329150207im_/http://www.aksiyon.com.tr/2000/306/resimler/RULEB.jpg" vspace="8"/>
  Kahraman albay hükümete karşı Vur Emri
 </p>
 <p class="metin">
  ORİJİNAL ADI: RULEB of ENGAGEMENT
 </p>
 <p class="metin">
  YÖNETMEN: WILLIAM FRIEDKIN
 </p>
 <p class="metin">
  OYNAYANLAR: TOMMY LEE JONES, SAMUEL L. JACKSON, GUY PEARCE, BRUCE GREENWOOD
 </p>
 <p class="metin">
  SENARYO: STEPHEN GAGHAN (JAMES WEBB'İN ÖYKÜSÜNDEN)
 </p>
 <p class="metin">
  YAPIMCI: RICHARD D. ZANUCK, SCOTT RUDIN
 </p>
 <p class="metin">
  DAĞITIM: AVŞAR FİLM-PİNEMA FİLM
 </p>
 <p class="metin">
  Kahramanlığı ve vatanseverliği ile tanınan bir ordu mensubu olan Albay Childers şimdi kötü giden bir kurtarma operasyonu nedeniyle mahkemeye çıkarılmaktadır. Kendisine avukat olarak başarısına güvendiği kadar dostluğuna da inandığı Hodges’i seçer. Aralarındaki dostluk bağına rağmen Hodges bu davayı isteksizce kabul eder. Çünkü 30 yıl önce Vietnam’da hayatını kurtarmış olan bu arkadaşından kuşkulanmaya başlamıştır. Rules of Engagement/ Vur Emri ırkçılık yapmakla suçlandı. Filmin, Arapları sinsi, temizlik kurallarından bihaber, potansiyel terörist olarak gösterdiği iddia edildi. Arap—Amerikan Ayrımcılık Komitesi’nin filmi kara listesine aldığını da ekleyelim.
 </p>
 <p class="metin">
 </p>
 <center>
  <a class="anaorta" href="http://web.archive.org/web/20020329150207/mailto:nihalbengisu@hotmail.com">
   nihalbengisu@hotmail.com
  </a>
 </center>
 <p>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/306/sinema/1.htm), [web.archive.org (arşiv bağlantısı)](http://web.archive.org/web/20020329150207/http://www.aksiyon.com.tr:80/2000/306/sinema/1.htm)
