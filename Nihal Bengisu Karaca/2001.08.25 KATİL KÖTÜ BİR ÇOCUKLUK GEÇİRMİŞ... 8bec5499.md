# KATİL KÖTÜ BİR ÇOCUKLUK GEÇİRMİŞ...

*Nihal Bengisu Karaca 2001.08.25*

<div>
 <img border="0" src="/web/20020423055020im_/http://www.aksiyon.com.tr/yazar/sinek.jpg"/>
 <p class="spot">
  O bir katil , ama bir çocuğu öldürecek kadar değil. Hırslı, fakat tarihe geçecek bir eylemin emek gerektirdiğini bilecek kadar ferasetli; bir örümceğin ağlarını ince ince örüşündeki sabır var onda, karşımızdaki adi bir suçlu, ama sıradan biri değil.
 </p>
 <p class="metin">
 </p>
 <img border="0" src="/web/20020423055020im_/http://www.aksiyon.com.tr/2001/351/resimler/katil.jpg"/>
 <p class="metin">
  Kendini affetme başarısını bir türlü gösteremeyen ve emekli olmayı iple çeken psikolog, yazar ve dedektif Alex Cross şimdi zorlu bir davayı almış görünüyor. Aslında merkezin ya da FBI'ın seçip görevlendirdiği bir polis değil o, Alex Cross bizzat suçlu olan kişi tarafından tercih edilmiş biri, o "seçilmiş kişi". Yaptığın her ne olursa olsun takdir edilmek istiyorsun çünkü.  Özenle pişirdiği yemeği kocasının önüne koyup "ellerine sağlık" sözünü duymak isteyen bir kadın ne ise, kendince tarihe geçecek bir kaçırma eylemi planlayıp iki yıl bunu gerçekleştirmek için fırsat kollamış ve bunu gizli servisin ajanları önünde gerçekleştirmiş bir suçlu için de "aferin iyi kaçırdın" denmesi o. Mesele eylemin etik değerlere uygunluğu değil, ne kadar doğru olduğu değil, hiçbir zaman da olmadı, mesele "başarı".  Akıl ve yetenekle nelerin ve nelerin başarılabildiğinin sınanması var artık. Alex Cross'un dediği gibi "neyi iyi yapıyorsan o sensin" mantığı var. Başarı ile tamamlanmış her ne varsa, ister iyi ister kötü olsun bir karşılığı var, başarı karşılığını istiyor; para mı, para Britney Spears gibi birinde bile var, gerçek bir zeka belirtisi ve beceri parayla değil "anlaşılma ve hayranlık uyandırma ile payelenmeli. Gary Soneji senatörün küçük kızı Megan'ı kaçırdığında fidye umrunda bile değildi.
 </p>
 <p class="metin">
  Lee Tamahori'yi "Once Were Warriors / Bir Zamanlar Savaşçıydılar" adlı o yağ gibi akan, sıcak ve ekonomik filminden hatırlıyoruz. Tür olarak Along Came a Spider / Örümceğin Maskesi'nden hayli farklı olan "Bir Zamanlar Savaşçıydılar"da da Tamahori önceden hesap edilmesi güç durumlar oluşturmayı seviyordu. Tamahori soğukkanlı bir polisiye gerilimde bile, insanoğlunun kişiliğinin, aklı, yetenekleri, ihtirasları, hatıraları gibi birden çok bileşenin ürünü olduğunu ve bunların hiçbirinin tek başına bir insanı iyi ya da kötü yapmaya yetmediğini vurgulamaya çalışıyor. Bunu yaparken elindeki en iyi koz elbette Morgan Freeman. Onun o siyah ve düşünceli yüzünün, karanlık noktalara dikilmiş şefkatli bakışlarının Tamahori'nin amaçlarına uyan bir tarafı var. Tamahori'nin kendini verdiği bir film olduğunu düşündüğüm Bir zamanlar... ile Örümceğin Maskesi arasındaki en bariz benzerliklerden diğeri ise yönetmenin aile kavramına yaptığı vurgu. İlkinde özünü unutmuş bir toplumda yozlaşmış ilişkiler kuran "ailenin" soldurduğu bir hayata ve bu şok etkisinin sağladığı uyanışlara yönelen bireysel çıkışlar vardı; Örümceğin Maskesi ise Gary Soneji'nin kötü bir çocukluk geçirdiğini vurgulamadan geçmiyor. Özel ajan Flannigan ise babası hakkında çok az şey bilen ve bu konudaki hassasiyetini aşamamış biri. Bu çocukluk ve aile meselesi yönetmen için o kadar önemli ki, sözkonusu vurgu an be an melodramatik görüntüler ortaya çıkmasına bile neden oluyor.
 </p>
 <p class="metin">
  Along Came a Spider izleyicinin hesaplarını ters yüz eden bir film. Beklenmedik gelişmelerin, umulmadık yakınlaşmaların (ilk defa bir yetkili ve etkili bir ajan, Oliver, yerel polisten olan Alex ile dalaşmadan çalışıyor), fikir değiştirmelerin, 180 derece dönüşlerin ivmesiyle örülmüş bir kurguya sahip. Film Tamahori'nin ilgi alanlarıyla sıradan bir polisiye gerilimden fazlası olmaya çalışıyor.  Ama Tamahori'nin Freeman dışındaki oyuncularla bir sorunu varmış gibi. Ridley Scott'in 1492: Conquest of Paradise filmindeki rolüyle akılda kalıcı bir performans sergileyen Micheal Wincott (Gary Soneji/Jonathan Mercuiso) ilginç bir biçimde üstlendiği rolü inandırıcı kılamıyor. Monnica Potter'da ise yine öyle,  hikayeye yama olma sorunu var. Ezcümle film şaşırtıcı olmayı başarıyor ama "heyecanlandıramıyor", sadece türün meraklılarına tavsiye edilecek bir film olarak kalıyor.
 </p>
 <p class="metin">
  Örümceğin Maskesi
 </p>
 <p class="metin">
  Orj adı: Along Came a Spider
 </p>
 <p class="metin">
  Yön: Lee Tamahori
 </p>
 <p class="metin">
  Oyn: Morgen Freeman, M. Potter, M. Vincott
 </p>
 <p class="metin">
  Sen: Marc Moss ( James Patterson'un kitabından)
 </p>
 <p class="metin">
  Yapım: David Brown, Joe Wizan
 </p>
 <p class="metin">
 </p>
 <p class="arabaslik">
  Yine mi sen?
 </p>
 <p class="metin">
  Jurassic Park 3
 </p>
 <p class="metin">
 </p>
 <p class="metin">
  Yön: Joe Johnston
 </p>
 <p class="metin">
  Oyn: Sam Neil, William H. Macy, Tea Leoni, Michael Jeter
 </p>
 <p class="metin">
  Sen: Alexander Payne, Craig Rosenberg, Jim Taylor
 </p>
 <p class="metin">
  Yapım: Kathleen Kennedy, Larry Franco
 </p>
 <p class="metin">
 </p>
 <p class="metin">
  Dinazorların ardı arkası kesilmiyor. Hem kendilerinin hem de ümmetin ağzını fena halde yakmış olan dinazorlar bir kaç kendini bilmez bilimadamının keşif tutkusuyla hayata dönüyorlar yine. İlk filmde ilk projenin ev sahibi Isla Nubar adası kapatılmış, ikinci filmde John Hammond'un labaratuarlarına mekanlık eden Los Cincos Muertes adası büyük bir fırtınıyla yıkılmış ve prehistorik yaratıklar etrafa dağılmıştı. Şimdi aradan dört yıl daha geçti. Bu sefer aklını yitirip dinazor sevdasının peşine düşen şahıs ise Jurassic Park 1'de adanın ilk ziyaretçisi olan Dr. Alan Grant (Sam Neil). Dr. Grant, Isla Sorna adını taşıyan ikinci bir adada yeni bir keşif yapıyor ve parti yeniden başlıyor! Biz ne dersek diyelim çoluk çocuk ve Jurassic Park 1—2'yi duymuş ama bir türlü izleyememiş olanlar filmi görmeye gidecek. Yine de uyaralım, Jurassic Park 3 Spielberg imzası taşımıyor, üstelik dinazor modası geçeli bayağı oldu.
 </p>
 <p class="metin">
 </p>
 <p class="arabaslik">
  Hız ve kariyer
 </p>
 <p class="metin">
  Yarışçı
 </p>
 <p class="metin">
  Orj adı: Driven
 </p>
 <p class="metin">
  Yönetmen: Renny Harlin
 </p>
 <p class="metin">
  Oyuncular: Sylvester Stallone, Burt Reynolds, Kip Pardue, Gina Gershon, Til Schweiger
 </p>
 <p class="metin">
  Senaryo: Sylvester Stallone
 </p>
 <p class="metin">
  Yapımcılar: Renny Harlin, Elie Samaha, Sylvester Stallone
 </p>
 <p class="metin">
  Yetenekli fakat işine bir türlü konsantre olamayan acemi yarışçı Jimmy Bly, sponsoru olan hırslı ağabeyinin baskılarına dayanamamış ve bunalıma girmiştir. Bly'ı heyecanlandırmak ve artık harekete geçirmek isteyen takım sahibi Carl Henry (Burt Reynolds) son çare olarak, kendisi ve diğer bir yarışçının neredeyse ölümüne sebep olabilecek trajik bir kaza sonrası pistlerden uzaklaşan eski yıldız yarışçı Joe Tanto'dan (Sylvester Stallone) yardım ister. 'En iyi' olabilme şansını her defasında elinden kaçırdığına inanan Tanto, varlığı ile huzur bulduğu kadın muhabir Luc Jones (Stacy Edwards) sayesinde korkutucu geçmişi ile barışır ve bu teklifi geri çevirmeyerek kendisini tekrar yarış dünyasının içinde bulur. Bu durum Bly'ın pek çok rakibini tedirgin edecektir. 'Driven', hız tutkusunu yaşam tarzı haline getirmiş yarışçı gençlerin yaşamlarını ve kariyerlerindeki iniş çıkışları konu alıyor.
 </p>
 <p class="metin">
 </p>
 <p class="arabaslik">
  Zorla güzellik olur!
 </p>
 <p class="metin">
  Başyapıt
 </p>
 <p class="metin">
  Orj adı: Masterpiece
 </p>
 <p class="metin">
  Yön: David Trueba
 </p>
 <p class="metin">
  Oyn: Pablo Carbonell, Ariadna Gil, Santiago Seguira, Luis Cuenca
 </p>
 <p class="metin">
  Sen: David Trueba
 </p>
 <p class="metin">
  Yapım: Cristina Huete
 </p>
 <p class="metin">
 </p>
 <p class="metin">
  Benito ve Carolo sinemaya tutkun ve film yapmaya can atan iki coşkulu adamdır. Bu tutku biraz da günlük yaşamlarındaki acıların gerçeğinden kaçıyor olmalarından kaynaklanmaktadır. İki kafadar bir müzikal filmi yapmayı şiddetle istemektedirler. Bu filmin başrolü için çok ünlü bir star olan Amanda Castro'u ikna etmeye çalışırlar. Ama Amanda açık bir biçimde "hayır" deyince zor kullanmaktan başka çareleri kalmaz(!). Filmin hayli sürrealist çekim aşaması üçünün de hayatını değiştirecektir.
 </p>
 <br/>
 <center>
  <a class="anaorta" href="http://web.archive.org/web/20020423055020/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/351/sinema/1.htm), [web.archive.org (arşiv bağlantısı)](http://web.archive.org/web/20020423055020/http://www.aksiyon.com.tr:80/2001/351/sinema/1.htm)
