# Yarası olan gocunuyor

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030626213611im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030626213611im_/http://www.aksiyon.com.tr/resim/31/62.jpg" vspace="5"/>
  </p>
 </font>
 <font class="content">
  Hannibal seriyali suça hem adli hem de psikiyatrik açıdan bakıyor; terazinin iki kefesine de eşit ağırlık koyuyor. Klasik polisiyeler kurbandan ve katili eninde sonunda yakalayacak olan iyi polislerden hareket edip kötü katili bir kuklaya dönüştürürken, Hannibal Lecter filmleri kötü/katil’e hak ettikleri! mertebeyi veriyor.
 </font>
 <p>
  <font class="content">
   Cannibalizm haftası. Ne çare gündemde oruç var. Kim detone çaldığı için Hannibal’in akşam yemeği olan flütçünün dramı ardından mönüsünde et yemeği olan bir iftar sofrasına kurulabilir? Tabii ki ben. Ama yalnız değilim, aranızda izledikleriyle midesi arasındaki bağı kopartabilmiş nice soğukkanlı seyirci var. Kuzuların Sessizliği’ni ve Hannibal’i izlemiş olanlar seçkinci, mükemmeliyetçi, aristokrat psikiyatrist Hannibal Lecter’i gayet iyi tanıyorlar. O çoğunlukla zarafetten uzak, nezaket kurallarından bihaber, elindeki fırsatları kötüye kullanan, hem yeteneksiz hem ihtiraslı insanları yiyor. Bu bir mazeret değil elbette ama Hannibal Lecter’i mükemmel bir karizmayla donatan ve kişiliğinin çekici taraflarını cömertçe sergileyen seriyalin uyandırdığı, istediği duygu bu. Hannibal’in ‘aslında’ o kadar da kötü bir adam olmadığı ya da kötülüğünün bir mantık dizgesine göre anlamlı olduğu duygusu.
   <br/>
   <br/>
   Kötülüğün ve iyiliğin kodlanmış anlamları üzerine yeniden düşünmemiz gerektiği vurgusu Dostoyeski’yle zirveye ulaşmıştı. Ancak nedensiz ya da nedenleri zayıf kötülük psikiyatrinin çekici bir alan haline geldiği modern zamanlarda her zamankinden fazla bir Puzzle neşesi vaadediyor sinemasevere. Hannibal seriyali suça hem adli hem de psikiyatrik açıdan bakıyor; terazinin iki kefesine de eşit ağırlık koyuyor. Klasik polisiyeler kurbandan ve katili eninde sonunda yakalayacak olan iyi polislerden hareket edip kötü katili bir kuklaya dönüştürürken, Hannibal Lecter filmleri kötü/katil’e hak ettikleri mertebeyi vermekte adeta. İyi adamın kamusal huzuru sağlamak için Hannibal’in önünde el bağlayıp yardım dilenmesi; gelmiş geçmiş tüm yaralarını entelektüel bir kan emicinin huzurunda yeniden kanatmaya razı olmaları, seremonik cinayetlerin taşıdığı psikolojik resimlerin Hannibal’in tehditkar bakışları ve şantajları eşliğinde çözümlenmesi gibi alt metinler hiç sıkıştırılmadan ve aceleye getirilmeden veriliyor bu filmlerde. Sonuç: Hannibal’ın FBI ajanları ile seri katil arasındaki şaibeli hakemliği üçüncü filmi, Red Drogon’u da cazip kılmaya yetiyor. Bu sefer Claris yok, onun yerinde ajan Graham var, Claris’in ‘yaralı’ ama kendinden emin kadınsılığının yeri, eksikliklerini hiç dert etmeyen ve ‘merhametin en kötüsü sahte merhamettir’ diyen kör bir kız tarafından dolduruluyor bu kez. Filmde gocunacak yarası olmayan tek kişi de o.
   <br/>
   <br/>
   Red Dragon aslında Hopkins-Hannibal trilojisinin ilk bölümü. Filmler kronolojik bir sıralamayla filme alınmadığından bir hatırlatma yapmak gerekecek. Red Dragon 1, Kuzuların Sessizliği 2 ve Hannibal adıyla oynamış film ise 3 ile temsil edilirse konu akışı zihinlerde net bir şekilde belirecektir. Film Hannibal’in henüz onurlu ve prestijli bir psikaytristken görevlendirildiği vakıalarda kendisinden yardım alan FBI ajanı Will Graham tarafından yakalanıp ipliğinin pazara dökülmesi ile başlıyor. Hannibal’i yakalama esnasında ciddi yara alan Graham mesleği bırakıyor, ancak -Hannibal’in de takdir ettiği- hayalgücü ve empati yeteneği çözülmeyen bir davada tekrar göreve getirilmesine neden oluyor. Üst damağı ameliyatlı ve dudağında yara izi olan katil mutlu ve güzel aileleri seçiyor, girdiği evde ne kadar ayna varsa kırıyor, bütün fertleri öldürdükten sonra kadınların gözlerine kırdığı aynalardan bir parça yerleştiriyor. Cinayet ne kadar mutantansa o kadar karmaşık demektir. Kendisini William Black’in tablosundaki dragonla, çirkinliğinden güç alan ve güzelleşen canavarla özdeşleştirmiş seri katilimizin sıkı bir Hannibal Lecter fanatiği olması ve Lecter’la yazışması işleri karıştıran, ritmi artıran bir faktör. Ralph Fiennes, Anthony Perkins’ten (Sapık/ Alfred Hitchcock) rol çalarak oynadığı karelerde gerçek bir psikopatın inandırıcılığına ulaşıyor. Kurbanı olan kadınların gözüne ayna yerleştirmesi kendini çirkin bulan birinin öldürme gücünün verdiği ihtişama özellikle kadınları tanık etme, onların gözündeki algılanışını ve yansımasını mutlaklaştırma amacını taşıyor (ki, bunu anlamak için Hannibal’in yardımına ihtiyaç yok aslında). Beş hamalın ancak taşıyacağı ağırlıkta laflar eden Hannibal’in destekten çok köstek olan psikolojik çözümlemeleri Kuzuların Sessizliği’ndeki gibi suçlunun bulunmasına birincil derecede hizmet eden bir misyona sahip değiller; Hannibal’in sınır tanımaz kışkırtıcılığını, Graham’a duyduğu saygılı nefreti ve Red Dragon’un incinmiş karanlığını deşifre etmek için pişirilip sunuluyorlar sanki. Bunun bir nedeni Hannibal’in ağzından dişe dokunur bir tespit alabilmek için pare pare olan Graham’ın güzel, kırılgan ve soğuk Claris’in avantajlarına sahip olmaması. Hannibal’in Graham ile ilgili hisleri hayranlık ve nefret; şefkat ile cinayet arasında. Kendisini kafese tıkmış olan bu yetenekli çocuğa gerçekten yardım edebilir, yazıştığı katili Graham’a yönelterek intikamını alabilir, ya da her ikisini birden yapabilir. Hannibal elbette üçüncüyü seçiyor, çünkü bu alternatifte daha çok eğlence var.
   <br/>
   <br/>
   Kuzuların Sessizliği gerilimin temposu ve aksiyonun ritmi ile ön plana çıkıyordu, Hannibal, ilk kez demir parmaklıklar olmadan bir araya gelen Hannibal ve Claris arasındaki tedirgin edici elektrikle... Red Dragon ise insan olarak doğan ama canavar olmaya zorlanan zavallı bir katilin güç ile güvensizlik; masumiyetle ölümcül kötülük arasında gidip gelen portresiyle çakılıyor akıllara. Ve Hannibal’in acının dönüştürdüğü tüm yüzlere çarpan son sözü: “Yaralarınızı sevin, çünkü onlar geçmişin gerçek olduğunu kanıtlarlar”.
   <br/>
   <br/>
   <br/>
   Kızıl Ejder/Red Dragon
   <br/>
   Yön: Bred Ratner
   <br/>
   Sen: Thomas Harris’in romanından...
   <br/>
   Oyn: Anthony Hopkins, Edward Norton, Harvey Kietel, Ralph Fiennes, Emily Watson
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2144), [web.archive.org (arşiv bağlantısı)](http://web.archive.org/web/20030626213611/http://www.aksiyon.com.tr:80/detay.php?id=2144)
