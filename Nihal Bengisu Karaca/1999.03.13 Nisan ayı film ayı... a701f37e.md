# Nisan ayı film ayı...

*Nihal Bengisu Karaca 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uluslararası İstanbul Film Festivali'nin 18.si 17 Nisan'da start verecek.
  </font>
 </div>
 <div id="newsText">
  <font class="detail-text">
   İstanbul Kültür ve Sanat Vakfı dünya sinema yelpazesinin renklerini yıldan yıla artan bir çeşitlilikle sunmaya devam ediyor. Bu yıl 150 filmlik bir portföyle karşımıza çıkan program sinema tarihinin çok tanınmış/bizde yeteri kader tanınmamış ustalarına ağırlıklı bir yer veriyor. Sinema severler Alfred Hitchcock'la klasik gerilimin tadını çıkarabilecekler. Öte yandan geçtiğimiz yıl kısa aralıklarla hayata veda eden Akira Kurosawa Raşamon'la, Alan Pakula ise "Başkanın Tüm Adamları"yla yer alacaklar programda. Ustalara Saygı bölümünde Yılmaz Güney'in Seyyit Han, Aç Kurtlar ve Umut'u; festival izleyicilerinin yüreğini fethetmiş İranlı yönetmen Abbas Kiarostami'nin Arkadaşımın Evi Nerede?, Yakın Plan, Ve Yaşam Sürüyor ve Kirazın Tadı filmleri gösterilecek. İtalyan komedilerinin bilinen ismi Mario Monicelli Bilinmeyen Kişiler, Büyük Savaş, Yoldaşlar ve Dostlarım ile yer alacak. Meryl Streep, Al Pacino gibi pek çok ünlüyü bugünkü kariyerlerine ulaştıran ve fakat Türkiye'de pek tanınmayan Jerry Schatzberf'ı ve 50' lerden 90'lara Fransız Yeni Dalga sinemasının en duyarlı yapıtlarını ortaya koyan Agnes Varda'yı da izleme fırsatı bulacağız.
   <br/>
   <br/>
   Yarışma..
   <br/>
   <br/>
   Festivali dünyanın seçkin film festivalleri arasında önemli bir yere getiren Uluslararası Yarışma bölümünde Sanat ve Sanatçı temalı 12 film yer alacak. Türkiye'yi genç kuşak yönetmenlerden Kutluğ Ataman'ın çalışması Lola &amp; Bilidıkid temsil ediyor. Film Berlin'de yaşayan ikinci kuşak Türk gençliğinin sorunlarını farklı bir boyutta inceliyor. Başka festivallerde de yer almış ve başarısını kanıtlamış filmlerden oluştuğu belirtilen yarışma programında Alexei Balabanov "Mahluklar ve İnsanlar Hakkında" ile Çarlık Rusya'sının son demlerini, Alman yönetmen Joseph Vilsmaier'in Komedyen Müzisyenler' i savaş öncesi Nazi Almanya'sını, Finli yönetmen Pirjo Honkasolo'nun Ateş Yutan' ı yüzyıl başındaki İskandinavya'yı, Arjantinli yönetmen Aljandro Agresti'nin Geçti Gibi Rüzgar'ı günümüz Patagonya'sını fon alan sanatçı öyküleriyle konuk olacaklar. İranlı kadın yönetmen Rahşan Beni Etemad Mayıs Hanımı ile yarışacak. Japon yönetmen Hirokazu Kore Eda'nın Yaşamdan Sonra' sı ve Amerikalı yönetmen Marc Levin'in Slam'ı da sanatçının tutku dolu dünyasını beyaz perdeye taşımaya gayret eden yapımlardan. Ulusal Yarışma bölümünde ise gösterime girmemiş olan iki ödüllü filmi, Yeşim Ustaoğlu'dan "Güneşe Yolculuk" ve Yılmaz Arslan'dan "Yara" yı izleme fırsatı bulacak sinemaseverler. Diğer filmler ise tanıdık: Gemide (Serdar Akar), Kaçıklık Diploması (Tunç Başaran), Laleli'de Bir Azize (Kudret Sabancı), Hoşçakal Yarın (Reis Çelik), Propaganda (Sinan Çetin), Kayıkçı (Biket İlhan), Herşey Çok Güzel Olacak (Ömer Vargı).
   <br/>
   <br/>
   Sanatlar ve Sinema, yarışmayan ancak sanatçının dünyasından etkilenerek o dünyayı sinema aracılığıyla yeniden üreten ilgi çekici yapımlara yer veriyor. 'Yedinci Mühür' ve 'Persona' gibi yapımlarıyla seyircinin kalbine kazınmış Ingmar Bergman'ın Bir Palyaçonun Önünde' sini izleme fırsatı bulacağız. Muhsin Mahmelbaf 'ın Sessizlik'i şimdiden meraklandırıyor bizi ve öte yandan romancı/öykücü kimliği ile tanınan ve 'Smoke' ile sinemaya soyunduğunun işaretini veren Paul Auster'in ilk filmini izleyeceğiz. Bir müzisyen ile oyuncu sevgilisinin hikayesi olan "Köprüdeki Lulu" kalemle mi kamera ile mi sorusunu akla getiren Auster için bir nevi sınav kağıdı konumunda.
   <br/>
   <br/>
   Festivalin gelenekselleşmiş olan bölümü Edebiyattan Beyazperdeye'de ünlü metinlerden uyarlanmış yepıtları izleyebileceğiz. Bunlardan ilk başta göze çarpanı Pirandello'nun öykülerini birebir olmaktan çok klasik ve çağdaş olmak üzere iki bölümden oluşan bambaşka bir uyarlamaya dönüştüren Taviani Kardeşler'in Gülüyorsun'u. Öte yandan Marleen Goris, Virginia Wolf'un Mrs. Dollaway' ini aktarıyor peliküle. Benoit Jacquot ise ünlü Japon yazar Yukio Mishima'nın bir yapıtını çağdaş Paris atmosferine taşıyor; Şehvet Okulu eski metini yeni tezgahta yeniden dokuyor. James Cain 'in efsane romanı 'Postacı Kapıyı İki Kere Çalar' İhtiras adıyla György Fehér tarafından yorumlanıyor. Bu bölümde yer alan diğer filmler ise Claude Miller'in Kar Sınıfı, Jan Schütte'nin Şişko Dünya ve Marion Haensel'in Taş Ocağı filmleri. Geçen yıl Fransa'da hasılat rekoru kıran Salaklar Sofrası ise seyirci için iyi bir sürpriz olabilir.
   <br/>
   <br/>
   Sinemanın kendisiyle olduğu kadar mutfağına da meraklı olanlar için kaçırılmaması gereken belgeseller yer alıyor bu yıl, hem de ayrı bir bölümde. Jutta Bruckner'in Bertolt Brecht  Aşk, Devrim ve Diğer Tehlikeler'inin ilgi göreceği şüphe götürmez. Ingmar Bergman'ın filminin arkaplanı olan Bir Palyaçonun Yapımı  ve Raymond Depardon'un Paris'i ilginç belgeseller arasında.
   <br/>
   <br/>
   Ed Wood ve Millennium
   <br/>
   <br/>
   Sinema tarihinin en kötü filmlerini yapmış olduğu kabul edilen Ed Wood'tan üç filmlik eğlenceli bir gösteri var. Geçtiğimiz yıllarda Tim Burton'un aynı adlı filmiyle daha iyi tanıdığımız garip yönetmen Ed Wood'u bilmeyenler için hatırlatalım. Uzaylıların 9 Numaralı Planı isimli filminde tabaklar ve şapkalar birbirine yapıştırılıp oltanın ucuna takılıyor ve siyah perde önünde sallandırılıyordu. Ve bu uzayın derinliklerinde gezen bir uçan daire oluyordu. Gülmek ve bu azimli adamın sinema sevgisine hayran kalmak için izlenebilir.
   <br/>
   <br/>
   Bu yılın sürpriz bölümlerinden biri de Millennium Projesi: Yönetmenlerin gözüyle 2000. Bu bölümde Millennium ve 2000 Yılı düşüncesinin yerleştirildiği on filmden oluşan bir gösteri yer alıyor. İspanya'dan Mali'ye uzanan skaladan seçilen filmlerde, panaromik bir düzlemde farklı ülkelerde yaşanacak "31 Aralık 1999" gün ve geceleri öyküleniyor.
   <br/>
   <br/>
   Dünyadan...
   <br/>
   <br/>
   Festivalin en renkli ve heyecan verici bölümlerinden biri dünya festivallerinden bölümüdür. Yine Cannes, Locarno, Berlin, Tokyo, Venedik gibi saygın festivallerde ödül kazanmış yapımlar gösterilecek. Festival izleyicilerinin Krallık' tan hatırlayacağı Avrupa ve Dalgaları Aşmak'ın yönetmeni Lars Von Trier'in Geri Zekalılar'ı hemen göze çarpıyor. Çağdaş İran toplumundan manzaralar çizen Tozun Dansı (Abolfasl Jalili) ve Leyla (Dariush Mehrjui); özel bir aşkı anlatan Şarkımla Dans Et ağır toplardan. Fransız sinemasının gözde yönetmenleri Eric Rohmer ve Claude Lelouch'u Güz Öyküsü/Talih ve Tesadüfler ile izlemek mümkün olabilecek.
   <br/>
   <br/>
   Bir Ülke Bir Sinema bölümü İspanya sinemasını tanıtmayı hedefliyor. "Mercek Altında" olan yönetmen ise çektiği filmlerle ilgi gören genç Alman Tom Tykwer. "Ölümcül Maria, Koş Lola Koş ve Kış Uykusundakiler için iyi şeyler söyleniyor. Dünya Sinemasının Genç Yıldızları bölümünde meraklılarına bol bol Doğu ve Asya filmi var; Kırgızistan, Hong Kong, Güney Kore, Tacikistan, Japonya, Estonya ve İran filmleri farklı perspektiflere ilgi duyanlar için ufuk açıcı olabilir. Bu bölümde özellikle Samira Makhmalbaf'ın Elma'sı izlenilmeli.
   <br/>
   <br/>
   Festivalin Onur ödüllerine layık görülen Ertem Göreç ve Vedat Türkali'nin Türk sinema tarihi için doruk nitelikteki yapıtları "Karanlıkta Uyananlar" ise yıllar sonra yeniden izleyici ile buluşacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4249-nisan-ayi-film-ayi.html), [web.archive.org (arşiv bağlantısı)](http://web.archive.org/web/20120829040352/http://www.aksiyon.com.tr:80/aksiyon/haber-4249-nisan-ayi-film-ayi.html)
