# Birlikte ya da yalnız...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031024083525im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031024083525im_/http://www.aksiyon.com.tr/resim/440/50.jpg" vspace="5"/>
  </p>
 </font>
 <font class="content">
  ‘Birlikte’ müzik ve sinemanın insanı kavrayabilme, kucaklayabilme gücünün baş döndürücü potansiyeline verilebilecek iyi bir örnek. Seyirciyi koltuğa zımbalamayı başaran ama bunu yaparken ‘sinema’yı yok eden yüzlerce soytarılığın arasından sıyrılan ve ‘işte sinema bu’, dedirten büyük bir film.
 </font>
 <p>
  <font class="content">
   Müzik ile sinemanın iç içe geçtiği yapımlardan genelde pek hazzetmem. Sinemanın başka bir sanat dalına yaslanarak kendisini farklılaştırmaya çalışması, ‘öteki’ sanattan rol çalması gibi gelir bana; müstesna iki yapımı ayrı bir yere koyarım: Dünyanın Tüm Sabahları ve Farinelli. Ama İstanbul Film Festivali’nde açılış filmi olarak gösterilen Birlikte, istisna portföyünde kendine hatırı sayılır bir yer açtı. Birlikte, müzik ile sinemanın el ele tutuşup poz verdiği sahte bir birliktelik gibi değil, düpedüz iki sanat dalının evliliğinden doğmuş harika bir bebek. Şimdi, filmin adı olan ‘Birlikte’ elbette, müzik sinema birlikteliğinden filan bahsetmiyor; böyle bir yanılsamaya mahal vermekten şiddetle imtina ederim. Birlikte, bir baba ve oğulun ‘birlikte’ neler yapabileceğini anlatıyor: Yakınlıkları çevrelerine ışık saçan, amaçlarına ve tutkularına olan bağlılıkları ile etraflarındaki insanları da değiştöiren taşralı bir baba ve onun yetenekli oğlu. Üç beş kuruşu denkleştirir denkleştirmez keman çalan oğlunu Pekin’deki bir yarışmaya sokmak için göç eden baba ile oğlu ideal bir çekirdek aile oluşturuyorlar; fakat sınırları keskin bir aile değil bu, aile olmak için kan bağı yetmiyor, hatta kan bağı gerekmiyor; ama zor, çok zor bulunan şeylere ihtiyaç var: Emek ve minnet duygusu gibi. Kendi halinde iyimser bir aşçı olan Liu Cheng, yaşadığı yerde Xiao-chun’un babası olarak anılır. Küçük yaşlardan itibaren keman çalan ve katıldığı küçük çaplı yarışmalarda bir çok ödül kazanmış olan Xiao-chun babasının gurur ve neşe kaynağıdır. Xiao-chun için müzik aynı zamanda hiç tanımadığı müzisyen annesiyle arasındaki tek bağdır. Bir Çinli Charlie Chaplin olan baba, biraz dağınık, acemi ve tipik bir taşralı olsa da oğlunun yeteneklerinin şöhret ve servete dönüşebilmesi için büyük kente, Pekin’e gidilmesi gerektiğinin farkındadır. Öyle de yaparlar , Xiao-chun, burada ünlü bir müzik okulunun seçmelerine katılarak beşinci olur. Babasının gayretleriyle münzevi bir profesörden ders almaya başlar. Yalnız, 13 yaşındaki çocuğun aklına müzikten başka bir şey daha girmiştir şimdi: Tren istasyonunda gördüğü ve daha sonra taşındıkları yerde komşuları olduğunu fark ettiği genç ve güzel Lili. Bir yandan hayli derin ve fakat ne şöhreti ne de parayı hiç önemsemeyen bir hocadan ders alan Chun, bir yandan da rahat yaşamını cüzdanı dolgun sevgilisi aracılığıyla idame ettiren Lili ile ahbaplık etmeye başlar. Baba, oğlu için daha ideal bir hoca bulur. Profesör Yu, Chun’un müzik kariyeri için daha doğru bir seçim olacaktır. Chun ise kendisini büyüleyen Lili’de hem ilk kalp kırıklığını, hem de ilk gerçek dostluğu yaşayacaktır. Huysuz fakat derin öğretmeni Jiang’ı bırakıp Yu ile çalışması ise onun için daha farklı ve acı bir tecrübe olacaktır. Yeni hocası duygular ve müzik hakkında çok şey bilmekte ve çok şey söylemektedir ama sözgelimi Chun’un köylü babasına pek tahammül edememektedir. Chun başarıya adım adım yaklaşmaktadır, fakat mutlu değildir. ‘Birlikte’ ya da yalnız. Film, şöhret ve kariyer tutkusunun hatta bir sanat idealinin nerede biteceğini finalde ortaya koyduğu ikilemle göstererek, anlattığı hikayenin hakkını vermiş olmakla kalmıyor, onu anlamlı bir noktaya bağlamış oluyor. Sanat ‘her şeye rağmen’ var olabilir mi? Bir enstrüman duygular olmadan boş bir tabancadan ibaretse eğer, kurşunlardan vazgeçmek ne kadar doğru bir karar olur? Duyguları samimi ve sağlıklı ilişkiler besliyorsa eğer, sanat adına o ilişkilerden vazgeçildiğinde geride kalan sahih bir sanat olur mu? Baba köyüne döndüğünde, baba bütün varlığını adadığı oğlundan ayrıldığında, Oğul’un yürekten çalan, gerçek bir keman virtüözü olabilmesi ihtimali yüzde kaç? “Birlikte”, müzik ve sinemanın insanı kavrayabilme, kucaklayabilme gücünün baş döndürücü potansiyeline verilebilecek iyi bir örnek. Seyirciyi koltuğa zımbalamayı başaran ama bunu yaparken ‘sinema’yı yok eden yüzlerce soytarılığın arasından sıyrılan ve ‘İşte sinema bu’ dedirten büyük bir film.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2561), [web.archive.org (arşiv bağlantısı)](http://web.archive.org/web/20031024083525/http://www.aksiyon.com.tr:80/detay.php?id=2561)
