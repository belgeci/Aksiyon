# DOĞA, İNSAN, SİNEMA...

*Nihal Bengisu Karaca Bilinmeyen-tarih*

<div>
 <p>
  <font>
   TÜRSAK (Türkiye Sinema ve Audiovisuel Kültür Vakfı)  tarafından
düzenlenen Uluslararası Çevre Filmleri Festivali'nin altıncısı, bu yıl 5-13
Haziran 2002 tarihleri arasında Garanti Bankası'nın ana sponsorluğunda
gerçekleştiriliyor. Türkiye'nin ilk tematik festivali olan Uluslararası Çevre Filmleri
Festivali film gösterimleri, paralel ve sosyal etkinlikler
olmak üzere 3 ana başlık altında sunuluyor.
   <br/>
   <br/>
   Çevre sorunlarını, insan-doğa ilişkisindeki sevgiyi ya da yıkıcılığı, insanın çevreyle
ilgili tutumları ve bu tutumların hem doğa hem de insan için
sonuçları üzerine odaklanan, fikir yürüten ve konuyu kültürel bir platforma
taşımayı amaçlayan ürünler tabiat ve sinema âşıklarının kayıtsız kalamayacakları bir
konsept oluşturuyorlar.  Festival dünyanın çeşitli
ülkelerinden seçilen uzun metraj film ve belgesellerden oluşan 50'den fazla
film sunuyor.  6. Uluslararası Çevre Filmleri Festivali'nin, Birleşmiş Milletler'in bu yıl
çevre için belirlediği "Dağlar ve Ekoturizm" temasına
ayrılan özel bölümünde ise dünyadan ve Türkiye'den 11 belgesel film gösteriliyor. Film
gösterimleri kapsamı içinde yer alan sekiz ana başlıktan diğerleri ise şöyle: Uluslararası
Uzun Metraj Film Yarışması, Uluslararası
Belgesel Film Yarışması, Bir Ustaya Saygı: Pavel Barabas, Kent Öyküleri, Toprak
İnsanları, Doğaya Saygı, Çocuklar İçin. Festival kapsamında
Beyoğlu Sineması, Sinema Türsak, Fransız Kültür Merkezi, Alman Kültür Merkezi ve
İstanbul Bilgi Üniversitesi salonlarındaki 12:30 ve 14:30
seansları ile Kültür Merkezleri'nde yapılan tüm gösterimler ücretsiz izlenebiliyor. 13
Haziran 2002 Perşembe günü yapılacak törende Atlas
Dergisi'nin festival için düzenleyeceği "Bambaşka Bir Gezegen: Himalayalar" konulu dia
gösterisinin ardından, "En İyi  Uzun Metraj" ve
"En İyi Belgesel" ödülleri verilecek. Festival,  "En iyi uzun metraj ödülü"nü alan filmin
gösterimi ile son bulacak.
   <br/>
   <br/>
  </font>
 </p>
 <p>
  <font>
   (Bu yazı 100 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1209), [web.archive.org (arşiv bağlantısı)](http://web.archive.org/web/20050228022609/http://www.aksiyon.com.tr:80/yazdir.php?id=1209)
