# Komplo teorısı pazarlamacılığı Ltd. Ştı. Sunar

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20050227093748im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093748im_/http://www.aksiyon.com.tr/resim/355/60.jpg" vspace="5"/>
  </p>
 </font>
 <font class="content">
  Katil gibi görünüyor, ama değil; büyük bir suç örgütünün başındaki illegal bir lider gibi, ama devlet için çalışıyor; bütün derdi solucan adlı bir bilgisayar programı yoluyla bankadaki bir miktar paranın elindeki hesap numaralarına tahvil edilmesi gibi görünüyor
 </font>
 <br/>
 <p>
  <font class="content">
   Ama hayır, mesele para değil; üzerine düşeni harfiyyen yerine getirmiş hacker’i serbest bırakacak sanki, hayırrr öyle hemen değil; aa adam öldü mü ne, o kadar emin olma!
   <br>
    <br>
     Swordfish... Özetle, “Hiçbir şey göründüğü gibi değildir”. Hmmm, büyük laf. Yeterince enteresan mı? Hayır... Daha önce de duymuştuk. Duymanın ötesinde içselleştirdik bunu. Sizler o çok faziletli özeleştiri oklarını kendinize çevriyormuş gibi yaptınız hep, özde dediğiniz şuydu: Bizim işlerimiz öyle karmaşık öyle komplikedir ki, bunu siz sıradan insanların ve de siz o uzaklarda bazen bizlere düşmanca diş bileyen üçüncü dünyalıların anlamasına ve çözmesine imkan yoktur. Sizlerin bize zarar verme ihtimaliniz bile azdır. Ne diyordu Gabriel: Onlar bir uçak kaçırırlar, biz havaalanlarını yok ederiz, yaşam tarzımızı tehdit edecek olan terörün korkunçluğunu göstermek için gerekirse terör yaratırız!” Tamam, korku iliklerimize kadar sindi, öyle ki birilerinin arkamızdan yüksek sesle geğirmesi bile yeterli, artık, hemen teslim olabiliriz.
     <br>
      <br>
       Swordfish hem silahların hem de siberuzayın kendine özgü taktik ve savunmalarının arz-ı endam ettiği hızlı bir aksiyon filmi. Pulp Fiction (Ucuz Roman) ve Face Off (Yüzyüze)'da canlandırdığı rollere nazire yapan bir kimlikle çıkıyor karşımıza: İşbilir ajan. Tehlikeli ve inançlı. Vatan millet Sakarya muhabbetinin reel dünyadaki karşılıklarını gerçeklemeye ve korumaya adamış kendini. Dünyasını iç içe katmanlanan bir tiyatro sahnesi gibi kurmuş; ajan olduğu kadar da sihirbaz; olmayanı olmuş gibi göstermekte üstüne yok, sahnedeki koca bir fili kimsenin ruhu duymadan yok etmede mahir. Ancak bir hacker’a ihtiyacı var. Kendine biçtiği rolü ve devlet destekli amaçları için gereken parayı çalabilmesi siberuzayın ateş duvarlarını, şifrelerini ve kılı kırk yaran güvenlik sistemlerini aşmayı başarabilecek bir hacker’in varlığına bağlı. Stanley bu noktada devreye giriyor, Gabriel’in çekici yardımcısı Ginger Stanley’e karşı en büyük kozu kullanıyor; velayetini bir türlü edinemediği kızını geri alabilmesi için gereken avukatı on kere satın alacak parayı vadediyor ona. Stanley için iş çocuk oyuncağı.
       <br/>
       <br/>
       Swordfish aksiyon kalitesi bakımından çıtayı yükseklere taşıyor; patlama, takip, kaçma-kovalama ritüelleri mükemmel. Kamera kullanımı ve çerçeve görüntüler suçlular dünyasına özgü ivmeler katıyor filme. Konu gereği gündüz geçen sekanslarda bile doğal renkler kullanmıyor yönetmen, siberuzayın dijital tonlarını ve kesin inançlı ölüm makinelerini anlatmak için özel olarak oluşturulmuş, cilalanmış renklerle çalışıyor. Ama nihai olarak John Travolta’nın canlandırdığı Gabriel karakterinin halini izhara yeltenmesiyle meydana gelen diyalogların mükerrer, didaktik yapısı filmi cansıkıcı yapıyor (11 Eylül saldırılarının etkisi ve filmin söylemeye çalıştığı şey biraraya geldiğinde tek bir duygu hakim oluyor insanda: Öfke). Komplo teorilerinin karmaşık dünyasal düzenekleri az çok tanımladığı veya anlamaya çalıştığı doğru. Ama bu teorilerin insan ve toplum enerjisini sömürmek için, insani potansiyellerin “değersizliğini” aşılamak için pazarlanması halinde ortaya çıkan şey dünyanın en iğrenç komplosu oluyor.
       <br/>
       <br/>
       Ya da Swordfish gibi bir şey oluyor işte...
       <br/>
       <br/>
       Hamiş: Elbette, sorumsuzca ve hiç haber vermeden bırakıp gitmedim sayfalarımı. Ancak yetkili arkadaşlarımız, sizi haberdar etmek maksadıyla bıraktığım notu dergiye iliştirmeyi unutmuşlar. Aramızda telepati olduğunu vehmedip, yıllık izin kullandığımı anladığınızı ummuşlar! Neyse, ben affettim, siz de affedin...
       <br/>
       <br/>
       Kod adı: Kılıçbalığı
       <br/>
       <br/>
       Orj adı:Swordfish
       <br/>
       <br/>
       Yön: Dominic Sena.
       <br/>
       <br/>
       Sen: Skip Woods.
       <br/>
       <br/>
       oyn: John Travolta, Hugh Jackman, Halle Berry, Don Cheadle
       <br/>
       <br/>
       yapım: Silver pictures, Warner Bros
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12828), [web.archive.org (arşiv bağlantısı)](http://web.archive.org/web/20050227093748/http://www.aksiyon.com.tr:80/detay.php?id=12828)
