# Tur Dağı'nda değil atölyede...

*Nihal Bengisu Karaca 1998.05.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'den bir sanatçı geçti. Bu, referanslarını ilahi olan'la bütünleştiren, bizden sonraki nesillere bir soluk bırakabilmek isteyen bir sanatçıydı: Orta Avrupalı L'ubomir Ferko.
  </font>
 </div>
 <div id="newsText">
  <font class="detail-text">
   Emlak Bankası 'nın Beyoğlu'ndaki sanat galerisinde sergilenen eserleri basından ne kadar ilgi görmüştü hatırlamıyorum; izleyenlerin büyülendiği gerçeğiydi hatırladığım. Camın 1000 derecede eritilmesiyle başlayan bir dizi teknikle, İbranice, Arapça ve Latince'yi 'su gibi içmiş', az önce dondurulmuş bir çağlayan görüntüsü kadar hareketli yazıtlardı bunlar. Ferko "dördüncü bir boyut"tan bahsediyordu. Maddenin; eni, boyu ve derinliği olan bir "şey"in göremediğimiz bir boyutuna işaret etmek için "cam"ı seçmişti. Gördüğümüz kadarı değil; farklı açılardan bakıldığı takdirde görülebilen, 'ayna' gibi sadece 'görebilen' gözler tarafından algılanabilen bir mahiyet... Camı  bir gösterge zenginliği içerdiğinden tercih ediyordu sanatçı. Ama izleyici ile eser arasında interaktif bir bağ da kurmak istiyordu sanki. "Cam ile çok farklı atmosferler oluşturabiliyor. Ancak eserin tamamlanması için uzaya, açılara, kırınımlara, kesişimlere ve nihayet izleyenin gözlerine ihtiyacım var."
   <br/>
   <br/>
   Kimisinde Duha Sûresi'nden ayetler buluyorduk. Kimi Yahudiliğin altılı şamdanından yola çıkarak üretilmiş yeni bir sembole, kimi yerçekiminden soyutlanmış bir estetikle donatılmış dinsel göndermelere ve kutsal metinlere ev sahipliği yapıyordu; "On Emir"de anlaşıyor ve el sıkışıyordu hepsi.  "Burada üç büyük dinin binlerce yıldan süzülen bilgi ve tecrübeleri var" diyordu Ferko.
   <br/>
   <br/>
   "Allah insanların nasıl yaşaması gerektiği, nasıl iyi bir insan olabileceği ve nasıl yüceleceği konusunda konuştu ve bu üç kitap aynı amaçla indirildi."
   <br/>
   <br/>
   Tarihi veriler sunmak değil istediği; üç dinin, insanlığın ortak deneyim tahtasına yazdıklarını bir tema, bir kareografi ve estetikle yeniden kurgulamak, Yahudilik, Hıristiyanlık ve İslam'ın orijininin  aynı olduğunu göstermek. Bu bağlamda belki Ferko'nun yaptıklarına 'enstalasyon' da denilebilir. "Peygamberler Böylece Konuştu" böylece, çok az kişinin bildiği bir şeyi hem öğretmiş hem sergilemiş oluyor: Arapça, Latince ve İbranice el yazılarının tek bir kaynaktan; Sami dillerine ait 3500 yıllık ünsüz bir alfabeden türediğini. "Bu sadece bir el yazısı değil, üç uygarlığın da Allah'a olan inancının bir göstergesidir" diyor Bratislavalı felesefe profesörü Jan Pauliny; "Musa'da On Emir'i okuruz, Kuran'da Allah bize O'nun lütuflarını öğretir ve İncil'de ise Hz. İsa bize komşumuzu sevmemizi hatırlatır. Bir parşömen kağıdına veya bir kitaba yazılmış olan Allah'ın kelimeleri şu anki sonsuzlukta bulunmaktadır."
   <br/>
   <br/>
   Çokkültürlülük konusunda tartışmalarına hız veren çağ, konu  kültürün ana şalterini, "din" etmenini ve dinler arası yakınlaşmayı irdeleme ve bu konudaki olumluolumsuz  gelişmeleri takip etmeye geldiğinde yeterince yoğunlaşamıyor. Ferko'ya göre sergi, gelecek bin yıl için, 'çokkültürlü' bir dünya arkadaşlığı ortamına hazırlanan insanlığa anahtar sözcüğü ulaştırıyor: "Hoşgörü".  Din savaşlarının ardından kilisenin bir şeyi anladığını söylüyor Ferko, "...anladılar ki herhalukarda kaybedilen 'bizden biri'dir." Şimdi ise Vatikan'da  "hoşgörü" fısıldanıyormuş kulaktan kulağa.
   <br/>
   <br/>
   L'ubomir Ferko kimdir?
   <br/>
   <br/>
   Mesleki eğitimine, Bratislava Koleji Tatbiki Sanatlar Fakültesi'nde başladı. Daha sonra Belgrad Güzel Sanatlar Akademisi'ne giderek uzayda anıtsal heykelcilik ve mimari üzerine ihtisas yaptı. 1981 yılı Ferko'nun profesyonel kariyerinin başlangıcı oldu. Yontulmuş tahtadan lirik anıtsal heykeller meydana getiren Ferko 1986'da akrilik camı, bakır ve diğer madenlerle karıştırarak eserler üretti. Bratislava'ya geri döndükten sonra cam malzeme ile yoğun olarak çalışmaya başladı. Fransa'daki sergisinde  "Tuna Projesi" için 30 dk.lık bir senaryo yazdı. İkinci filmi olan "Cam Köprü"yü Slovakya'daki Cam Sempozyumu esnasında gerçekleştirdi. "Peygamberler Böylece Konuştu" Ferko'nun en son projesidir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3769-tur-daginda-degil-atolyede.html), [web.archive.org (arşiv bağlantısı)](http://web.archive.org/web/20131107030556/http://www.aksiyon.com.tr:80/aksiyon/haber-3769-tur-daginda-degil-atolyede.html)
