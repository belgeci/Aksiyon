# 12 yaşından önce sakıncalı

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030626215234im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030626215234im_/http://www.aksiyon.com.tr/resim/32/64.jpg" vspace="5"/>
  </p>
 </font>
 <font class="content">
  Harry Potter bir çocuk için üç numara büyük olan tehlikelere ancak bir çocukta bulunabilecek o muhteşem silahla; saf ‘inanç’, saf ‘hüzün’ ve saf ‘tutku’nun alaşımı ile karşı çıkıyor. Sonuç küçüklerin özdeşleştiği, büyüklerin çocukluk anılarının simülasyonları arasında kaybolduğu bir muazzam şekerlik...
 </font>
 <p>
  <font class="content">
   Harry Potter, bir İngiliz için oldukça sıcakkanlı. İtilip kakılmış olması, zor geçen çocukluk dönemi ve alnındaki yara izi ile yürekte bir sızı yaratmayı beceriyor. Ama tam dozunda bırakıyor bu sızıyı; acıları Küçük Emrah’ınkilere beş basacak cinsten olduğu halde onun gibi baymıyor içimizi. Çelebiliğine çelebi, kalenderliğine kalender; ama cız cız etmiyor iki adım başı. Tam 11 yıl sürüyor çilesi. Bizim, ileriki sekanslarda aslında çok zengin bir babası olduğunu keşfedecek Türk filmi kahramanlarımız gibi, onun da aslında çok özel biri olduğunu anlaması için epey zaman geçmesi gerekiyor yani. Dertler bitiyor mu? Hayır. Sıkıntılar Snape gibi bir öğretmen ve Draco Molfoy gibi öğrencilerle ikiye katlanıyor ama Harry bir ‘İngiliz’... Kontrolünü çok az kaybetmesi ve aklı selimi elden bırakmaması onun maceralar ilerledikçe ürkütücü bir hal alan ‘cool’ kişiliğinden ileri gelmekte.
   <br/>
   <br/>
   Harry Potter’in Hogwards Büyücülük Okulu’ndaki ilk yılı eğlenceli olduğu kadar tehlikeli, bir yetişkinin bile kaldıramayacağı zorluklarla ve ancak bir çocuğun rüyası olabilecek maceralarla geçmişti. Bu formül Harry Potter seriyalinin önce kitaplarında şimdi de filmlerinde yakaladığı başarının da püf noktasını içeriyor aslında. Harry Potter bir çocuk için üç numara büyük olan tehlikelere ancak bir çocukta bulunabilecek o muhteşem silahla; saf ‘inanç’, saf ‘hüzün’ ve saf ‘tutku’nun alaşımı ile karşı çıkıyor. Sonuç küçüklerin özdeşleştiği, büyüklerin çocukluk anılarının simülasyonları arasında kaybolduğu bir muazzam şekerlik... Bal, süt ve kremalı olanlara rastlamanız ihtimaliyle ısırgan otu, biberli ya da kulak kiri alaşımlı olanlarına rastlamanız ihtimali birbirine eşit. Tıpkı Harry Potter’in mum taşıyan küçük saydam perilerle aydınlatılan bir salonda yedikçe artan çikolatalı pudinglerin lüksü içinde mutluluktan çatlayacak gibi olduğu anların; okuldaki dedikodular, çekememezlikler ve en kötüsü kendisiyle derdi olan baş kötü Voldemort’la savaşma serencamına denk olması gibi... Harry Potter kitaplarının aynı zamanda çelişkisi olan güzelliği de burada: Bir yandan iğne atsanız yere düşmeyecek bir yoğunlukta ama simetrik bir fantastik malzeme yekûnu, bir yandan neredeyse natüralistlerin baba yazarlarına taş çıkartacak bir gerçekçilik.... Bir yanda insanların görüp rahatsız etmemesi için özel bir büyüyle görünmez kılınmış, içi hayaletler, konuşan tablolar ve uçan süpürgelerle dolu Hogwarts Büyücülük Okulu, bir yanda “Hayallerine konsantre olanlar gerçeği yitirirler; hayallerinin seni güçsüz bırakmasına izin verme” diyen bir Hogwarts okul müdürü. Yazar J.K. Rowling biz normal ve sıkıcı insan türünün (büyücüler bize ‘muggle’ diyor) zaaflarını ve şablonlar arasında kendini soluksuz bırakma yeteneğini yerin dibine batırıyor ama kurduğu dünyayı bizim dünyamızın bir alternatifi olarak gösterme maslahatgüzarlığına da girişmiyor. Harry Potter mantalitesini sevimli yapan da bu: Hayat ister gerçek âlemde ister büyülü âlemde yaşansın, herhalukarda zordur; iki tarafta da ahmaklar, sahtekarlar, medyatikler, beceriksizler ve ihtiraslılar yüzünden sık sık işler karışır; iki tarafta da akılsız başın cezasını ayaklar çeker. Tek farkla, gerçek âlem aklın güvenlik endişesi nedeniyle kapılarını daha sıkı örttüğünden sıkıcıdır. Büyüsel âlem risk almayı gerektiren oyunlarla ve her an herşeyin olabilirliği üzerine kurulu çok kültürlü, çok yaratıklı, çok bulmacalı bir çoklu ortam üzerinde ilerler. Yaşamanın ne menem bir şey olduğunu 40 yaşına varmadan anlamak mümkündür burada... Nitekim Harry Potter bu macerasında, geçen yılki zaferinin neden olduğu büyük bir hayran kitlesinin nasıl olup da kısa bir sürede düşmana dönüştüğünü anlamaya çalışacak. Oysa maceraya bu filmde (ve tabii ki ikinci kitap Sırlar Odası’nda ) katılan küçük ev cini Dobby, Harry’nin bu yıl okula gitmemesi için elinden geleni yapmıştı. Çünkü bir terslik vardı, fallarda Harry’nin başı belada görünüyordu falan filan. “Okula giderseniz çok kötü olacak efendim” diyordu Harry’ye. Ama nafile...  Harry, Petunia Teyze ve Vernon Enişte’nin yanında geçen yaz tatili süresince Hogwarts’da başlayacak yeni eğitim dönemini iple çekmiştir. Sevgili arkadaşı Ron ile birlikte pek normal olmayan yollarla vardıkları Hogwarts’da önce şamarcı söğüt’ten dayak yerler, sonra Dr. Snape’in verdiği cezalara katlanmak zorunda kalırlar. Yıl pek iyi başlamamıştır. Ama olanlar olacakların sekizde biri bile değildir. Kısa bir süre sonra okulun içinde dehşetli olaylar yaşanmaya başlar. Sırlar Odası açılmıştır. Artık Hogwarts güvenli bir yer değildir.
   <br/>
   <br/>
   Odanın açılmasında lanetli yaratık Voldemort ile aynı dili konuşan; onun kötücül yeteneklerinin bir kısmına hiç de tesadüfi olmayan nedenlerle sahip olan Harry Potter’ın da payı var. Voldemort Harry Potter için yine, bir kez daha Hogwarts’tadır. Voldemort’un niye ısrarla Harry Potter’ın peşinde olduğunu unutanlar için kısa bir hatırlatma yapalım: Voldemort Harry’nin ailesini öldürürken garip bir şey olmuş, Harry’nin annesinin kendisini bebeğinin önüne siper etmesi Voldemort’un gücünü zayıflatmıştır. Harry’nin anne ve babası ölmüş, Harry kurtulmuş yalnızca alnında sonradan şimşek izi bırakacak bir yara meydana gelmiştir. Gücünün doruğundayken birden düşen karanlık yaratığın yeniden eski gücüne kavuşabilmesinin yolu Harry Potter’ın yok edilmesiyle ilgili gibi görünmektedir. Karanlık yaratığın dolaylı ve dolaysız müdahale ve şeytanlıklarının nedeni kısaca budur.
   <br/>
   <br/>
   Harry Potter ve Sırlar Odası romandaki malzemenin gerek plato üzerindeki aparatlara gösterilen titizlikle gerekse bilgisayar efektleriyle elde edilen performans sayesinde filme birebir yansıdığı keyifli ve eğlenceli bir film. Ev cini Dobby’nin, tahayyülümdeki görüntünün hemen hemen aynısı olması erdiğimin bir göstergesi değilse filmin başarısının bir göstergesi. Ama kendi adıma Gilderoy Lockhart rolünde Kenneth Branagh’ı değil, daha önce ismi geçen Hugh Grant’ı görmeyi tercih ederdim doğrusu. Harry Potter’ı canlandıran Daniel’in epey büyümesi ve ilk filmde (The Sorcerer’s Stone) olduğu kadar sevimli görünmemesi dışında filmde beni geren herhangi bir şey olmadı. Bunun nedeni, filmi izlemeyi bırakıp çocukların korku ve endişe dolu bakışlarına takılma olasılığı taşımayan bir zeminde bulunmamdı tabii. Yine söylüyorum, bence 12 yaşından küçükler için sakıncalı olabilecek bir film Harry Potter uzantı ve silsileleri. Harry Potter, yüzü mizaha dönük, çocuksu büyükler için. Çünkü en sevimlisi Dobby kadar çirkin bir yığın yaratık arasında yaşayan ve iğrenç platformlarda ultratekinsiz yaratıklarla mücadele edip her seferinde ‘ölümden dönen’ bu ‘cool’ çocuklar bile en az o canavarlar kadar ürkütücü.
   <br/>
   Harry Potter ve Sırlar Odası / Harry Potter and the Chamber of Secrets
   <br/>
   Yön: Chris Colombus
   <br/>
   Oyn: Danile Radcliffe, Emma Watson, Rupert Grint, Kenneth Branagh,  John Cleese, Robbie Coltrane, Alan Rickman, Maggie Smith
   <br/>
   Sen: J.K.Rowling’in kitabından Steve Cloves
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2170), [web.archive.org (arşiv bağlantısı)](http://web.archive.org/web/20030626215234/http://www.aksiyon.com.tr:80/detay.php?id=2170)
